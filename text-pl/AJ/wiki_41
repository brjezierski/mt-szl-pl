<doc id="1614856" url="https://pl.wikipedia.org/wiki?curid=1614856" title="Radio Televizioni i Kosovës">
Radio Televizioni i Kosovës

Radio Televizioni i Kosovës (RTK, pol. Radiotelewizja Kosowa) - publiczny nadawca radiowy i telewizyjny w Republice Kosowa.
W skład RTK wchodzą 4 kanały telewizyjne nadawane drogą naziemną (którego wariant dostępny jest z satelity) oraz dwie stacje radiowe.
Programy.
Programy informacyjne
Programy mniejszości.
W RTK istnieje posada producenta do spraw programów mniejszości.
Telewizja nadaje pięć dni w tygodniu programy informacyjne w językach mniejszości.
Ponadto nadawane są magazyny w językach mniejszości.
Radio Blue Sky nadaje programy w języku serbskim od godz. 14 do 16, w języku tureckim od 16 do 17.
Radio Kosova nadaje programy w języku bośniackim od godz. 12 do 14, w języku romskim od 14 do 15, w języku tureckim od 15 do 16.

</doc>
<doc id="1614858" url="https://pl.wikipedia.org/wiki?curid=1614858" title="Młyn Siedmiu Kół">
Młyn Siedmiu Kół

Młyn Siedmiu Kół – niezachowany średniowieczny młyn wodny, który znajdował się we Wrocławiu, na rzece Czarna Oława, na odcinku pomiędzy drogą wiodącą do traktu legnickiego (ulica Ruska) i do traktu świdnickiego (ulica Świdnicka). Był jednym z najstarszych tego typu obiektów w mieście. 
Przy Młynie Siedmiu Kół (niem. "Siebenrademühle") znajdował się most (niem. "Siebenradebrücke") przez Czarną Oławę, na którego przedłużeniu w kierunku południowym znajduje się dzisiejsza ulica Krupnicza; położenie młyna pokrywa się w przybliżeniu z dzisiejszym placem Bohaterów Getta. Droga biegnąca wzdłuż zewnętrznego (zachodniego) brzegu Czarnej Oławy w kierunku północnym nosiła nazwę (w XVIII wieku) "auf dem Graben bei den sieben Raden" („nad fosą przy siedmiu kołach”); później przemianowana została na "Goldene Rade Gasse" (po 1945 – Złote Koło).
Nazwa Młyna Siedmiu Kół pochodzi od jego konstrukcji, składającej się z 7 kół wodnych. Wzniesiony był za zezwoleniem wrocławskiego księcia Henryka V; początkowo własność wspólna klasztoru kanoników laterańskich na Piasku i D. Pfefferkorna, od 1302 jedną trzecią posiadało miasto. Młyn był kilkakrotnie przebudowywany (m.in. w 1422, 1549 i 1599); przy okazji drugiej przebudowy miasto stało się całkowitym właścicielem młyna.
Późniejszy rozwój Wrocławia i postępująca wskutek tego degradacja wód Czarnej Oławy. pogarszała sprawność i wydajność młyna na tyle, że pod koniec XVIII wieku zamierzano go zlikwidować. Plany zburzenia go w 1780 nie zostały jednak zrealizowane, uznano bowiem, iż może być wciąż jeszcze przydatny w przypadku oblężenia miasta. Kiedy jednak w grudniu 1806 do oblężenia przez wojska napoleońskie rzeczywiście doszło, to dowodzący garnizonem generał major von Thile zdecydował się – wobec braku nadziei na pojawienie się odsieczy z zewnątrz – poddać miasto już po miesiącu od zamknięcia miasta w okrążeniu i po tylko kilku dniach wymiany ognia. Młyn Siedmiu Kół w oblężeniu tym nie odegrał żadnej roli.
Ponieważ zwycięzcy pod dowództwem Hieronima Bonaparte wydali rozkaz likwidacji fortyfikacji miejskich, także i Młyn Siedmiu Kół przestał odgrywać rolę militarną. Przetrwał on jednak jeszcze kilka lat: w 1811 wybuchł pożar, który zniszczył budynek lewobrzeżny, natomiast w 1813 sprzedano prawobrzeżną część młyna, który ostatecznie przestał funkcjonować w lutym 1814. Wkrótce i on został zburzony i zastąpiony nowym budynkiem.
Jeszcze przez pół wieku pomiędzy obydwoma budynkami stojącymi na miejscu Młyna Siedmiu Kół płynęła coraz brudniejsza Czarna Oława, aż po epidemii cholery w 1866 zdecydowano się ją zasypać. Nastąpiło to w ciągu następnych dwóch lat. Na miejscu dawnej fosy utworzono nową uliczkę, zmienił się w ślad za tym podział sąsiadujących parceli. Nowa uliczka przy dawnym młynie nosiła nazwę "Sieben Rade Ohle" („Oława Siedmiu Kół”) – na odcinku biegnącym od dawnego młyna na południe oraz "Reussen Ohle" („Oława Ruska”) – od młyna na północ. Część parceli, na której stał młyn lewobrzeżny (pomiędzy "Reussen Ohle" i "Goldene Rade Gasse"), miała przypisany numer 3 przy "Karlsplatz"; w tym miejscu od 1832 do 1892 zlokalizowana była Synagoga Bialska.
Po zniszczeniach spowodowanych oblężeniem w 1945 XIX-wieczna ciasna zabudowa okolic dawnego Młyna Siedmiu Kół została zrujnowana w tak znacznym stopniu, że tylko w części została odbudowana. Pozostałości "Sieben Rade Ohle" i "Reussen Ohle" otrzymały nazwy: ulica (zaułek) Siedmiu Kół oraz zaułek Ruski; ulica "Roßmarkt" otrzymała patrona w postaci Karola Szajnochy, a jej połączenie z dawnym "Karlsplatz" i "Sieben Rade Ohle" nazwano pierwotnie Placem Żydowskim, a po roku 1946 placem Bohaterów Getta. Istniejący od 1891 pomiędzy "Roßmarkt" (Szajnochy) a "Sieben Rade Ohle" (ul. Siedmiu Kół) okazały gmach Biblioteki Miejskiej przetrwał jednak i funkcjonuje do dziś jako Biblioteka Uniwersytecka. Wyburzenie w latach 70. XX wieku resztek zabudowy wzdłuż dawnej Czarnej Oławy celem przeprowadzenia tamtędy trasy średnicowej spowodowało, że wszystkie pozostałości po Młynie Siedmiu Kół i otaczającej go zabudowie znalazły się pod jezdniami i torowiskiem nowo wytyczonej ulicy Kazimierza Wielkiego.

</doc>
<doc id="1614859" url="https://pl.wikipedia.org/wiki?curid=1614859" title="Niimi">
Niimi

 – miasto w Japonii w południowej części wyspy Honsiu w prefekturze Okayama.
Położenie.
Leży we zachodniej części prefektury. Graniczy z:
Historia.
Miasto powstało 1 czerwca 1954.
Demografia.
W 2005 liczyło 36 062 mieszkańców.

</doc>
<doc id="1614860" url="https://pl.wikipedia.org/wiki?curid=1614860" title="Transestryfikacja">
Transestryfikacja

Transestryfikacja – reakcja chemiczna prowadząca do otrzymania estrów przez reakcję chemiczną innych estrów z alkoholami (alkoholiza), kwasami (acydoliza) lub innymi estrami.
Katalizatorami transestryfikacji mogą być kwasy i zasady, a także biokatalizatory (np. lipazy).
Reakcję transestryfikacji glicerydów kwasów tłuszczowych wykorzystuje się w produkcji biokomponentów produkowanych z olejów roślinnych i dodawanych do oleju napędowego. Tę samą reakcję wykorzystuje się w analityce, celem upochodnienia glicerydów kwasów tłuszczowych dla potrzeb analizy metodą chromatografii gazowej. Z uwagi na prostotę metody, do celów analitycznych najczęściej reakcję tę przeprowadza w warunkach niskiego pH. Otrzymany produkt nazywany jest FAME (ang. "Fatty Acids Methyl Esters").
Reakcji tej ulegać mogą estry wszystkich kwasów, nie tylko kwasów karboksylowych. Przykładem może być wewnątrzcząsteczkowa transestryfikacja wiązania fosforodiestrowego RNA, która jest jedną z reakcji powodujących obniżenie trwałości tego biopolimeru w stosunku do DNA:

</doc>
<doc id="1614861" url="https://pl.wikipedia.org/wiki?curid=1614861" title="Sceloglaux albifacies">
Sceloglaux albifacies



</doc>
<doc id="1614868" url="https://pl.wikipedia.org/wiki?curid=1614868" title="Ibara">
Ibara

 – miasto w Japonii, w południowej części wyspy Honsiu, w prefekturze Okayama.
Położenie.
Leży w południowo-zachodniej części prefektury. Graniczy z:
Historia.
Prawa miejskie otrzymało 30 marca 1953 roku.
Demografia.
W 2005 miasto liczyło 45 107 mieszkańców.

</doc>
<doc id="1614872" url="https://pl.wikipedia.org/wiki?curid=1614872" title="Sōja">
Sōja

 – miasto w Japonii w południowej części wyspy Honsiu w prefekturze Okayama
Położenie.
Leży w południowej części prefektury. Graniczy z:
Historia.
Miasto powstaje 31 marca 1954 roku z połączenia kilku miasteczek.
Demografia.
W 2005 miasto liczyło 66 589 mieszkańców.

</doc>
<doc id="1614873" url="https://pl.wikipedia.org/wiki?curid=1614873" title="Admirał Essen (pociąg pancerny)">
Admirał Essen (pociąg pancerny)

"Admirał Essen" (ros. Бронепоезд "Адмирал Эссен") – lekki pociąg pancerny białych podczas wojny domowej w Rosji.
Podczas wrześniowej ofensywy Armii Północno-Zachodniej gen. lejt. Nikołaja N. Judenicza w zdobytym Jamburgu przejęto dużo materiałów kolejowych, parowozy i wagony. Zbudowano z nich kilka pociągów pancernych. Jednym z nich był "Admirał Essen". Pociąg pancerny miał działać na linii kolejowej prowadzącej w kierunku Gatczyny i Pskowa, wspierając natarcie Armii. Jego załogę stanowili oficerowie floty morskiej i marynarze. Dowódcą został por. Gieorgij J. Wiejgielin. Pociąg uzbrojony był w działo polowe i karabiny maszynowe. Wszedł w skład dywizjonu morskich pociągów pancernych Armii Północno-Zachodniej, dowodzonego przez kpt. 1 rangi Kowalewskiego. W wyniku odwrotu Armii pociąg pancerny Admirał Essen wspierał wycofujące się wojska białych, niszcząc tory i urządzenia kolejowe na odcinku od stacji Wołosowo do Jamburga. Zwalczał też nacierające oddziały bolszewickie. Po utracie Jamburga odjechał do Pskowa, uczestnicząc w obronie miasta. Jako ostatni wraz z pociągiem pancernym "Tałabszczanin" opuścił Psków. Załogi obu pociągów ponownie zrywały szyny i niszczyły urządzenia kolejowe. Pociąg pancerny "Admirał Essen" wziął udział w kolejnym październikowym natarciu na Piotrogród. Po ponownym zdobyciu Jamburga nie mógł przejechać na wschodni brzeg Ługi z powodu zerwanego mostu. Dlatego z jego załogi (tak samo jak z załogi "Tałabszczanina") został wydzielony wspólny batalion desantowy w liczbie 165 ludzi pod dowództwem kpt. Ożede-Rankura, a następnie por. Kamczatowa, dowódcy pociągu pancernego "Tałabszczanin". Uczestniczył on w ciężkich walkach pod Gatczyną i Carskim Siołem, ponosząc bardzo duże straty. Resztki batalionu, w związku z odwrotem Armii, powróciły do swoich pociągów pancernych, które wspierały swoje wojska wycofujące się w kierunku estońskiej Narwy. Szczególnie zasłużyły się podczas ciężkich walk nad rzeką Plessą. Następnie "Admirał Essen" przejechał na terytorium Estonii, gdzie jego załoga została rozbrojona i internowana.

</doc>
<doc id="1614874" url="https://pl.wikipedia.org/wiki?curid=1614874" title="Mōri">
Mōri



</doc>
<doc id="1614878" url="https://pl.wikipedia.org/wiki?curid=1614878" title="Lista zamków w Japonii">
Lista zamków w Japonii

Lista zamków w Japonii – artykuł przedstawia listę zamków, znajdujących się na terenie Japonii

</doc>
<doc id="1614879" url="https://pl.wikipedia.org/wiki?curid=1614879" title="Stanisław Michowski">
Stanisław Michowski

Stanisław Michowski (ur. 5 listopada 1900 w Innokientiewskoj k. Irkucka, zm. 7 sierpnia 1952 w Warszawie) – podpułkownik, pilot Wojska Polskiego.
Życiorys.
Był synem Józefa i Kazimiery. Jego ojciec pracował od 1884 na Syberii jako urzędnik przy budowie kolei syberyjskiej i chińsko-mandżurskiej. Stanisław rozpoczął naukę w polskiej szkole powszechnej w Harbinie, a kontynuował w gimnazjum rosyjskim, maturę zdał w 1919. Mieszkał we Władywostoku, następnie w Harbinie, a od 1920 w Szanghaju, tu pracował w firmie angielskiej. W czerwcu 1922 przez Francję wrócił do Polski, rozpoczął studia na Wydziale Prawa i Nauk Politycznych UW. 
Dwa lata później wstąpił do Szkoły Podchorążych Piechoty w Warszawie, a po jej ukończeniu był dowódcą drużyny i plutonu w 65 pp. W 1925 został przyjęty do Oficerskiej Szkoły Lotnictwa w Grudziądzu, (przeniesionej następnie do Dęblina), ukończył ją jako obserwator. 27 lutego 1928 Prezydent RP mianował go podporucznikiem ze starszeństwem z 15 lutego 1928 roku i 25. lokatą w korpusie oficerów lotnictwa, a Minister Spraw Wojskowych wcielił do 3 pułku lotniczego w Poznaniu. 2 grudnia 1930 został mianowany porucznikiem ze starszeństwem z dniem 1 stycznia 1931 i 23. lokatą w korpusie oficerów aeronatycznych. W styczniu 1934 ogłoszono jego przeniesienie do Centrum Wyszkolenia Oficerów Lotnictwa w Dęblinie. Na stopień kapitana został mianowany ze starszeństwem z 1 stycznia 1936 i 22. lokatą w korpusie oficerów aeronautyki (od 1937 korpus oficerów lotnictwa, grupa liniowa). W 1938 został powołany do Wyższej Szkoły Lotniczej w Warszawie, w charakterze słuchacza III Kursu 1938/1939.
W kampanii wrześniowej 1939 w Brygadzie Bombowej jako oficer informacyjny, internowany w Rumunii. W październiku 1939 uciekł z obozu dla internowanych w Tulcea i przez Maltę trafił do Francji. Tu najpierw w Centrum Wyszkolenia Lotnictwa pod Lyonem, a od marca 1940 – p.o. dowódca eskadry w I dywizjonie bombowym w Clermont-Ferrand. W połowie tego roku – w 305 dywizjonie bombowym Ziemi Wielkopolskiej im. Marszałka Józefa Piłsudskiego jako obserwator. Brał udział w 26 lotach bojowych nad Niemcy, Francję, Włochy. W marcu 1943 wykładowca w Wyższej Szkole Lotniczej przy Wyższej Szkole Wojennej w Peebles, gdzie uczył do maja 1946.
9 maja 1947 powrócił do kraju, by połączyć się z najbliższymi, którzy przeżyli Oświęcim. W październiku 1947 rozpoczął pracę w Oddziale II Sztabu Generalnego WP w sekcji sił lotniczych. W 1948 awansowany do stopnia ppłk. W kwietniu 1950 przeniesiony do rezerwy, gdyż jak opiniowano "ze względu na służbę w armii sanacyjnej przed wojną, a w czasie wojny w armiach imperialistycznych nie mógł pracować nadal w Odrodzonym WP". Aresztowany 28 listopada 1951 i oskarżony wraz z ośmioma oficerami lotnictwa o tzw. spisek w wojsku. 13 maja 1952 skazany został wraz z pułkownikami Bernardem Adameckim, Augustem Menczakiem, Józefem Jungravem, Szczepanem Ścibiorem i Władysławem Minakowskim przez NSW 5/52 pod przewodnictwem płk Piotra Parzenieckiego, nr sprawy Zg.R.7/52, na podstawie art. 86 §1, 2 KKWP na karę śmierci. Prezydent Bierut nie skorzystał z prawa łaski. Stracony 7 sierpnia 1952.
Upubliczniony w 1999 raport tzw. Komisji Mazura wymienia go (pod nazwiskiem Michnowski) jako bezzasadnie skazanego na śmierć. Jego szczątki zostały w maju 2017 odnalezione w wyniku prac prowadzonych przez Instytut Pamięci Narodowej na Cmentarzu Wojskowym na Powązkach w Warszawie w Kwaterze na Łączce, a o ich identyfikacji poinformowano oficjalnie 1 lutego 2018.

</doc>
<doc id="1614885" url="https://pl.wikipedia.org/wiki?curid=1614885" title="Pat Metheny Group (album)">
Pat Metheny Group (album)

Pat Metheny Group – pierwszy studyjny (pierwszy w dyskografii) album grupy Pat Metheny Group, nagrany w styczniu 1978 r. i w tym samym roku wydany przez wytwórnię ECM.

</doc>
<doc id="1614886" url="https://pl.wikipedia.org/wiki?curid=1614886" title="American Garage">
American Garage

American Garage – drugi studyjny (drugi w dyskografii) album grupy Pat Metheny Group, nagrany w czerwcu 1979 r. i wydany w lutym 1980 r. przez wytwórnię ECM.
Lista utworów.
Autorami wszystkich utworów są Metheny i Mays.

</doc>
<doc id="1614888" url="https://pl.wikipedia.org/wiki?curid=1614888" title="Czyste dni">
Czyste dni

Czyste Dni – w Kościele wschodnim, zarówno u grekokatolików, jak i prawosławnych, pierwsze dwa dni wielkiego postu.
Nazwy Czysty Poniedziałek oraz Czysty Wtorek mają ilustrować, że w tych dniach obowiązuje surowy post, więc nie spożywa się żadnych pokarmów. Dni te mają przygotowywać wiernych do uroczystego obchodzenia Wielkanocy oraz przygotować organizmy wiernych do całotygodniowego spożywania pokarmów postnych. Post w kościele wschodnim jest o wiele bardziej rygorystyczny niż w Kościele Zachodnim.

</doc>
<doc id="1614891" url="https://pl.wikipedia.org/wiki?curid=1614891" title="The Road to You">
The Road to You

The Road to You – drugi koncertowy (dziewiąty w dyskografii) album grupy Pat Metheny Group, wydany w 1993 r. przez wytwórnię Geffen Records. Album zdobył w 1994 r. nagrodę Grammy w kategorii "Best Contemporary Jazz Album". Na płycie znajduje się 10 utworów wykonanych na koncertach we włoskich i francuskich miastach: Bari, Pescarze, Jesi, Neapolu, Marsylii, Paryżu i Besançon oraz dodatkowo jeden utwór studyjny.

</doc>
<doc id="1614894" url="https://pl.wikipedia.org/wiki?curid=1614894" title="LabWindows">
LabWindows



</doc>
<doc id="1614895" url="https://pl.wikipedia.org/wiki?curid=1614895" title="LabWindows/CVI">
LabWindows/CVI

LabWindows/CVI – środowisko programowe języka zdarzeniowego firmy National Instruments oparte na języku C. Program używa tych samych bibliotek i modułów co inny program NI – LabVIEW, lecz różnią się tym, że w LabWindows pisze się kod, a w LabVIEW "projektuje się" układy itp.

</doc>
<doc id="1614896" url="https://pl.wikipedia.org/wiki?curid=1614896" title="Prześladowanie osób homoseksualnych w III Rzeszy">
Prześladowanie osób homoseksualnych w III Rzeszy

Prześladowanie osób homoseksualnych w III Rzeszy było planową i zakrojoną na szeroką skalę akcją represji prowadzoną przez nazistów w latach 1933–1945.
W 1928 roku według szacunków specjalnej jednostki Gestapo w Niemczech żyło ok. 1,2 mln osób homoseksualnych. Na podstawie skali Kinseya, która zakłada, że odsetek osób homoseksualnych obojga płci w społeczeństwie waha się między czterema a pięcioma, można zaś obliczyć, że w Niemczech w 1934 roku żyło minimum dwa miliony osób homoseksualnych. Naziści uznawali osoby homoseksualne za stanowiące zagrożenie dla prawidłowego rozwoju „rasy aryjskiej”. W założeniach nacjonalistycznego pojmowania państwa niemieckiego osoby homoseksualne, podobnie jak Żydzi i osoby chore psychicznie, stanowiły realne niebezpieczeństwo dla „prawej” (heteronormatywnej) większości narodu. 28 lutego 1933 wydano rozporządzenie Hindenburga "O ochronie narodu i państwa", które zniosło nienaruszanie wolności osobistej i dało podstawę do wprowadzenia aresztu prewencyjnego (tzw. "Schutzhaftu"). W praktyce przepis ten oznaczał, że podejrzanego można było więzić w zasadzie w nieskończoność i to bez wyroku sądowego. Wielu homoseksualnych mężczyzn było zatrzymywanych w areszcie prewencyjnym, skąd później wysyłano ich do obozów koncentracyjnych.
Głównym celem prześladowań byli mężczyźni narodowości niemieckiej, bądź utrzymujący stosunki seksualne z Niemcami. Kobiety lesbijki nie były zasadniczo prześladowane, w każdym razie nie z mocy paragrafu 175. Na terenie Austrii (także po Anschlussie) funkcjonował od roku 1852 paragraf 129Ib, który przewidywał karę od jednego do pięciu lat pozbawienia wolności za nierząd z osobami tej samej płci. Nie był on jednak powszechnie wykorzystywany – w latach 1938–1943 sądzono z jego mocy w Wiedniu jedynie 66 kobiet. Zdelegalizowano organizacje, wydawnictwa oraz lokale gejowskie. Szacuje się, że w latach 1933–1945 ok. 100 tys. ludzi zostało aresztowanych pod zarzutem homoseksualizmu, z czego 50 tys. zostało skazanych na kary więzienia, 5–15 tys. było wysłanych do obozów koncentracyjnych (poziom śmiertelności nie jest znany, chociaż pojawiają się szacunki, że mógł wynieść 60%).
Po zakończeniu wojny sposób traktowania osób homoseksualnych w obozach koncentracyjnych pozostał nieodnotowany przez większość krajów, a niektórzy mężczyźni zostali nawet ponownie aresztowani i uwięzieni na podstawie dowodów znalezionych w latach nazistowskich. Dopiero w latach 80. ubiegłego wieku rządy zaczęły rozpoznawać te wydarzenia, a dopiero w 2002 roku rząd niemiecki oficjalnie przeprosił społeczność gejowską. W 2005 r. Parlament Europejski przegłosował uchwałę w sprawie Holokaustu, która obejmowała również prześladowanie homoseksualistów.
Represje i ich podstawy ideologiczne.
Oficjalną podstawą prawną represji wobec osób homoseksualnych był paragraf 175, wprowadzony do niemieckiego kodeksu karnego w roku 1871, a zatem na długo przed dojściem do władzy nazistów. Niemniej, stosowane przez nich represje wykraczały daleko poza sankcje przewidziane w kodeksie i nosiły znamiona masowej zagłady osób homoseksualnych narodowości niemieckiej, stanowiących „zagrożenie dla rozwoju rasy”.
Kwestia homoseksualizmu była wykorzystywana do dodatkowego zdyskredytowania Ernsta Röhma (i osób z jego otoczenia), twórcy i szefa SA, bliskiego współpracownika Hitlera. Hitler rozkazał zamordować Röhma podczas nocy długich noży jako wpływowego i niebezpiecznego konkurenta do władzy. Jako oficjalny powód podano rzekomo planowany zamach stanu, dodatkowo wskazując brak moralności. W niemieckiej prasie pisano: „"Moment aresztowania pokazał tak moralnie smutne obrazy, że każdy ślad litości musiał zniknąć. Niektórzy przywódcy SA mieli przy sobie młodych kochanków. Jeden z nich został zaskoczony i aresztowany w najbardziej obrzydliwej sytuacji. Führer wydał rozkaz bezlitosnego usunięcia tego wrzodu. W przyszłości nie dopuści, by pojedyncze osoby o chorobliwych skłonnościach obciążały i kompromitowały miliony przyzwoitych ludzi"”.
Ideologiczne podstawy, które legły u podstaw działań niemieckich nazistów dobrze oddają słowa Heinricha Himmlera z przemówienia wygłoszonego w 1937:
Według tych poglądów, drogą do osiągnięcia potęgi narodu niemieckiego było oczyszczenie go z niepotrzebnych elementów, takich jak Żydzi, Cyganie, inwalidzi, pracownicy seksualni i osoby homoseksualne.
Osobom homoseksualnym stopniowo odbierano wolność: zamykano bary i kluby, zakazano sprzedaży homoerotycznej literatury, poddawano szykanom. 6 maja 1933 r. instytut berlińskiego lekarza seksuologa Magnusa Hirschfelda, czyli tzw. Komitet Naukowo-Humanitarny ("Wissenschaftlich-Humanitäres Komitee") stawiający sobie za zadanie zniesienie paragrafu 175 i edukację związaną z homoseksualizmem, został splądrowany przez bojówki Sturmabteilung (SA) i studentów Wyższej Szkoły Wychowania Fizycznego. Na ciężarówki załadowano książki, broszury, obrazy oraz popiersie Hirschfelda. Wywieziono je, by cztery dni później, 10 maja, spalić wraz z zasobami wielu innych berlińskich bibliotek na Placu Hegla przed Operą Państwową. Oznaczało to faktyczny koniec możliwości zniesienia paragrafu 175 i rozpoczęcie okresu prześladowań.
Propaganda stawała się coraz bardziej zjadliwa. Gejów nazywano „antyspołecznymi pasożytami” i „wrogami państwa”. 1 września 1935 rozszerzono brzmienie paragrafu 175 w taki sposób, aby „nieprzyzwoitości między mężczyznami” obejmowały praktycznie każdy typ zachowania o podtekście seksualnym; do czasu tej nowelizacji karalne były tylko stosunki homoseksualne. Obywateli Niemiec zachęcano do donoszenia na współobywateli mężczyzn, których podejrzewano o orientację homoseksualną. Aresztowania gejów i wyroki nabrały rozmachu. W samym 1935 roku liczba zatrzymań zwiększyła się dziesięciokrotnie. W 1937 założono Narodową Centralę do Walki z Homoseksualizmem i Aborcją. Szacuje się, że III Rzesza aresztowała pod zarzutami z § 175 około 100 tys. ludzi. Większa ich część (ok. 78 tys.) przypada na okres 1936-1939, czyli podczas urzędowania Heinricha Himmlera na stanowisku szefa policji. Spośród osób, którym zarzucono kontakty homoseksualne, skazanych zostało około połowy. Ponadto Gestapo miało uprawnienia do aresztowań gejów bez dowodów na złamanie § 175, jako „areszt ochronny” ("Schutzhaft") na nieokreślony czas. Większość zatrzymanych trafiła do więzień, ale od 5 do 15 tys. zesłano do obozów koncentracyjnych, gdzie śmiertelność wśród tej grupy była szacowana na poziomie 60%. Więźniowie ocaleni z obozów zeznawali, że ci, którzy nosili różowe trójkąty oznaczające skazanych z § 175, często byli traktowani w dużo gorszy sposób i przez strażników i przez współwięźniów. Jeden z więźniów obozu we Flossenbürgu relacjonował:
Inny z więźniów wspomina:
Sytuacja osób homoseksualnych niemieckich w obozach koncentracyjnych była lepsza tam, gdzie większość więźniów stanowiły grupy nie-niemieckie. Zasadniczo jednak w obozowym systemie znakowania więźniów mężczyźni z różowym trójkątem stali najniżej w hierarchii, zaraz po trójkątach brązowych (Cyganie) i fioletowych (Świadkowie Jehowy). Badania prof. Rüdigera Lautmanna z Uniwersytetu w Bremie dowodzą, że holokaust gejów odznaczał się najwyższą, po holokauście Żydów, śmiertelnością (53%) w obozach koncentracyjnych.
Naziści głosili przy tym pogląd, że z homoseksualizmu można wyleczyć poprzez ciężką pracę, kastrację lub wstrzykiwanie testosteronu. Więźniowie obozów, którzy poddali się „dobrowolnej” kastracji, uzyskiwali „przywileje”: mogli opuszczać obóz do pracy w fabrykach i otrzymywali większe porcje żywnościowe. Carl Værnet, duński endokrynolog, w ramach eksperymentów pseudomedycznych w obozie w Buchenwaldzie i Neuengamme poddawał sterylizacji homoseksualnych więźniów i aplikował im sporą dawkę męskich hormonów. Eksperyment miał wykazać, czy po takim zabiegu homoseksualni mężczyźni będą zainteresowani płcią przeciwną. Rezultaty pozostały nieznane, m.in. z powodu epidemii żółtaczki.
Pominięcie w odszkodowaniach powojennych.
Po pokonaniu nazistowskich Niemiec w 1945 więźniowie skazani na podstawie paragrafu 175 nie zostali zwolnieni. Alianci potraktowali ich jak zwykłych kryminalistów. Geje odbywali w więzieniach reszty zasądzonych kar. Żaden z nich do dzisiaj nie otrzymał odszkodowania za pobyt w obozie koncentracyjnym – w 1956 komisja ds. rekompensat dla byłych więźniów nazistowskich obozów jednoznacznie wykluczyła z zadośćuczynienia ofiary uwięzione za homoseksualizm.
Ustawa o rehabilitacji osób o orientacji homoseksualnej została 22.03.2017 roku zaakceptowana przez niemiecki rząd. Minister sprawiedliwości Heiko Maas określił karanie osób homoseksualnych mianem „rażącej niesprawiedliwości”. Ponadto stwierdził, że „rehabilitacja mężczyzn, którzy byli prześladowani, więzieni lub potępiani przez państwo jedynie z powodu miłości do innych mężczyzn, z powodu swojej tożsamości seksualnej, powinna odbyć się już dawno”. Projekt ustawy zakłada unieważnienie wszystkich kar za homoseksualizm nakładanych przez niemieckie sądy po 8 maja 1945 roku. Zasada ta ma nie dotyczyć osób skazanych za współżycie z dziećmi oraz za czyny związane z przemocą, gwałtem lub groźbami. Za każdy rok w więzieniu ofiara ma otrzymać 3.000 euro plus 1.500 euro za rozpoczęty rok odbywania kary. Powstanie także Federalna Fundacja im. Magnusa Hirschfelda, która zajmie się badaniem indywidualnych losów osób homoseksualnych. Fundacja dostanie pół miliona euro z kasy niemieckiego państwa.
Ostatnim z różowych trójkątów, który zdecydował się opowiedzieć swoją historię, był Rudolf Brazda. Zmarł on w 2011 roku. Z tego powodu odszkodowania dotyczyć będą raczej więźniów, którzy nie byli oznakowani różowymi trójkątami, a swoje wyroki odsiadywali już po wojnie. Niemiecka Republika Demokratyczna zniosła całkowicie paragraf 175 dopiero w 1967 r. Republika Federalna Niemiec złagodziła nazistowskie prawo w brzmieniu z 1 września 1935 w nowelizacji kodeksu karnego w 1969 r., określając karalną granicę stosunków homoseksualnych na 21 lat. W 1973 r. zmieniono ją na 18 lat, a w 1990 r. pozostałości paragrafu 175 zostały zniesione całkowicie. Odszkodowania dotyczyć więc będą więźniów skazanych w latach 1945–1990.
„Holokaust” osób homoseksualnych.
W tradycyjnych opracowaniach historycznych terminu holokaust używano wyłącznie w odniesieniu do prześladowań Żydów europejskich. W ostatnim 20-leciu XX wieku znaczenie terminu zostało przez niektórych historyków rozszerzone i objęło również inne grupy, które były celem systematycznej polityki eksterminacji ze strony III Rzeszy. Określenie "holokaust homoseksualistów" nie jest jednak przyjęte przez wszystkich badaczy tematu i bywa postrzegane jako kontrowersyjne. Głównym powodem jest fakt, że osoby homoseksualne w Niemczech, przynajmniej w teorii, poddawano przede wszystkim terapiom konwersyjnym, a nie mordowano. Niektórzy jednak nadal uznają ten termin za adekwatny. , jedna z czołowych placówek archiwalno-naukowych w Stanach Zjednoczonych zajmująca się tym zagadnieniem, poświęca całą sekcję ofiarom tzw. „holokaustu” osób homoseksualnych.
Klauss Müller, badacz tej tematyki, a także jeden z jej prekursorów na rynku badawczym, jest jednocześnie twórcą terminu „pusta pamięć”. W swoich pracach często zwraca on uwagę na problem „pustej pamięci”, która stanowi niejako odpowiedź na argument o autentyczność relacji homoseksualnych świadków II wojny światowej. Müller wychodzi z założenia, że podstawą wszystkich informacji, jakie dziś posiadamy o Zagładzie, jest właśnie "oral history". Problem autentyczności jest wyjątkowo często poruszany w przypadku nielicznych świadectw danej grupy ofiar, takich jak właśnie osoby homoseksualne czy świadkowie Jehowy. Kwestie te Müller porusza także w innych swoich działach, pisze o niej także Michael Berenbaum i inni autorzy książki "A Mosaic of victims". Ponadto w swoich rozważaniach Müller zauważa, że w przypadku osób homoseksualnych przeżycie wojny nie równało się byciu ocalonym, bo "nawet jeśli ocaleli, nie stali się ocalonymi." Kwestią kluczową dla faktu bycia Ocalonym jest bowiem możliwość opowiedzenia swojej historii oraz bycia uznanym za jedną z ofiar. Tymczasem ofiarom nieheteronormatywnym odmówiono po wojnie obu tych praw.
W Polsce główną badaczką tej tematyki jest Joanna Ostrowska, autorka posłowia do "Mężczyzn z różowym trójkątem" Hegera oraz wielu innych prac poświęconych temu tematowi. Znamienny wydaje się też fakt, że w wielu byłych obozach koncentracyjnych pojawiają się tablice pamiątkowe wspominające o różowych trójkątach, na terenie Polski zaś jedynie muzeum w byłym obozie koncentracyjnym Stutthof (KL) udostępniło swoim zwiedzającym wystawę czasową poświęconą tej kategorii więźniów. Chociaż wiadomo o przynajmniej 122 więźniów skazanych z paragrafu 175 w Auschwitz-Birkenau, współczesne muzeum nie przygotowało na ich temat żadnej osobnej wystawy.

</doc>
<doc id="1614897" url="https://pl.wikipedia.org/wiki?curid=1614897" title="We Live Here">
We Live Here

We Live Here – siódmy studyjny (dziesiąty w dyskografii) album grupy Pat Metheny Group, wydany w 1995 r. przez wytwórnię Geffen Records. Album zdobył w 1996 r. nagrodę Grammy w kategorii "Best Contemporary Jazz Album".

</doc>
<doc id="1614904" url="https://pl.wikipedia.org/wiki?curid=1614904" title="Strefa abonenta nc+">
Strefa abonenta nc+

Info+ - kanał dla abonentów satelitarnej platformy nc+. 

</doc>
<doc id="1614909" url="https://pl.wikipedia.org/wiki?curid=1614909" title="CVI">
CVI



</doc>
<doc id="1614913" url="https://pl.wikipedia.org/wiki?curid=1614913" title="Quartet (album Pat Metheny Group)">
Quartet (album Pat Metheny Group)

Quartet – ósmy studyjny (jedenasty w dyskografii) album grupy Pat Metheny Group, wydany w 1996 r. przez wytwórnię Geffen Records.

</doc>
<doc id="1614915" url="https://pl.wikipedia.org/wiki?curid=1614915" title="Flaga powiatu choszczeńskiego">
Flaga powiatu choszczeńskiego



</doc>
<doc id="1614917" url="https://pl.wikipedia.org/wiki?curid=1614917" title="Sawbridgeworth">
Sawbridgeworth

Sawbridgeworth – miasto w Wielkiej Brytanii, w Anglii, w regionie East of England, w hrabstwie Hertfordshire. W 2005 r. miasto to zamieszkiwało 8 400 osób.
Miastem partnerskim Sawbridgeworth jest francuskie miasto Bry-sur-Marne.

</doc>
<doc id="1614922" url="https://pl.wikipedia.org/wiki?curid=1614922" title="Salcombe">
Salcombe

Salcombe - miasto w Wielkiej Brytanii, w Anglii, w regionie South West England, w hrabstwie Devon. W 2001 r. miasto to zamieszkiwało 1 893, a ok. 1819 r. około 500 osób.
Literatura.
Kingsbridge and Salcombe, with the intermediate estuary: historically and topografically depicted; P&amp;P by R. Southwood, 1819. Cat#BR 5203.37.2 Hardward.

</doc>
<doc id="1614923" url="https://pl.wikipedia.org/wiki?curid=1614923" title="Imaginary Day">
Imaginary Day

Imaginary Day – dziewiąty studyjny (dwunasty w dyskografii) album grupy Pat Metheny Group, wydany w 1997 r. przez wytwórnię Warner Bros. Records.
Album zdobył w 1999 r. dwie nagrody Grammy, jedną w kategorii "Best Contemporary Jazz Album", a drugą za utwór „The Roots of Coincidence” (w kategorii "Best Rock Instrumental Performance").
W Polsce nagrania uzyskały status złotej płyty.

</doc>
<doc id="1614924" url="https://pl.wikipedia.org/wiki?curid=1614924" title="Daniel Licht">
Daniel Licht

Daniel James Licht (ur. 13 marca 1957, zm. 2 sierpnia 2017) – amerykański kompozytor muzyki filmowej. Zaczął tworzyć ścieżki dźwiękowe do filmów we wczesnych latach dziewięćdziesiątych. Jego ostatnim, największym sukcesem jest skomponowanie soundtracku do serialu "Dexter", stworzonego przez telewizję Showtime. Nagrał soundtrack do gry , a także serii Dishonored.

</doc>
<doc id="1614926" url="https://pl.wikipedia.org/wiki?curid=1614926" title="Rezerwat przyrody Cisy Tychowskie">
Rezerwat przyrody Cisy Tychowskie

Rezerwat przyrody „Cisy Tychowskie” – florystyczny rezerwat przyrody w województwie zachodniopomorskim, w powiecie białogardzkim, w gminie Tychowo. Jest położony ok. 4,5 km na północny wschód od Tychowa, ok. 1 km na południowy zachód od zabudowań wsi Warnino, ok. 2 km na północ od miejscowości Czarnkowo, 600 m na południe od drogi wojewódzkiej nr 169 z Tychowa do Bobolic. Został utworzony zarządzeniem Ministra Leśnictwa i Przemysłu Drzewnego z dnia 11 sierpnia 1980. Zajmuje powierzchnię 10,28 ha (akt powołujący podawał 10,51 ha). Znajduje się na terenie Nadleśnictwa Tychowo.
Celem ochrony rezerwatu jest zachowanie stanowiska cisa pospolitego ("Taxus baccata"). Rośnie tu około 70 sztuk cisa w wieku 120–140 lat. Oprócz cisów teren rezerwatu porasta drzewostan bukowy z domieszką grabu, dębu, olszy, brzozy i świerku. Spośród roślin chronionych występują tu m.in. 3 gatunki storczyków: kukułka plamista, podkolan zielonawy i kukułka Traunsteinera.
Na mocy obowiązującego planu ochrony ustanowionego w 2017 roku, obszar rezerwatu objęty jest ochroną czynną.

</doc>
<doc id="1614927" url="https://pl.wikipedia.org/wiki?curid=1614927" title="FK Smorgonie">
FK Smorgonie

Futbolny Kłub Smorgonie () – białoruski klub piłkarski z siedzibą w miejscowości Smorgonie w obwodzie grodzieńskim.
Historia.
Chronologia nazw:
Zespół amatorski został założony w 1978 jako Wilija Smorgonie. Na bazie tego zespołu w 1987 organizowano profesjonalny klub piłkarski pod nazwą Stankabudaunik Smorgonie. W 1993 nazwę zmieniono najpierw na Kamunalnik Smorgonie, a potem na obecną nazwę.

</doc>
<doc id="1614935" url="https://pl.wikipedia.org/wiki?curid=1614935" title="Józef Gąsiorowski">
Józef Gąsiorowski

Józef Gąsiorowski (ur. 1853, zm. 1901) – autor mazurskich badań folklorystycznych. Pracował jako bibliotekarz w Cesarskiej Akademii Nauk w Petersburgu. W latach 80. XIX wieku odbył podróż na Mazury. Prowadził tam badania terenowe na wsi, zbierając pieśni i podania. Plonem wyjazdu był zbiór 4 zeszytów pieśni mazurskich, przez długi czas niewydanych drukiem. W latach 70. XX w. pieśni zostały wydane bibliofilsko przez córkę prof. Zofię Szmidtową w opracowaniu Stanisława Świrko.
Został pochowany na cmentarzu ewangelicko-reformowanym przy ul. Żytniej w Warszawie (kwatera C-4-2).

</doc>
<doc id="1614936" url="https://pl.wikipedia.org/wiki?curid=1614936" title="North Esk (rzeka na Tasmanii)">
North Esk (rzeka na Tasmanii)

North Esk (ang. "North Esk River") – rzeka na Tasmanii o długości 97 km, jeden z dopływów rzeki Tamar. Przepływa przez miasto Launceston. Woda z North Esk używana jest do produkcji piwa przez browar Boag's Brewery.

</doc>
<doc id="1614939" url="https://pl.wikipedia.org/wiki?curid=1614939" title="Lipeurus caponis">
Lipeurus caponis

Lipeurus caponis – pasożyt należący obecnie do Phthiraptera, według dawnej systematyki należał do wszołów. Jest pasożytem kury domowej, opada również perliczki i bażanty.
Samiec długości 2,2 mm, samica 2,4 - 2,5 mm. Bytują na całym ciele w piórach. Występuje na terenie Europy, Azji i Afryki.

</doc>
<doc id="1614941" url="https://pl.wikipedia.org/wiki?curid=1614941" title="Zuzanna Wittelsbach">
Zuzanna Wittelsbach

Zuzanna Wittelsbach (ur. 2 kwietnia 1502 w Monachium - zm. 23 kwietnia 1543 Neuburg an der Donau) – księżniczka bawarska, księżna Brandenburgii-Bayreuth, elektorowa Palatynatu Reńskiego
Życiorys.
Córka księcia Albrechta IV Bawarskiego i Kunegundy Habsburżanki. Jej dziadkami byli książę Bawarii Albrecht III i Anna Brunswick-Grubenhagen-Einbeck oraz cesarz rzymski Fryderyk III Habsburg i Eleonora Aviz. 
24 sierpnia 1518 wyszła za mąż za księcia Kazimierza Hohenzollerna margrabiego Brandenburgii-Bayreuth. Z tego małżeństwa pochodzili:
Po śmierci Kazimierza, ponownie wyszła za mąż. W 1529 roku wyszła za elektora Palatynatu Reńskiego Otto Henryka Wittelsbacha. Para nie miała dzieci.

</doc>
<doc id="1614942" url="https://pl.wikipedia.org/wiki?curid=1614942" title="Jan Kazimierz Wittelsbach (Pfalz-Simmern)">
Jan Kazimierz Wittelsbach (Pfalz-Simmern)

Jan Kazimierz Wittelsbach (ur. 7 marca 1543 Simmern/Hunsrück – zm. 16 stycznia 1592 Heidelberg) – książę Palatynatu Reńskiego.
Syn elektora Palatynatu Fryderyka III Wittelsbacha i Marii Hohenzollern. Jego dziadkami byli: książę Jan II Wittelsbach i Beatrycze Badeńska oraz margrabia Brandenburgii-Bayreuth Kazimierz Hohenzollern oraz księżniczka bawarska Zuzanna Wittelsbach.
W młodości przebywał na dworach w Paryżu i Nancy. Tak jak ojciec był kalwinistą w przeciwieństwie do brata, który był luteraninem. Po śmierci ojca na terenie Palatynatu religią panującą został właśnie luteranizm jednak na tych terenach, na których rządził Jan Kazimierz dominował kalwinizm. Właśnie na tych terenach schronienie znaleźli uciekający z Francji Hugenoci. W 1578 założył w Neustadt an der Weinstraße szkołę wyższą "Casimirianum" w której wykładano kalwinizm oraz na którym prace znaleźli wykładowcy z Uniwersytetu w Heidelbergu wyrzuceni przez nowego elektora. W 1583 roku umiera elektor Palatynatu Reńskiego i brat Jana Kazimierza Ludwik VI, jego następcą zostaje niepełnoletnii syn Fryderyk IV. Jan Kazimierz do czasu uzyskania przez niego pełnoletniości jest administratorem całego Palatynatu Reńskiego. Rozpoczął w 1591 roku budowę pierwszej Wielkiej Beczki na Zamku w Heidelbergu. Został pochowany w Kościele Św. Ducha.
26 listopada 1568 roku ożenił się z Elżbietą Wettyn (1552-1590), córką elektora Saksonii Augusta Wettyna i Anny Oldenburg. Małżeństwo miało szóstkę dzieci, jednak dorosłego wieku dożyła jedynie Dorota (1581–1631), która wyszła za księcia Jana Jerzego von Anhalt-Dessau.

</doc>
<doc id="1614943" url="https://pl.wikipedia.org/wiki?curid=1614943" title="Składka ubezpieczeniowa">
Składka ubezpieczeniowa

Składka ubezpieczeniowa – cena usługi ubezpieczeniowej; kwota pieniędzy, jaką ubezpieczający płaci ubezpieczycielowi w zamian za udzieloną przez nią ochronę ubezpieczeniową. Jej wysokość i sposób opłacania stanowią element umowy ubezpieczenia. Wysokość składki uzależniona jest od rodzaju ubezpieczenia, wartości sumy ubezpieczenia, długości jego trwania, a także wieku i stanu zdrowia w momencie zawierania umowy.
Składka powinna być ustalana według kryteriów zawartych w ogólnych warunkach ubezpieczenia. Składkę można wpłacić w całości jednorazowo w chwili zawarcia umowy ubezpieczenia (charakterystyczne dla ubezpieczeń krótkookresowych, tj. w większości ubezpieczeń majątkowych) lub rozłożyć ją na raty w cyklu rocznym, kwartalnym lub miesięcznym.

</doc>
<doc id="1614944" url="https://pl.wikipedia.org/wiki?curid=1614944" title="Attleborough">
Attleborough

Attleborough – miasto i civil parish w Wielkiej Brytanii, w Anglii, w regionie East of England, w hrabstwie Norfolk, w dystrykcie Breckland. W 2011 r. civil parish to na powierzchni 21,9 km² zamieszkiwało 10 482 osób. Attleborough jest wspomniane w Domesday Book (1086) jako "Alia Atleburc"/"Atlebur(c)".

</doc>
<doc id="1614948" url="https://pl.wikipedia.org/wiki?curid=1614948" title="South Esk (rzeka na Tasmanii)">
South Esk (rzeka na Tasmanii)

South Esk (ang. "South Esk Rive"r) – najdłuższa rzeka na Tasmanii o długości 252 km. Wypływa w pobliżu miejscowości Fingal i przepływa przez miejscowości Avoca, Evandale, Longford, Hadspen i Launceston, gdzie wpada do rzeki Tamar. Na South Esk zlokalizowana jest tama Trevallyn. Rzeka Macquarie jest dopływem South Esk.

</doc>
<doc id="1614949" url="https://pl.wikipedia.org/wiki?curid=1614949" title="Tarpieda-BiełAZ Żodzino">
Tarpieda-BiełAZ Żodzino

Tarpieda-BiełAZ Żodzino (biał. «Тарпеда-БелАЗ» Жодзіна) – białoruski klub piłkarski z siedzibą w Żodzinie, grający w ekstraklasie białoruskiej.
Historia.
Chronologia nazw:
Drużyna piłkarska została założona w 1962 jako "Rakieta Żodzino". Klub nazywał się też "Autazawodziec Żodzino", "Tarpeda Żodzino", "BiełAZ Żodzino". W 1993 przywrócono starą nazwę "Tarpieda Żodzino". W 2011 zmienił nazwę na "Tarpieda-BiełAZ Żodzino".

</doc>
<doc id="1614956" url="https://pl.wikipedia.org/wiki?curid=1614956" title="Ludek Mączka">
Ludek Mączka



</doc>
<doc id="1614965" url="https://pl.wikipedia.org/wiki?curid=1614965" title="Speaking of Now">
Speaking of Now

Speaking of Now – dziesiąty studyjny (trzynasty w dyskografii) album grupy Pat Metheny Group, wydany w 2002 r. przez wytwórnię Warner Bros. Records.
Album zdobył w 2003 r. nagrodę Grammy w kategorii "Best Contemporary Jazz Album".
W Polsce nagrania uzyskały status platynowej płyty.

</doc>
<doc id="1614969" url="https://pl.wikipedia.org/wiki?curid=1614969" title="Brighouse">
Brighouse

Brighouse – miasto w Wielkiej Brytanii, w Anglii, w regionie Yorkshire and the Humber, w hrabstwie West Yorkshire. W 2001 roku miasto liczyło 32 360 mieszkańców.
W Brighouse ma swą siedzibę klub piłkarski Brighouse Town F.C oraz klub rugby Brighouse Rangers Club.
W mieście rozwinął się przemysł włókienniczy, skórzany, elektroniczny oraz chemiczny.

</doc>
<doc id="1614976" url="https://pl.wikipedia.org/wiki?curid=1614976" title="FK Bobrujsk">
FK Bobrujsk

FK Bobrujsk (biał. ФК «Бабруйск») – białoruski klub piłkarski z siedzibą w Bobrujsku. W 1995 został rozwiązany.
Historia.
Chronologia nazw:
Klub piłkarski został założony w 1984. Do 1992 roku występował pod nazwą Traktar. W mistrzostwach Białorusi przyjął nazwę Fandok W 1995 roku klub zmienił nazwę FK Bobrujsk. Po zakończeniu sezonu 1995 został rozwiązany.

</doc>
<doc id="1614977" url="https://pl.wikipedia.org/wiki?curid=1614977" title="Fandok Bobrujsk">
Fandok Bobrujsk



</doc>
<doc id="1614978" url="https://pl.wikipedia.org/wiki?curid=1614978" title="Traktor Bobrujsk">
Traktor Bobrujsk



</doc>
<doc id="1614980" url="https://pl.wikipedia.org/wiki?curid=1614980" title="The Way Up">
The Way Up

The Way Up – jedenasty studyjny (czternasty w dyskografii) album grupy Pat Metheny Group, wydany w 2005 r. przez wytwórnię Nonesuch Records.
Album zdobył w 2006 r. nagrodę Grammy w kategorii "Best Contemporary Jazz Album".
W Polsce nagrania uzyskały certyfikat złotej płyty.

</doc>
<doc id="1614981" url="https://pl.wikipedia.org/wiki?curid=1614981" title="Hawes">
Hawes

Hawes – miasto w Wielkiej Brytanii, w Anglii, w regionie Yorkshire and the Humber, w hrabstwie North Yorkshire. W 2001 r. miasto to zamieszkiwało 1180 osób.

</doc>
<doc id="1614982" url="https://pl.wikipedia.org/wiki?curid=1614982" title="Mnich Morski">
Mnich Morski



</doc>
<doc id="1614984" url="https://pl.wikipedia.org/wiki?curid=1614984" title="Zorzor">
Zorzor

Zorzor – miasto w północnej Liberii, w hrabstwie Lofa. Według danych na rok 2008 liczy 5131 mieszkańców.

</doc>
<doc id="1614985" url="https://pl.wikipedia.org/wiki?curid=1614985" title="Monje del Mar">
Monje del Mar



</doc>
<doc id="1614988" url="https://pl.wikipedia.org/wiki?curid=1614988" title="Paul Scott">
Paul Scott

Paul Mark Scott (ur. 25 marca 1920 w Southgate, koło Londynu, zm. 1 marca 1978 w Londynie) – pisarz, poeta i dramaturg brytyjski, znany ze swoich powieści na temat kolonialnych Indii.
Urodził się jako młodszy z dwojga synów. Uczył się w prywatnej szkole Winchmore Hill Collegiate School, ale mając 14 lat z powodu kłopotów finansowych w rodzinie musiał przerwać naukę. Pracując jako urzędnik wieczorowo uczył się buchalterii. W 1940 powołany do armii. W 1941 roku spotkał i poślubił w Torquay Penny. W 1943 roku posłano go jako oficera armii brytyjskiej do Indii. Wojnę zakończył w stopniu kapitana walcząc o Birmę. Po zwolnieniu z armii w 1946 roku zatrudniony w 2 małych wydawnictwach. Jego dwie córki
(Carol i Sally) urodziły się w 1947 i 1948 roku. Indie, które poznał jako żołnierz stały się miłością jego życia i głównym tematem pisanych książek. Wrócił do nich w 1964 roku zaczynając pisać "Kwartet" (cykl 4 powieści o Indiach połączonych osobami głównych bohaterów: wychowanego w Anglii Indusa Hari Kumara, Angielki Daphne Manners i inspektora policji Ronalda Merricka w fikcyjnym mieście indyjskim Mayapore). Podczas pisania tych powieści odwiedził Indie jeszcze dwukrotnie.
Dorabiał publikując artykuły w The Times, the Times Literary Supplement, New Statesman i Country Life.
Zmarł na raka 1 marca 1978 kilka miesięcy po otrzymaniu za "Ci, co pozostali" Nagrody Bookera, której powodu choroby nie mógł już odebrać osobiście.

</doc>
<doc id="1614989" url="https://pl.wikipedia.org/wiki?curid=1614989" title="Paul Mark Scott">
Paul Mark Scott



</doc>
<doc id="1614990" url="https://pl.wikipedia.org/wiki?curid=1614990" title="5 Brygada WOP">
5 Brygada WOP

 5 Brygada Wojsk Ochrony Pogranicza – związek taktyczny Wojsk Ochrony Pogranicza pełniący służbę ochronną na granicy polsko-czechosłowackiej.
Sformowana w 1950 na bazie 23 Brygady Ochrony Pogranicza, na podstawie rozkazu MBP nr 043/org z 3 czerwca 1950. Nowa numeracja batalionów i brygad weszła w życie z dniem 1 stycznia 1951 roku. Sztab brygady stacjonował w Kłodzku przy ulicy Lutyckiej.
Rozformowana w 1958. Na jej bazie powstała 5 Sudecka Brygada WOP.
Przekształcenia.
11 Oddział Ochrony Pogranicza → 11 Wrocławski Oddział WOP → 23 Brygada Ochrony Pogranicza → 5 Brygada WOP → 5 Sudecka Brygada WOP → Sudecka Brygada WOP → Sudecki Batalion WOP

</doc>
<doc id="1614991" url="https://pl.wikipedia.org/wiki?curid=1614991" title="13. ceremonia wręczenia nagród Gildii Aktorów Ekranowych">
13. ceremonia wręczenia nagród Gildii Aktorów Ekranowych

13. ceremonia wręczenia nagród Gildii Aktorów Ekranowych za rok 2006, odbyła się 28 stycznia 2007 roku w Shrine Exposition Center w Los Angeles. Galę transmitowała stacja TNT. Nagrody przyznawane są za wybitne osiągnięcia w sztuce aktorskiej w minionym roku.
4 stycznia 2007 roku ogłoszono nominacje do nagród.
Najwięcej nagród filmowych otrzymał musical "Dreamgirls" − dwie z trzech nominacji. W kategoriach telewizyjnych triumfował serial "Chirurdzy" i miniserial "Elżbieta I", które otrzymały dwie statuetki.

</doc>
<doc id="1614992" url="https://pl.wikipedia.org/wiki?curid=1614992" title="P. M. Scott">
P. M. Scott



</doc>
<doc id="1614993" url="https://pl.wikipedia.org/wiki?curid=1614993" title="Legia Warszawa w Pucharze Ligi">
Legia Warszawa w Pucharze Ligi

Legia we wszystkich swoich występach zdobyła raz Puchar Ligi, w edycji 2001/02. W pierwszym finałowym meczu pokonała Wisłę Kraków 3:0 w Warszawie, a w rewanżu przegrała 1:2 w Krakowie. Z lepszym bilansem bramek Wojskowi zdobyli trofeum. Legioniści przegrali w finale dwa razy, w edycji 1999/00 z Polonią Warszawa 1:2 i z Dyskobolią Grodzisk Wielkopolski 1:4 w sezonie 2007/08.
Tabele grupowe.
Sezon 1952.
Grupa II
Legenda:
Sezon 2006/2007.
Grupa C
Sezon 2007/2008.
Grupa A
Sezon 2008/2009.
Grupa D

</doc>
<doc id="1614995" url="https://pl.wikipedia.org/wiki?curid=1614995" title="Rezerwat przyrody Jezioro Fletnowskie">
Rezerwat przyrody Jezioro Fletnowskie

Rezerwat przyrody „Jezioro Fletnowskie” – krajobrazowy rezerwat przyrody w Nadwiślańskim Parku Krajobrazowym, położony niedaleko wsi Fletnowo na terenie gminy Dragacz (powiat świecki, województwo kujawsko-pomorskie).
Rezerwat zajmuje powierzchnię 25,21 ha i jest objęty ochroną ścisłą. Sklasyfikowany według przedmiotu ochrony jako rezerwat utworów tektonicznych i erozyjnych. Powstał na mocy zarządzenia Ministra Ochrony Środowiska, Zasobów Naturalnych i Leśnictwa z dnia 11 grudnia 1995 roku (MP Nr 5, poz. 44). Celem ochrony jest zachowanie ze względów naukowych i dydaktycznych unikatowej pod względem geomorfologicznym rynny Jeziora Fletnowskiego (Rynny Fletnowskiej), przecinającej południkowo Basen Grudziądzki.
Powierzchnia jeziora wynosi około 7,5 ha.
Rezerwat podlega Nadleśnictwu Dąbrowa i chroni m.in. zespoły roślinne: mszaru paprociowo-trzcinowego, olsu torfowego, turzycy prosowatej, rzęsy i spirodeli wielokorzeniowej.

</doc>
<doc id="1614996" url="https://pl.wikipedia.org/wiki?curid=1614996" title="Sven Alkalaj">
Sven Alkalaj

Sven Alkalaj (ur. 11 listopada 1948 w Sarajewie) – bośniacki polityk i dyplomata, minister spraw zagranicznych Bośni i Hercegowiny od 9 lutego 2007.
Życiorys.
Sven Alkalaj w 1974 ukończył inżynierię mechaniczną na Uniwersytecie w Sarajewie. W 1987 został absolwentem ekonomii i stosunków międzynarodowych na tej uczelni. W 1999 ukończył kurs finansów w Harvard Business School w USA.
W latach 1974–1985 był menedżerem ds. handlu w firmie "Petrolinvest" w Sarajewie. Od 1985 do 1988 był menedżerem ds. Bliskiego i Dalekiego Wschodu w firmie "Energoinvest" w Sarajewie. W latach 1988–1994 zajmował stanowisko dyrektora "Energoinvestu" w Bangkoku w Tajlandii.
W latach 1994–2000 Alkalaj pełnił funkcję ambasadora Bośni i Hercegowiny w USA. Od 2000 do 2004 był ambasadorem BiH przy Organizacji Państw Amerykańskich w Waszyngtonie. Od lutego 2004 do lutego 2007 pełnił funkcję ambasadora w Belgii oraz szefa misji BiH przy NATO w Brukseli.
9 lutego 2007 Sven Alkalaj objął stanowisko ministra spraw zagranicznych w gabinecie premiera Nikoli Špiricia. Pełnił je do 10 lutego 2012. Od 2012 do 2014 był sekretarzem wykonawczym Europejskiej Komisji Gospodarczej Organizacji Narodów Zjednoczonych w Genewie. Następnie pracował jako wykładowca akademicki. W 2019 został mianowany stałym przedstawicielem BiH przy Organizacji Narodów Zjednoczonych w Nowym Jorku.
Członek Partii dla Bośni i Hercegowiny. Mówi w języku angielskim i francuskim.

</doc>
<doc id="1614998" url="https://pl.wikipedia.org/wiki?curid=1614998" title="23 Brygada Ochrony Pogranicza">
23 Brygada Ochrony Pogranicza

 23 Brygada Ochrony Pogranicza – jedna z brygad w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowana w 1948 na bazie Wrocławskiego Oddziału WOP nr 11, na podstawie rozkazu MON nr 055/org. z 20 marca 1948. Brygada posiadała pięć batalionów, a stan etatowy wynosił 2039 żołnierzy i 12 pracowników cywilnych.
Podporządkowana została Głównemu Inspektoratowi Ochrony Pogranicza. Zaopatrzenie nadal realizowane było przez kwatermistrzostwo okręgu wojskowego. 
Rozkazem Ministra Obrony Narodowej nr 205/Org. z 4 grudnia 1948 roku, z dniem 1 stycznia 1949, Wojska Ochrony Pogranicza podporządkowano Ministerstwu Bezpieczeństwa Publicznego. Zaopatrzenie brygady przejęła Komenda Wojewódzka MO.
Sztab brygady stacjonował w Kłodzku.
Aby nadać ochronie granic większą rangę, podkreślano wojskowy charakter formacji. Od 1 stycznia 1950 roku powrócono w nazwach jednostek do wcześniejszego określania: „Wojska Ochrony Pogranicza”. Z dniem 1 stycznia 1951 roku weszła w życie nowa numeracja batalionów i brygad Wojsk Ochrony Pogranicza. Na bazie 23 Brygady Ochrony Pogranicza powstała 5 Brygada WOP.
Struktura organizacyjna.
Etat brygady przewidywał: 5 batalionów, 2039 wojskowych i 12 pracowników cywilnych.
Na terenie odpowiedzialności brygady funkcjonowało sześć GPK:
Sztandar oddziału.
Sztandar otrzymał poprzednik brygady - 11 Wrocławski Oddział WOP. W uroczystości wręczenia sztandaru wzięli udział m.in.: premier Rządu Jedności Narodowej Edward Osóbka-Morawski, minister obrony narodowej marszałek Polski Michał Rola-Żymierski, szef Departamentu WOP gen. bryg. Gwidon Czerwiński i dowódca Okręgu Wojskowego IV gen. Stanisław Popławski.
W drzewcu sztandaru znajdują się 44 gwoździe pamiątkowe z napisami mówiącymi o funkcjach i nazwiskach osób lub określającymi nazwy zakładów pracy, organizacji politycznych i społecznych oraz wymieniające nazwiska chrzestnych sztandaru. Gwoździe przybijali m.in.: płk Franciszek Mróz - zastępca szefa Departamentu WOP, ppłk Mikołaj Grajworoński szef wydziału WOP w Dowództwie Śląskiego OW, ppłk Zygmunt Huszcza - dowódca 27 pułku piechoty i płk Głaskow - przedstawiciel Armii Czerwonej, dowódca 11 Oddziału Ochrony Pogranicza mjr A. Mickiewicz i jego zastępcą mjr J. Kaczmarski.
Wraz ze zmianą nazwy i numeru jednostki na płacie sztandaru dokonywano poprawek. Słowo "Wrocławski" zamieniono na "Wrocławska" oraz wypruto haft napisu "11 ODDZ.", a wyhaftowano "23 BRYG.". Pozostał nie naruszony dwuwierszowy napis na skrzynce grotu, który brzmi: "WROCŁAWSKI /11 OD. WOP".
Sztandar został przekazany do Muzeum Wojska Polskiego 1 lipca 1963 roku.
Przekształcenia.
11 Oddział Ochrony Pogranicza → 11 Wrocławski Oddział WOP → 23 Brygada Ochrony Pogranicza → 5 Brygada WOP → 5 Sudecka Brygada WOP → Sudecka Brygada WOP → Sudecki Batalion WOP

</doc>
<doc id="1614999" url="https://pl.wikipedia.org/wiki?curid=1614999" title="FK Mińsk">
FK Mińsk

Futbolny Kłub Mińsk () – białoruski klub piłkarski z siedzibą w Mińsku, grający w pierwszej lidze białoruskiej.
Historia.
Chronologia nazw:
Futbolowa Szkoła Młodzieży (FSzM) została założona w Mińsku 19 czerwca 1954. Do 1959 drużyna uczestniczyła w mistrzostwach Białoruskiej SRR. Potem przygowywała młodych piłkarzy. W 1987 zmienił nazwę na Źmiena Mińsk. W 2006 na bazie klubu Źmiena Mińsk powstał klub pod nazwą FK Mińsk. Klub Źmiena-2 Mińsk stał nazywać się Źmiena Mińsk.

</doc>
<doc id="1615000" url="https://pl.wikipedia.org/wiki?curid=1615000" title="Havant">
Havant

Havant – miasto w Wielkiej Brytanii, w Anglii, w regionie South East England, w hrabstwie Hampshire, w dystrykcie Havant. Leży 30,6 km od miasta Southampton, 33,2 km od miasta Winchester i 96,4 km na południowy zachód od Londynu. W 2001 roku miasto liczyło 45 435 mieszkańców.
W Havant ma swą siedzibę klub piłkarski Havant &amp; Waterlooville F.C. Havant jest wspomniana w Domesday Book (1086) jako "Havehunte".
W mieście rozwinął się przemysł elektrotechniczny, maszynowy, samochodowy oraz chemiczny.

</doc>
<doc id="1615001" url="https://pl.wikipedia.org/wiki?curid=1615001" title="Torpedo Mińsk">
Torpedo Mińsk



</doc>
<doc id="1615002" url="https://pl.wikipedia.org/wiki?curid=1615002" title="Torpedo-MAZ Mińsk">
Torpedo-MAZ Mińsk



</doc>
<doc id="1615004" url="https://pl.wikipedia.org/wiki?curid=1615004" title="Torpedo-SKA Mińsk">
Torpedo-SKA Mińsk



</doc>
<doc id="1615008" url="https://pl.wikipedia.org/wiki?curid=1615008" title="Pleebo">
Pleebo

Pleebo, także Plibo – miasto we wschodniej Liberii, w hrabstwie Maryland. Według danych na rok 2008 liczy 22 693 mieszkańców.

</doc>
<doc id="1615010" url="https://pl.wikipedia.org/wiki?curid=1615010" title="The Falcon and the Snowman">
The Falcon and the Snowman

The Falcon and the Snowman – szósty w dyskografii album grupy Pat Metheny Group, zawierający ścieżkę dźwiękową do filmu "Sokół i koka" (ang. "The Falcon and the Snowman", 1985, reż. John Schlesinger), nagrany w 1984 r. i wydany w 1985 r. przez wytwórnię EMI. Z albumu pochodzi piosenka „This Is Not America”, do której słowa napisał i zaśpiewał David Bowie.

</doc>
<doc id="1615011" url="https://pl.wikipedia.org/wiki?curid=1615011" title="Hadleigh">
Hadleigh

Hadleigh – miasto i civil parish w Wielkiej Brytanii, w Anglii, w regionie East of England, w hrabstwie Suffolk, w dystrykcie Babergh. Leży 15,1 km od miasta Sudbury, 14,2 km od miasta Ipswich i 93,1 km od Londynu. W 2001 roku miasto liczyło 7124 mieszkańców. W 2011 roku civil parish liczyła 8253 mieszkańców. Hadleigh jest wspomniane w Domesday Book (1086) jako "Hetlega".

</doc>
<doc id="1615012" url="https://pl.wikipedia.org/wiki?curid=1615012" title="Foya">
Foya

Foya – miasto w północnej Liberii w hrabstwie Lofa. Według danych na rok 2008 liczy 19 522 mieszkańców.

</doc>
<doc id="1615019" url="https://pl.wikipedia.org/wiki?curid=1615019" title="11 Wrocławski Oddział WOP">
11 Wrocławski Oddział WOP

 Wrocławski Oddział WOP nr 11 – oddział w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowany w 1946 na bazie 11 Oddziału Ochrony Pogranicza, na podstawie rozkazu NDWP nr 0153/org. z 21 września 1946. Oddział posiadał pięć komend, 25 strażnic, stan etatowy wynosił 1900 żołnierzy i 14 pracowników cywilnych.
Sztab oddziału stacjonował w Kłodzku. W 1947 roku rozformowano grupę manewrową oddziału, a w jej miejsce powołano szkołę podoficerską o etacie 34 oficerów i podoficerów oraz 140 elewów.
Rozformowany w 1948. Na jego bazie powstała 23 Brygada Ochrony Pogranicza.
Skład organizacyjny.
We wrześniu 1946 roku stan etatowy oddziału przewidywał: 5 komend, 25 strażnic, 1900 wojskowych i 14 pracowników cywilnych. Po reorganizacji w 1947 roku było to: 5 komend odcinków, 25 strażnic, 1798 wojskowych i 13 pracowników cywilnych.
Sztandar oddziału.
W uroczystości wręczenia sztandaru wzięli udział m.in.: premier Rządu Jedności Narodowej Edward Osóbka-Morawski, minister obrony narodowej marszałek Polski Michał Rola-Żymierski, szef Departamentu WOP gen. bryg. Gwidon Czerwiński i dowódca Okręgu Wojskowego IV gen. Stanisław Popławski.
W drzewcu sztandaru znajdują się 44 gwoździe pamiątkowe z napisami mówiącymi o funkcjach i nazwiskach osób lub określającymi nazwy zakładów pracy, organizacji politycznych i społecznych oraz wymieniające nazwiska chrzestnych sztandaru. Gwoździe przybijali m.in.: płk Franciszek Mróz - zastępca szefa Departamentu WOP, ppłk Mikołaj Grajworoński szef wydziału WOP w Dowództwie Śląskiego OW, ppłk Zygmunt Huszcza - dowódca 27 pułku piechoty i płk Głaskow - przedstawiciel Armii Czerwonej, dowódca 11 Oddziału Ochrony Pogranicza mjr A. Mickiewicz i jego zastępcą mjr J. Kaczmarski.
Wraz ze zmianą nazwy i numeru jednostki na płacie sztandaru dokonywano poprawek. Słowo "Wrocławski" zamieniono na "Wrocławska" oraz wypruto haft napisu "11 ODDZ.", a wyhaftowano "23 BRYG.". Pozostał nie naruszony dwuwierszowy napis na skrzynce grotu, który brzmi: "WROCŁAWSKI /11 OD. WOP".
Sztandar został przekazany do Muzeum Wojska Polskiego 1 lipca 1963 roku.
Przekształcenia.
11 Oddział Ochrony Pogranicza → 11 Wrocławski Oddział WOP → 23 Brygada Ochrony Pogranicza → 5 Brygada WOP → 5 Sudecka Brygada WOP → Sudecka Brygada WOP → Sudecki Batalion WOP

</doc>
<doc id="1615020" url="https://pl.wikipedia.org/wiki?curid=1615020" title="Thomas Menino">
Thomas Menino

Thomas Michael Menino (ur. 27 grudnia 1942, zm. 30 października 2014) – burmistrz Bostonu w stanie Massachusetts w USA. Pierwszy burmistrz tego miasta pochodzenia włoskiego, także najdłużej sprawujący ten urząd w historii.
Życiorys.
Urodził się w bostońskiej dzielnicy Hyde Park. Był absolwentem Chamberlayne Junior College oraz University of Massachusetts. Przed objęciem urzędu był przez dziewięć lat członkiem Rady Miasta. Thomas M. Menino urząd burmistrza sprawował przez pięć kadencji (1993–2014), o szóstą kadencję nie ubiegał się.

</doc>
<doc id="1615025" url="https://pl.wikipedia.org/wiki?curid=1615025" title="FK Mińsk-2">
FK Mińsk-2

FK Mińsk-2 (biał. ФК «Мінск-2») – białoruski klub piłkarski z siedzibą w Mińsku, grający w drugiej lidze białoruskiej.
Historia.
Chronologia nazw:
Klub został założony w 1992 jako Źmiena. Nazywał się też Źmiena-BATE. W 2006 odbyła się fuzja z klubem Tarpeda-SKA Mińsk i powstał klub pod nazwą FK Mińsk. Klub Źmiena-2 Mińsk stał nazywać się Źmiena Mińsk, a następnie FK Mińsk-2.

</doc>
<doc id="1615035" url="https://pl.wikipedia.org/wiki?curid=1615035" title="Sacleipea">
Sacleipea

Sacleipea, także Sagleipie, Sacleipie, Sakalapie, Saklape, Sakripie i Sakriple – miasto w północnej Liberii; w hrabstwie Nimba. Według danych na rok 2008 liczy 12 117 mieszkańców.

</doc>
<doc id="1615037" url="https://pl.wikipedia.org/wiki?curid=1615037" title="Filton">
Filton

Filton - miasto i civil parish w Wielkiej Brytanii, w Anglii, w regionie South West England, w hrabstwie Gloucestershire, w dystrykcie (unitary authority) South Gloucestershire. W 2011 roku civil parish liczyła 10 607 mieszkańców.

</doc>
<doc id="1615039" url="https://pl.wikipedia.org/wiki?curid=1615039" title="Torpedo-SKA">
Torpedo-SKA



</doc>
<doc id="1615043" url="https://pl.wikipedia.org/wiki?curid=1615043" title="Anna Maria Wittelsbach">
Anna Maria Wittelsbach

Anna Maria Wittelsbach (ur. 24 lipca 1561, zm. 29 lipca 1589 w Eskilstunie) – księżna Szwecji, księżniczka palatynatu reńskiego.
Była córką elektora Palatynatu Ludwika VI i Elżbiety, księżniczki heskiej. Jej dziadkami byli elektor Palatynatu Fryderyk III Wittelsbach i Maria Hohenzollern oraz Filip I langraf Hesji i Krystyna Wettyn.
Podczas wizyty księcia Karola Sudermańskiego w Heidelbergu doszło do zaręczyn przyszłego króla Szwecji z księżniczką Anna Marią. Ślub odbył się 11 maja 1579 roku w Heidelbergu. Para miała sześcioro dzieci:
Maria zmarła 29 lipca 1589 roku w zamku Eskistunie, została pochowana w katedrze w Strängnäs. Miasto Mariestad zostało nazwane na jej cześć.
Linki zewnętrzne.
"Anteckningar om svenska qvinnor" s. 260 

</doc>
<doc id="1615044" url="https://pl.wikipedia.org/wiki?curid=1615044" title="Elżbieta Heska">
Elżbieta Heska

Elżbieta Heska (ur. 13 lutego 1539 - zm. 14 marca 1582) – księżniczka Heska, żona elektora Palatynatu Ludwika VI
Była córką Filipa langrafa Hesji (1504-1567) i Krystyny księżniczki saksońskiej (1505-1549). Jej dziadkami byli Wilhelm II Heski i Anna von Mecklenburg-Schwerin oraz Jerzy Wettyn książę Saksonii i Barbara Jagiellonka.
8 lipca 1560 poślubiła elektora Palatynatu Ludwika VI. Ich dziećmi byli:

</doc>
<doc id="1615045" url="https://pl.wikipedia.org/wiki?curid=1615045" title="Smiena Mińsk">
Smiena Mińsk



</doc>
<doc id="1615046" url="https://pl.wikipedia.org/wiki?curid=1615046" title="Smena Mińsk">
Smena Mińsk



</doc>
<doc id="1615047" url="https://pl.wikipedia.org/wiki?curid=1615047" title="Andrzej Papierz">
Andrzej Papierz

Andrzej Papierz (ur. 21 listopada 1966 we Frampolu) – polski dziennikarz i dyplomata. W 2018 podsekretarz stanu w Ministerstwie Spraw Zagranicznych; ambasador RP w Bułgarii (2007–2010), konsul generalny w Ałmaty (2013–2016) i Stambule (2017–2018).
Życiorys.
Ukończył liceum w Szczecinie. W 1985 rozpoczął studia historyczne na Uniwersytecie Warszawskim (pracę magisterską obronił w 1999). W czasie studiów był członkiem działającej w podziemiu Krajowej Komisji Koordynacyjnej Niezależnego Zrzeszenia Studentów. Działał w podziemnych strukturach „Solidarności” oraz był współpracownikiem organizacji Wolność i Pokój. Organizował kolportaż wydawnictw podziemnych oraz jawną sprzedaż wydawnictw niezależnych na UW. Za swoją działalność był wielokrotnie zatrzymywany.
W 1989 był członkiem Warszawskiego Komitetu Obywatelskiego „Solidarność”. W 1990 rozpoczął pracę dziennikarza w "Tygodniku Solidarność". W latach 1991–1993 był zatrudniony jako analityk w Urzędzie Ochrony Państwa, gdzie przygotowywał opracowania dotyczące sytuacji politycznej po upadku Związku Radzieckiego.
W 1993 powrócił do zawodu dziennikarza. Początkowo pracował w Polskim Radiu, a następnie w dziale informacji Telewizji Polsat, w dziale zagranicznym dziennika „Życie”, telewizji RTL 7, oraz w redakcji programu "Puls dnia" w Telewizji Polskiej. Był korespondentem zagranicznym w Rosji i na Kaukazie. Pisał reportaże i artykuły o sytuacji w Czeczenii. W 1993 był jednym z założycieli Ligi Republikańskiej.
Od 1998 pełnił funkcję zastępcy dyrektora, a od 2000 dyrektora Centrum Informacyjnego Rządu. W latach 2001–2006 pełnił funkcję dyrektora Instytutu Polskiego w Sofii. Po powrocie do kraju został na krótko mianowany dyrektorem Biura Kadr i Szkolenia MSZ.
W 2006 uzyskał stopień ambasadora tytularnego. W latach 2007–2010 był ambasadorem RP w Bułgarii, a następnie ambasadorem tytularnym w Ambasadzie RP w Kabulu, starszym doradcą dowodzących Polskim Kontyngentem Wojskowym w prowincji Ghazni (w ramach Międzynarodowych Sił Wsparcia Bezpieczeństwa), konsulem generalnym RP w Ałmaty (2013–2016) oraz w Stambule (2017–2018).
3 kwietnia 2018 powołany na stanowisko podsekretarza stanu w Ministerstwie Spraw Zagranicznych. 21 października 2018 został odwołany ze stanowiska. Nazajutrz objął stanowisko Dyrektora Generalnego Służby Zagranicznej. Pracę na stanowisku zakończył 13 kwietnia 2021.
Jest żonaty, ma pięcioro dzieci.

</doc>
<doc id="1615048" url="https://pl.wikipedia.org/wiki?curid=1615048" title="Polityka gospodarcza III Rzeszy">
Polityka gospodarcza III Rzeszy

Polityka gospodarcza III Rzeszy – polityka gospodarcza prowadzona przez władze III Rzeszy, w okresie sprawowania władzy w Niemczech przez Narodowosocjalistyczną Niemiecką Partię Robotników (NSDAP).
Działania władz.
Po przejęciu władzy w 1933 roku kierownictwo NSDAP zadecydowało o zasadniczej zmianie dotychczasowego modelu gospodarczego, opartego na rozwiązaniach wolnorynkowych. Zachowano prywatną własność przedsiębiorstw, jednak procesy regulacji zostały upaństwowione. Aparat partyjno-państwowy przejął nadzór nad rozdziałem surowców, ustalaniem cen, płacami, strukturą produkcji, handlem zagranicznym oraz kredytami. W 1936 roku utworzono Urząd do spraw Planu Czteroletniego, na czele którego stanął Hermann Göring. Do naczelnych zadań planu czteroletniego należało przygotowanie Niemiec do prowadzenia wojny oraz zlikwidowanie bezrobocia poprzez rozbudowę programu zbrojeń, inwestycje w infrastrukturę i rozrost formacji paramilitarnych. Ważne miejsce zajął program robót publicznych, zakładający między innymi budowę sieci autostrad. Jednocześnie ministerstwo gospodarki w porozumieniu z Reichsbankiem wprowadziło plan ograniczenia importu, subsydiowania eksportu oraz przejęcia kontroli nad systemem bankowym. W 1934 roku, w miejsce rozwiązanych przez rząd związków zawodowych, utworzono obligatoryjny dla pracowników i pracodawców Niemiecki Front Pracy. Kolejnym sektorem objętym specjalnymi regulacjami było rolnictwo, nad którym nadzór przejął Kartel Żywnościowy Rzeszy podległy ministrowi do spraw żywności i rolnictwa. Ważnym elementem nowego systemu gospodarczego stały się też obozy koncentracyjne i obozy pracy, które dostarczały darmowej pracy więźniów.
Efekty.
W wyniku podjętych przez władze działań bezrobocie w 1939 roku spadło do poziomu poniżej 1%, stopa oszczędzania w latach 1932–1938 wzrosła z 11 do 18%, produkcja przemysłowa wzrosła dwukrotnie, a produkcja rolnicza wzrosła o niemal 10%. Jednocześnie odnotowano spadek płac realnych o 25% w latach 1933–1938, a wzrost produkcji miał miejsce głównie w obszarach przemysłu zbrojeniowego.

</doc>
<doc id="1615050" url="https://pl.wikipedia.org/wiki?curid=1615050" title="Smiena-BATE Mińsk">
Smiena-BATE Mińsk



</doc>
<doc id="1615051" url="https://pl.wikipedia.org/wiki?curid=1615051" title="Smena-BATE Mińsk">
Smena-BATE Mińsk



</doc>
<doc id="1615052" url="https://pl.wikipedia.org/wiki?curid=1615052" title="Automat biletowy">
Automat biletowy

Automat biletowy, biletomat – automatyczne urządzenie (rodzaj automatu sprzedającego) służące do sprzedaży biletów, umieszczone na przystankach komunikacji miejskiej, stacjach metra i SKM, dworcach, przystankach kolejowych oraz mobilne biletomaty w niektórych tramwajach, autobusach i pociągach.
Użytkownik za pomocą umieszczonych na automacie przycisków lub ekranu dotykowego wybiera rodzaj i liczbę biletów, a następnie rodzaj płatności: gotówka, karta kredytowa, karta debetowa lub karta miejska, często płatność mobilna przykładowo na terenie Polski blik. Bilety po uiszczeniu opłaty są drukowane i wydawane klientowi albo ładowane na kartę miejską.
Ceny biletów zakupionych w automatach mogą być niższe niż w kioskach, u kierowcy, motorniczego czy konduktora.
Do automatów biletowych można też zaliczyć parkomaty umieszczane w strefach płatnego parkowania sprzedające bilety parkingowe.

</doc>
<doc id="1615062" url="https://pl.wikipedia.org/wiki?curid=1615062" title="Miejska Hala Targowa">
Miejska Hala Targowa

Miejskie Hale Targowe w Gdyni – zabytkowy zespół hal, mieszczący się na ul. Wójta Radtkego 36/40 w Śródmieściu Gdyni.
Zostały zbudowane w latach 1935-1938 według projektu Jerzego Müllera i Stefana Reychmana. Stanowią jeden z nielicznych przykładów konstruktywizmu w polskiej architekturze. Na zespół hal składały się: największa owocowo-warzywna, połączona z mięsną w kształcie litery L i osobna, rybna.
Największa hala – Hala Łukowa – posiada dachowe przykrycie o parabolicznym kształcie, opartym na dwuprzegubowych łukach o konstrukcji stalowej z wypełnieniem ceramicznym, według systemu Förstera. Hala mięsna została przykryta niemal płaskim, dwuspadowym dachem, opartym na konstrukcji dwuprzegubowych więzarów. Hala rybna posiadała konstrukcję stalową, wspartą na żelbetowych podporach. Według badaczki architektury gdyńskiej, Marii Sołtysik, zadaszenie hali mogło wzorować się na hangarze lotniska Orly Le Corbusiera z 1916 roku. Zespół gdyńskich hal targowych został wpisany do rejestru zabytków nieruchomych.
Wybuch drugiej wojny światowej sprawił, że Hale wykorzystywane były tylko półtora roku – władze niemieckie przeznaczyły pomieszczenia hali na magazyny części i elementów konstrukcyjnych samolotów. Po zajęciu Gdyni przez siły Związku Radzieckiego halę przez kilka miesięcy zajmowały wojska rosyjskie. W maju 1945 roku wydano zezwolenie na prowadzenie hurtu owocowego i warzyw. Z czasem w sprzedaży zaczęły pojawiać się inne asortymenty, w tym zachodnia odzież przywożona na statkach przez marynarzy i rybaków.
W późniejszych latach halę poddano gruntownej modernizacji, a wolne tereny zostały zagospodarowane i zadaszone. Ze względu na swoje walory konstrukcyjne i architektoniczne w 1983 roku Hala Targowa w Gdyni została wpisana do rejestrów zabytków. W 2012 r. podjęty został remont dachu w Hali Łukowej.

</doc>
<doc id="1615065" url="https://pl.wikipedia.org/wiki?curid=1615065" title="Sieć korporacyjna">
Sieć korporacyjna

Sieć korporacyjna – sieć komputerowa będąca własnością przedsiębiorstwa lub grupy przedsiębiorstw.
Jest to sieć oparta na protokołach internetowych. Sieć korporacyjna może być pojedynczą siecią LAN, obejmującą jeden lub kilka budynków, może być to kilka sieci LAN połączonych łączami WAN. Sieć korporacyjna może być siecią, geograficznie bardzo rozległą, obejmująca zasięgiem kilka lub więcej odległych lokalizacji w obrębie jednego kraju, kontynentu lub, w przypadku dużych firm lub grup międzynarodowych, może być siecią o zasięgu globalnym.
Sieci korporacyjne tworzy się, gdy dostępne publiczne sieci telekomunikacyjne nie zapewniają wystarczających parametrów transmisji, bezpieczeństwa lub akceptowalnych kosztów.
Zwykle sieci te są połączone z Internetem, jednakże nie jest to niezmienną regułą. Istnieją sieci korporacyjne przedsiębiorstw, blisko związanych z agencjami wojskowymi lub wywiadowczymi, których wydzielone fragmenty lub całe sieci, ze względów bezpieczeństwa, nie mają żadnych połączeń z Internetem.
Użytkownik wewnątrz sieci, ma zwykle dostęp do wielu wewnętrznych usług sieciowych intranetu w tym poczty e-mail, zasobów dyskowych serwerów i stron WWW. Dostęp do Internetu jest opcjonalny, realizowany przez specjalny serwer lub router zwany bramą internetową (). Podobnie opcjonalne jest przesyłanie i odbieranie wiadomości e-mail do/z Internetu (brama pocztowa).
Zasoby sieci korporacyjnej są zwykle dostępne wyłącznie dla użytkowników należących do jednej organizacji, czasem są częściowo udostępniane, w przypadku relacji B2B kooperującym podmiotom jako zasoby ekstranetu, dostępne poprzez wydzielone łącza pomiędzy sieciami firm lub poprzez Internet. Użytkownicy zdalni mogą łączyć się z siecią korporacyjną poprzez łącza dial-up lub, gdy sieć ma połączenie z Internetem, dzięki klientom sieci VPN poprzez dowolne łącze internetowe.

</doc>
<doc id="1615066" url="https://pl.wikipedia.org/wiki?curid=1615066" title="FK Orsza">
FK Orsza

FK Orsza (biał. ФК «Ворша») – białoruski klub piłkarski z siedzibą w mieście Orsza, grający w pierwszej lidze białoruskiej. Barwy — niebiesko-biały. Założony w 1951 roku.
Historia.
Chronologia nazw:
Klub został założony w 1951 jako "Trud Orsza". Nazywał się też "Maszynabudaunik Orsza", "Start Orsza", "Lehmasz Orsza", "Maksim-Orsza Orsza", "Maksim-Lehmasz Orsza" i "Orsza-Bieławtoserwis Orsza". Obecnie nazywa się "FK Orsza".

</doc>
<doc id="1615067" url="https://pl.wikipedia.org/wiki?curid=1615067" title="Nebojša Medojević">
Nebojša Medojević

Nebojša Medojević, cyr. Небојша Медојевић (ur. 13 czerwca 1966 w Pljevlji) – czarnogórski polityk, menedżer i działacz organizacji pozarządowych, założyciel i przewodniczący Ruchu na rzecz Zmian (PzP), poseł do Zgromadzenia Czarnogóry, kandydat w wyborach prezydenckich w 2008.
Życiorys.
W 1991 ukończył studia na wydziale elektrotechnicznym Uniwersytetu Czarnogóry. W latach 1991–1999 pracował jako menedżer do spraw prywatyzacji w rządowej agencji zajmującej się restrukturyzacją gospodarki i inwestycjami zagranicznymi. Opublikował szereg artykułów w prasie, wydał też kilka książek poświęconych m.in. problematyce korupcji oraz gospodarce Czarnogóry w czasie transformacji.
Od 1999 kierował organizacją pozarządową w Podgoricy, w tym samym roku zrezygnował z członkostwa w Socjaldemokratycznej Partii Czarnogóry. W 2002 został założycielem i dyrektorem wykonawczym kolejnej organizacji pozarządowej, która w 2006 przekształciła się w partię polityczną pod nazwą Ruch na rzecz Zmian. W 2006 Nebojša Medojević został po raz pierwszy wybrany na posła do Zgromadzenia Czarnogóry, reelekcję uzyskiwał w wyborach w 2009, 2012, 2016 i 2020.
Wziął w międzyczasie udział w wyborach prezydenckich w 2008. Zajął w nich przedostatnie, 3. miejsce z wynikiem 16,6% głosów. W 2021 zrezygnował z zasiadania w parlamencie.

</doc>
<doc id="1615074" url="https://pl.wikipedia.org/wiki?curid=1615074" title="Port lotniczy Stepanawan">
Port lotniczy Stepanawan

Port lotniczy Stepanawan (ICAO: UDLS) - międzynarodowy port lotniczy położony 6 km na północny zachód od centrum Stepanawanu. Jest trzecim co do wielkości portem lotniczym w Armenii.

</doc>
<doc id="1615077" url="https://pl.wikipedia.org/wiki?curid=1615077" title="Lujo Tončić-Sorinj">
Lujo Tončić-Sorinj

Lujo Tončić-Sorinj (ur. 12 kwietnia 1915 w Wiedniu, zm. 20 maja 2005 w Salzburgu) – austriacki dyplomata i polityk, minister spraw zagranicznych Austrii (1966–1968). 
Życiorys.
Należał do szlacheckiej rodziny austro-węgierskiej. Jego dziadek był gubernatorem Dalmacji, a ojciec konsulem w mieście Dżudda. Lujo Tončić-Sorinj był studentem prawa Uniwersytetu Wiedeńskiego, a podczas II wojny światowej nauczał języków obcych w wywiadzie lotniczym Wehrmachtu.
W 1945 wstąpił do nowo powstałej Austriackiej Partii Ludowej (ÖVP). Później stał się członkiem austriackiej komisji UNESCO. Od 1949 do 1966 był parlamentarzystą w Radzie Narodowej, a od 1966 do 1968 ministrem spraw zagranicznych w rządzie Josefa Klausa. Od 1969 do 1974 pełnił funkcję sekretarza generalnego Rady Europy.
W 1992 zdecydował się przyjąć chorwackie obywatelstwo ze względu na powiązania jego rodziny z Dalmacją, jednak w wyniku tego stracił on obywatelstwo austriackie. Dzięki pomocy ÖVP udało mu się je odzyskać.

</doc>
<doc id="1615083" url="https://pl.wikipedia.org/wiki?curid=1615083" title="Chimik Swietłahorsk">
Chimik Swietłahorsk

Chimik Swietłahorsk (ros. Химик) – białoruski klub piłkarski z siedzibą w Swietłahorsku, grający w pierwszej lidze białoruskiej.
Historia.
Chronologia nazw:
Klub założony został w 1971 roku pod nazwą Bumażnik. Klub nazywał się Stroitiel Swietłahorsk, Burowik Swietłahorsk, Chimik Swietłahorsk i Kommunalnik Swietłahorsk. W 2000 roku klub powrócił do starej nazwy Chimik.

</doc>
<doc id="1615084" url="https://pl.wikipedia.org/wiki?curid=1615084" title="Port lotniczy Kutaisi">
Port lotniczy Kutaisi

Port lotniczy Kutaisi (także Port lotniczy Kopitnari lub David the Builder Kutaisi International Airport) – międzynarodowy port lotniczy położony 14 km na zachód od Kutaisi w Gruzji. Jest trzecim co do wielkości portem lotniczym w Gruzji.
Od listopada 2011 roku, stare lotnisko było gruntownie przebudowywane, a ceremonia jego powtórnego otwarcia odbyła się 27 września 2012. Wzięli w niej udział prezydent Gruzji Micheil Saakaszwili, premier Węgier Viktor Orbán oraz prezes linii lotniczej WizzAir József Váradi. Pierwsze połączenia zaplanowano z Kijowem (WizzAir), kolejne z Mińskiem (Belavia) i Moskwą (S7 Airlines).
Lotnisko w strefie odlotów oferuje jeden sklep wolnocłowy i dwie kawiarnie.

</doc>
<doc id="1615089" url="https://pl.wikipedia.org/wiki?curid=1615089" title="Abros">
Abros

Abros – nazwa stopu odznaczającego się dość dużym oporem elektrycznym oraz odpornością na czynniki zewnętrzne (np. korozję).
Stop ten wykorzystywany jest m.in. do produkcji elementów grzejnych.

</doc>
<doc id="1615091" url="https://pl.wikipedia.org/wiki?curid=1615091" title="Kłamczucha (film)">
Kłamczucha (film)

Kłamczucha – polski film familijny z 1981 na podstawie powieści "Kłamczucha" (1979) Małgorzaty Musierowicz.
Opis fabuły.
Aniela Kowalik ma 16 lat i mieszka z ojcem rybakiem w Ustce. Marzy by zostać aktorką. Pewnego dnia w swym rodzinnym miasteczku poznaje chłopaka, Pawła i zakochuje się w nim od pierwszego wejrzenia. On mieszka w Poznaniu i tam się uczy w liceum, wkrótce wyjeżdża. Aniela postanawia za wszelką cenę z nim być, nawet kosztem najbliższych. Niespodziewanie pojawia się u dalekich krewnych w Poznaniu i opowiada im o powtórnym ślubie ojca. Od tej pory konsekwentnie realizuje swój plan.

</doc>
<doc id="1615092" url="https://pl.wikipedia.org/wiki?curid=1615092" title="Port lotniczy Kerki">
Port lotniczy Kerki

Port lotniczy Kerki – międzynarodowy port lotniczy zlokalizowany w mieście Atamyrat w Turkmenistanie.

</doc>
<doc id="1615093" url="https://pl.wikipedia.org/wiki?curid=1615093" title="Rezerwat przyrody Jezioro Miedzno">
Rezerwat przyrody Jezioro Miedzno



</doc>
<doc id="1615099" url="https://pl.wikipedia.org/wiki?curid=1615099" title="Drzewipest orzechodajny">
Drzewipest orzechodajny

Drzewipest orzechodajny ("Caryocar nuciferum") – gatunek drzewa z rodziny drzewipestowatych ("Caryocaraceae"). Występuje w tropikalnych rejonach Ameryki Południowej.
Zastosowanie.
Nasiona, zawierające dużą ilość tłuszczu, są jadalne o migdałowym zapachu. W handlu znane są pod nazwą "orzechy savar" lub "orzechy maślane".Drewno z tego drzewa jest wykorzystywane w budownictwie okrętowym.

</doc>
<doc id="1615100" url="https://pl.wikipedia.org/wiki?curid=1615100" title="Caryocar nuciferum">
Caryocar nuciferum



</doc>
<doc id="1615101" url="https://pl.wikipedia.org/wiki?curid=1615101" title="Evgeniy Borisov">
Evgeniy Borisov



</doc>
<doc id="1615102" url="https://pl.wikipedia.org/wiki?curid=1615102" title="Vyacheslav Voronin">
Vyacheslav Voronin



</doc>
<doc id="1615103" url="https://pl.wikipedia.org/wiki?curid=1615103" title="Mężczyzna niepotrzebny!">
Mężczyzna niepotrzebny!

Mężczyzna niepotrzebny! – polski film psychologiczny z 1981 roku.
Fabuła.
Małgosia jest studentką medycyny. Spotyka się z lekarzem Pawłem, z którym będzie mieć dziecko. Waha się czy usunąć ciążę. Nakłania ją do tego starsza siostra, Ewa. Była ona kiedyś kochanką Pawła. Dokonała aborcji i teraz jest bezpłodna. Uważa związek Małgosi z Pawłem za absurdalny. Kiedy Małgosia dowiaduje się o związku Pawła z Ewą i jest świadkiem ich kłótni, decyduje się na zabieg.

</doc>
<doc id="1615105" url="https://pl.wikipedia.org/wiki?curid=1615105" title="Andrey Silnov">
Andrey Silnov



</doc>
<doc id="1615109" url="https://pl.wikipedia.org/wiki?curid=1615109" title="Sergey Bubka">
Sergey Bubka



</doc>
<doc id="1615110" url="https://pl.wikipedia.org/wiki?curid=1615110" title="Zdenek Adamec">
Zdenek Adamec



</doc>
<doc id="1615113" url="https://pl.wikipedia.org/wiki?curid=1615113" title="Radion Gataullin">
Radion Gataullin



</doc>
<doc id="1615118" url="https://pl.wikipedia.org/wiki?curid=1615118" title="Denys Yurchenko">
Denys Yurchenko



</doc>
<doc id="1615119" url="https://pl.wikipedia.org/wiki?curid=1615119" title="Robert Emmiyan">
Robert Emmiyan



</doc>
<doc id="1615120" url="https://pl.wikipedia.org/wiki?curid=1615120" title="Roman Shchurenko">
Roman Shchurenko



</doc>
<doc id="1615123" url="https://pl.wikipedia.org/wiki?curid=1615123" title="Danil Burkenya">
Danil Burkenya



</doc>
<doc id="1615124" url="https://pl.wikipedia.org/wiki?curid=1615124" title="Raczkowski Namysłów">
Raczkowski Namysłów



</doc>
<doc id="1615125" url="https://pl.wikipedia.org/wiki?curid=1615125" title="Aleksandr Bagach">
Aleksandr Bagach



</doc>
<doc id="1615126" url="https://pl.wikipedia.org/wiki?curid=1615126" title="Andrei Krauchanka">
Andrei Krauchanka



</doc>
<doc id="1615127" url="https://pl.wikipedia.org/wiki?curid=1615127" title="Andrija Mandić">
Andrija Mandić

Andrija Mandić, cyr. Андрија Мандић (ur. 19 stycznia 1965 w Šavniku) – czarnogórski polityk narodowości serbskiej, lider Nowej Serbskiej Demokracji, deputowany, kandydat w wyborach prezydenckich w 2008.
Życiorys.
Ukończył studia na wydziale metalurgiczno-technologicznym Uniwersytetu Czarnogóry w Podgoricy. Zajmował się prowadzeniem własnego przedsiębiorstwa w branży metalurgicznej i hutniczej. Na początku lat 90. zaangażował się w działalność polityczną. Był zastępcą federacyjnego ministra handlu w okresie rządów Slobodana Miloševicia. Wstąpił do utworzonej Serbskiej Partii Narodowej, od 2003 pełnił funkcję przewodniczącego tego ugrupowania. Od 2001 był posłem do Zgromadzenia Czarnogóry, pozostającej wówczas w ramach federacji.
W czasie referendum niepodległościowego w 2006, zakończonych zwycięstwem zwolenników niepodległości, wraz ze swoją partią opowiadał się za utrzymaniem federacji z Serbią. Przed wyborami parlamentarnymi w 2006 utworzył koalicję wyborczą, która skupiała ugrupowania czarnogórskich Serbów. Lista ta zdobyła w wyborach 12 mandatów i stała się największą siłą opozycyjną w parlamencie. Andrija Mandić uzyskał wówczas mandat posła do parlamentu niepodległej Czarnogóry. Został członkiem Zgromadzenia Parlamentarnego Rady Europy.
W 2008 wystartował w wyborach prezydenckich w 2008, zakończonych w pierwszej turze zwycięstwem Filipa Vujanovicia. Zajął w nich 2. miejsce z wynikiem 19,6% głosów. W 2009 został przewodniczącym Nowej Serbskiej Demokracji, ugrupowania powstałego m.in. na bazie jego dotychczasowej partii, które później współtworzyło koalicję pod nazwą Front Demokratyczny. W 2009, 2012 i 2016 wybierany na kolejne kadencje czarnogórskiego parlamentu.
Andrija Mandić został oskarżony o udział w grupie osób przygotowujących przy wsparciu GRU zamach stanu przed wyborami parlamentarnymi w 2016. Wśród oskarżonych znaleźli się też m.in. oficerowie rosyjskiego wywiadu, obywatele Serbii i Milan Knežević, inny z liderów Frontu Demokratycznego. Według oskarżenia uczestnicy spisku mieli dążyć do zabójstwa premiera i do przejęcia władzy przez siły prorosyjskie. Czarnogórska opozycja proces ten uznała za motywowany politycznie. W 2019 Andrija Mandić został skazany na karę 5 lat pozbawienia wolności. W 2021 sąd odwoławczy nakazał powtórzenie procesu.
Kandydował również w wyborach prezydenckich w 2023, w pierwszej turze otrzymał 19,3% głosów (3. miejsce wśród 7 pretendentów).

</doc>
<doc id="1615128" url="https://pl.wikipedia.org/wiki?curid=1615128" title="Dmitriy Karpov">
Dmitriy Karpov



</doc>
<doc id="1615130" url="https://pl.wikipedia.org/wiki?curid=1615130" title="Robert Zmelik">
Robert Zmelik



</doc>
<doc id="1615132" url="https://pl.wikipedia.org/wiki?curid=1615132" title="Aleksandr Pogorelov">
Aleksandr Pogorelov



</doc>
<doc id="1615133" url="https://pl.wikipedia.org/wiki?curid=1615133" title="Czysty Poniedziałek">
Czysty Poniedziałek



</doc>
<doc id="1615134" url="https://pl.wikipedia.org/wiki?curid=1615134" title="Aleksey Drozdov">
Aleksey Drozdov



</doc>
<doc id="1615135" url="https://pl.wikipedia.org/wiki?curid=1615135" title="Czysty Wtorek">
Czysty Wtorek



</doc>
<doc id="1615136" url="https://pl.wikipedia.org/wiki?curid=1615136" title="Dziwidło dzwonkowate">
Dziwidło dzwonkowate

Dziwidło dzwonkowate, amorfofalus dzwonkowaty ("Amorphophallus paeoniifolius") – gatunek rośliny z rodziny obrazkowatych. Występuje w południowo-wschodniej Azji (od Indii po Chiny, w północnej Australii, jako gatunek introdukowany także na wyspach Oceanii i na Madagaskarze.
Zastosowanie.
Bulwa jadalna po kilkudniowym wymoczeniu w wodzie.

</doc>
<doc id="1615138" url="https://pl.wikipedia.org/wiki?curid=1615138" title="Mistrzostwa Świata w Lekkoatletyce 1983 – rzut oszczepem mężczyzn">
Mistrzostwa Świata w Lekkoatletyce 1983 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas 1. Mistrzostw Świata w Lekkoatletyce w roku 1983 na Stadionie Olimpijskim w Helsinkach.
Eliminacje rzutu oszczepem rozegrano w środę 10 sierpnia. Finał odbył się dwa dni później - 12 sierpnia. Złoty medal zdobył reprezentant Niemieckiej Republiki Demokratycznej Detlef Michel. W konkursie nie startował żaden reprezentant Polski.
Rekordy.
Tabela przedstawia najlepsze wyniki, które uzyskali zawodnicy na świecie, w Europie i Polsce przed mistrzostwami.
Eliminacje.
Do zawodów przystąpiło 18 sportowców z 13 krajów. Sportowcy w rundzie eliminacyjnej zostali podzieleni na 2 grupy. Do finału awansowało pierwszych sześciu z każdej grupy.

</doc>
<doc id="1615139" url="https://pl.wikipedia.org/wiki?curid=1615139" title="Varta Start Namysłów">
Varta Start Namysłów



</doc>
<doc id="1615140" url="https://pl.wikipedia.org/wiki?curid=1615140" title="Amorphophallus campanulatus">
Amorphophallus campanulatus



</doc>
<doc id="1615143" url="https://pl.wikipedia.org/wiki?curid=1615143" title="Kuniaki Koiso">
Kuniaki Koiso

 – japoński generał i polityk. Od 22 lipca 1944 do 7 kwietnia 1945 sprawował urząd premiera Japonii.
W 1913 rozpoczął służbę w Sztabie Generalnym. Od 1932 do 1934 był szefem sztabu Armii Kwantuńskiej. Pełnił urząd ministra do spraw kolonii (1939-1940). Zmarł w więzieniu (po skazaniu na dożywocie).

</doc>
<doc id="1615145" url="https://pl.wikipedia.org/wiki?curid=1615145" title="Port lotniczy Koggala">
Port lotniczy Koggala

Port lotniczy Koggala – międzynarodowy port lotniczy położony w mieście Galle, w Sri Lance. Jest używany do celów wojskowych i cywilnych. Obsługiwany przez Sri Lanka Air Force. Jest to trzeci co do wielkości port lotniczy Sri Lanki.

</doc>
<doc id="1615146" url="https://pl.wikipedia.org/wiki?curid=1615146" title="Młodzi gniewni. Historia Rona Clarka">
Młodzi gniewni. Historia Rona Clarka

Młodzi gniewni. Historia Rona Clarka – amerykańsko-kanadyjski film biograficzny z 2006 roku. W Polsce film był prezentowany pod tytułem "Tryumf".
Opis fabuły.
Inspirującą opowieść o energicznej, kreatywnej i idealistycznej postawie młodego nauczyciela, który opuszcza swoje rodzinne miasto North Carolina, by uczyć w szkole publicznej w Nowym Jorku. Dzięki jego pasji stosowania specjalnych zasad nauczania pomaga swoim uczniom radzić sobie z problemami. Clark jest w stanie z niemożliwego zrobić możliwe i to odgrywa istotną rolę nie tylko w jego życiu, ale i jego "nowej rodziny". Specjalizuje się w podnoszeniu wyników testów, co sprawia, że uczniowie piątej klasy zdają testy końcowe najlepiej ze wszystkich piątoklasistów i dzięki temu dostają się do najlepszych szkół. W nagrodę za najwyższą średnią nauczyciel zabiera swoją klasę do opery.
Nagrody i nominacje.
Złote Globy 2006:
59. ceremonia wręczenia nagród Emmy

</doc>
<doc id="1615147" url="https://pl.wikipedia.org/wiki?curid=1615147" title="Varta Namysłów">
Varta Namysłów



</doc>
<doc id="1615151" url="https://pl.wikipedia.org/wiki?curid=1615151" title="7 Lubelski Oddział WOP">
7 Lubelski Oddział WOP

 Lubelski Oddział WOP nr 7 – oddział w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowany w 1946 na bazie 7 Oddziału Ochrony Pogranicza, na podstawie rozkazu NDWP nr 0153/org. z 21 września 1946. Oddział posiadał cztery komendy, 16 strażnic, stan etatowy wynosił 1409 żołnierzy i 14 pracowników cywilnych.
Sztab oddziału stacjonował w Chełmie Lubelskim. W 1947 roku rozformowano grupę manewrową oddziału, a w jej miejsce powołano szkołę podoficerską o etacie 34 oficerów i podoficerów oraz 140 elewów.
Rozformowany w 1948. Na jego bazie powstała 13 Brygada Ochrony Pogranicza.
Skład organizacyjny.
We wrześniu 1946 roku stan etatowy oddziału przewidywał: 4 komendy, 16 strażnic, 1409 wojskowych i 14 pracowników cywilnych. Po reorganizacji w 1947 roku było to: 4 komendy odcinków, 16 strażnic, 993 wojskowych i 9 pracowników cywilnych.
Przekształcenia.
7 Oddział Ochrony Pogranicza → 7 Lubelski Oddział WOP → 13 Brygada Ochrony Pogranicza → 23 Brygada WOP → Grupa Manewrowa WOP Tomaszów (Chełm) Lubelski «» Samodzielny Oddział Zwiadowczy WOP Tomaszów (Chełm) Lubelski → 23 Oddział WOP → 23 Chełmski Oddział WOP → Nadbużańska Brygada WOP → Nadbużański Batalion WOP → Nadbużański Oddział Straży Granicznej

</doc>
<doc id="1615153" url="https://pl.wikipedia.org/wiki?curid=1615153" title="Varta Alkaline Namysłów">
Varta Alkaline Namysłów



</doc>
<doc id="1615155" url="https://pl.wikipedia.org/wiki?curid=1615155" title="Andrés Mazzali">
Andrés Mazzali



</doc>
<doc id="1615157" url="https://pl.wikipedia.org/wiki?curid=1615157" title="Rynna Fletnowska">
Rynna Fletnowska

Rynna fletnowska – rynna polodowcowa, stanowiąca część Basenu Grudziądzkiego. 
Powstała w wyniku erozyjnej działalności wód roztopowych, płynących w lądolodzie pod ciśnieniem hydrostatycznym. Cała ma długość ok. 10 km, jej maksymalna szerokość 250 m, a głębokość 20 m. Jej dno jest płaskie i w przeważającej większości wypełnione osadami organicznymi, tj. gytia, która osadziła się w zbiorniku wodnym (Jezioro Fletnowskie o powierzchni 8 ha). Gytie przykrywa warstwa torfu powstałego w fazie zarastania jeziora. Miąższość osadów nie została dokładnie określona, ale z badań (według L. Roszkówny-1968) wynika, że w północnej części rynny w obrębie basenu miąższość gytii wynosi 7 m, a przykrywających je torfów 3,5 m. 

</doc>
<doc id="1615164" url="https://pl.wikipedia.org/wiki?curid=1615164" title="Port lotniczy Pakxe">
Port lotniczy Pakxe

Port lotniczy Pakxe (IATA: PKZ, ICAO: VLPS) – międzynarodowy port lotniczy położony w Pakxe. Jest trzecim co do wielkości portem lotniczym w Laosie.

</doc>
<doc id="1615166" url="https://pl.wikipedia.org/wiki?curid=1615166" title="Khristo Markov">
Khristo Markov



</doc>
<doc id="1615168" url="https://pl.wikipedia.org/wiki?curid=1615168" title="Franz Podezin">
Franz Podezin

Franz Podezin (ur. 1911 w Wiedniu, zm. ok. 1995)) – austriacki urzędnik nazistowski i funkcjonariusz Gestapo, zbrodniarz nazistowski.
W stopniu SS-Sturmscharführer kierował placówką NSDAP i Gestapo w Rechnitz. Wraz z Hansem Joachimem Oldenburgiem i hrabiną odpowiedzialny za masakrę w Rechnitz. Na skutek opieszałości w trakcie ścigania karnego Podezin zdołał uciec przed odpowiedzialnością za swe zbrodnie przez Szwajcarię do RPA. Ostatni raz widziany w Pretorii w listopadzie 1963.
Sprawa ścigania Podezina i jego ucieczki wywołała dyskusję w mediach na temat odpowiedzialności członków rodziny – właścicieli koncernu Thyssen w uczestnictwie w zbrodniach nazistowskich i ich tuszowaniu po wojnie.

</doc>
<doc id="1615172" url="https://pl.wikipedia.org/wiki?curid=1615172" title="13 Brygada Ochrony Pogranicza">
13 Brygada Ochrony Pogranicza

 13 Brygada Ochrony Pogranicza – jedna z brygad w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowana w 1948 na bazie Lubelskiego Oddziału WOP nr 7, na podstawie rozkazu MON nr 055/org. z 20 marca 1948. Brygada posiadała cztery bataliony, a stan etatowy wynosił 1160 żołnierzy i 10 pracowników cywilnych.
Podporządkowana została Głównemu Inspektoratowi Ochrony Pogranicza. Zaopatrzenie nadal realizowane było przez kwatermistrzostwo okręgu wojskowego. 
Rozkazem Ministra Obrony Narodowej nr 205/Org. z 4 grudnia 1948 roku, z dniem 1 stycznia 1949, Wojska Ochrony Pogranicza podporządkowano Ministerstwu Bezpieczeństwa Publicznego. Zaopatrzenie brygady przejęła Komenda Wojewódzka MO.
Sztab brygady stacjonował w Chełmie. 
Aby nadać ochronie granic większą rangę, podkreślano wojskowy charakter formacji. Od 1 stycznia 1950 roku powrócono w nazwach jednostek do wcześniejszego określania: „Wojska Ochrony Pogranicza”. Z dniem 1 stycznia 1951 roku weszła w życie nowa numeracja batalionów i brygad Wojsk Ochrony Pogranicza. Na bazie 13 Brygady Ochrony Pogranicza powstała 23 Brygada WOP.
Struktura organizacyjna.
Etat brygady przewidywał: 4 bataliony, 1160 wojskowych i 10 pracowników cywilnych.
Na terenie odpowiedzialności brygady funkcjonowały cztery GPK:
Przekształcenia.
7 Oddział Ochrony Pogranicza → 7 Lubelski Oddział WOP → 13 Brygada Ochrony Pogranicza → 23 Brygada WOP → Grupa Manewrowa WOP Tomaszów (Chełm) Lubelski «» Samodzielny Oddział Zwiadowczy WOP Tomaszów (Chełm) Lubelski → 23 Oddział WOP → 23 Chełmski Oddział WOP → Nadbużańska Brygada WOP → Nadbużański Batalion WOP → Nadbużański Oddział Straży Granicznej

</doc>
<doc id="1615174" url="https://pl.wikipedia.org/wiki?curid=1615174" title="Jazz Tour">
Jazz Tour

Jazz Tour – trasa koncertowa brytyjskiej grupy rockowej Queen promująca album "Jazz". Zespół koncertował w Ameryce Północnej (Stany Zjednoczone i Kanada), Europie i Japonii.
Część europejskiego etapu trasy została zarejestrowana i wydana jako "Live Killers" – pierwszy koncertowy album Queen.
Programy koncertów.
Europa.
Inne utwory (rzadko grane):
Ameryka Północna i Japonia.
Inne utwory (rzadko grane):

</doc>
<doc id="1615175" url="https://pl.wikipedia.org/wiki?curid=1615175" title="YCbCr">
YCbCr

YCbCr – model przestrzeni kolorów, używany do cyfrowego przesyłania oraz przechowywania obrazów i wideo. Wykorzystuje do tego trzy typy danych: Y – składową luminancji, Cb – składową różnicową chrominancji Y-B, stanowiącą różnicę między luminancją a niebieskim, oraz Cr – składową chrominancji Y-R, stanowiącą różnicę między luminancją a czerwonym. Kolor zielony jest uzyskiwany na podstawie tych trzech wartości.
YCbCr nie jest bezwzględną przestrzenią kolorów, jest sposobem na opisanie informacji na podstawie danych o kolorze w postaci RGB. Wartość YCbCr można określić tylko na podstawie tych danych.
Wykorzystanie.
Wyświetlacze CRT do wyświetlania obrazu wykorzystują sygnały RGB w postaci wartości napięć koloru czerwonego, zielonego i niebieskiego. Sygnały te jednak nie są optymalne dla przechowywania lub wykorzystania pasma transmisji, gdyż zawierają dużo redundantnych danych. Model YCbCr wykorzystuje fakt, że ludzkie oko jest bardziej podatne na informacje o jasności obrazu niż informacje o kolorze. Wykorzystując ten fakt, dane o luminancji przechowywane lub transmitowane są w wysokiej rozdzielczości, a dane o chrominancji (Cb, Cr) są kompresowane, dzięki czemu mogą być przesyłane, wykorzystując mniejszą szerokość pasma.
Praktyczny przykład widoczny jest na obrazku po prawej, gdzie mniejsza ilość pasma jest wykorzystana na informacje o kolorze, a większa na czerń i biel, ponieważ ludzki wzrok jest bardziej czuły na te informacje.
Szczegóły techniczne.
Sygnały YCbCr stosowane w systemach analogowych (component video) są nazywane YPbPr i są tworzone na podstawie odpowiadającego obrazu RGB, używając dwóch stałych Kb i Kr w sposób następujący:
formula_1
formula_2
formula_3
gdzie Kb i Kr są wyprowadzane z odpowiadającej przestrzeni RGB.
Symbol prim (') oznacza tutaj, że korekcja gammy jest w użyciu; zatem R', G' i B' są nominalnie wartością między 0 a 1, gdzie 0 oznacza najmniejszą intensywność (np. wyświetlanie koloru czarnego), a 1 największą (np. wyświetlanie koloru białego). Wartość luma (Y) także będzie miała nominalną wartość pomiędzy 0 a 1, a wartości chroma (Cb i Cr) będą między −0,5 a +0,5.
Odwrotny proces konwersji może być wyprowadzony poprzez odwrócenie powyższych równań.
Przy reprezentowaniu sygnałów w formie cyfrowej, wyniki są skalowane i zaokrąglane, i zazwyczaj dodawane są offsety. Na przykład skalowanie i offset nakładane na komponent Y' według specyfikacji (np. MPEG-2) daje wyniki w wartościach od 16 dla czarnego i 235 dla białego, używając 8-bitowej reprezentacji. Standard ma 8-bitowe cyfrowe wersje Cb i Cr skalowane do innego przedziału od 16 do 240. W konsekwencji, ponowne skalowanie przez iloraz (235-6)/(240-16) = 219/224 jest czasem wymagane przy matrycowaniu kolorów lub przetwarzaniu w przestrzeni YCbCr.
Forma Y'CbCr zdefiniowana dla telewizji standardowej rozdzielczości w ITU-R BT.601, do użytku z cyfrowym złączem Component video jest wyprowadzana z odpowiadającej przestrzeni RGB w sposób następujący:
Z powyższych stałych i równań, można wyprowadzić co następuje dla ITU-R BT.601
Najpierw analogowe YPbPr:
 YPbPr (ITU-R BT.601)
 Y' = + 0.299 * R' + 0.587 * G' + 0.114 * B'
 Pb = – 0.168736 * R' – 0.331264 * G' + 0.5 * B'
 Pr = + 0.5 * R' – 0.418688 * G' – 0.081312 * B'
 R', G', B' in [0; 1]
 Y' w [0; 1]
 Pb w [-0.5; 0.5]
 Pr w [-0.5; 0.5]
Następnie jest to próbkowane 8 bitowo na Y'CbCr:
 Y'CbCr (601) z przestrzeni R'G'B'
 Y' = 16 + (65.481 * R' + 128.553 * G' + 24.966 * B')
 Cb = 128 + (-37.797 * R' – 74.203 * G' + 112.0 * B')
 Cr = 128 + (112.0 * R' – 93.786 * G' – 18.214 * B')
 R', G', B' w [0; 1]
Jeśli R', G' i B' są dane z 8-bitową dokładnością, wtedy:
 YCbCr (601) z cyfrowego 8-bitowego R'G'B'
 Y' = 16 + 1/256 * ( 65.738 * R'd + 129.057 * G'd + 25.064 * B'd)
 Cb = 128 + 1/256 * (– 37.945 * R'd – 74.494 * G'd + 112.439 * B'd)
 Cr = 128 + 1/256 * ( 112.439 * R'd – 94.154 * G'd – 18.285 * B'd)
Ten typ Y'CbCr jest używany dla starszych systemów telewizji standardowej, jako że wykorzystuje model RGB, który pasuje najlepiej do charakterystyk emisji fosforu w starszych kineskopach CRT. Odwrotne równanie do powyższego wygląda następująco:
 8-bit R'G'B' z przestrzeni YCbCr (601)
 R'd = (298.082 * Y' + 408.583 * Cr) / 256 – 222.921
 G'd = (298.082 * Y' – 100.291 * Cb – 208.120 * Cr) / 256 + 135.576
 B'd = (298.082 * Y' + 516.412 * Cb ) / 256 – 276.836
Jeszcze inny typ Y'CbCr jest wyznaczony w standardzie ITU-R BT.709, stworzony dla telewizji wysokiej rozdzielczości HDTV. Ta nowsza forma jest też wykorzystywana w niektórych aplikacjach komputerowych do wyświetlania obrazu. W tym wypadku wartości Kb i Kr się różnią, ale równania pozostają te same dla ITU-R BT.709 stałe wynoszą:
Ten typ Y'CbCr jest oparty na modelu RGB który bardziej pasuje do charakterystyk emisji fosforu nowych CRT i innego współczesnego sprzętu do wyświetlania obrazu.
Choć dwie powyższe formy Y'CbCr są dominujące, istnieją jeszcze inne warianty. Na przykład standard SMPTE 240M określa YCbCr używając Kb = 0,087 i Kr = 0,212.
Definicje sygnałów R', G' i B' różnią się między BT.709 i Bt.601, różnią się także wewnątrz BT.601, zależnie od tego jaki system telewizji jest używany (625 linii w PAL i SECAM lub 525 linii w NTSC) i różnią się w innych specyfikacjach.
Ponieważ równania definiujące YCbCr są tworzone w sposób, który obraca cały nominalny sześcian kolorów RGB i skaluje go żeby wypełnić (większy) sześcian kolorów YCbCr, są takie punkty wewnątrz YCbCr które nie mogą być reprezentowane w odpowiadającym RGB (a przynajmniej nie w nominalnych przedziale RGB). To powoduje problemy w określaniu, jak prawidłowo interpretować i wyświetlać niektóre sygnały YCbCr.
Użycie JPEG ze standardu JFIF dopuszcza Y'CbCr, gdzie Y', Cb i Cr mają wszystkie 256 wartości:
JFIF-Y'CbCr (601) z cyfrowego 8-bitowego R'G'B'
 Y' = + 0.299 * R'd + 0.587 * G'd + 0.114 * B'd
 Cb = 128 – 0.168736 * R'd – 0.331264 * G'd + 0.5 * B'd
 Cr = 128 + 0.5 * R'd – 0.418688 * G'd – 0.081312 * B'd
Konwersja powrotna:
 R = Y + 1.402 * (Cr - 128)
 G = Y – 0.34414 * (Cb - 128) – 0.71414 * (Cr - 128)
 B = Y + 1.772 * (Cb - 128)

</doc>
<doc id="1615177" url="https://pl.wikipedia.org/wiki?curid=1615177" title="Ligustr lśniący">
Ligustr lśniący

Ligustr lśniący ("Ligustrum lucidum" W.T.Aiton) – gatunek wiecznie zielonego drzewa z rodziny oliwkowatych, przez część badaczy uważany za szczególną odmianę ligustra japońskiego.
Występowanie.
Pochodzi z Chin (regiony: Anhui, Fujian, Gansu, Guangdong, Guangxi, Guizhou, Henan, Hubei, Hunan, Jiangsu, Jiangxi, Shaanxi, Syczuan, Tybet, Junnan, Zhejiang). Rozprzestrzenił się również w innych rejonach Azji, w Australii i Nowej Zelandii, gdzieniegdzie w Ameryce Południowej i Afryce. W wielu krajach świata jest uprawiany.
Własności trujące.
Roślina trująca. Mechanizm działania trującego nie jest znany. Zawiera ligustrynę oraz inne związki o działaniu trującym, które są obecne w liściach, owocach i zapachu kwiatów. Powoduje zaburzenia żołądkowo-jelitowe i uszkodzenie wątroby; istnieje prawdopodobieństwo zejścia śmiertelnego. U ludzi wdychanie zapachu kwiatów może prowadzić do uszkodzenia dróg oddechowych. Roślina jest najprawdopodobniej trująca dla zwierząt hodowlanych: owiec, bydła i w szczególności dla koni, zaś w mniejszym stopniu dla kóz.

</doc>
<doc id="1615179" url="https://pl.wikipedia.org/wiki?curid=1615179" title="Port lotniczy Hanimaadhoo">
Port lotniczy Hanimaadhoo

Port lotniczy Hanimaadhoo () – międzynarodowy port lotniczy położony na wyspie Hanimaadhoo, w atolu Haa Dhalu. Jest trzecim co do wielkości portem lotniczym na Malediwach. 

</doc>
<doc id="1615181" url="https://pl.wikipedia.org/wiki?curid=1615181" title="Jean Calve">
Jean Calve



</doc>
<doc id="1615182" url="https://pl.wikipedia.org/wiki?curid=1615182" title="Ligustrum lucidum">
Ligustrum lucidum



</doc>
<doc id="1615183" url="https://pl.wikipedia.org/wiki?curid=1615183" title="W obronie życia">
W obronie życia

W obronie życia - amerykański melodramat z 1991 roku.
Fabuła.
Daniel Miller jest japiszonem. Niestety, ginie w wypadku samochodowym. Po śmierci trafia do Miasta Sądu, które jest taką poczekalnią do dnia sądu ostatecznego. Tam sędziowie oglądają całe życie i Daniel musi udowodnić w stylu przemów sądowych, że świetnie opanował swoje dotychczasowe lęki. Nocą poznaje Julię, jedyną osobę mieszkającą w tym miejscu. Zakochuje się w niej...
Nagrody i nominacje.
Nagrody Saturn 1991

</doc>
<doc id="1615186" url="https://pl.wikipedia.org/wiki?curid=1615186" title="23 Brygada WOP">
23 Brygada WOP

 23 Brygada Wojsk Ochrony Pogranicza – jedna z brygad w strukturze organizacyjnej Wojsk Ochrony Pogranicza.
Sformowana w 1950 na bazie 13 Brygady Ochrony Pogranicza, na podstawie rozkazu MBP nr 043/org z 3 czerwca 1950. Sztab brygady stacjonował w Chełmie Lubelskim. Nowa numeracja batalionów i brygad weszła w życie z dniem 1 stycznia 1951 roku.
Rozformowana w 1956. Na jej bazie powstała Grupa Manewrowa WOP Tomaszów (Chełm) Lubelski i Samodzielny Oddział Zwiadowczy WOP Tomaszów (Chełm) Lubelski.
Przekształcenia.
7 Oddział Ochrony Pogranicza → 7 Lubelski Oddział WOP → 13 Brygada Ochrony Pogranicza → 23 Brygada WOP → Grupa Manewrowa WOP Tomaszów (Chełm) Lubelski «» Samodzielny Oddział Zwiadowczy WOP Tomaszów (Chełm) Lubelski → 23 Oddział WOP → 23 Chełmski Oddział WOP → Nadbużańska Brygada WOP → Nadbużański Batalion WOP → Nadbużański Oddział Straży Granicznej

</doc>
<doc id="1615188" url="https://pl.wikipedia.org/wiki?curid=1615188" title="Srđan Milić">
Srđan Milić

Srđan Milić, cyr. Срђан Милић (ur. 17 września 1965 w Barze) – czarnogórski polityk i przedsiębiorca, poseł do Zgromadzenia Czarnogóry, przewodniczący Socjalistycznej Partii Ludowej Czarnogóry (SNP) w latach 2006–2017, kandydat w wyborach prezydenckich w 2008.
Życiorys.
Srđan Milić ukończył handel zagraniczny i turystykę na Uniwersytecie w Dubrowniku. Po studiach zamieszkał w Budvie, gdzie ożenił się i założył rodzinę. Od 1983 do 1990 pracował tam w branży turystycznej. W latach 1991–1992 był zatrudniony w wydziale turystyki miasta Kotor. Od 1992 do 2002 prowadził własną działalność gospodarczą.
Zaangażował się w działalność polityczną w ramach Socjalistycznej Partii Ludowej Czarnogóry. W 2002 po raz pierwszy został wybrany na deputowanego do Zgromadzenia Czarnogóry, uzyskując reelekcję w kolejnych wyborach w 2006, 2009, 2012 i 2016. W 2006, po słabym wyniku SNP w wyborach parlamentarnych i rezygnacji Predraga Bulatovicia, został nowym przewodniczącym ugrupowania.
Srđan Milić wziął udział w wyborach prezydenckich w 2008. Zajął w nich ostatnie, 4. miejsce z wynikiem 11,9% głosów. Niski wynik wyborczy współtworzonej w 2016 przez SNP koalicji skutkował jego ustąpieniem z funkcji przewodniczącego partii, w 2017 na tym stanowisku zastąpił go Vladimir Joković.

</doc>
<doc id="1615189" url="https://pl.wikipedia.org/wiki?curid=1615189" title="Queen At Wembley">
Queen At Wembley



</doc>
<doc id="1615191" url="https://pl.wikipedia.org/wiki?curid=1615191" title="Witold Gorczyński">
Witold Gorczyński

Witold Stanisław Ostoja-Gorczyński (ur. 1878 w maj. Bieniewo, zm. 27 sierpnia 1929) – podpułkownik, organizator Legionów Polskich w służbie rosyjskiej, pierwszy dowódca Legionu Puławskiego.
Życiorys.
Urodził się w 1878 w majątku Bieniewo, w ówczesnym powiecie błońskim guberni warszawskiej. Był właścicielem majątku Auksztelki w powiecie szawelskim. Przeprowadzał częste wypady do zaboru austriackiego, gdzie nawiązał kontakty z działaczami konspiracji niepodległościowej. Należał do Sokoła.
Po wybuchu I wojny światowej wystąpił z projektem utworzenia ochotniczych formacji polskich przy boku Armii Rosyjskiej. 1 grudnia 1914 mianowany naczelnikiem Legionów Ochotniczych Polskich. Po fiasku tego przedsięwzięcia wszedł w 1915 do siedmioosobowego Komitetu Organizacyjnego polskich batalionów pospolitego ruszenia u boku wojsk rosyjskich. Z komitetu odszedł na tle konfliktu osobistego, urażony odsunięciem od dowodzenia 739 Nowoaleksandryjskiej drużyny (dawny 1. Legion Puławski).
Był pracownikiem kontrwywiadu rosyjskiego, brał udział w tworzeniu oddziałów łotewskich, doradcą w sprawach polskich. Po rewolucji październikowej przeniósł się na stałe do Polski. W czasie wojny polsko-bolszewickiej walczył na czele stworzonego przez siebie oddziału pod Włocławkiem.
W 1923 brał udział w tworzeniu tajnej prawicowej organizacji spiskowej, typu faszystowskiego Pogotowie Patriotów Polskich. W końcu organizacja ta przygotowała plan opanowania Warszawy drogą zbrojnego zamachu. W nocy z 11 na 12 stycznia 1924 został aresztowany.
Zmarł 27 sierpnia 1929, „po długich i ciężkich sierpieniach”. Dwa dni później został pochowany w grobie rodzinnym na Cmentarzu Powązkowskim w Warszawie. Był żonaty, miał brata i siostrę.

</doc>
<doc id="1615192" url="https://pl.wikipedia.org/wiki?curid=1615192" title="Port lotniczy Ta’izz">
Port lotniczy Ta’izz

Port lotniczy Ta’izz – międzynarodowy port lotniczy położony w mieście Ta’izz, w Jemenie.

</doc>
<doc id="1615193" url="https://pl.wikipedia.org/wiki?curid=1615193" title="Witold Ostoja-Gorczyński">
Witold Ostoja-Gorczyński



</doc>
<doc id="1615194" url="https://pl.wikipedia.org/wiki?curid=1615194" title="Józef Parnas (adwokat)">
Józef Parnas (adwokat)

Józef Parnas (ur. 1870 w Iwanówce k. Janowa pod Trembowlą, zm. w październiku 1941 we Lwowie) – polski adwokat, działacz społeczności żydowskiej we Lwowie.
Życiorys.
Pochodził z żydowskiej rodziny ziemiańskiej. Ukończył studia prawnicze na Uniwersytecie Lwowskim, uzyskując tytuł doktora praw. Od 1901 prowadził kancelarię adwokacką we Lwowie (później do spółki z bratem Emilem). W czasie I wojny światowej walczył w armii austro-węgierskiej, w stopniu rotmistrza kawalerii. W 1918, jako ochotnik, zgłosił się do Wojska Polskiego. W dwudziestoleciu międzywojennym był związany z żydowską gminą wyznaniową we Lwowie, której komisarycznym zarządcą pozostawał od lutego 1937 do 1938. Trzykrotnie był prezesem zarządu B’nai B’rith we Lwowie. Opowiadał się za asymilacją ludności żydowskiej w państwie polskim. Był radnym miasta Lwowa (1919–1939), wiceprezesem Komisji dla Spraw Bezrobocia oraz działaczem Ligi Obrony Powietrznej i Przeciwgazowej, w 1931 został członkiem zarządu komitetu wojewódzkiego lwowskiego. 
Po utworzeniu getta we Lwowie w lipcu 1941 mianowano go przewodniczącym Judenratu, którym pozostał do października 1941, gdy za odmowę dostarczenia ludności żydowskiej do obozów pracy został zamordowany przez Niemców w więzieniu przy ulicy Łąckiego we Lwowie. 

</doc>
<doc id="1615195" url="https://pl.wikipedia.org/wiki?curid=1615195" title="Wahadełko (film)">
Wahadełko (film)

Wahadełko – polski film fabularny (dramat psychologiczny) z 1981 roku w reżyserii Filipa Bajona z Januszem Gajosem w roli głównej.
Fabuła.
Michał Szmańda jest chory na padaczkę, depresję i inne schorzenia. Opiekuje się nim jego siostra Aniela. Jedynym jasnym promieniem w jej życiu jest „ogródek” urządzony w kuchni. Nie mieszkają z matką. Kiedy byli dziećmi, a było to w czasach stalinowskich, matka była przodowniczką pracy. Opętana przez nową ideologię, zaniedbała dom i dzieci. Kiedy mały Michał trafił do sanatorium, matka nie odwiedziła go w Boże Narodzenie. To spowodowało uraz do końca życia.

</doc>
<doc id="1615196" url="https://pl.wikipedia.org/wiki?curid=1615196" title="Angela Griffin">
Angela Griffin

Angela Griffin (ur. 19 lipca 1976 w Leeds) – brytyjska aktorka.

</doc>
<doc id="1615197" url="https://pl.wikipedia.org/wiki?curid=1615197" title="Port lotniczy Basra">
Port lotniczy Basra

Port lotniczy Basra (IATA: BSR, ICAO: ORMM) – międzynarodowy port lotniczy położony w Basrze, w południowo-wschodnim Iraku.

</doc>
<doc id="1615201" url="https://pl.wikipedia.org/wiki?curid=1615201" title="Wyższa Szkoła Administracji Publicznej w Łodzi">
Wyższa Szkoła Administracji Publicznej w Łodzi

Wyższa Szkoła Administracji Publicznej w Łodzi (WSAP) – nieistniejąca uczelnia zawodowa z siedzibą w Łodzi, kształcąca w zakresie administracji publicznej, gospodarczej, prawa podatkowego i prawa pracy, ubezpieczeń społecznych oraz zagadnień związanych z integracją europejską.
WSAP została założona w 1995 roku i była prowadzona przez Fundację Rozwoju Demokracji Lokalnej w Warszawie. Uczelnia zakończyła działalność 30 września 2010 roku.
W rankingu „Rzeczpospolitej” z maja 2008 roku uczelnia zajęła 12. miejsce w kategorii "niepubliczne uczelnie licencjackie (inżynieryjne)". W tym samym rankingu w roku 2007 była 6., w 2006 – 15., w 2005 – 10., w 2004 – 12., a w 2003 – 20.
Zakres nauczania.
Uczelnia prowadziła 3-letnie studia licencjackie w dwóch specjalnościach:
Na studia licencjackie uczęszczało ok. 600 osób. Ukończenie każdego z tych kierunków ze średnią oceną 4 lub wyżej uprawniało do podjęcia 2-letnich studiów magisterskich na Wydziale Prawa i Administracji Uniwersytetu Łódzkiego bez egzaminów wstępnych.
Oprócz tego uczelnia prowadziła szereg kursów podyplomowych na tematy ekonomiczno/prawno/administracyjne oraz intensywne kursy z języka angielskiego, niemieckiego, francuskiego, hiszpańskiego i włoskiego.
Współpraca z zagranicą.
Uczelnia współpracowała z placówkami edukacyjnymi w Unii Europejskiej w ramach projektów Leonardo da Vinci i Erasmus. W ramach Narodowej Strategii Spójności "Kapitał ludzki" uczelnia prowadziła bezpłatny projekt "Nawigator Samorządowy" skierowany do pracowników urzędów, jednostek samorządu terytorialnego.

</doc>
<doc id="1615203" url="https://pl.wikipedia.org/wiki?curid=1615203" title="Herb gminy Bobrowice">
Herb gminy Bobrowice

Herb gminy Bobrowice przedstawia w srebrnym polu tarczy herbowej, na zielonym wzgórzu znajduje się postać czarnego wspiętego niedźwiedzia. Po prawej stronie znajduje się złoty ul, po stronie lewej – czerwona wieża miejska z otwartą bramą.

</doc>
<doc id="1615204" url="https://pl.wikipedia.org/wiki?curid=1615204" title="739 Nowoaleksandryjska Drużyna">
739 Nowoaleksandryjska Drużyna



</doc>
<doc id="1615205" url="https://pl.wikipedia.org/wiki?curid=1615205" title="Tyler Mane">
Tyler Mane

Daryl H. Karolat (ur. 8 grudnia 1966 w Saskatoon) – kanadyjski aktor charakterystyczny i były profesjonalny wrestler, lepiej znany pod pseudonimem Tyler Mane. Dla amerykańskiej federacji World Championship Wrestling (WCW) pracował także pod pseudonimami "Big Sky" i "Nitron".
Zawodowa kariera wrestlera.
Urodził się w Saskatoon, w prowincji Saskatchewan jako syn Evelyn Jessie i Harrya Karolata. Jego rodzina miał pochodzenie niemieckie i angielskie. Ukończył studia w City Park Collegiate Institute.
Jako nastolatek zaczął trenować wrestling w Calgary u kanadyjskiego wrestlera Stu Harta, a później z Redem Bastienem i Mando Guerrero. W latach 1989-1996 był zawodowym wrestlerem. Prócz WCW, występował w szeregach związków Puerto Rico – World Wrestling Council, All Japan Pro Wrestling, New Japan Pro-Wrestling i Global Wrestling Federation.
Kariera aktorska.
Po zerwaniu z karierą wrestlera, zajął się aktorstwem. Po raz pierwszy wystąpił w roli aktorskiej jako międzyprzestrzenny wampir w hiszpańskim filmie fantastycznonaukowym "Gwiezdne myśliwce" ("Luchadores de las estrellas", 1992). Wkrótce wystąpił jako Jake „Big Sky” Olson w telewizyjnej komedii sensacyjnej Hala Needhama "Bandzior rusza na szlak" ("Bandit: Bandit Goes Country", 1994) z Brianem Bloomem, Elizabeth Berkley i Christopherem Atkinsem. Następnie trafił do obsady fantastycznonaukowego filmu akcji Bryana Singera "X-Men" (2000) w roli Sabretootha, filmu przygodowego Chucka Russella "Król Skorpion" (2002) jako wódz barbarzyńców, dramatu historycznego Wolfganga Petersena "Troja" (2004) jako Ajaks Wielki i horroru Roba Zombie "Bękarty diabła" (2005) jako Rufus Firefly. W serialu przygodowym fantasy "Herkules" (2005) pojawił się jako Anteusz.
W 2007 został obsadzony w roli psychopatycznego Michaela Myersa w horrorze Roba Zombie "Halloween". Rolę Myersa powtórzył w sequelu: "Halloween II", którego premiera odbyła się pod koniec sierpnia 2009.

</doc>
<doc id="1615206" url="https://pl.wikipedia.org/wiki?curid=1615206" title="Ace Hood">
Ace Hood

Ace Hood, właściwie Antoine McColister (ur. 11 maja 1988) – amerykański raper. Jest członkiem wytwórni DJ Khaleda – We the Best Music Group i Def Jam Recordings.
Życiorys.
Wczesne lata.
McColister urodził się w 1988 roku w Miami w stanie Floryda. Był wychowywany przez matkę i młodszego kuzyna w Deerfield Beach, w Hrabstwie Broward. Uczęszczał do szkoły „Deerfield Beach High School”. Tam po kontuzji (grał w piłkę nożną) zajął się muzyką.
Kariera.
W 2007 roku poznał DJ Khaleda przed wejściem do radiostacji WEDR, w South Florida, na Florydzie. Wspólnie rozmawiali. Ace wręczył Khalidowi taśmę demo i autobiografię. Wkrótce potem McColister dołączył do wytwórni We the Best.
Jego pierwszy album pt. "Gutta" ukazał się rok później. Promowany był dwoma singlami „Cash Flow” z udziałem T-Paina i Ricka Rossa oraz „Ride” z Trey Songz. Kompozycja uplasowała się na 36. miejscu notowania Billboard 200, ze sprzedażą 24.700 egzemplarzy w pierwszym tygodniu. W celu promocji albumu, Ace Hood wspólnie z DJ Khaledem wystąpił w audycji radia WUAG.
Siedem miesięcy później, 30 czerwca 2009 roku, odbyła się premiera drugiego albumu Hooda pt. "Ruthless". Pierwszym singlem promującym album został utwór „Overtime” z gościnnym udziałem T-Paina i Akona. Produkcją utworu zajął się duet The Runners. Drugim i jednocześnie ostatnim singlem została piosenka „Champion” z udziałem Jazmine Sullivan i Ricka Rossa. Artystę wspomogli wyżej wspomniani Rick Ross, Jazmine Sullivan, T-Pain, Akon, Ludacris, The-Dream, Birdman, czy Lloyd. Album zadebiutował na 23. miejscu notowania Billboard 200 ze sprzedażą 20.000 egzemplarzy w pierwszym tygodniu.
Na trzeci studyjny album trzeba było czekać dwa lata. W sierpniu 2011 roku ukazała się kompozycja "Blood, Sweat &amp; Tears". Pomimo kilku singli album sprzedał się tylko w ilości 50.000 egzemplarzy do września tego roku. Rapera wspomogli Yo Gotti, Rick Ross, Lil Wayne czy Busta Rhymes w wersji "deluxe" albumu.

</doc>
<doc id="1615207" url="https://pl.wikipedia.org/wiki?curid=1615207" title="Port lotniczy Biratnagar">
Port lotniczy Biratnagar

Port lotniczy Biratnagar – port lotniczy położony w Biratnagarze. Jest trzecim co do wielkości portem lotniczym w Nepalu. Oferuje połączenia do Katmandu.

</doc>
<doc id="1615208" url="https://pl.wikipedia.org/wiki?curid=1615208" title="Towarzystwo Pływackie „Giszowiec-Nikiszowiec 23”">
Towarzystwo Pływackie „Giszowiec-Nikiszowiec 23”

Towarzystwo Pływackie "Giszowiec-Nikiszowiec 23" – nieistniejący obecnie klub pływacki założony w 1923 roku pod patronatem kopalni "Giesche" (obecnie "Wieczorek") przy szybie "Wilson" w Janowie. Klub ten prowadził sekcje pływania i skoków do wody oraz w latach 1937–1939 piłki wodnej. Drużyna ta ma na swoim koncie liczne sukcesy sportowe, zdobywając łącznie 159 medali na mistrzostwach Polski we wszystkich pływackich konkurencjach. Główną bazę stanowił staw Małgorzata położony pomiędzy Giszowcem a Nikiszowcem.
Historia.
Klub sportowy został założony w 1923 roku przez Jana Skupinę, inż. Karola Fischera i inż. Franciszka Wańka. Był to wówczas trzeci na terenie województwa śląskiego i jednocześnie pierwszy klub pływacki w Polsce. Początkowo bazą Towarzystwa były Trzy Stawy, a od 1925 roku staw Małgorzata – naturalny zbiornik wodny położony przy drodze pomiędzy Giszowcem i Nikiszowcem. W 1926 roku na stawie wybudowano wieżę do skoków do wody i zorganizowano V Mistrzostwa Polski w pływaniu. 
Po zmianie właściciela spółki Giesche przejętej w 1926 roku przez Amerykanów, towarzystwo dalej było sponsorowane, dzięki czemu można było regularnie utrzymywać pływalnię, m.in. poprzez umieszczenie tratwy na środku stawu czy regularne oczyszczanie dna po zakończonym sezonie. W 1937 spółka Giesche i gmina Janów wybudowali w Nikiszowcu pierwszy o przepisowych wymiarach kryty basen w województwie śląskim. Jej uroczyste otwarcie odbyło się 15 grudnia 1937 roku. W klubie stworzono również drużynę piłki wodnej. W latach 1938–1939 drużyna ta pod wodzą Ferenca Rayki z Węgier dwukrotnie zdobyła mistrzostwo Polski. Klub ten po II wojnie światowej został reaktywowany w latach 1945–1947, po czym przekształcił się w sekcję pływania klubu Naprzód Janów.
Zawodnicy klubu zdobyli w sumie 159 medali na mistrzostwach Polski, z czego 81 złotych, 51 srebrnych i 29 brązowych na wszystkich pływackich dyscyplinach.
Indywidualni mistrzowie Polski w pływaniu.
Towarzystwo Pływackie "Giszowiec-Nikiszowiec 23" był jednym z najsilniejszych klubów pływackich na terenie Polski, którego zawodnicy odnosili liczne sukcesy w pływackich dyscyplinach. Do najbardziej utytułowanych zawodników klubu należeli:

</doc>
<doc id="1615209" url="https://pl.wikipedia.org/wiki?curid=1615209" title="Zbyt wiele">
Zbyt wiele

Zbyt wiele – amerykańsko-hiszpańska komedia romantyczna z 1995 roku na podstawie powieści Donalda Westlake’a. Remake francuskiego filmu "Bliźniak".
Fabuła.
Art Dodge pracuje w galerii sztuki. Traktuje życie po macoszemu, trochę kombinuje. Pewnego dnia poznaje Betty, byłą żonę gangstera. Oboje zaczynają się sobą interesować. W końcu Betty zaprasza Arta do mieszkania. Tam poznaje go ze swoją siostrą, piękną Liz. Art zakochuje się w niej od pierwszego wejrzenia, ale ona za nim nie przepada. Wtedy wpada na diabelski pomysł - będzie udawał swego brata bliźniaka Barta, który byłby jego zaprzeczeniem. Ale pojawia się pewien problem.
Nagrody i nominacje.
Złota Malina 1996

</doc>
<doc id="1615210" url="https://pl.wikipedia.org/wiki?curid=1615210" title="Port lotniczy Kompong Som">
Port lotniczy Kompong Som

Port lotniczy Kompong Som (IATA: KOS, ICAO: VDSV) – międzynarodowy port lotniczy położony 18 km na wschód od Kompong Som. Jest trzecim co do wielkości portem lotniczym w Kambodży.

</doc>
<doc id="1615211" url="https://pl.wikipedia.org/wiki?curid=1615211" title="SHB Đà Nẵng">
SHB Đà Nẵng

SHB Đà Nẵng – wietnamski klub piłkarski założony w 1976 roku z siedzibą w Đà Nẵng. Klub jednokrotnie zdobył mistrzostwo Wietnamu i puchar Wietnamu. Zespół niedawno uczestniczył w Azjatyckiej Lidze Mistrzów, lecz z miernym skutkiem – klub przegrał wszystkie sześć spotkań, w tym 0-15 z japońską Gambą Osaka. Największym osiągnięciem zespołu na arenie międzynarodowej jest awans do półfinału Azjatyckiego Pucharu Zdobywców Pucharów w 1993 roku.
Stadion.
SHB Đà Nẵng gra na stadionie Chi Lăng w Đà Nẵng, który może pomieścić 30 000 kibiców.
Zarząd i trenerzy.
Prezesem klubu jest Đỗ Quang Hiển, a grającym trenerem jest 63-krotny reprezentant Wietnamu Lê Huỳnh Đức.
Osiągnięcia.
Krajowe.
V-League:
Puchar Wietnamu:
Linki zewnętrzne.
Klub w serwisie 90minut.pl

</doc>
<doc id="1615212" url="https://pl.wikipedia.org/wiki?curid=1615212" title="26 Brygada WOP">
26 Brygada WOP

26 Brygada Wojsk Ochrony Pogranicza (26 BWOP) – brygada Wojsk Ochrony Pogranicza.
Formowanie i zmiany organizacyjne.
26 Brygada Wojsk Ochrony Pogranicza została sformowana podstawie rozkazu nr 043/org. Ministra Bezpieczeństwa Publicznego z 3 czerwca 1950 roku, na bazie 15 Brygady Ochrony Pogranicza. Nowa numeracja batalionów i brygad weszła w życie z dniem 1 stycznia 1951 roku. Dowództwo brygady stacjonowało w Przemyślu ul. Mickiewicza 44.
W 1951 roku, w związku z wymianą odcinków granicznych między Polską a ZSRR, przeniesiono 263 batalion WOP z Olszanicy do Ustrzyk Dolnych oraz strażnicę Hulskie z 264 batalionu Baligród do 263 batalionu Ustrzyki Dolne. Sformowano nowe GPK Krościenko (kolejowe) na granicy polsko-radzieckiej.
W 1952 roku, w związku z rozformowaniem 1 Brygady WOP w Krośnie nad Wisłokiem, odcinek i pododdziały przejęła 26 Brygada w Przemyślu. W miejscu postoju rozformowanej brygady sformowano 265 batalion WOP Krosno, któremu podporządkowano 7 strażnic. W 1953 roku w 263 batalionie WOP Ustrzyki Dolne utworzono dodatkowo jedną strażnicę.
W 1956 roku z części sił i środków 26 Brygady WOP zorganizowano Samodzielną Grupę Manewrową WOP w Przemyślu, Samodzielny Oddział Zwiadu WOP w Przemyślu oraz 265 Batalion WOP w Krośnie nad Wisłokiem. Dowództwo 26 Brygady WOP zostało dyslokowane do Nowego
Sącza, gdzie podporządkowano mu 264 Batalion WOP w Baligrodzie i nowo sformowany 265 Batalion WOP w Krośnie nad Wisłokiem. Na podstawie rozkazu nr 07/Org. Mob. dowódcy WOP z 5 marca 1957 roku dotychczasowa 3 Brygada WOP w Krakowie została połączona z 26 Brygadą WOP w Nowym Sączu w jedną 3 Brygadę WOP w Nowym Sączu. Stan etatowy nowej brygady liczył 2301 wojskowych i 140 pracowników kontraktowych. Reorganizacja została przeprowadzona do 30 sierpnia 1957 roku.
Działania bojowe.
15 maja 1951 roku obcy samolot dokonał zrzutu grupy nacjonalistów ukraińskich nad Lasami Sieniawskimi w powiecie Jarosław. Zarządzono przeszukanie terenu i poszukiwania. Po sześciu dniach trafiono na dywersantów. W czasie walki zabito trzech osobników i zdobyto ich wyposażenie.

</doc>
<doc id="1615213" url="https://pl.wikipedia.org/wiki?curid=1615213" title="Lista odcinków serialu Nieśmiertelny">
Lista odcinków serialu Nieśmiertelny

Lista odcinków serialu Nieśmiertelny:

</doc>
<doc id="1615214" url="https://pl.wikipedia.org/wiki?curid=1615214" title="Mercedes-Benz O404">
Mercedes-Benz O404

Mercedes-Benz O404 – autobus dalekobieżny (ściślej: turystyczny), produkowany przez firmę Mercedes-Benz w latach 1992-2000.

</doc>
<doc id="1615215" url="https://pl.wikipedia.org/wiki?curid=1615215" title="Basen Grudziądzki">
Basen Grudziądzki

Basen Grudziądzki – największe rozszerzenie Doliny Dolnej Wisły między Fordonem a Żuławami.
Charakterystycznym elementem rzeźby Basenu Grudziądzkiego są zachowane w jego obrębie tzw. kępy, czyli wyspy wysoczyznowe, które wznoszą się nad dno basenu na wysokość ok. 60 m. Przy każdej z kęp zachowały się w pewnych miejscach fragmenty wyższych teras Wisły. Badania E. Drozdowskiego w Basenie Grudziądzkim wykazały, że występuje 9 teras dolinnych. Oprócz teras występują tu rozległe stożki napływowe, które zostały usypane przez wpadające do basenu cieki (rzeka Mątawa). Wśród istniejących tu jezior najbardziej interesującym jest Jezioro Fletnowskie o pow. ok. 8,0 ha, które ulokowane jest w najdłuższym przegłębieniu długiej rynny subglacjalnej.

</doc>
<doc id="1615216" url="https://pl.wikipedia.org/wiki?curid=1615216" title="Jakub Honigsman">
Jakub Honigsman

Jakub Honigsman, ukr. Яків Самійлович Хонігсман (ur. 29 grudnia 1922 w Lublinie, zm. 8 października 2008 we Lwowie) – żydowski ekonomista, badacz historii Galicji Wschodniej oraz społeczności żydowskiej na Zachodniej Ukrainie.
Życiorys.
W dzieciństwie uczęszczał do chederu przy jednej z lubelskich synagog, Jesziwy Mędrców Lublina, kierowanej przez doktora Mejera Szapiro oraz do polskiej szkoły powszechnej w Lublinie. W 1937 zatrudnił się w zakładzie kuśnierskim, a naukę kontynuował w trybie wieczorowym. W 1939 wraz z wycofującą się z Lublina Armią Czerwoną ewakuował się do Związku Radzieckiego, gdzie pracował w kołchozie „Majak” na Mohylewszczyźnie oraz w szwalni przy rozładunku sukna w Mohylewie. W grudniu 1939 podjął naukę w Mohylewskim Instytucie Pedagogicznym, którą zakończył z powodzeniem w czerwcu 1941. W czerwcu 1941 zmobilizowany do Armii Czerwonej. Ustępując przed natarciem niemieckim udał się do Czystopola w Tatarstanie, a później do Kujbyszewa, gdzie podjął naukę w lokalnym Instytucie Pedagogicznym. W lipcu 1942 ponownie otrzymał powołanie do Armii Czerwonej, gdzie służył w uzbeckim mieście Kagana. Oddział, w którym się znalazł, zajął się badaniami geologicznymi na pustyni Kara-kum. Później przez dwa lata pracował w jednej z moskiewskich bibliotek, gdzie tłumaczył materiały naukowe związane z geologią. 
W 1944 znalazł się w Kijowie, gdzie podjął studia na lokalnym Uniwersytecie. W 1945 przez krótki czas pracował w polsko-radzieckiej komisji ds. „repatriacji” byłych obywateli II RP. W czerwcu uzyskał stopień magistra na kijowskiej uczelni. 
W 1945 znalazł zatrudnienie w lwowskiej filii Biblioteki Nauk Ukraińskiej SRR (dawne Ossolineum) – w jej Wydziale Judaistyki. Był asystentem w Katedrze Marksizmu-Leninizmu w Instytucie Pedagogicznym we Lwowie. Zwolniony za poglądy niezgodne z linią partii podjął pracę w Państwowym Archiwum Lwowskim MSW Ukraińskiej SRR. Pracował również w jednej ze szkół obwodu lwowskiego ucząc historii i języka niemieckiego, prowadził również kursy wieczorowe we Lwowie. 
W lipcu 1960 uzyskał stopień kandydata nauk ekonomicznych w Instytucie Historii Gospodarki Ludowej im. Plechanowa w Moskwie za pracę poświęconą kapitałowi obcemu w przemyśle naftowym Galicji końca XIX wieku (ukazała się drukiem w 1958). W 1961 objął posadę starszego wykładowcy w Instytucie Pedagogicznym w Drohobyczu. 
W 1972 uzyskał stopień doktora nauk ekonomicznych oraz prawnych. W 1974 zatrudnił się w Instytucie Finansowo-Ekonomicznym w Tarnopolu, a od 1976 aż do emerytury wykładał na Katedrze Ekonomii Politycznej Uniwersytetu Lwowskiego. Od 1979 legitymował się tytułem profesorskim. 
Był autorem licznych publikacji poświęconych historii Galicji Wschodniej ze szczególnym uwzględnieniem spraw gospodarczych. Zajmował się naukowo historią społeczności żydowskiej na Zachodniej Ukrainie. Publikował w „Biuletynie Żydowskiego Instytutu Historycznego” oraz „Słowie Żydowskim”. W 1993 ukazała się jego książka w języku rosyjskim poświęcona zagładzie lwowskiej społeczności żydowskiej podczas Holocaustu, przetłumaczona później na języki ukraiński, angielski i polski. Po 1991 działał w organizacjach żydowskich tj. Towarzystwo im. Szolema Alejchema i B’nai B’rith. 
Zmarł we Lwowie na jesieni 2008. Został pochowany na cmentarzu żydowskim przy ul. Janowskiej.

</doc>
<doc id="1615217" url="https://pl.wikipedia.org/wiki?curid=1615217" title="Tagore">
Tagore



</doc>
<doc id="1615218" url="https://pl.wikipedia.org/wiki?curid=1615218" title="15 Brygada Ochrony Pogranicza">
15 Brygada Ochrony Pogranicza

 15 Brygada Ochrony Pogranicza – jedna z brygad w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowana w 1948 na bazie Rzeszowskiego Oddziału WOP nr 8, na podstawie rozkazu MON nr 055/org. z 20 marca 1948. Brygada posiadała cztery bataliony, a stan etatowy wynosił 1596 żołnierzy i 12 pracowników cywilnych.
Sztab brygady stacjonował w Przemyślu, ul Basztowa. Podporządkowana została Głównemu Inspektoratowi Ochrony Pogranicza. Zaopatrzenie nadal realizowane było przez kwatermistrzostwo okręgu wojskowego. 
15 Brygada przyjęła do ochrony swój odcinek graniczny i rozpoczęła służbę graniczną. Jednocześnie kontynuowano likwidację skutków zakończonych walk z UPA. Remontowano drogi dojazdowe do strażnic i mosty na drogach: Baligród-Cisna-Wetlina oraz Baligród-Wołkowyja-Rajskie Hulskie. Odbudowano strażnice: Wetlina, Ustrzyki Górne, Stuposiany, Dwernik i Hulskie.
Rozkazem Ministra Obrony Narodowej nr 205/Org. z 4 grudnia 1948 roku, z dniem 1 stycznia 1949, Wojska Ochrony Pogranicza podporządkowano Ministerstwu Bezpieczeństwa Publicznego. Zaopatrzenie brygady przejęła Komenda Wojewódzka MO.
Aby nadać ochronie granic większą rangę, podkreślano wojskowy charakter formacji. Od 1 stycznia 1950 roku powrócono w nazwach jednostek do wcześniejszego określania: „Wojska Ochrony Pogranicza”. Z dniem 1 stycznia 1951 roku weszła w życie nowa numeracja batalionów i brygad Wojsk Ochrony Pogranicza. Na bazie 15 Brygady Ochrony Pogranicza powstała 26 Brygada WOP.
Struktura organizacyjna.
Etat brygady przewidywał: 4 bataliony, 1596 wojskowych i 12 pracowników cywilnych.
Na terenie odpowiedzialności brygady funkcjonowały trzy GPK:
Sztandar brygady.
Sztandar dowódcy brygady ppłk. Leonowi Michalakowi wręczył w Przemyślu 16 października 1948 roku marszałek Polski Michał Żymierski.
Na lewej stronie płatu w narożnych kwadratach wyhaftowano na tarczach: w lewym górnym rogu liczbę "15", w lewym dolnym i prawym górnym stylizowanego, dwugłowego orła i w prawym dolnym rogu napis: „ŻOŁNIERZOM 15 BR. O.P. ZIEMIA PRZEMYSKA". Na drzewcu sztandaru znajdują się 22 gwoździe pamiątkowe. Brak jest gwoździa pierwszego od góry w rzędzie z prawej strony drzewca.
Na gwoździach m.in. są następujące napisy: 17. "płk Garbowski", 18. "płk dypl. Grajworoński", 19. "płk Mróz", 20. "ppłk Michalak", 21. "st. sierż. B. Wieciek", 22. "strzelec A. Matusiak".
Żołnierze brygady.
dowódcy brygady: 
oficerowie:
Przekształcenia.
8 Oddział Ochrony Pogranicza → 8 Rzeszowski Oddział WOP → 15 Brygada Ochrony Pogranicza → 26 Brygada WOP → Grupa Manewrowa WOP Przemyśl «» Samodzielny Oddział Zwiadowczy WOP Przemyśl → 26 Oddział WOP → 26 Przemyski Oddział WOP → Bieszczadzka Brygada WOP → Bieszczadzki Oddział SG

</doc>
<doc id="1615220" url="https://pl.wikipedia.org/wiki?curid=1615220" title="Johannes Klein">
Johannes Klein

Johannes Klein (zm. 1926) – as lotnictwa niemieckiego Luftstreitkräfte z 16 potwierdzonymi zwycięstwami w I wojnie światowej.
Służbę w lotnictwie myśliwskim rozpoczął w lutym 1917 jako pilot w Jagdstaffel 29. W sierpniu został przeniesiony do Jagdstaffel 18, w której odniósł swoje pierwsze potwierdzone zwycięstwo 16 sierpnia nad samolotem Spad. 5 września ponownie odniósł zwycięstwo (już ostatnie) w Jasta 18.
20 marca 1918 roku został przeniesiony do nowej jednostki Jagdstaffel 15 wraz z kilkoma innymi pilotami oraz jej ówczesnym dowódcą Ernstem Truckiem z Jasta 18. Było to posunięcie reorganizacyjne dokonane przez Rudolpha Bertholda, dowodzącego wówczas Jagdgeschwader II. W jednostce przebywał do zakończenia wojny, odnosząc swoje ostatnie potwierdzone 16 zwycięstwo 26 września 1918 roku. Zmarł w 1926 roku. Latał między innymi na samolotach Albatros D.V i Fokker D.VII.

</doc>
<doc id="1615221" url="https://pl.wikipedia.org/wiki?curid=1615221" title="Nehru">
Nehru



</doc>
<doc id="1615222" url="https://pl.wikipedia.org/wiki?curid=1615222" title="James, wicehrabia Severn">
James, wicehrabia Severn



</doc>
<doc id="1615224" url="https://pl.wikipedia.org/wiki?curid=1615224" title="Port lotniczy Mulmejn">
Port lotniczy Mulmejn

Port lotniczy Mulmejn – międzynarodowy port lotniczy położony w Mulmejn, w Mjanmie. Jest trzecim co do wielkości birmańskim portem lotniczym.

</doc>
<doc id="1615228" url="https://pl.wikipedia.org/wiki?curid=1615228" title="Workshop">
Workshop

Workshop – bezpłatny miesięcznik społeczno-kulturalny wydawany przez Fundację Laboratorium Reportażu, ISSN 1895-6157. Ukazuje się od października 2005 r.
Redakcja znajduje się w Warszawie w Laboratorium Reportażu Instytutu Dziennikarstwa Uniwersytetu Warszawskiego. Redaktorem naczelnym jest Marek Miller. Sekretarzem redakcji jest Krzysztof Sielicki.
Nakład pisma wynosi 12 tys. egzemplarzy. Objętość numeru to zazwyczaj 48 stron.
Magazyn ma charakter pisma poradniczego, skoncentrowanego głównie na kształtowaniu przyszłych dziennikarzy, pisarzy i scenarzystów poprzez publikację wywiadów z uznanymi w tych dziedzinach osobami oraz esejów, przybliżających ich twórczość.
Redakcję "Workshopu" stanowią w większości młodzi, początkujący dziennikarze, studenci specjalizacji reportaż multimedialny Instytutu Dziennikarstwa UW i podyplomowych studiów w Laboratorium Reportażu.
Stałym felietonistą "Workshopu" jest Piotr Wojciechowski.
Na łamach "Workshopu" ukazały się rozmowy między innymi z: prof. Szewachem Weissem, Ryszardem Kapuścińskim, Wojciechem Tochmanem, Mariuszem Wilkiem, Eustachym Rylskim, Grażyną Torbicką, Danielem Passentem, Rafałem A. Ziemkiewiczem, Małgorzatą Szejnert, prof. Januszem Tazbirem, Wacławem Oszajcą, Wojciechem Tomczykiem, Krzysztofem Mroziewiczem, Januszem Kijowskim, Mikołajem Łozińskim, Maciejem Rybińskim, Surenderem Bhutanim, Zbigniewem Michem, Andreą De Carlem.

</doc>
<doc id="1615229" url="https://pl.wikipedia.org/wiki?curid=1615229" title="Ernesto Meliante">
Ernesto Meliante

Ernesto Meliante - trener urugwajski.
W 1924 roku Meliante zastąpił na stanowisku trenera Leonardo De Luccę i pokierował reprezentacją podczas turnieju Copa América 1924, gdzie Urugwaj zdobył mistrzostwo Ameryki Południowej. Prowadzony przez Meliante zespół wygrał 2 mecze (5:0 z Chile i 3:1 z Paragwajem) oraz pomimo druzgocącej przewagi zremisował bezbramkowo z Argentyną. Ponieważ Argentyna straciła punkt w meczu z Paragwajem, Urugwaj zdobył mistrzostwo Ameryki Południowej.
W 1926 roku na stanowisku trenera reprezentacji Urugwaju zastąpił go Andrés Mazzali.

</doc>
<doc id="1615230" url="https://pl.wikipedia.org/wiki?curid=1615230" title="Partia Kongresowa">
Partia Kongresowa



</doc>
<doc id="1615232" url="https://pl.wikipedia.org/wiki?curid=1615232" title="8 Rzeszowski Oddział WOP">
8 Rzeszowski Oddział WOP

 Rzeszowski Oddział WOP nr 8 – oddział w strukturze organizacyjnej Wojsk Ochrony Pogranicza.
Formowanie i zmiany organizacyjne.
Sformowany w 1946 na bazie 8 Oddziału Ochrony Pogranicza. Oddział posiadał sześć komend, 26 strażnic, stan etatowy wynosił 2015 żołnierzy i 14 pracowników cywilnych.
Sztab oddziału stacjonował w Przemyślu. 
W marcu 1947 roku rozformowano 38 komendę odcinka Zagórze i 39 komendę odcinka Gorlice, a na ich bazie sformowano Krośnieńską Komendę WOP w Krośnie nad Wisłokiem, którą wraz z 12 strażnicami i 2 PPK: Radoszyce i Łupków podporządkowano bezpośrednio Departamentowi WOP w Warszawie. Jednocześnie rozformowano w oddziale Grupę Manewrową i sformowano Szkołę Podoficerską.
Rozformowany w 1948. Na jego bazie powstała 15 Brygada Ochrony Pogranicza.
Struktura organizacyjna.
We wrześniu 1946 roku stan etatowy oddziału przewidywał: 6 komend, 26 strażnic, 2015 wojskowych i 14 pracowników cywilnych. Po reorganizacji w 1947 roku było to: 4 komend odcinków, 14 strażnic, 1051 wojskowych i 9 pracowników cywilnych.
Działania bojowe.
W lutym 1947 roku grupa manewrowa WOP z Wołkowyi ujęła dowódcę czoty UPA "Olecha" zaopatrującego sotnię "Bira" w żywność. Na podstawie uzyskanych od niego informacji zlikwidowano w rejonie Suchych Rzek 12 bunkrów, piekarnię, kuźnię, warsztaty szewskie i krawieckie. Zabito kilku upowców.
W latach 1945-1947 w czasie walk ze zbrojnym podziemiem ukraińskim na terenie powiatów przygranicznych woj. rzeszowskiego poległo 111 żołnierzy WOP, w tym: 14 oficerów, 47 podoficerów i 83 szeregowych.
Żołnierze oddziału.
dowódcy oddziału 
oficerowie
Przekształcenia.
8 Oddział Ochrony Pogranicza → 8 Rzeszowski Oddział WOP → 15 Brygada Ochrony Pogranicza → 26 Brygada WOP → Grupa Manewrowa WOP Przemyśl «» Samodzielny Oddział Zwiadowczy WOP Przemyśl → 26 Oddział WOP → 26 Przemyski Oddział WOP → Bieszczadzka Brygada WOP → Bieszczadzki Oddział SG

</doc>
<doc id="1615233" url="https://pl.wikipedia.org/wiki?curid=1615233" title="Michaël Ciani">
Michaël Ciani

Michaël Ciani (ur. 6 kwietnia 1984 w Paryżu) – francuski piłkarz pochodzenia gwadelupskiego występujący na pozycji obrońcy.
Kariera klubowa.
Ciani seniorską karierę rozpoczynał w 2001 roku w klubie RCF Paris z CFA. W 2003 roku trafił do belgijskiego RSC Charleroi występującego w Eerste klasse. W tych rozgrywkach zadebiutował 20 września 2003 roku w zremisowanym 1:1 pojedynku z KAA Gent. 24 stycznia 2004 roku w wygranym 4:3 spotkaniu z KRC Genk strzelił pierwszego gola w Eerste klasse. W Charleroi spędził rok.
Latem 2004 roku Ciani powrócił do Francji, gdzie podpisał kontrakt z AJ Auxerre (Ligue 1). W sezonie 2004/2005 nie rozegrał tam żadnego spotkania. Sezon 2005/2006 spędził na wypożyczeniu w Sedanie z Ligue 2. Awansował z nim wówczas do Ligue 1, jednak przed rozpoczęciem następnego sezonu został wypożyczony z Auxerre do FC Lorient, również grającego w Ligue 1. W tej lidze zadebiutował 5 sierpnia 2006 roku w wygranym 3:2 meczu z Paris Saint-Germain. 16 września 2006 roku w przegranym 1:3 pojedynku z Olympique Lyon zdobył pierwszą bramkę w Ligue 1. Latem 2007 roku Ciani podpisał kontrakt z Lorient. Występował tam jeszcze przez 2 lata.
W lipcu 2009 roku odszedł do mistrza Francji – Girondins Bordeaux. Pierwszy ligowy mecz zaliczył tam 23 sierpnia 2009 roku przeciwko OGC Nice (4:0).
27 sierpnia 2012 podpisał 4-letni kontrakt z włoskim S.S. Lazio.
Kariera reprezentacyjna.
W latach 2003–2004 Ciani rozegrał 5 spotkań w reprezentacji Francji U-21. W pierwszej reprezentacji Francji zadebiutował 3 marca 2010 roku w przegranym 0:2 towarzyskim meczu z Hiszpanią.

</doc>
<doc id="1615234" url="https://pl.wikipedia.org/wiki?curid=1615234" title="Michael Ciani">
Michael Ciani



</doc>
<doc id="1615235" url="https://pl.wikipedia.org/wiki?curid=1615235" title="Masakra w Rechnitz">
Masakra w Rechnitz

Masakra w Rechnitz – zamordowanie około 180 robotników przymusowych w dniach 24–25 marca 1945 roku w Rechnitz (Austria).
W nocy z 24 na 25 marca 1945 roku po zakończeniu przyjęcia dla lokalnych notabli NSDAP i SS, wydanego przez hrabinę Margit von Batthyany z mężem z rodziny Batthyány na zamku w Rechnitz, gdzie dokonano zabójstwa około 180 (dokładnej liczby nie ustalono) robotników przymusowych – węgierskich Żydów, przetrzymywanych w stodole przyzamkowej. Zostali oni pochowani w grobach przygotowanych przez grupę 15 robotników, których zabito następnego dnia wieczorem. Zabójcami byli Franz Podezin (szef miejscowej placówki NSDAP i Gestapo) oraz dziewięć innych osób, uczestników przyjęcia na zamku.
Po wojnie na miejscu zbrodni postawiono pomnik, znany jako Krzyż Stadlober w Rechnitz. Opieszałe prowadzenie dochodzenia przez władze austriackie w sprawie zbrodni umożliwiło ucieczkę Franzowi Podezinowi do RPA. Małżonkowie Batthyány nie zostali oskarżeni, baronowa przeniosła się do Szwajcarii i tam zmarła. Hodowała konie, zajmowała się sztuką, w Austrii polowała. Nikt jej nie niepokoił, dochodzenie w sprawie masakry szybko umorzono.

</doc>
<doc id="1615236" url="https://pl.wikipedia.org/wiki?curid=1615236" title="Pat Skipper">
Pat Skipper

Pat Skipper, właśc. Michael Pat Skipper (ur. 1960 w Las Vegas) – amerykański aktor.
Życiorys.
Urodził się w Las Vegas w stanie Nevada, lecz wychowywał się w Toronto w kanadyjskiej prowincji Ontario.
W 1997 zagrał w serialu telewizyjnym "Z Archiwum X" ("The X Files") w roli Billa Scully’ego Jr. Wystąpił u boku Rolanda Kickingera i Jürgena Prochnowa w telewizyjnym filmie biograficznym "Kampania Arnolda" ("See Arnold Run") z 2005. W mniejszych rolach pojawił się w filmach "Halloween" z 2007, "Niepokonany Seabiscuit" ("Seabiscuit") z 2003, "Dzień Niepodległości" ("Independence Day") z 1996 i "Człowiek demolka" ("Demolition Man") z 1993.

</doc>
<doc id="1615245" url="https://pl.wikipedia.org/wiki?curid=1615245" title="Bakr-e-Id">
Bakr-e-Id



</doc>
<doc id="1615253" url="https://pl.wikipedia.org/wiki?curid=1615253" title="Złoto dla zuchwałych">
Złoto dla zuchwałych

Złoto dla zuchwałych – amerykańsko-jugosłowiańska komedia wojenna z 1970 roku w reżyserii Briana G. Huttona.
Fabuła.
Francja, rok 1944. Były porucznik Kelly bierze do niewoli niemieckiego oficera. Jak się potem okazuje jest to pułkownik wywiadu. Przy sobie ma sztabkę złota i listy przewozowe. Upijając go, Kelly dowiaduje się, że za linią frontu w banku znajduje się kilkanaście tysięcy takich sztabek. Po przeliczeniu zawartość skarbca wynosi 16 mln dolarów. Zbiera oddział żołnierzy, którzy ruszają za nim. Wśród nich są m.in.: sierżant „Wielki Joe”, dowódca czołgów „Świrus” (ang. Oddball), „Hazardzista” i „Kowboj”.
Ciekawostka.
Firma modelarska „Mirage Hobby” wydała trzy nieoficjalne popiersia w skali 1/9, które przedstawiają trzech głównych bohaterów filmu: szer. Kelly'ego (jako „He Was a Lieutenant Once…”) oraz sierżantów „Wielkiego Joe” („Sergeant”) i Oddballa („A Little Odd Tank Commander”).

</doc>
<doc id="1615254" url="https://pl.wikipedia.org/wiki?curid=1615254" title="Port lotniczy Mörön">
Port lotniczy Mörön

Port Lotniczy Mörön (IATA: MXV, ICAO: ZMMN) – port lotniczy w Mörön, stolicy ajmaku chubsugulskiego, w Mongolii.

</doc>
<doc id="1615271" url="https://pl.wikipedia.org/wiki?curid=1615271" title="Numeryczna reguła fiskalna">
Numeryczna reguła fiskalna

Numeryczna reguła fiskalna – instrument ograniczający zakres prowadzonej polityki fiskalnej przyjmujący formę limitów ilościowych (określanych na dany rok budżetowy bądź w ramach limitów wieloletnich), dotyczący przede wszystkim:
Numeryczne reguły fiskalne mogą dotyczyć całego sektora finansów publicznych, bądź jego fragmentów (budżet państwa, jednostki samorządu terytorialnego, fundusze ubezpieczeń społecznych). Występują także reguły o charakterze ponadnarodowym, będące elementami traktatów ustanawiających unie monetarne oraz walutowe (Unia Europejska, MERCOSUR, Pakt Andyjski, Unia Celna i Gospodarcza Afryki Środkowej, Zachodnioafrykańska Unia Gospodarczo-Walutowa). Część z reguł numerycznych ma charakter niesformalizowany (niezapisany w akcie prawnym), związany z deklaracją władz lub porozumieniem politycznym (np. reguła Belki, kotwica budżetowa). Należy zauważyć, że mogą one być porzucane (np. reguła Belki).
Wielkości progowe przyjęte w konstrukcji danej reguły fiskalnej mogą być wyrażone nominalnie, w wielkościach skorygowanych o wahania cyklu koniunkturalnego (saldo cykliczne, strukturalne).

</doc>
<doc id="1615274" url="https://pl.wikipedia.org/wiki?curid=1615274" title="Widziadło">
Widziadło

Widziadło – polski film grozy, psychologiczny, z 1983 roku na motywach powieści "Pałuba" Karola Irzykowskiego.
Plenery: Turowa Wola (dwór), Wyczółki, Mała Wieś (dwór).
Fabuła.
Początek XX wieku. Piotr Strumieński mieszka z żoną Olą i dziećmi w małym dworku. Jednak nadal jest prześladowany przez myśli o swojej pierwszej żonie Angelice, która zginęła tragicznie. Często ją widzi w snach. Podczas jednego ze snów Angelika mówi: "nigdy nie zaznasz szczęścia z inną kobietą, zawsze będziesz słyszał mój śpiew". Żona Piotra coraz bardziej się od niego oddala. W domu Strumieńskich dochodzi do dziwnych wydarzeń.

</doc>
<doc id="1615277" url="https://pl.wikipedia.org/wiki?curid=1615277" title="Purjasztaka">
Purjasztaka

Purjasztaka (trl. puryaṣţaka „ośmiorakie miasto”) – ciało subtelne w hinduizmie, jedna z powłok istoty ludzkiej przedstawiane w upaniszadach jako miasto o ośmiu bramach. Klasyfikacja jego elementów składowych jest nieco odmienna u różnych autorów.
Upaniszady.
Agregat czterech ciał:
Laghujogawasiszta.
"Krótka jogawasiszta"
autorstwa Gaudy Abhinandy (X wiek n.e.), wymienia (6.5.5 i dalsze) następujące elementy ciała purjasztaki
Abhinawagupta.
"Iśwara-pratjabhidźńa-wimarśini agamadhikara" Abhinawagupty podaje:
jedenastoelementową budowę tego ciała:

</doc>
<doc id="1615279" url="https://pl.wikipedia.org/wiki?curid=1615279" title="Białorzytka cypryjska">
Białorzytka cypryjska

Białorzytka cypryjska ("Oenanthe cypriaca") – gatunek małego ptaka z rodziny muchołówkowatych (Muscicapidae). Zamieszkuje Cypr; zimuje w północno-wschodniej Afryce. Nie wyróżnia się podgatunków. Długość ciała około 13,5 cm. Nie jest zagrożony wyginięciem.

</doc>
<doc id="1615282" url="https://pl.wikipedia.org/wiki?curid=1615282" title="Kaboszon">
Kaboszon



</doc>
<doc id="1615283" url="https://pl.wikipedia.org/wiki?curid=1615283" title="Rezerwat przyrody Źródła Rzeki Stążki">
Rezerwat przyrody Źródła Rzeki Stążki

Rezerwat przyrody Źródła Rzeki Stążki – częściowy rezerwat przyrody w Nadleśnictwie Tuchola, niedaleko miejscowości Kowalskie Błota w gminie Cekcyn. Znajduje się w granicach Tucholskiego Parku Krajobrazowego.
Rezerwat został ustanowiony zarządzeniem Ministra Ochrony Środowiska, Zasobów Naturalnych i Leśnictwa z dnia 31 grudnia 1993 r. Powierzchnia rezerwatu wynosi 250,12 ha (akt powołujący podawał 250,02 ha).
Celem ochrony jest zachowanie ze względów naukowych, dydaktycznych, krajobrazowych i turystycznych fragmentu doliny rzeki Stążki wraz z jej źródłami o wyjątkowych walorach widokowych. Rezerwat objęto ochroną czynną, niewielki fragment rezerwatu (oddział 63d) objęty jest ochroną ścisłą. 
Same źródła mają swoją nazwę Wodogrzmoty Krasnoludków. Nazwa wywodzi się od wywierzyska, z którego z dużą prędkością wypływają wody Stążki. Źródła wpisane zostały w 1991 r. do rejestru pomników przyrody.

</doc>
<doc id="1615286" url="https://pl.wikipedia.org/wiki?curid=1615286" title="Futhark">
Futhark



</doc>
<doc id="1615290" url="https://pl.wikipedia.org/wiki?curid=1615290" title="US Créteil">
US Créteil



</doc>
<doc id="1615294" url="https://pl.wikipedia.org/wiki?curid=1615294" title="Rezerwat częściowy">
Rezerwat częściowy

Rezerwat częściowy – rodzaj rezerwatu przyrody. W rezerwatach częściowych dopuszcza się stosowanie, określonych w tzw. planach ochrony, zabiegów hodowlano-pielęgnacyjnych dla osiągnięcia celu ochrony. Rezerwaty częściowe udostępniane są najczęściej dla ruchu turystycznego. Pełnią znaczącą rolę w turystyce i edukacji przyrodniczej.

</doc>
<doc id="1615296" url="https://pl.wikipedia.org/wiki?curid=1615296" title="Radulf Nigellus">
Radulf Nigellus

Radulf Nigellus (zm. 30 grudnia 1188) – kardynał.
Na temat jego pochodzenia brak pewnych informacji. Wiadomo, że uzyskał tytuł "magistra", nie wiadomo jednak gdzie studiował. Nominację kardynalską uzyskał 16 marca 1185, jako kardynał diakon San Giorgio in Velabro. Uczestniczył w papieskich elekcjach w listopadzie 1185, w październiku 1187 i w grudniu 1187. Podpisywał bulle papieskie między 31 marca 1185 a grudniem 1188. 12 marca 1188 uzyskał promocję do rangi kardynała prezbitera Santa Prassede.

</doc>
<doc id="1615297" url="https://pl.wikipedia.org/wiki?curid=1615297" title="Afrokaraibowie">
Afrokaraibowie

Afrokaraibowie – mieszkańcy Indii Zachodnich pochodzenia afrykańskiego.
Pochodzenie.
W XVI wieku na terenie Indii Zachodnich zaczęły powstawać kolonie zakładane przez Anglików, Francuzów, Holendrów, Hiszpanów i Portugalczyków. Sprowadzali oni do swoich kolonii ludzi pojmanych w zachodniej Afryce. Afrokaraibowie są potomkami tych niewolników. 
Po II wojnie światowej wielu Afrokaraibów wyemigrowało do Europy i Ameryki Północnej.

</doc>
<doc id="1615302" url="https://pl.wikipedia.org/wiki?curid=1615302" title="Order Zasługi Wielkiego Księstwa Luksemburga">
Order Zasługi Wielkiego Księstwa Luksemburga

Order Zasługi Wielkiego Księstwa Luksemburga (fr.: "Ordre de Mérite du Grand-Duché de Luxembourg") – najmłodsze luksemburskie odznaczenie za zasługi, ustanowione w 1961 jako order państwowy (w przeciwieństwie do drugiego luksemburskiego orderu Zasługi Adolfa de Nassau, który jest orderem domowym).
Historia.
Order został ustanowiony 23 stycznia 1961 przez ostatnią władczynię Luksemburga z dynastii Nassau Charlotte i może być nadawany zarówno Luksemburczykom jak cudzoziemcom za wybitne osiągnięcia zawodowe oraz sukcesy w służbie państwowej. Posiada pięć klas według znanego schematu Legii Honorowej, od Wielkiego Krzyża do Krzyża Kawalerskiego, oraz związany z nim Krzyż Zasługi.
Insygnia.
Insygnia orderu to oznaka I–V klasy, gwiazdy I i II klasy oraz Krzyż Zasługi. Oznaką jest krzyż typu kawalerskiego, emaliowany na biało z niebieskim obramowaniem, złoty dla I – IV klasy i srebrny dla V klasy. W medalionie środkowym awersu znajduje się godło państwowe, lew luksemburski otoczony zielonym wieńcem laurowym, a w medalionie rewersu ukoronowany monogram założycielki z podwójnym, splecionym "C". Oznaka, w przeciwieństwie do wszystkich innych orderów Luksemburga (zawieszonych na koronie królewskiej), posiada tylko proste kółko jako zawieszkę.
Gwiazda I klasy jest złota, dwunastopromienna, i nosi na sobie awers oznaki. Gwiazda II klasy ma taki sam kształt, ale jest srebrna.
Krzyż Zasługi wykonywany w złoconym srebrze ma tę samą formę jak oznaka, ale nie jest emaliowany i posiada promienie między swymi ramionami.
Order noszony jest na bordowej wstążce z obustronnymi niebiesko-białymi bordiurami (barwy flagi Luksemburga), przy I klasie na wielkiej wstędze z prawego ramienia na lewy bok.

</doc>
<doc id="1615303" url="https://pl.wikipedia.org/wiki?curid=1615303" title="UC Le Mans">
UC Le Mans



</doc>
<doc id="1615305" url="https://pl.wikipedia.org/wiki?curid=1615305" title="Bitwa pod Basrą">
Bitwa pod Basrą



</doc>
<doc id="1615307" url="https://pl.wikipedia.org/wiki?curid=1615307" title="HSC Montpellier">
HSC Montpellier



</doc>
<doc id="1615309" url="https://pl.wikipedia.org/wiki?curid=1615309" title="Rezerwat ścisły">
Rezerwat ścisły

Rezerwat ścisły – rodzaj rezerwatu przyrody. Ochrona ścisła w takim rezerwacie polega na całkowitym wykluczeniu ingerencji człowieka. Służy on wyłącznie celom naukowym i dydaktycznym.

</doc>
<doc id="1615314" url="https://pl.wikipedia.org/wiki?curid=1615314" title="FC Sochaux">
FC Sochaux



</doc>
<doc id="1615315" url="https://pl.wikipedia.org/wiki?curid=1615315" title="Ajchmagoras">
Ajchmagoras

Ajchmagoras (gr. Αιχμαγόρας) — postać z mitologii greckiej.
Była to córka Alkimedonta, Arkadyjczyka, i kochanka Heraklesa.

</doc>
<doc id="1615321" url="https://pl.wikipedia.org/wiki?curid=1615321" title="Jiří Gruntorád">
Jiří Gruntorád

Jiří Gruntorád (ur. 21 września 1952 w Pradze) – bibliotekarz i archiwista, sygnatariusz Karty 77, wydawca i kolporter publikacji niezależnych, m.in. serii „Popelnice”.
Życiorys.
Był uczniem szkoły leśnej w Třebenicach pod Sedlčanami. W 1969 roku, został z niej usunięty za krytykowanie programów informacyjnych Telewizji Czechosłowackiej. Pracował jako drwal, konduktor w tramwaju, magazynier, robotnik niewykwalifikowany oraz murarz. w czasie kampanii przeciwko Karcie 77 zbliżył się do środowiska dysydenckiego. W 1978 roku poznał Václava Bendę, przepisywał czasopismo „Informace o Chartě 77” oraz inne publikacje samizdatowe, co nie uszło uwadze organów bezpieczeństwa. Podczas rewizji w mieszkaniu, skonfiskowano większą ilość zakazanych wydawnictw. Gruntorád został aresztowany, a 8 listopada 1979 roku w pokazowym procesie bez dowodów skazano go na 3 miesiące pozbawienia wolności po zarzutem przechowywania bez zezwolenia broni palnej. Po powrocie z więzienia w Pilźnie podpisał Deklarację Karty 77. Zajmował się przepisywaniem i dystrybucją samizdatu. W serii „Popelnice” wydawał między innymi książki Egona Bondego (właśc. Zbyňka Fišera), Bohumila Hrabala, Jaroslava Seiferta, a także debiutanckie utwory Vlastimila Třešňáka i |Jaroslava Hutki. W grudniu 1980 roku został ponownie aresztowany, a w lipcu 1981 roku skazany na cztery lata więzienia za „głównie na powielanie i rozpowszechnianie publikacji wyszydzających i szkalujących sytuację w CSRS, kierowniczą rolę KPCz, działania władz i socjalistyczny charakter republiki oraz na gromadzenie w celu rozpowszechniania druków wydawanych przez ośrodki zagraniczne, w celu osłabienia i rozkładu ustroju socjalistycznego w CSRS” (z wyroku sądowego). Był pierwszym wśród dysydentem skazanym na trzy lata nadzoru ochronnego, podczas którego był zobowiązany do codziennego meldowania się na posterunku milicji.
Pierwszą część kary spędził w jednym z najcięższych więzień, w Minkovicach na północy Czech, pracując przy produkcji szklanych żyrandoli, sprzedawanych na Zachód z wielkim zyskiem. Po dwóch latach został przeniesiony do więzienia w Valdicach, gdzie osadzony był też poeta Ivan Martin Jirous. Zbiór wierszy Magorovy labutí písně (Łabędzie pieśni Magora)pod koniec 1984 roku przemycił za bramy byłego klasztoru kartuzów i wkrótce wydał w samizdacie wiersze które Jirous napisał w więzieniu.
Po wyjściu z więzienia pomimo trzyletniego nadzoru ochronnego kontynuował wydawanie serii „Popelnice”. Podczas jego wyroku serię prowadził Oleg Hejnyš. Do końca 1989 roku ukazało się około 130 tytułów w tej serii, po 12–15 egzemplarzy przepisywanych na maszynie. Na jesieni 1988 roku uczestniczył w pracach *Inicjatywy Obrony Społecznej, Ruchu Swobód Obywatelskich oraz Komitetu Solidarności z Ivanem Polanskim. Pracował wówczas jako murarz, magazynier, a następnie do 1991 jako palacz.
W 1990 roku zwrócono mu skonfiskowane książki i czasopisma drugoobiegowe, a także archiwum *Komitetu Obrony Niesprawiedliwie Prześladowanych (VONS), Założył ze zwróconych zbiorów bibliotekę publikacji samizdatowych *Libri Prohibiti, Którą otworzył uroczyście w październiku 1990 roku. W latach 1991–1994 był sekretarzem VONS, w latach 1993–1999 był dokumentalistą Urzędu Badań i Dokumentacji Zbrodni Komunizmu przy Policji Republiki Czeskiej. Od 1999 roku jest kierownikiem biblioteki Libri Prohibiti, która gromadzi i opracowuje publikacje emigracyjne materiały archiwalne samizdat z Czechosłowacji i innych państw socjalistycznych z lat 1945–1989,

</doc>
<doc id="1615324" url="https://pl.wikipedia.org/wiki?curid=1615324" title="Gilak pustynny">
Gilak pustynny

Gilak pustynny ("Bucanetes githagineus") – gatunek małego ptaka z rodziny łuszczakowatych (Fringillidae). Występuje od północnej Afryki przez basen Morza Śródziemnego i Bliski Wschód po Pakistan. Raz stwierdzony w Polsce. Nie jest zagrożony wyginięciem.
Systematyka.
Po raz pierwszy gatunek opisał Martin Lichtenstein w 1823 na podstawie holotypu z Deram w górnym Egipcie. Nadał mu nazwę "Fringilla githaginea". Obecnie (2023) Międzynarodowy Komitet Ornitologiczny umieszcza gilaka pustynnego w rodzaju "Bucanetes"; wyróżnia 4 podgatunki. Niektórzy autorzy umieszczali gilaka pustynnego w rodzaju "Rhodopechys" albo "Carpodacus". Niektórzy autorzy włączają do rodzaju "Bucanetes" również gilaka mongolskiego ("Eremopsaltria mongolica").
Morfologia.
Długość ciała 12,5–15 cm, rozpiętość skrzydeł wynosi 25–28 cm, masa ciała 16–25 g.
W szacie godowej u samca występuje czerwony dziób, szara głowa i ciemna przepaska na skrzydła. Spód ciała i sterówki mają czerwonoróżowy nalot. W szacie spoczynkowej samce jaśniejsze, podobnie jak samice.
Podgatunki i zasięg występowania.
Wyróżnia się cztery podgatunki "B. githagineus", które zamieszkują:
W Polsce po raz pierwszy zaobserwowano go 15 maja 2022 roku we Wrocance w powiecie krośnieńskim (woj. podkarpackie); Komisja Faunistyczna Sekcji Ornitologicznej Polskiego Towarzystwa Zoologicznego zaakceptowała to stwierdzenie i wciągnęła gilaka pustynnego na "Listę awifauny krajowej".
Ekologia i zachowanie.
Środowiskiem życia gilaków pustynnych są suche i kamieniste tereny oraz półpustynie. W Europie łuszczaki te zamieszkują obszary bezdrzewne, pokryte jedynie rzadko rozmieszczonymi krzewami, w tym podatne na erozję nieużytki. Na Wyspach Kanaryjskich gnieżdżą się również na piaszczystych równinach porośniętych halofitami i kserofitami. Najłatwiej zaobserwować gilaki pustynne przy wodopojach, bowiem żerujące na ziemi osobniki trudno dostrzec. Głos tych ptaków przypomina dziecięcą trąbkę.
Żywią się głównie niewielkimi nasionami, świeżymi listkami i pączkami traw, do tego zjadają nieco owadów i ich larwy, głównie prostoskrzydłe.
Okres lęgowy trwa od lutego do czerwca. Gilaki pustynne są monogamiczne. Gniazdo buduje wyłącznie samica; jest ono luźną strukturą z gałązek, łodyg roślin, puchu i innych włókien roślinnych, traw, sierści i niekiedy piór. Ulokowane jest w płytkim dołku w ziemi, pod osłoną skały, krzewu lub kępy trawy lub do 6 m nad ziemią w rurze, ścianie budynku, ruinach lub starym grobowcu. Zniesienie liczy od 4 do 6 jaj.
Status i ochrona.
IUCN uznaje gilaka pustynnego za gatunek najmniejszej troski (LC, "Least Concern") nieprzerwanie od 1988 (stan w 2022). W 2015 roku organizacja BirdLife International szacowała liczebność populacji europejskiej wraz z całą Turcją i krajami Kaukazu Południowego na 10 500 – 21 400 par lęgowych. Ze względu na brak dowodów na spadki liczebności bądź istotne zagrożenia dla gatunku BirdLife International ocenia globalny trend liczebności populacji jako prawdopodobnie stabilny, ale liczebność populacji europejskiej spada.
Na terenie Polski gilak pustynny jest objęty ścisłą ochroną gatunkową jako gatunek występujący naturalnie na terytorium Unii Europejskiej.

</doc>
<doc id="1615328" url="https://pl.wikipedia.org/wiki?curid=1615328" title="Pożegnanie jesieni (film)">
Pożegnanie jesieni (film)

Pożegnanie jesieni – film polski z 1989 roku, w reżyserii Mariusza Trelińskiego. Adaptacja powieści Stanisława Ignacego Witkiewicza pod tym samym tytułem.
Treść.
Hela Bertz, córka żydowskiego przemysłowca, flirtuje z księciem Prepudrechem. Ich wieczorne spotkanie w pałacu przerywa wtargnięcie Atanazego Bazakbala, pisarza zakochanego w Heli, który bez skrupułów wyrzuca księcia za drzwi. Ten domaga się zadośćuczynienia i wyzywa Bazakbala na pojedynek. W pojedynku książę rani rywala celnym strzałem.
Hela jest znudzona monotonią życia, poszukuje silnych wrażeń, ale i tęskni za czystością duszy. Początkowo pociąga ją idea komunizmu, później decyduje się jednak na przyjęcie wiary chrześcijańskiej, zawierającej obietnicę życia wiecznego. Bazakbal żeni się ze swą narzeczoną Zofią Ostabędzką, a książę Prepudrech podczas tej samej uroczystości poślubia Helę. Małżeństwo córki krytykuje stary Bertz, pragmatysta pozbawiony sentymentów. Śluby przerywa wdarcie do kościoła manifestujących na ulicach komunistów. Uzbrojeni rebelianci przerywają także przyjęcie weselne w pałacu, będące dekadencką orgią.
Bertz, przerażony krwawymi rozruchami i możliwością przejęcia przez proletariat jego fabryki, nakazuje córce wyjazd do Szwajcarii. Ta chce zabrać z sobą Bazakbala. Tymczasem Atanazy na noc schronił się u hrabiego Łohojskiego, zakochanego w nim homoseksualisty. Następnego dnia obaj spieszą na dworzec kolejowy, by zdążyć na pociąg, którym uciekają z kraju Prepudrech, Helena i Zosia. Na peronie Łohojski zostaje zastrzelony przez patrol. Bazakbalowi udaje się wskoczyć do pociągu i uratować się.
W szwajcarskich górach Hela romansuje z instruktorem jazdy na nartach. Nie mogąc znieść demonstrowanej na każdym kroku przez Tvardstrupa tężyzny fizycznej, zazdrosny Atanazy obraża instruktora, a następnie zabija w pojedynku. Zosia jest w ciąży, jednak Bazakbal jest dla niej oschły. Myśli o Helenie i nocą zakrada się do jej sypialni. Odkrywszy zdradę Zosia popełnia samobójstwo.
Kolejna scena rozgrywa się w totalitarnej Polsce. Bazakbal wrócił i korzystając ze starych znajomości szuka posady. W siedzibie partii, przypominającej znane z historii PRL wnętrza gmachów PZPR, spotyka się z Wyprztykiem, byłym księdzem, obecnie gorliwym komunistą. Nowy system nie potrzebuje literatury Bazakbala. Wyprztyk składa pisarzowi propozycję zostania donosicielem. Atanazy nie przyjmuje oferty, odmowa zamyka mu drogę do znalezienia sobie miejsca w nowym porządku.
Postanawia uciec z kraju. Na granicy zostaje złapany przez Rosjan i zastrzelony.
Interpretacja.
W filmie pojawiają się motywy stale obecne w prozie Witkacego: katastrofizm, przeczucie upadku cywilizacji zachodniej pod naporem ze Wschodu i zagrożenie totalitaryzmem, uniformizacja społeczeństwa oraz zanik indywidualizmu, potrzeb duchowych i metafizycznych. Krytycy zwracali uwagę na nawiązania do zniewolenia totalitarnego: "Reżyser dostrzegł u Witkacego przede wszystkim wizję chaosu, który przyniósł mieszkańcom Środkowej Europy los niewolników komunizmu. W gorączkowym rytmie świadomie niezbornych obrazów, groteskowych, krzykliwych, przejaskrawionych, absurdalnych jawi się nam obraz czerwonej rewolucji niszczącej wszystko, co było wcześniej.".
Obecne są też inne charakterystyczne dla prozy Witkiewicza elementy: postawy dekadenckie bohaterów, zepsucie elit, perwersyjny erotyzm czy demoniczność postaci (zwłaszcza kobiet). "Opowiadam o dekadentach – ludziach, którzy odcięli się od systemu jakichkolwiek wartości, ludziach jałowych i pustych, którzy sami skazali się nieuchronną degenerację i upadek". Podobną wizję realizował Treliński także w innych swoich filmach, np. w "Egoistach".
"Pożegnanie jesieni" nie unika operowania surrealizmem i groteską, z biegiem akcji wydarzenia nabierają jednak dramatyzmu, zaś finał jest dla bohaterów tragiczny. Strukturę obrazu łączono z postmodernizmem.
Realizacja.
Film nakręcono m.in. w plenerach łódzkiego Pałacu Izraela Poznańskiego przy ul. Ogrodowej, gdzie mieści się Muzeum Historii Miasta Łodzi.
W "Pożegnaniu jesieni" pojawiają się cytaty literackie – fragmenty "Eugeniusza Oniegina" Aleksandra Puszkina oraz "Ecce homo" Fryderyka Nietzschego. Wykorzystano również fragmenty opery "Napój miłosny" Gaetano Donizettiego oraz kroniki ukazującej płonący sterowiec Hindenburg (z materiałów archiwalnych Wytwórni Filmów Dokumentalnych w Warszawie).
Obsada.
a także

</doc>
<doc id="1615332" url="https://pl.wikipedia.org/wiki?curid=1615332" title="Kasty">
Kasty



</doc>
<doc id="1615335" url="https://pl.wikipedia.org/wiki?curid=1615335" title="Reakcja Kuczerowa">
Reakcja Kuczerowa

Reakcja Kuczerowa – reakcja chemiczna odkryta w 1881 roku przez rosyjskiego chemika Michaiła Kuczerowa, polegająca na addycji wody do acetylenu, prowadząca do aldehydu octowego. Zachodzi ona przy obecności katalizatora (soli rtęciowych w środowisku kwasowym). W pierwszym etapie powstaje enol, który ulega szybkiej tautomeryzacji ketonowo-enolowej do formy aldehydowej:
W podobny sposób z innych alkinów powstają ketony, np.:
Reakcja ta była pierwszą przemysłową metodą syntezy acetaldehydu. Później została wyparta przez proces Wackera.

</doc>
<doc id="1615341" url="https://pl.wikipedia.org/wiki?curid=1615341" title="Pretendent do ręki">
Pretendent do ręki

Pretendent do ręki – powieść indyjskiego pisarza Vikram Setha opublikowana w języku angielskim w 1993 roku pt. "Suitable Boy". W Polsce wydana w 2003 roku w tłumaczeniu Anny Jeleniewskiej. Akcja tej rozległej panoramy społeczeństwa indyjskiego dzieje się w 1950- 1951 roku, cztery lata po odzyskaniu przez Indie niepodległości i obejmuje takie miejsca jak Kalkutę, Delhi, fikcyjne miasto nad Gangesem Brahmpur i muzułmańskie wsie w jego okolicy. Na tle społeczno-politycznych i obyczajowych przemian przedstawiono rok z życia kilku rodzin indyjskich: muzułmańskich nababów Chanów, hinduskich Mehrów i Kapurów, a także bengalskiej rodziny Ćatterdźów. Rodziny te łączą więzy małżeństw i przyjaźni. Główną bohaterką jest hinduska matka, która jeżdżąc po całych Indiach szuka w ramach kasty tytułowego kandydata na męża dla swej córki Laty. Wydając ją szybko za mąż, chce zabić w niej zakazaną miłość do muzułmanina. Rok z życia czterech rodzin to okazja to śledzenia ich radości z narodzin dziecka, zdrady, bólu z powodu tajemnic z przeszłości, czy smutku po śmierci bliskiej osoby.
Autor tej epickiej opowieści o przeobrażaniu się Indii w 4 lata po uzyskaniu niepodległości, o budowaniu niezależnej od Brytyjczyków demokracji pokazuje swoją ojczyznę w całej jej różnorodności wzywając do jedności i porozumienia się.
Forma książki została przez autora porównana do rozrastającego się, wielkiego rozłożystego drzewa banian, symbolu Indii i do Gangesu, który ma swoje odpływy i odnogi". 1471 stron wydanych w Polsce w 3 tomach czyni ją jedną z najdłuższych powieści w języku angielskim .
Indyjski pisarz Khushwant Singh powiedział o tej powieści, że żył w przedstawionych czasach i że Seth bardzo autentycznie pokazał Indie pod rządami Nehru. 
Problemy i obrazy przedstawione w książce.
W książce przedstawiono między innymi
Autor przedstawia nam w swej epopei obrazy 
Dzięki tej książce możemy 
Na tle tego fresku Indii 1950-51 czytelnik też czeka na odpowiedź związaną z tytułem powieści – "kogo poślubi Lata Mehra?" Czy bengalskiego poetę Amita Ćatterdźi, czy bardziej prozaicznego producenta obuwia Hareśa Khanny? Czy też płynąc pod prąd oczekiwaniom rodziny obroni swoją miłość do muzułmanina Kabira Durrani?

</doc>
<doc id="1615342" url="https://pl.wikipedia.org/wiki?curid=1615342" title="Drużynowe Mistrzostwa Świata Par Strongman 2002">
Drużynowe Mistrzostwa Świata Par Strongman 2002

Drużynowe Mistrzostwa Świata Par Strongman 2002 – doroczne, drużynowe zawody siłaczy, rozgrywane w zespołach złożonych z dwóch zawodników, reprezentujących ten sam kraj.
Data: 26 maja 2002 r.
Miejsce: Heerenveen 
WYNIKI ZAWODÓW:

</doc>
<doc id="1615343" url="https://pl.wikipedia.org/wiki?curid=1615343" title="Stalag Luft IV">
Stalag Luft IV

Stalag Luft IV Gross Tychow – niemiecki obóz jeniecki dla zestrzelonych lotników alianckich, założony w kwietniu 1944, w Okręgu Wojskowym II, w lesie 2,5 km na wschód-północny wschód od Podborska, 1 km na południowy wschód od Modrolasu, 5,5 km na zachód-północny zachód od Tychowa, 1 km na północ od drogi wojewódzkiej nr 169.
Początki i rozbudowa.
Obóz jeniecki powstał w Żaganiu (niem. "Sagan"), w kwietniu 1944 jako "Stalag Luft IV Sagan-Belaria", podobóz Stalagu Luft III Sagan, po kilku tygodniach został przeniesiony do Tychowa (niem. "Groß Tychow"). Prawdopodobnie do końca był zależny od obozu w Żaganiu. Obóz na rzucie kwadratu zaplanowano podzielić na cztery odseparowane niezależne sektory (A, B, C, D), które były odseparowane niby pasami granicznymi. 14 maja 1944 do przygotowanego sektora A przybył pierwszy transport 64 więźniów. W lipcu tego roku kolejnym transportem przywieziono jeńców z obozów przejściowych "Dulag Luft Wetzlar" oraz z Budapesztu. Następne transporty lotników przybywały do sukcesywnie oddawanych do użytku baraków i sektorów. Latem i jesienią 1944 trafiły tu duże transporty jeńców ewakuowanych drogą morską z obozu na Litwie Stalag Luft VI Heydekrug.
Ogółem w obozie przebywało około 8000 jeńców wojennych; na początku 1945 roku ich liczba przekroczyła 10 000.
Pochodzenie jeńców.
Wśród wymienionych Brytyjczyków z RAF-u, wielu było obcokrajowców: 147. Kanadyjczyków, 37. Australijczyków, 22. Nowozelandczyków, 8. Południowoafrykańczyków, 58. Polaków, 1 Norweg, 2. Francuzów, 5. Czechów.
„Marsz śmierci”.
Przed zbliżającym się Frontem Wschodnim Niemcy zarządzili na Pomorzu ewakuację ludności cywilnej i jeńców. 28 stycznia wywieziono z Podborska pociągiem chorych lotników do Stalagu Luft I w Barth (północne Niemcy). W dniach 6–8 lutego 1945 ewakuowano cały obóz. Piloci podzieleni na grupy marszowe, pilnowani przez straże niemieckie, pieszo ruszyli na zachód przez Białogard, Świnoujście pod Hamburg, a następnie skierowano ich do Fallingbostel, gdzie mieścił się Stalag XI B. W ciągu od 51 do 87 dni jeńcy pokonali trasę o długości około 950 kilometrów. Ocaleni nazwali ten marsz „marszem śmierci” ("Death March", "Black March").

</doc>
<doc id="1615344" url="https://pl.wikipedia.org/wiki?curid=1615344" title="Black Infinity">
Black Infinity

Black Infinity – wietnamski zespół wykonujący melodic death metal/gothic metal. Został założony w 2006 roku w Sajgonie.
Obecny skład zespołu.
Studyjni członkowie:
Byli członkowie

</doc>
<doc id="1615346" url="https://pl.wikipedia.org/wiki?curid=1615346" title="Rezerwat przyrody Jezioro Ciche">
Rezerwat przyrody Jezioro Ciche

Rezerwat przyrody Jezioro Ciche – torfowiskowy rezerwat przyrody położony w gminie Osie (powiat świecki, województwo kujawsko-pomorskie), na obszarze Wdeckiego Parku Krajobrazowego. Obejmuje Jezioro Ciche i jego otoczenie, w tym mniejsze jezioro Żabinek. Zajmuje powierzchnię 37,96 ha. Utworzony został w roku 1994.
Celem ochrony rezerwatu jest zachowanie ze względów naukowych, dydaktycznych, krajobrazowych i turystycznych malowniczo położonych śródleśnych jezior wraz z ich otoczeniem i unikalną w tej części Borów Tucholskich roślinnością wodną i torfowiskową.
Według ustanowionego w grudniu 2018 planu ochrony, cały obszar rezerwatu podlega ochronie czynnej (wcześniej 1,68 ha było objęte ochroną ścisłą).
Znajduje się tu wiele rzadkich gatunków roślinności wodnej, bagiennej czy też podlegający ochronie grąd subkontynentalny.
Flora.
Znajduje się w nim zespół roślinny mszaru kępkowego z torfowcem magellańskim.

</doc>
<doc id="1615349" url="https://pl.wikipedia.org/wiki?curid=1615349" title="Dyscyplina sportu">
Dyscyplina sportu

Dyscyplina sportu – rodzaj uprawianego sportu, który jest określony przez zasady i normy. Przykładowymi dyscyplinami są m.in.: piłka nożna, lekkoatletyka, szermierka, narciarstwo szybkie. 
Wśród wszystkich dyscyplin sportowych istnieje wiele podziałów, głównie ze względu na charakter sportu, liczbę osób biorących udział, a także porę roku uprawiania danego danej dyscypliny sportowej. W związku z tym można podzielić dyscypliny sportowe na: 

</doc>
<doc id="1615350" url="https://pl.wikipedia.org/wiki?curid=1615350" title="Dyscyplina sportowa">
Dyscyplina sportowa



</doc>
<doc id="1615355" url="https://pl.wikipedia.org/wiki?curid=1615355" title="Kropidło piszczałkowate">
Kropidło piszczałkowate

Kropidło piszczałkowate ("Oenanthe fistulosa" L.) – gatunek rośliny wieloletniej z rodziny selerowatych.
Występowanie.
Występuje w całej niemal Europie, w Afryce Północnej (Algieria, Maroko, Tunezja) oraz w Azji Zachodniej (Iran, Izrael, Liban i Turcja) i Azerbejdżanie. W Polsce występuje w zachodniej części niżu. 
Biologia i ekologia.
Rośnie nad brzegami rzek, rowów i na mokradłach. W klasyfikacji zbiorowisk roślinnych gatunek charakterystyczny dla Ass. "Magnocaricion". Kwitnie od maja do lipca.
Zagrożenia i ochrona.
Roślina umieszczona na polskiej czerwonej liście w kategorii VU (narażony).

</doc>
<doc id="1615357" url="https://pl.wikipedia.org/wiki?curid=1615357" title="Oenanthe fistulosa">
Oenanthe fistulosa



</doc>
<doc id="1615358" url="https://pl.wikipedia.org/wiki?curid=1615358" title="Johan van Heerden">
Johan van Heerden

Johan van Heerden (ur. 1975) – południowoafrykański strongman.
Życiorys.
Johan van Heerden wziął udział w Mistrzostwach Świata Strongman 2001, jednak nie zakwalifikował się do finału.
Wymiary:

</doc>
<doc id="1615361" url="https://pl.wikipedia.org/wiki?curid=1615361" title="Theo Saevecke">
Theo Saevecke

Theo Saevecke (ur. 22 marca 1911 w Hamburgu, zm. 16 grudnia 2000) – niemiecki oficer, zbrodniarz wojenny.
W czasie II wojny światowej w 1942 roku w stopniu SS-Hauptsturmführer – Specjalny Przedstawiciel SD w Libii i Tunezji; od września 1943 w Mediolanie, jako szef Gestapo popełnił szereg zbrodni (uzyskał przydomek „rzeźnik z Mediolanu”).
Po wojnie pracownik zachodnioniemieckiej policji kryminalnej.
W 1998 roku został przez włoski sąd wojskowy skazany zaocznie na karę dożywotniego pozbawienia wolności za zbrodnie popełnione w czasie II wojny światowej.
Zmarł jako emeryt w 2000 roku.

</doc>
<doc id="1615362" url="https://pl.wikipedia.org/wiki?curid=1615362" title="Użytkownik zdalny">
Użytkownik zdalny

Użytkownik zdalny – użytkownik komputera korzystający z usług sieciowych określonego komputera sieciowego, zwanego hostem, poprzez sieć komputerową, w tym Internet. Często określa się tak tych pracowników przedsiębiorstw, którzy łączą się zdalnie z siecią korporacyjną swojej firmy.
Użytkownik zdalny, lub zamiennie "konto zdalne", może też służyć do określenia konta użytkownika stworzonego specjalnie w celu zdalnego dostępu do hosta. Jeżeli konto zdalne posiada uprawnienia administracyjne, np. jest kontem root w systemach uniksopodobnych, to wtedy użytkownika zdalnego nazywamy "zdalnym administratorem".
Przykłady.
Przykładem użytkownika zdalnego jest użytkownik połączony ze zdalnym hostem za pomocą:

</doc>
<doc id="1615363" url="https://pl.wikipedia.org/wiki?curid=1615363" title="Ajdukiewicz">
Ajdukiewicz



</doc>
<doc id="1615370" url="https://pl.wikipedia.org/wiki?curid=1615370" title="Akha">
Akha

Akha – grupa etniczna zamieszkująca pograniczne rejony południowych Chin, Laosu, Mjanmy i Tajlandii (w prowincji Chiang Rai). Używają języka akha należącego do tybeto-birmańskiej rodziny językowej, blisko spokrewnionego z językami plemion Lisu i Lahu. Ich liczba jest szacowana na około 550 tys. (1990) (według SIL ok. 450 tys.), z czego mniej więcej połowa mieszka w prowincji Junnan w południowych Chinach. Dodatkowo w Chinach żyje blisko spokrewniona grupa etniczna, nazywana Hani, z której ok. 700 tys. osób mówi dialektami zbliżonymi do Akha.
Kultura materialna i tradycje.
Akha wyróżniają się zachowaniem tradycyjnego stylu życia, ubiorów i zwyczajów. Słynne są zwłaszcza bardzo wyszukane nakrycia głowy kobiet. Wsie ludu Akha mają tradycyjne bramy, rytualne huśtawki oraz charakterystyczny styl domów. Te, zbudowane z bambusa i kryte strzechą, nie mają okien, co chroni przed wiatrem i deszczem. Są podzielone na część dla kobiet i dla mężczyzn.
Wierzenia i praktyki religijne.
Akha w większości wyznają animizm i kult przodków. W każdym domu znajduje się ołtarz przodków, umieszczony w części dla kobiet (zwyczaju tego nie zachowują Akha wyznania chrześcijańskiego). Obchodzone są liczne święta, najczęściej związane z cyklem rolniczym. Jednym z najważniejszych jest święto huśtawki (ang. "Swing Festival"), przypadające pod koniec sierpnia, 120 dni po posadzeniu ryżu. Jest to święto plonów, obfitości i radości, a stawiana w każdej wsi huśtawka przypomina sposób, w jaki Bóg miał sprowadzić lud Akha na ziemię. Podczas tego czterodniowego święta dorastające dziewczęta po raz pierwszy ubierane są jak dojrzałe kobiety, a najbardziej okazały element ich stroju stanowią barwne nakrycia głowy, których ozdoby odzwierciedlają kolejne etapy w życiu kobiety Akha.

</doc>
<doc id="1615375" url="https://pl.wikipedia.org/wiki?curid=1615375" title="L’Alsace">
L’Alsace

L’Alsace – francuski dziennik regionalny ukazujący się na terenie regionu Alzacji oraz Franche-Comté. 
Dziennik został założony 24 listopada 1944 roku. Redakcja dziennika znajduje się w Miluzie, a redaktorem naczelnym „L’Alsace” jest Francis Laffron. Oprócz tego „L’Alsace” posiada liczne filię redakcyjne, w takich miastach jak Strasburg, Belfort oraz Colmar. W tych miastach dziennik publikuje specjalne dodatki opisujące wydarzenia lokalne.
Z nakładem wynoszącym ponad 111 000 egzemplarzy dziennie, dziennik „L’Alsace” jest jedną z najbardziej poczytnych gazet regionu Alzacji.

</doc>
<doc id="1615377" url="https://pl.wikipedia.org/wiki?curid=1615377" title="Kris Freeman">
Kris Freeman

Kris Freeman (ur. 14 października 1980 w Concord) – amerykański biegacz narciarski.
Kariera.
Pierwszy raz na arenie międzynarodowej Kris Freeman pojawił się podczas mistrzostw świata juniorów w Sankt Moritz w 1998 roku, gdzie zajął 27. miejsce na dystansie 30 km techniką klasyczną i 49. miejsce w biegu na 10 km techniką dowolną. Na imprezach tej kategorii startował jeszcze dwukrotnie, najlepszy wynik osiągając podczas rozgrywanych dwa lata później mistrzostw świata młodzieżowców w Štrbskim Plesie, gdzie był ósmy w sprincie stylem dowolnym. W Pucharze Świata zadebiutował 13 stycznia 2001 roku w Soldier Hollow, zajmując 29. miejsce w biegu na 15 km stylem klasycznym. Tym samym już w swoim debiucie zdobył pierwsze pucharowe punkty. Najlepsze wyniki w PŚ osiągnął w sezonie 2010/2011, kiedy zajął 27. miejsce w klasyfikacji generalnej. Kilkakrotnie startował na mistrzostwach świata, najlepsze wyniki osiągając podczas MŚ w Val di Fiemme w 2003 roku i rozgrywanych sześć lat później MŚ w Libercu, gdzie zajmował czwarte miejsce w biegu na 15 km techniką klasyczną. W pierwszym przypadku w walce o medal lepszy okazał się Norweg Frode Estil, a w drugim Matti Heikkinen z Finlandii. Najlepsze wyniki olimpijskie osiągnął na igrzyskach olimpijskich w Salt Lake City, gdzie zajął między innymi piąte miejsce w sztafecie i czternaste w biegu łączonym na 20 km.
Osiągnięcia.
Puchar Świata.
Miejsca na podium.
Freeman nigdy nie stał na podium zawodów Pucharu Świata.

</doc>
<doc id="1615383" url="https://pl.wikipedia.org/wiki?curid=1615383" title="Vaccinium oxycoccus">
Vaccinium oxycoccus



</doc>
<doc id="1615388" url="https://pl.wikipedia.org/wiki?curid=1615388" title="Citta">
Citta



</doc>
<doc id="1615396" url="https://pl.wikipedia.org/wiki?curid=1615396" title="Kristal Summers">
Kristal Summers

Kristal Summers (ur. 1 września 1972 w Santa Monica) – amerykańska aktorka pornograficzna.
Życiorys.
Wczesne lata.
Urodziła się w Santa Monica w Kalifornii. Dorastała w Sylmar w Kalifornii i została uznana za najbardziej nieśmiałą w gimnazjum. Jej kuzynka Francesca Lé zasugerowała jej, że powinna rozpocząć karierę w branży rozrywki dla dorosłych.
Kariera.
Summers rozpoczęła karierę w branży porno w wieku 26 lat w produkcjach: "Brandy: A Pile Of Gags", "Brandy's Bondage Challenge", "Brandy: Inescapably Bound And Mummified", "Brandy: Leather Laced and Locked" i "His Last Chance".
Pracowała dla takich dużych firm, jak Brazzers, Naughty America i Reality Kings.

</doc>
<doc id="1615407" url="https://pl.wikipedia.org/wiki?curid=1615407" title="Kurt Griese">
Kurt Griese

Kurt Griese (ur. 29 lipca 1910 w Kilonii, zm. 26 stycznia 1993) – niemiecki policjant kryminalny, w okresie III Rzeszy oficer SS.
Do SS wstąpił w 1933 roku (nr 337 262). Od końca 1942 do 1944 roku jako wyższy oficer SS-Hauptsturmführer – awans w dniu 30.01.1944 w Einsatzgruppe. 
Po wojnie był wysokim urzędnikiem zachodnioniemieckiej policji kryminalnej (Bundeskriminalamt).

</doc>
<doc id="1615427" url="https://pl.wikipedia.org/wiki?curid=1615427" title="Oulocrepis dissimilis">
Oulocrepis dissimilis

Oulocrepis dissimilis – pasożyt należący obecnie do Phthiraptera, według dawnej systematyki należał do wszołów. Jest pasożytem kury domowej.
Samiec długości 2,0 mm, samica 2,5 mm. Bytują na całym ciele w piórach, z upodobaniem grzbietu i piersi. Występuje na terenie Europy, spotykany również w Ameryce Północnej.

</doc>
<doc id="1615429" url="https://pl.wikipedia.org/wiki?curid=1615429" title="Wyżnie Mnichowe Stawki">
Wyżnie Mnichowe Stawki

Wyżnie Mnichowe Stawki – grupa dziewięciu małych jezior polodowcowych w Tatrach Wysokich, na Wyżniej Mnichowej Płaśni – tarasie Doliny za Mnichem, rozpościerającym się pod północną ścianą Mnicha. Poszczególne stawki nie mają osobnych określeń przymiotnikowych, lecz oznaczane są liczbami rzymskimi. Są to (w nawiasach kolejno wysokość n.p.m., powierzchnia, długość i szerokość, głębokość oraz objętość):
Wyżnie Mnichowe Stawki zajmują zagłębienia rynien międzymutonowych wyżłobionych w plejstocenie przez lodowiec. Oprócz Stawku IX wszystkie mają charakter okresowy. Całkowicie wysychają jednak, pomimo płytkości, jedynie wyjątkowo – ich dna wyrzeźbione są w litej skale, co sprzyja długiemu zatrzymywaniu wody (w przeciwieństwie do łatwo przepuszczalnych utworów morenowych). Rzeźba Wyżniej Mnichowej Płaśni (garby i wzniesienia mutonowe, pomiędzy którymi znajdują się wypełnione wodą zagłębienia) porównywana jest geomorfologów do fieldów skandynawskich.
Ze Stawku IX wypływa na północny wschód okresowy potoczek. Ponadto krótki strumyk łączy stawki IV, II i I, a inny (zaledwie kilkumetrowej długości) – stawki VI i V. Leżący najniżej stawek I jest bezodpływowy.
Do Wyżnich Mnichowych Stawków nie prowadzi żaden znakowany szlak turystyczny. Obok jeziorek przebiega jednak licznie uczęszczana przez taterników nieznakowana ścieżka, którą podchodzą oni pod ściany Mnicha. Z daleka, stawki widoczne są także ze szlaków: na Wrota Chałubińskiego oraz na Szpiglasową Przełęcz.
Nad brzegami Mnichowych Stawków rośnie rzadka w polskich Karpatach roślina – turzyca Lachenala.

</doc>
<doc id="1615430" url="https://pl.wikipedia.org/wiki?curid=1615430" title="Maliq Bushati">
Maliq Bushati

Maliq Bushati właśc. Maliq bej Bushati (ur. 8 lutego 1890 w Szkodrze, zm. 20 lutego 1946) – albański polityk i dziennikarz, premier rządu albańskiego w 1943.
Życiorys.
Był synem Hysena Bushatiego, oficera policji Imperium Osmańskiego. W latach 1909–1910 kształcił się w "Robert College" w Stambule, wtedy też zaczął działać w albańskim ruchu narodowym. W 1912 powrócił do kraju. Wspólnie z Hilem Mosi i Rizą Danim w 1914 zakładał organizację Lidhja Kombëtare (Liga Narodowa). W czasie I wojny światowej zasiadał we władzach Szkodry.
W latach 1919–1920 współpracował z Salim Nivicą, wydając pismo "Populli" (pol. Lud). W latach 1921–1923 i 1932–1936 zasiadał w parlamencie albańskim jako deputowany z okręgu Szkodry.
W 1939 po agresji włoskiej na Albanię objął stanowisko ministra spraw wewnętrznych w rządzie kierowanym przez Shefqeta Verlaciego, a następnie ministra sprawiedliwości. Z ramienia rządu tworzył albańskie jednostki policji i żandarmerii, działające pod komendą włoską. W październiku 1940 opublikował artykuł w czasopiśmie Tomorri, związanym z Albańską Partią Faszystowską, w którym przekonywał, że tylko faszyzm może doprowadzić do rozwoju cywilizacyjnego Albanii i jej modernizacji.
W lutym 1943 po obaleniu Eqrema Libohovy stanął na czele rządu, ale wskutek konfliktu z włoskimi władzami okupacyjnymi rząd nie przetrwał długo. Pod koniec kwietnia 1943 Bushati podał się do dymisji.
Po zakończeniu wojny ukrywał się w rodzinnej Szkodrze. Schwytany przez komunistów 3 grudnia 1945, 4 stycznia 1946 stanął przed sądem pod zarzutem kolaboracji. Skazany na śmierć przez sąd wojskowy, został rozstrzelany we wsi Kodra e Priftit i pochowany w nieznanym miejscu.

</doc>
<doc id="1615432" url="https://pl.wikipedia.org/wiki?curid=1615432" title="Liturgia słowiańska">
Liturgia słowiańska



</doc>
<doc id="1615434" url="https://pl.wikipedia.org/wiki?curid=1615434" title="Intracta">
Intracta



</doc>
<doc id="1615435" url="https://pl.wikipedia.org/wiki?curid=1615435" title="Alkoholatura">
Alkoholatura

Alkoholatura, intrakt (łac. "Alcoholaturae, Intracta") – preparat roślinny, otrzymywany poprzez wytrawienie surowego surowca roślinnego etanolem o stężeniu 80–95° (procent objętościowych). Intrakty są podobne do nalewek, różnią się od nich tym, że są sporządzane z surowców świeżych, a nie suszonych.
Alkoholatury otrzymuje się metodą maceracji alkoholem w ilości od 80 do 120% masy surowca. Świeżo sporządzony preparat jest nietrwały, ze względu na obecne w nim aktywne enzymy roślinne, mogące rozkładać cenne składniki wyciągu. Z tego względu surowce roślinne stabilizuje się, ogrzewając je krótko we wrzącym etanolu.
Przykłady intraktów:

</doc>
<doc id="1615437" url="https://pl.wikipedia.org/wiki?curid=1615437" title="Puchar Polski w piłce nożnej 2008/2009">
Puchar Polski w piłce nożnej 2008/2009



</doc>
<doc id="1615438" url="https://pl.wikipedia.org/wiki?curid=1615438" title="LG KU990 Viewty">
LG KU990 Viewty

LG KU990 – telefon komórkowy z interfejsem dotykowym wprowadzony na rynek w 2007 roku przez firmę LG Electronics. Jego następcą jest LG GC900 Viewty Smart.
Funkcje.
Główną funkcją tego modelu jest wysokiej jakości aparat cyfrowy o rozdzielczości 5 megapikseli z autofocusem, optyką firmowaną przez Schneider-Kreuznach, wyposażony w cyfrową stabilizację obrazu, posiadający maksymalną czułość ISO 800 oraz technologię SmartLight™, która inteligentnie doświetla wykonane zdjęcia. Poza robieniem zdjęć, aparat może służyć do nagrywania filmów o rozdzielczości VGA przy 30 klatkach na sekundę, a także szybkiego nagrywania w rozdzielczości QVGA przy 120 klatkach na sekundę – nagrany w tym trybie film jest odtwarzany przy 15 klatkach na sekundę, aby uzyskać efekt zwolnionego tempa.
Filmy i zdjęcia można wykonywać również za pomocą kamery do wideorozmów z przodu aparatu.
Telefon posiada również 3-calowy ekran dotykowy o rozdzielczości WQVGA, odtwarzacz multimedialny obsługujący wiele popularnych formatów audio i wideo, oraz technologię HSDPA o prędkości 3,6 Mb/s.
Wygląd zewnętrzny.
Przód telefonu prawie w całości zajęty jest przez ekran dotykowy. Nad nim znajduje się obiektyw kamery do wideokonferencji oraz głośnik. Niżej wyświetlacza znajdują się 3 przyciski służące do odbierania i kończenia rozmów, usuwania plików lub znaków i włączania/wyłączania telefonu.
Na lewym boku telefonu umieszczono port komunikacyjny, a na prawym – przełącznik trybów aparatu, klawisz blokady klawiatury/stabilizatora obrazu oraz spust migawki.
Z tyłu wokół obiektywu aparatu znajduje się jog-wheel, który służy między innymi do regulacji ostrości, przybliżenia czy EV w trybie aparatu, przesuwania list menu czy regulacji głośności.
Telefon jest dostępny w kolorach: czarnym, srebrnym, czerwonym, fioletowym oraz białym.
Sprzedaż.
W pierwszych pięciu tygodniach od wprowadzenia na europejski rynek, LG sprzedało 410 tysięcy egzemplarzy Viewty. Jeden ze sprzedawców telefonów w Wielkiej Brytanii – Dial-A-Phone, zasugerował nawet na swoim blogu, że Viewty osiągnął lepsze wyniki sprzedaży w Europie niż Apple iPhone, jako uzasadnienie porównując stosunek ceny do możliwości obu tych telefonów.
Modyfikacje oprogramowania.
Niedługo po wprowadzeniu telefonu na rynek zaczęły pojawiać się różne modyfikacje stworzone przez użytkowników, pozwalające między innymi na instalację niestandardowych motywów, uruchamianie niepodpisanych aplikacji Java z pełnymi uprawnieniami i przyśpieszające działanie menu i aplikacji.

</doc>
<doc id="1615439" url="https://pl.wikipedia.org/wiki?curid=1615439" title="Jakowlew Pczeła-1T">
Jakowlew Pczeła-1T

Jakowlew Pczeła-1T (ros. Пчела-1 Т, pszczoła) – rosyjski, rozpoznawczy, bezzałogowy aparat latający (UAV – Unmanned Aerial Vehicle) opracowany przez firmę Jakowlew. Pczeła została wykorzystana bojowo podczas wojny w Czeczenii w 1995 roku.
Historia.
Na początku lat 80. ubiegłego wieku, w Związku Radzieckim rozpoczęto prace nad nowymi bezzałogowymi systemami rozpoznawczymi, przeznaczonymi dla wojsk lądowych, oznaczonymi kryptonimem Stroj (ros. Строй). System podzielony był na wersje przeznaczone do współpracy z różnymi szczeblami taktycznymi. Stroj-P, przeznaczony był do wsparcia pododdziałów na szczeblu pułku. Stroj-A, na szczeblu Armii a Stroj-F na szczeblu frontu. W 1982 roku, biuro konstrukcyjne OKB-115 im. A.S. Jakowlewa, otrzymało zlecenie zaprojektowania i zbudowania niewielkiego aparatu rozpoznawczego, przeznaczonego do współpracy z pododdziałami wojsk powietrznodesantowych. Specyfika działań tego typu jednostek, wymaga prowadzenia operacji w oddaleniu od własnego zaplecza, poza obszarem wsparcia własnych sił lądowych. Oczekiwano, iż aparat będzie mógł być przewożony i desantowany na standardowych dla radzieckich formacji pojazdach. Nowy samolot, który otrzymał oznaczenie DPŁA-60 (Izdielje 60) Pczeła-1M, został zaprojektowany na bazie bezzałogowego aparatu PS-01 Komar, zaprojektowanego w biurze konstrukcyjnym OSKB-S. Wyrzutnie nowego samolotu umieszczono na gąsienicowym transporterze opancerzonym BTR-D a stanowisko kierowania misją na ciężarówce GAZ-66.
Aparat latający zaprojektowano w formie górnopłata o prostym skrzydle i pierścieniowym usterzeniu, pełniącym jednocześnie rolę osłony śmigła pchającego, napędzanym pojedynczym silnikiem tłokowym. Aparat przeznaczony był do rozpoznania optycznego. W części dziobowej umieszczona została głowica z kamerą telewizyjną. Obraz z kamery był transmitowany do stanowiska kontroli w czasie rzeczywistym, przy użyciu łącza radiowego na odległość, w zależności od ukształtowania terenu 30–50 km. Start następował z wyrzutni szynowej, dzięki zastosowaniu dwóch przyśpieszaczy rakietowych. Po realizacji misji, aparat lądował na spadochronie. Samolot dysponował niewielkim resursem, pozwalającym na odbycie jedynie pięciu misji. Gotowy system wprowadzono na uzbrojenie w 1997 roku. Seryjne egzemplarze zostały zmodyfikowane i otrzymały oznaczenie Pczeła-1T. Kompleks rozpoznawczy składał się z 10 aparatów, pojedynczej wyrzutni umieszczonej na transpoterze BTR-D, mieszczącej również stanowisko kontroli misji oraz dwóch ciężarówek obsługi technicznej. Operator naziemny mógł równolegle kontrolować dwa znajdujące się w powietrzu aparaty. Lot może odbywać się pow wcześniej zaprogramowanej trasie, z wykonaniem maksymalnie 24 zakrętów lub być w całości kontrolowanym przez operatora na ziemi.
Służba.
Do momentu rozpadu Związku Radzieckiego, na wyposażeniu armii znajdowało się 18 sztuk Pczeła-1T. W styczniu 1995 roku, celem przetestowania w warunkach bojowych, pojedynczy kompleks Stroj-P został wysłany do Czeczenii. System wziął udział w walkach prowadzonych podczas tzw. I wojny czeczeńskiej. Wykonano 10 lotów, z tego 8 określanych jako bojowe. Łączny czas przebywania aparatów w powietrzu wyniósł 7 godzin i 25 minut. Głównym zadaniem bezzałogowców było poszukiwanie, identyfikacja i wskazywanie celów załogom szturmowych samolotów i śmigłowców. Podczas walk, według oficjalnych informacji, utracono trzy maszyny. Dwie z nich zostały zestrzelone przez czeczeńskich bojowników a jedna została utracona w wyniku błędu naziemnego operatora systemu. Pczeły ponownie zawitały do Czeczeni podczas tzw. II wojny czeczeńskiej. Aparaty używane były operacyjnie pomięzy październikiem 1999 roku a lutym 2000 roku.
W sierpniu 2008 roku system został ponownie użyty bojowo podczas konfliktu w Osetii Południowe. Jeden z aparatów został utracony już po zakończeniu walk. Według niepotwierdzonych informacji, aparat został zestrzelony przez własne jednostki, rosyjskie lub osetyńskie, które pomyliły go z Elbit Hermes 450, będącym na wyposażeniu gruzińskich sił zbrojnych.

</doc>
<doc id="1615440" url="https://pl.wikipedia.org/wiki?curid=1615440" title="Uskok wiatru">
Uskok wiatru

Uskok wiatru („przepływ ścięty”) – zmiana prędkości wiatru związana czasami ze zmianą jego kierunku, zachodząca w stosunkowo krótkim czasie, w atmosferze ziemskiej. Uskok wiatru można rozłożyć na składową pionową i poziomą, przy czym poziomy uskok wiatru występuje w poprzek frontów pogodowych oraz na wybrzeżach, a pionowy uskok zazwyczaj blisko powierzchni ziemi, ale również w górnych warstwach atmosfery w pobliżu prądów strumieniowych oraz w górnych partiach stref frontowych.
Uskok wiatru sam w sobie jest w mikroskali meteorologicznej zjawiskiem, które zachodzi na bardzo małym dystansie, ale może być związane z cechami pogody, w skali synoptycznej lub mezoskali, takimi jak linie szkwałów i zimne fronty. Zazwyczaj obserwuje się go w pobliżu zapaści chmury zwanej też białym szkwałem. Jest powodowany przez burze, fronty atmosferyczne, obszary o podwyższonej lokalnie liczbie wiatrów przyziemnych, inwersję radiacji (wypromieniowania), która zachodzi przy czystym niebie i zimnych wiatrach. Jest też obserwowany w pobliżu gór, budynków, turbin wiatrowych i jachtów. Uskok wiatru ma istotne znaczenie podczas startu i lądowania samolotu, przez swój wpływ na sterowanie. Był znaczącą przyczyną katastrof lotniczych, włącznie z dużą liczbą ofiar w ludziach.
Uskok wiatru ma wpływ na rozchodzenie się dźwięku w atmosferze. Może zagiąć czoło fali, powodując iż dźwięk będzie słyszany w miejscu, gdzie normalnie nie byłby i odwrotnie. Silny pionowy uskok wiatru w troposferze powstrzymuje rozwój cyklonów tropikalnych, ale przyczynia się do przekształcania pojedynczych burz w trwające dłużej cykle, które mogą powodować złą pogodę. Koncepcja wiatru cieplnego tłumaczy również jak zmiany prędkości wiatru z wysokością zależą od poziomych różnic temperatury, a także powstawanie tzw. prądów strumieniowych (ang. "jet-streamów").
Definicja.
Uskok wiatru oznacza zmianę wiatru na odcinku poziomym lub pionowym. Piloci samolotów ogólnie uważają uskok wiatru za silny, jeśli zmiana prędkości powietrznej w poziomie wynosi co najmniej 30 węzłów (15,5 m/s, 55 km/h) dla małych samolotów lub 45 węzłów (23 m/s, 83 km/h) dla samolotów liniowych. Pionowe zmiany prędkości większe niż 4,9 węzła (2,5 m/s, 9 km/h) również kwalifikuje się jako istotne dla samolotów. Przyziemne uskoki wiatru mogą mieć katastrofalny wpływ na prędkość powietrzną samolotu w trakcie startu i lądowania. Uskok wiatru jest również kluczowym czynnikiem powstawania silnych burz. Z uskokiem wiatru wiąże się też ryzyko turbulencji.

</doc>
<doc id="1615441" url="https://pl.wikipedia.org/wiki?curid=1615441" title="Brajan Chlebowski">
Brajan Chlebowski

Brajan Bartłomiej Chlebowski (ur. 3 września 1998 w Łodzi, zm. 8 lutego 2005 tamże) – polski sześciolatek, który zginął w pożarze kamienicy w Łodzi, zdążywszy przedtem zadzwonić po straż pożarną – uratowani z pożaru zostali dzięki temu jego 36-letni wówczas ojciec i kilkudziesięcioro mieszkańców kamienicy. Matka chłopca była w tym czasie w pracy. Brajan uległ zatruciu tlenkiem węgla. W pogrzebie chłopca uczestniczyły władze miasta, członkowie rodziny, a także uratowani mieszkańcy kamienicy.
Ówczesny Prezydent Rzeczypospolitej Polskiej Aleksander Kwaśniewski odznaczył go pośmiertnie medalem Za Ofiarność i Odwagę. Brajan jest najmłodszą osobą odznaczoną tym medalem.
Został pochowany na Cmentarzu Wszystkich Świętych na Olechowie w Łodzi.
Upamiętnienie.
Imieniem Brajana Chlebowskiego został nazwany plac zabaw w znajdujący się w Miejskim Ogrodzie Zoologicznym w Łodzi. Jego imię nosi także Młodzieżowa Drużyna Pożarnicza w Witkowie.
Nagroda im. Brajana Chlebowskiego.
Po śmierci chłopca jego rodzice zgodzili się na pobranie jego narządów do przeszczepów. W roku 2006 Stowarzyszenie „Życie po przeszczepie” ustanowiło nagrodę im. Brajana Chlebowskiego, przyznawaną ludziom szczególnie zasłużonym przy przełamywaniu barier społecznych wobec przekazywania narządów do transplantacji. Pomysłodawcą ustanowienia nagrody był wiceprezes Stowarzyszenia Robert Kęder. Nagrody wręczane są co roku w styczniu (w rocznicę pierwszego w Polsce przeszczepu nerki), a pierwszymi laureatami zostali 27 stycznia 2006 m.in. prof. Tadeusz Orłowski (za pionierski, udany przeszczep nerki w 1966) i prof. Stanisław Zieliński (za pionierskie przeszczepy wątroby w 1987).

</doc>
<doc id="1615446" url="https://pl.wikipedia.org/wiki?curid=1615446" title="Andrzejowski">
Andrzejowski

Andrzejowski ("Prus I odmiana Andrzejowski", "Andrzejewski") – polski herb szlachecki, odmiana herbu Prus.
Opis herbu.
W polu czerwonym półtorakrzyża dwoma ramionami w prawo, srebrnego, przeszytego takąż strzałą w skos. Klejnot: Ramię zbrojne, srebrne trzymające miecz o takiejż głowni i rękojeści złotej. Labry: Czerwone, podbite srebrem.
Najwcześniejsze wzmianki.
Z 1658 roku pochodzi wzmianka o Hieronimie Andrzejowskim, podczaszym słonimskim.
Herbowni.
Andrzejowski - Andrzejewski.
Linki zewnętrzne.
_

</doc>
<doc id="1615449" url="https://pl.wikipedia.org/wiki?curid=1615449" title="Vivian Reding">
Vivian Reding



</doc>
<doc id="1615455" url="https://pl.wikipedia.org/wiki?curid=1615455" title="Teatr Kwadrat">
Teatr Kwadrat

Teatr Kwadrat im. Edwarda Dziewońskiego – teatr w Warszawie znajdujący się przy ul. Marszałkowskiej 138.
Historia.
Teatr Kwadrat powstał w 1974 z inicjatywy Komitetu ds. Radia i Telewizji. Pierwszym dyrektorem teatru został Edward Dziewoński. Podczas stanu wojennego w 1982 teatr przestał działać. Stał się jednak drugą sceną Teatru Na Woli. W 1985, kiedy Teatr Na Woli został zlikwidowany, oddając scenę Teatrowi Narodowemu, decyzją ówczesnego prezydenta Warszawy Mieczysława Dębickiego Teatr Kwadrat reaktywowano. Dyrektorem został Edmund Kamil Karwański, który sprawował tę funkcję do 30 czerwca 2010. 15 lipca 2010 dyrektorem Teatru Kwadrat został Andrzej Nejman.
Teatr gościł na swych deskach wielkie postaci polskiej sceny, m.in. Ewę Wiśniewską, Halinę Kowalską, Stanisławę Celińską, Irenę Kwiatkowską, Barbarę Rylską, Małgorzatę Foremniak, Janusza Gajosa, Krzysztofa Kowalewskiego, Jerzego Bończaka, Jerzego Turka, Jana Kociniaka, Wojciecha Pokorę czy Tomasza Stockingera. Prezentuje utwory wybitnych autorów angielskich, amerykańskich, ale szczególnym staraniem otacza autorów polskich. W Teatrze były wystawiane prawie wszystkie sztuki Stanisława Tyma, kilka pozycji Sławomira Mrożka, Marka Rębacza, a także młodego autora Marcina Szczygielskiego.
Teatr wystawia głównie sztuki komediowe oraz farsy współczesne.
W 2022 Scenie Kameralnej teatru nadano imię Jana Kobuszewskiego.

</doc>
<doc id="1615457" url="https://pl.wikipedia.org/wiki?curid=1615457" title="Pars Khodro">
Pars Khodro

Pars Khodro – irański producent samochodów z siedzibą w Teheranie. Przedsiębiorstwo założone zostało w 1956 roku.
Obecnie przedsiębiorstwo produkuje na licencji wybrane modele Nissana i Renault. Wielkość produkcji w 2003 roku wyniosła ponad 28 000 samochodów.

</doc>
<doc id="1615461" url="https://pl.wikipedia.org/wiki?curid=1615461" title="Getto piaseczyńskie">
Getto piaseczyńskie

Getto piaseczyńskie – getto żydowskie funkcjonujące w Piasecznie w czasie okupacji niemieckiej ziem polskich.
Żydzi piaseczyńscy podczas wojny.
W pierwszych miesiącach okupacji oznakowano w Piasecznie wszystkie żydowskie przedsiębiorstwa i warsztaty rzemieślnicze oraz pomalowano na kolor żółty drzwi wszystkich domów w których mieszkali Żydzi. W 1940 w Piasecznie mieszkało około 3500 osób pochodzenia żydowskiego (w tym około 1000 stanowiło ludność będąca uchodźcami z innych miejscowości).
W styczniu 1940 w celu organizacji oraz kontaktów z okupantem powołano Judenrat liczący 12 członków. 15 stycznia 1940 został zorganizowany Komitet Koordynacyjny Dożywiania Ubogiej Ludności Żydowskiej, którego przewodniczącym został Boruch Higier. 
Powstanie getta.
1 sierpnia 1940 burmistrz Piaseczna porozumiewając się z przewodniczącym Judenratu przedstawił Kreishauptmannowi planowane przesiedlenia żydowskich mieszkańców miasta do osobnej dzielnicy. W tej sprawie Rada Żydowska starała się wykazać bezzasadność planów administracji niemieckiej występując 23 lipca z memoriałem do Kreishauptmanna. Przeniesienie nastąpiło w listopadzie 1940 roku.
15 października 1941 roku gubernator generalny Hans Frank wydał w Warszawie rozporządzenie o karze śmierci dla Żydów opuszczających tereny getta oraz dla Polaków udzielających im pomocy. Było to tzw. trzecie rozporządzenie o ograniczeniach pobytu w Generalnym Gubernatorstwie i odwoływało się do dekretu Hitlera z 12 października 1939 roku. W art. I p. 4b karze śmierci podlegali zarówno Żydzi opuszczający teren getta jak również osoby pomagające uciekinierom oraz ich ukrywające. Śmierci podlegały również osoby zachęcające do takich aktów, a czyn usiłowany karany był tak samo jak dokonany.
Według początkowych planów getto w Piasecznie miało zostać utworzone w rejonie ulic: Gruzowej, Kauna, Kilińskiego, Sierakowskiego, Wąskiej, Żabiej, Staszica, Wschodniej i Niecałej. Po znacznych zmianach usytuowano je w rejonie ulic: Świętojańska, Jerozolimska, Topolowa, Czajewicza, Króta, które znajdowały się w południowej części miasta.
Likwidacja getta.
Na przełomie 1940 i 1941 okupanci postanowili zlikwidować getto w Piasecznie przesiedlając jego mieszkańców do getta warszawskiego. Pierwsza część ludności w liczbie 1500 Żydów opuściła domy na początku grudnia 1940. Pozostałą część przesiedlono do Warszawy w dniach 22–27 stycznia 1942. Docierali do Warszawy pieszo po ok. 500 osób. Wśród przesiedlonych był rabin Piaseczna a zarazem ostatni rabin getta warszawskiego Kelman Szapiro. Przesiedlanym ozwalano zabierać ze sobą tylko to, co sami mogli unieść w rękach. Przed wyjazdem zabierani byli oni do łaźni miejskiej przy ulicy Sierakowskiego 11 gdzie przymusowo oddawali swoje rzeczy, w tym dokumenty, których potem z powrotem nie otrzymywali. Opuszczone przez Żydów domy szybko zajęte zostały przez przesiedlonych z Pomorza Polaków, będących więźniami obozu przejściowego w Potulicach pod Bydgoszczą.
Upamiętnienie.
Piaseczyńscy Żydzi, którzy trafili z getta warszawskiego do obozu zagłady w Treblince, zostali upamiętnieni jednym z kamieni, stanowiących element pomnika Ofiar Obozu Zagłady w Treblince.

</doc>
<doc id="1615463" url="https://pl.wikipedia.org/wiki?curid=1615463" title="Ville Räikkönen">
Ville Räikkönen

Ville Räikkönen (ur. 14 lutego 1972 w Tuusuli) – fiński biathlonista, brązowy medalista igrzysk olimpijskich i mistrzostw Europy.
Kariera.
Pierwszy sukces osiągnął w 1994 roku, zdobywając brązowy medal w sprincie podczas mistrzostw świata juniorów w Canmore. Wkrótce zadebiutował w Pucharze Świata, zajmując 16 stycznia 1993 roku w Val Ridanna 75. miejsce w sprincie. Pierwsze punkty wywalczył 23 stycznia 1993 roku w Anterselvie, zajmując 16. miejsce w tej samej konkurencji. Na podium zawodów tego cyklu jedyny raz stanął 18 lutego 1998 roku w Nagano, kończąc rywalizację w sprincie na drugiej pozycji. Najlepsze wyniki osiągał w sezonach 1994/1995 i 1997/1998, kiedy zajmował 22. miejsce w klasyfikacji generalnej.
Największy sukces w karierze osiągnął podczas igrzysk olimpijskich w Nagano w 1998 roku, gdzie zajął trzecie miejsce w sprincie. W zawodach tych wyprzedzili go tylko dwaj Norwegowie: Ole Einar Bjørndalen i Frode Andresen. Na tej samej imprezie zajął też 27. miejsce w biegu indywidualnym i ósme w sztafecie. Na rozgrywanych cztery lata później igrzyskach w Salt Lake City zajął 67. miejsce w biegu indywidualnym i dwunaste w sztafecie. Był też między innymi czwarty w biegu drużynowym oraz piąty w biegu pościgowym podczas mistrzostw świata w Hochfilzen/Pokljuce w 1998 roku, a także piąty w sztafecie na mistrzostwach świata w Pokljuce w 2001 roku. Ponadto na mistrzostwach Europy w Kontiolahti w 1994 roku wywalczył brązowy medal w biegu indywidualnym.

</doc>
<doc id="1615464" url="https://pl.wikipedia.org/wiki?curid=1615464" title="Ramón Alfredo Muttis">
Ramón Alfredo Muttis



</doc>
<doc id="1615466" url="https://pl.wikipedia.org/wiki?curid=1615466" title="Eniergietyk-BDU Mińsk">
Eniergietyk-BDU Mińsk

Futbolny Kłub „Eniergietyk-BDU” Mińsk () – białoruski klub piłkarski z siedzibą w Mińsku, grający w Wyszejszaja liha.
Historia.
Chronologia nazw:
Został założony w 2005. Od 1998 reprezentuje BDU (Białoruski Państwowy Uniwersytet, biał. Беларускі дзяржаўны ўнівэрсытэт, ros. Беларусский Госсударственній Университет). W 2017 zmienił nazwę na Eniergietyk-BDU. Wicemistrz kraju w 2022 roku.

</doc>
<doc id="1615468" url="https://pl.wikipedia.org/wiki?curid=1615468" title="Zwiazda-BGU Mińsk">
Zwiazda-BGU Mińsk



</doc>
<doc id="1615470" url="https://pl.wikipedia.org/wiki?curid=1615470" title="Janusz Bogdan Roszkowski">
Janusz Bogdan Roszkowski

Janusz Bogdan Roszkowski (ur. 14 listopada 1940 w Gdyni) – polski poeta, prozaik, eseista oraz tłumacz literatury szwedzkiej. We wszystkich wydanych książkach i publikacjach drugie imię zaznaczone jest skrótem B. (Janusz B. Roszkowski).
Biografia.
Studiował filologię polską na Uniwersytecie Mikołaja Kopernika w Toruniu oraz język i literaturę szwedzką na Uniwersytecie Królewskim w Sztokholmie. Debiutował jako poeta w 1965 roku na łamach dwutygodnika „Współczesność”. Długoletni członek Związku Literatów Polskich w Warszawie, obecnie niestowarzyszony i od 2007 roku zamieszkały w Iwoniczu-Zdroju. Szef Wydawnictwa Mons Admirabilis założonego w Iwoniczu-Zdroju w roku 2012, do którego w charakterze współpracowników zaprasza jedynie artystów grafików, sam wykonując resztę prac związanych z wydaniem już ponad czterdziestu książek pod własną redakcją; rzekome JABORO S.C., odpowiedzialne za skład, łamanie i korektę tych książek, to skrót imion i nazwiska JA(nusz)BO(gdan)RO(szkowski).

</doc>
<doc id="1615471" url="https://pl.wikipedia.org/wiki?curid=1615471" title="Masala (książka)">
Masala (książka)

Masala – książka Maxa Cegielskiego spisującego wrażenia ze swojej podróży po Indiach w 1999/2000 roku. Książka została wydana w 2002 roku (II wydanie w 2008).
Treść.
Autor bardzo osobiście (choć pisząc o sobie w trzeciej osobie) przedstawia swoje przeżycia odwołując się często do wspomnień niedawno zakończonego leczenia w ośrodku dla narkomanów w Głoskowie. Uwikłany w dramat rozpadającego się związku z dziewczyną. Jedzie do Indii, które, jak pisze, uznaje za „bycie inaczej”. Ale już pierwszego dnia czuje się „przerażony smakiem Indii”. Wątpi w sens podróży, która nadal jest więźnięciem w sobie („Jaki to ma sens, jeśli więcej miejsca zajmujemy MY niż Indie?).
W książce przedstawiono podziw dla sikhów, rozdrażnienie nadużyciami policji, wrażenia z filmów "Hey Ram" (w oczach M.Cegielskiego ożywianego tylko obecnością Shah Rukh Khana) i z "Phir Bhi Dil Hai Hindustani" ( z robiącą na autorze wrażenie sceną solidarności tłumu broniącego skrzywdzonego człowieka). Autor zastanawia się nad powodami, dla których Zachód rwie się do poznania Wschodu („Poszukujemy czy uciekamy? Uciekamy, żeby szukać?”), pisze o tych, którzy przyjechawszy do Indii żyją tak, jakby nadal byli w swoim świecie, opowiada nam o specyfice podróżowania po Indiach zatłoczonym pociągiem, patrząc na tłumy żebrzących pyta za Kapuścińskim „Czy głodny może być prawdziwym przyjacielem najedzonego?”, ale i z czasem zaczyna „uodparniać się na biedę”. Dyskutuje o równowadze „na linii Chiny- Pakistan- Indie”, która „polega też na tym, że dopóki Indie nie wtrącają się do sprawy Tybetu, Chiny nie mówią nic w kwestii Kaszmiru”. Podróżując pragnie poczuwszy „na własnej skórze, że można żyć inaczej” zmienić się. Zwiedzamy z nim kolejno Delhi, Dźajpur, Agrę (ale bez Tadź Mahal, bo przekornie autor nie chce obejrzeć tego, co oglądają wszyscy), czy świątynie w Khadźuraho. „Poszukuje słynnych mistycznych Indii” w Waranasi nad Gangesem, w Sarnath i miejscu oświecenia Buddy w Bodh Gaja, ale też w poświęconym Krysznie Mayapur- „kombinacie do zbawiania duszy”, czy w świątyniach Śiwy (Tiruvannamalai, Ćidambaram w Tamilnadu). Rozczarowuje się centrum duchowo-sportowym w Pondicherry i Mahabalipuram. Cytuje medytującego Basawę. Zwiedza też Punę, Trichy, Kalkutę, Andamany i Bobmaj. Przedstawia nam postać guru Osho.
Max Cegielski pisze o tym wszystkim często szyderczo, kpiąco, czasem czymś poruszony, ale wciąż żartując, narzucając swoje spojrzenie, obnażając siebie, czasem przejmująco szczerze, czasem ekshibicjonistycznie, prowokując czytelnika.

</doc>
<doc id="1615472" url="https://pl.wikipedia.org/wiki?curid=1615472" title="Fabien Audard">
Fabien Audard

Fabien Audard (ur. 28 marca 1978 w Tuluzie) – francuski piłkarz występujący na pozycji bramkarza.
Kariera klubowa.
Audard profesjonalną karierę rozpoczynał w Toulouse FC. Do tego klubu trafił w 1996 roku, ale początkowo grał tam w rezerwach. Do pierwszej drużyny, wówczas występującej w Ligue 1 został przesunięty w 1998 roku. We francuskiej ekstraklasie zadebiutował 3 października 1998 w przegranym 0-2 pojedynku z Olympique Marsylia. Było to jednak jedyne spotkanie rozegrane przez niego w sezonie 1998/1999. Na jego koniec Toulouse zajęło ostatnie, osiemnastą pozycję w lidze i spadło do drugiej ligi. Na zapleczu ekstraklasy w pierwszym sezonie Audard rozegrał cztery mecze i awansował z klubem do najwyższej klasie rozgrywkowej. Rozgrywki te zakończyli w strefie spadkowej, plasując się na szesnastej pozycji. Jednak z powodu kłopotów finansowych zostali zdegradowani do trzeciej ligi. Odebrano im także status profesjonalnego klubu. Wtedy Audard odszedł z klubu. Łącznie w barwach Toulouse rozegrał dziesięć spotkań.
Latem 2001 został zawodnikiem SC Bastii, grającej w Ligue 1. W ciągu całego sezonu nie zaliczył tam żadnego ligowego pojedynku. Dlatego postanowiono go wypożyczyć do drugoligowego FC Lorient. Pierwszy ligowy występ zanotował tam 14 września 2002 w przegranym przez jego zespół 1-3 meczu z US Créteil-Lusitanos. Szybko wywalczył tam sobie miejsce w wyjściowej jedenastce, a po zakończeniu sezonu, Lorient pozyskało go na zasadzie transferu definitywnego. Spędził tam kolejny rok, a potem został wypożyczony do pierwszoligowego AS Monaco. Przez cały sezon rozegrał tam cztery mecze. Po zakończeniu sezonu Monaco nie postanowiło go wykupić i powrócił do Lorient. W 2006 roku Audard awansował z tym zespołem do ekstraklasy. W 2015 roku zakończył karierę.

</doc>
<doc id="1615477" url="https://pl.wikipedia.org/wiki?curid=1615477" title="Zbigniew Ruciński (poeta)">
Zbigniew Ruciński (poeta)

Zbigniew Ruciński (ur. 27 lipca 1935 w Bełzu, zm. 14 listopada 1993 w Warszawie) – polski poeta.
Ukończył studia na Wydziale Medycznym Akademii Medycznej w Warszawie. W 1982 uzyskał stopień doktora habilitowanego nauk medycznych. Debiutował jako poeta w 1959 roku na łamach dziennika "Słowo Powszechne". Był pracownikiem Instytutu Kardiologii (w Aninie).

</doc>
<doc id="1615478" url="https://pl.wikipedia.org/wiki?curid=1615478" title="Wskaźnik Shannona-Wienera">
Wskaźnik Shannona-Wienera

Wskaźnik Shannona-Wienera formula_1 (czasami błędnie nazywany „wskaźnikiem Shannona-Weavera”). Jest to najczęściej stosowany wskaźnik różnorodności biologicznej. Jego wartość określa prawdopodobieństwo, że dwa wylosowane z próbki osobniki będą należały do różnych gatunków. Został wyprowadzony niezależnie przez dwóch badaczy: Claude’a Shannona i Norberta Wienera.
Wskaźnik Shannona-Wienera wyraża się wzorem:
gdzie:
Podstawa logarytmu zastosowana w równaniu zależy od wyboru jednostki miary informacji. Przy przyjęciu za taką bitu, podstawą jest dwa. Shannon w swoich analizach przywoływał również jako podstawy 10 oraz "e". Wówczas jednostki miary informacji byłyby odpowiednio dziesiętne lub naturalne. Rozważał także stosowanie dowolnej podstawy. W naukach przyrodniczych spotyka się postać równania z logarytmem naturalnym (ln).

</doc>
<doc id="1615480" url="https://pl.wikipedia.org/wiki?curid=1615480" title="Przemiana kwazistatyczna">
Przemiana kwazistatyczna

Przemiana kwazistatyczna, proces kwazistatyczny (pseudostatyczny) jest to przemiana termodynamiczna, którą można traktować jako ciąg stanów nieskończenie bliskich stanowi równowagi, między którymi zachodzi nieskończenie mała zmiana parametrów układu.
Zachowanie pełnej równowagi nie jest możliwe, ponieważ wówczas nie doszłoby do żadnej zmiany. Wynika stąd, że przemiana kwazistatyczna jest procesem zachodzącym bardzo wolno.
Przemiana kwazistatyczna jest tylko pewnym modelem, do którego rzeczywista przemiana może tylko asymptotycznie dążyć. Został wprowadzony do termodynamiki dlatego, że ułatwia formalny opis wielu zjawisk.
Przykład.
Przykładem procesu kwazistatycznego może być topnienie lodu o temperaturze 0 °C, wrzuconego do wody o temperaturze 0 °C + d"t". Ze względu na nieskończenie małą różnicę temperatur przemiana zachodzi nieskończenie wolno. Równocześnie minimalne obniżenie temperatury spowoduje odwrócenie kierunku procesu – woda będzie zamarzać.
Odwracalność procesu kwazistatycznego.
Istnieją kontrowersje dotyczące odwracalności procesu kwazistatycznego. Wielu autorów utożsamia proces kwazistatyczny z procesem odwracalnym. Inni, sprowadzając proces kwazistatyczny do procesu bardzo wolnego, dowodzą, że istnieją procesy kwazistatyczne, które nie są odwracalne, np. rozprężanie gazu do próżni. Jeżeli jednak przyjąć pierwszą definicję, narzucającą warunek kwazirównowagi, to widać, że w tym przykładzie nie jest on spełniony, zatem proces rozprężania gazu, w rozumieniu tej definicji, nie jest przemianą kwazistatyczną. Warto również zauważyć, że jeśli proces jest kwazistatyczny, to jest odwracalny, ale twierdzenie odwrotne nie musi być prawdziwe. Przykładem mogą być drgania oscylatora harmonicznego, które są odwracalne, lecz nie są kwazistatyczne.

</doc>
<doc id="1615482" url="https://pl.wikipedia.org/wiki?curid=1615482" title="Centinela Avenue">
Centinela Avenue

Centinela Avenue – aleja w hrabstwie Los Angeles biegnąca w przede wszystkim z północy na południe. Składa się z dwóch rozdzielonych odcinków: w pierwszym zaczyna się przy Brentwood Country Club w Santa Monica kończy przy Porcie Lotniczym Santa Monica. W drugim odcinku Centinela Ave rozpoczyna się jako przedłużenie Bundy Drive, poniżej lotniska. Na przecięciu z Jefferson Bolevard skręca na wschód, po czym kończy się w Inglewood.

</doc>
<doc id="1615483" url="https://pl.wikipedia.org/wiki?curid=1615483" title="The Best Polish Songs... Ever!">
The Best Polish Songs... Ever!

The Best Polish Songs... Ever! – dziesiąta pozycja z cyklu składanek "The Best... Ever!".
Album w Polsce uzyskał status potrójnej platynowej płyty.

</doc>
<doc id="1615488" url="https://pl.wikipedia.org/wiki?curid=1615488" title="Banknot zastępczy">
Banknot zastępczy

Banknot zastępczy – banknot wydrukowany w miejsce egzemplarza, w którym stwierdzono wadę produkcyjną. Charakteryzuje się specjalnym numerem seryjnym. Druk egzemplarzy zastępczych ma na celu utrzymanie tej samej liczby banknotów w każdej partii produkcyjnej. Charakteryzują się one specjalnym numerem seryjnym, gdyż ponowne wydrukowanie banknotów o takich samych numerach, jakie miały egzemplarze wadliwe, jest zbyt kosztowne.
Przykładowe oznaczenia banknotów zastępczych:

</doc>
<doc id="1615490" url="https://pl.wikipedia.org/wiki?curid=1615490" title="Thomas Villiers (1. hrabia Clarendon)">
Thomas Villiers (1. hrabia Clarendon)

Thomas Villiers, 1. hrabia Clarendon (ur. 1709, zm. 11 grudnia 1786 w Watford w hrabstwie Hertfordshire) – brytyjski arystokrata i polityk.
Życiorys.
Wczesne lata życia i kariera w dyplomacji.
Był drugim synem Williama Villiersa, 2. hrabiego Jersey, i Judith Herne, córki Fredericka Herne’a. Wykształcenie odebrał w Eton College oraz w Queens’ College na Uniwersytecie Cambridge. Po ukończeniu studiów rozpoczął pracę w służbie dyplomatycznej.
W latach 1740–1747 był wysłannikiem w Elektoracie Saksonii i Rzeczypospolitej Obojga Narodów. Dodatkowo w latach 1742–1743 był wysłannikiem na dwór Marii Teresy w Wiedniu, a w latach 1746–1748 wysłannikiem na berliński dwór Fryderyka II. Była to jego ostatnia placówka dyplomatyczna.
Kariera polityczna.
Związany z partią wigów Villiers został w 1747 r. wybrany do Izby Gmin jako reprezentant okręgu Tamworth. W latach 1748–1756 był lordem komisarzem Admiralicji. W 1756 r. otrzymał tytuł 1. barona Hyde i zasiadł w Izbie Lordów.
W 1763 r. otrzymał stanowisko poczmistrza generalnego i został członkiem Tajnej Rady. Poczmistrzem pozostał do 1765 r. W 1771 r. został Kanclerzem Księstwa Lancaster i pozostał na tym stanowisku do upadku gabinetu lorda Northa w 1782 r.
14 czerwca 1776 r. otrzymał tytuł 1. hrabiego Clarendon. W 1782 r. otrzymał tytuł barona Królestwa Prus, który na mocy Królewskiej Licencji mógł używać w Wielkiej Brytanii. W 1783 r. ponownie został Kanclerzem Księstwa Lancaster. We wrześniu 1786 r. objął po raz drugi stanowisko poczmistrza generalnego obok lorda Cartereta. Zmarł podczas sprawowania urzędu w grudniu 1786 r.
Rodzina.
30 marca 1752 r. poślubił lady Charlotte Capell (2 października 1721 – 3 września 1790), córkę Williama Capella, 3. hrabiego Essex, i lady Jane Hyde, córki 4. hrabiego Clarendon. Thomas i Charlotte mieli razem trzech synów i córkę:

</doc>
<doc id="1615491" url="https://pl.wikipedia.org/wiki?curid=1615491" title="Keith Ablow">
Keith Ablow

Keith Russell Ablow (ur. 23 listopada 1961) – psychiatra, pisarz, znany również z telewizji.
Dzieciństwo i edukacja.
Keith Ablow urodził się 23 listopada 1961 roku, dorastał w Marblehead w stanie Massachusetts. W 1983 ukończył studia na Uniwersytecie Browna. W Tufts Medical Center odbył staż specjalizacyjny, a w 1987 otrzymał stopień doktora medycyny na Wydziale Medycyny Uniwersytetu Johnsa Hopkinsa.
W latach studenckich pracował jako reporter dla "Newsweeka" oraz dziennikarz dla " Washington Post" i " Baltimore Sun". Keith Ablow pełnił funkcję dyrektora medycznego Tri-City Mental Health Centers, potem dyrektora medycznego Heritage Health Systems.
Prywatna praktyka zawodowa.
W 1996 roku dr Keith Ablow rozpoczął prywatną praktykę w zakresie psychiatrii sądowej oraz psychiatrii dla osób młodych i dorosłych. Pacjentów przyjmuje również poza swoim gabinetem w Newburyport w stanie Massachusetts oraz w Nowym Jorku.
Kariera pisarska i telewizyjna.
Jako student Keith Ablow został redaktorem i producentem Lifetime Medical Television w Nowym Jorku i Los Angeles w latach 1985-1989. W 1987 napisał swoją pierwszą książkę, jaką jest "Medical School: Getting In, Staying In, Staying Human".
W 2003 roku zrealizował program Expert Witness z Matthew Modinem w roli głównej.
Keith Ablow wystąpił w takich programach, jak "The Oprah Winfrey Show", "The Today Show", "The Howard Stern Show", "Good Morning America", "The Tyra Banks Show", "Nancy Grace", "Catherine Crier Live" czy "The O'Reilly Factor".
Od czerwca 2006 do września 2007 roku prowadził własny program "The Dr. Keith Ablow Show".

</doc>
<doc id="1615493" url="https://pl.wikipedia.org/wiki?curid=1615493" title="Orteza">
Orteza

Orteza (od ortopedyczna proteza) – aparat ortopedyczny stabilizujący stawy lub odcinek ciała, zwykle zastępujący opatrunek gipsowy. Jego głównym zadaniem jest unieruchomienie stawów kończyn, które uległy urazom np. skręcenia, zwichnięcia lub zerwania więzadeł. Niektóre ortezy mogą być stosowane w leczeniu złamań, zwłaszcza kości płaskich i krótkich. Ze względu na konstrukcję ortezy podzielić można na sztywne, półsztywne (półelastyczne) i miękkie (elastyczne). Ze względu na pełnioną funkcję ortezy dzieli się na: kompresyjne, stabilizujące, kompensacyjne i korekcyjne. 
Wśród stabilizatorów wyróżnić można:

</doc>
<doc id="1615494" url="https://pl.wikipedia.org/wiki?curid=1615494" title="Butleg">
Butleg



</doc>
<doc id="1615496" url="https://pl.wikipedia.org/wiki?curid=1615496" title="Georg Feuerstein">
Georg Feuerstein

Georg Feuerstein (ur. 27 maja 1947, zm. 25 sierpnia 2012) – niemiecki filozof (doktorat), historyk religii i indolog zamieszkały w Kanadzie, specjalizujący się w tematyce hinduistycznej.
Życiorys.
Dwadzieścia pięć lat prowadził badania hinduistycznych tradycji religijnych. Pracował w Durham University, następnie w USA. W latach dziewięćdziesiątych badał i praktykował u Lamy Śakja Zangpo ścieżkę buddyjską Buddy medycyny. Mieszkał w Kanadzie w Saskatchewan. Współprowadził w Lower Lake "Yoga Research Center", był dyrektorem "Yoga Research and Education Center". Wydawał "Yoga World" oraz współredagował pisma: "Yoga Journal", "Inner Directions" i "Intuition". Jest autorem kilkudziesięciu książek, szczególnie cenione to "Encyclopedic Dictionary of Yoga", "Holy Madness", "Sacred Sexuality", "The Mystery of Light".
Recepcja w Polsce.
Polskiemu czytelnikowi Georg Feuerstein jest znany z następujących pozycji:

</doc>
<doc id="1615497" url="https://pl.wikipedia.org/wiki?curid=1615497" title="Genesis &amp; Revelations">
Genesis &amp; Revelations

Genesis &amp; Revelations – kompilacja nagrań Fields Of The Nephilim wydana w 23.10.2006 r. przez Jungle Records. W skład kompilacji wchodziły 2 płyty cd z nagraniami audio i jedna dvd z fragmentami koncertów.
McCoy vs. Jungle Records.
Wydawnictwo to zaostrzyło konflikt między Carlem McCoyem a wytwórnią, którego początkiem było wydanie w 2002 r. singla "From the Fire" i albumu "Fallen". W oświadczeniu na oficjalnej stronie zespołu Carl poinformował, iż jest to kolekcja nielegalne, zawierająca nagrania niskiej jakości i butlegowe, a zespół nie ma z tego tytułu żadnych tantiem. W odpowiedzi wytwórnia zaprzeczyła słowom lidera i zapewniła, że wszyscy muzycy otrzymują profity ze sprzedaży tego boxu.
Zawartość.
Zarzuty Carla co do jakości są jak najbardziej słuszne. Box prezentuje standardy znacznie niższe niż "Fallen". Według informacji zawartych we wkładce część nagrań miała być miksowana na nowo. Jednak większość zawartego tu materiału dostępna była w internecie oraz w obrocie między fanami całkowicie bezpłatnie.
CD 1 - Rarities.
Płyta zawiera zapisy z lat 1985-1986 oraz instrumentalną, surową wersję utworu "Deeper" - jednego z pierwszych zarejestrowanych po reaktywacji w 1997 r. Spis utworów:
CD 2 - Live At Roskilde Festival, 2000.
Krążek zawiera koncert z duńskiego festiwalu w Roskilde, gdzie zespół wystąpił jako Fields Of The Nephilim AD, z 1 VII 2000 r. Jest to materiał, który przez lata był dostępny w wersji butlegowej i dokładnie w takim samym stanie: urwany początek, miejscami brak płynnych przejść między utworami, niskiej jakości dźwięk. Dodatkowo błąd w liście utworów: w rzeczywistości "For her light" występuje po "Love under will". Spis utworów:
DVD.
Fragmenty występów zamieszczone na tej płycie były kręcone amatorskimi kamerami i podobnie jak wspomniany koncert z Roskilde, mają charakter butlegowy.
Dysk zawiera zapisy fragmentów koncertów z: Brighton Zap Club (12 III 1986), Croydon Undergroung (17 IV 1986) i M'era Luna Festival w Heidelbergu (13 VIII 2000). Dodatkowo zamieszczono pełną wersję video konferencji prasowej z udziałem The Nephilim podczas Zillo Festival (15 VIII 1998), kiedy to oficjalnie poinformowano o reaktywacji zespołu. Spis utworów:

</doc>
<doc id="1615498" url="https://pl.wikipedia.org/wiki?curid=1615498" title="Nowe Mechowo">
Nowe Mechowo



</doc>
<doc id="1615502" url="https://pl.wikipedia.org/wiki?curid=1615502" title="Oļegs Maļuhins">
Oļegs Maļuhins

Oļegs Maļuhins (ros. Олег Малюхин, ur. 6 maja 1969 w Dyneburgu) – łotewski biathlonista, jego największym sukcesem na mistrzostwach świata jest 4. miejsce w biegu pościgowym w 1999 roku. Na mistrzostwach Europy zdobył pięć medali: dwa złote (w sprincie i biegu pościgowym) oraz trzy brązowe (w sprincie, biegu pościgowym oraz sztafecie). 4 marca 1998 roku w Val Cartier odniósł jedyne zwycięstwo w zawodach zaliczanych do biathlonowego pucharu świata.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1615509" url="https://pl.wikipedia.org/wiki?curid=1615509" title="Los Angeles (rzeka)">
Los Angeles (rzeka)

Rzeka Los Angeles (ang. "Los Angeles River") – rzeka w hrabstwie Los Angeles w Kalifornii w USA. Źródła rzeki znajdują się w San Fernando Valley, Górach San Gabriel i w Górach Santa Susana. Rzeka ma 82 kilometry długości, do Oceanu Spokojnego wpada w Long Beach. Koryto rzeki w dużej części jest wybetonowane. Historyczna hiszpańska nazwa "El Río de Nuestra Señora La Reina de Los Ángeles de Porciúncula" odnosiła się do Matki Bożej Królowej Aniołów z Porcjunkuli.

</doc>
<doc id="1615510" url="https://pl.wikipedia.org/wiki?curid=1615510" title="Secret Story">
Secret Story

Secret Story – studyjny album Pata Metheny’ego, nagrany w latach 1991–1992 i wydany w lipcu 1992 r. przez wytwórnię Geffen Records. Album otrzymał w 1993 r. nagrodę Grammy w kategorii "Best Contemporary Jazz Album". We wrześniu 2007 r. ukazała się reedycja płyty (wydana przez wytwórnię Nonesuch Records), na której umieszczono 5 bonusowych utworów.
Lista utworów.
utwory dodatkowe, umieszczone na wydanej w 2007 r. reedycji "Deluxe Edition"

</doc>
<doc id="1615512" url="https://pl.wikipedia.org/wiki?curid=1615512" title="Edgars Zalāns">
Edgars Zalāns

Edgars Zalāns (ur. 3 września 1967 w Kuldydze) – łotewski polityk, architekt, przedsiębiorca i samorządowiec, minister rozwoju regionalnego i samorządu lokalnego w latach 2007–2010, poseł na Sejm, przewodniczący klubu poselskiego O lepszą Łotwę.
Życiorys.
Edgars Zalāns w 1992 został absolwentem architektury na Ryskim Uniwersytecie Technicznym. W 1994 ukończył studia podyplomowe z dziedziny planowania na University of Queensland w Australii. W 1996 zdobył dyplom z ochrony środowiska w Rydze, a rok później dyplom zarządzania przestrzenią miejską, finansów i planowania w centrum szkoleniowym na Tajwanie. W 1998 ukończył kurs zarządzania w prowadzony przez Bank Światowy w Waszyngtonie.
W latach 1992–1994 zajmował stanowisko głównego architekta w okręgu Kuldīga. Od 1994 do 1994 stał na czele wydziału rozwoju regionalnego w administracji tego okręgu. W latach 1998–1999 pełnił funkcję dyrektora departamentu rozwoju regionalnego w Ministerstwie Rozwoju Regionalnego. Od sierpnia 1999 do marca 2000 był deputowanym na Sejm VII kadencji z ramienia Partii Ludowej.
Od stycznia do marca 2000 pełnił funkcję parlamentarnego sekretarza w Ministerstwie Finansów. Od marca do maja 2000 zajmował stanowisko szefa gabinetu politycznego premiera Andrisa Šķēlego. Od maja 2000 do marca 2001 ponownie był parlamentarnym sekretarzem w Ministerstwie Finansów.
Od marca 2001 do listopada 2007 Edgars Zalāns pełnił funkcję przewodniczącego rady miejskiej Kuldīgi (burmistrza tej miejscowości). W latach 2005–2007 był również doradcą w Ministerstwie Rozwoju Regionalnego i Samorządności. 8 listopada 2007 został mianowany ministrem rozwoju regionalnego i samorządności w gabinecie Aigarsa Kalvītisa. Zachował to stanowisko także w rządach premierów Ivarsa Godmanisa oraz Valdisa Dombrovskisa (do 17 marca 2010). W wyborach w 2010 uzyskał mandat poselski z ramienia ruchu O lepszą Łotwę. 2 listopada 2010 został wybrany na przewodniczącego klubu poselskiego tego ugrupowania. Pozostał zarazem wiceprzewodniczącym Partii Ludowej. Kadencję poselską zakończył w 2011.
Zajął się później działalnością gospodarczą m.in. jako konsultant i restaurator. W 2014 kandydował do parlamentu z listy partii Vienoti Latvijai.

</doc>
<doc id="1615515" url="https://pl.wikipedia.org/wiki?curid=1615515" title="Ćittaśarira">
Ćittaśarira

Ćittaśarira (trl. cittaśarIra „ciało umysłowe”) – ciało subtelne w hinduizmie, jedna z powłok istoty ludzkiej. Ciało to jest poza kategoriami "żyjące" i "umarłe", i stanowi opozycję wobec "ciała z mięsa" (mansadeha). Jogawasisztha (3.22.15) objaśnia, iż ćittaśarira jest "Rzeczywistością bez przestrzeni".

</doc>
<doc id="1615519" url="https://pl.wikipedia.org/wiki?curid=1615519" title="Arthur Gary Bishop">
Arthur Gary Bishop

Arthur Gary Bishop (ur. 29 września 1952 w Hinckley, zm. 10 czerwca 1988 w Draper) – amerykański pedofil i seryjny morderca. W latach 1979-1983 zamordował w Salt Lake City, w stanie Utah pięciu chłopców. Za swoje zbrodnie został skazany na karę śmierci.
Dzieciństwo i młodość.
Arthur Gary Bishop urodził się w Hinckley w stanie Utah. We wczesnych latach życia był pobożnym mormonem, a także osiągał dobre wyniki w nauce.
Bishop zaczął molestować dzieci, gdy pracował w fundacji Big Brothers Big Sisters of America. Mimo iż dzieci żaliły się o tym, co im robi Bishop, to nikt nie reagował. W 1977 roku Bishop został skazany za defraudację na pięć lat więzienia w zawieszeniu. Niedługo potem wyjechał do Salt Lake City, gdzie żył posługując się pseudonimem Roger Downs.
Morderstwa.
Pierwszego morderstwa Bishop dokonał w 1979 roku. W przeciągu kolejnych kilku następnych lat zamordował jeszcze czterech chłopców. Ofiary gwałcił, a następnie topił w wannie, w swoim mieszkaniu. W okresach między zabójstwami torturował i mordował szczenięta zabrane ze schroniska. W lipcu 1983 roku zgłosił się na policję informując, że może pomóc w śledztwie dotyczącym zaginięć chłopców. Jednak, gdy policjanci sprawdzili raporty w sprawie zabójstw, odkryli, że Bishop mieszkał w okolicach miejsc zaginięcia wszystkich chłopców i co więcej był znajomym rodziców ostatniej ofiary. Niedługo potem, Bishop przyznał się do morderstw i ujawnił miejsce ukrycia zwłok chłopców w lesie w okolicach miejscowości Cedar Fort.
Proces i egzekucja.
W czasie procesu Bishop stwierdził, że zdjęcia z dziecięcą pornografią pobudziły jego fantazje do tego stopnia, że nie był w stanie ich opanować i zaczął zabijać. Sąd uznał go winnym wszystkich pięciu morderstw i skazał na karę śmierci przez wstrzyknięcie trucizny.
Egzekucja Bishopa odbyła się 10 czerwca 1988 roku w więzieniu Utah State Prison. W ostatniej swej przemowie, Bishop stwierdził, że gnębią go wyrzuty sumienia za swoje zbrodnie.

</doc>
<doc id="1615523" url="https://pl.wikipedia.org/wiki?curid=1615523" title="HHV">
HHV



</doc>
<doc id="1615527" url="https://pl.wikipedia.org/wiki?curid=1615527" title="Discovery Commerce">
Discovery Commerce

Discovery Commerce – amerykańskie wydawnictwo, producent urządzeń naukowych oraz zabawek edukacyjnych.Do spółki należy także serwis internetowy i sieć sklepów Discovery Store. Właścicielem spółki jest Discovery Communications.
Oferta.
W ofercie wydawnictwa znajdują się książki popularnonaukowe i encyklopedie oraz płyty DVD z największymi hitami z kanałów Discovery, oraz programy dokumentalne nie emitowane w telewizji. Przykładami wydanych seriali są m.in.
Discovery Commerce zajmuje się także, choć w mniejszym stopniu, sprzętem naukowym (mikroskopy itp.) oraz produkcjązabawek edukacyjnych dla dzieci.
Discovery Store.
Discovery Store ("wł. Discovery Channel Store") to serwis internetowy oraz sieć sklepów w USA. Zajmuje się dystrybucją produktów Discovery Commerce. W dniu 17 maja 2007, Discovery Communications ogłosiła zamknięcie większości sklepów pozostawiając internetowy.Nadal działa Discovery Channel Airport Store - sieć sklepów ulokowanych na lotniskach, współtworzona z Hadson Group. Discovery Store jest oficjalną częścią Discovery Commerce.

</doc>
<doc id="1615528" url="https://pl.wikipedia.org/wiki?curid=1615528" title="Sylvain Marchal">
Sylvain Marchal

Sylvain Marchal (ur. 10 lutego 1980 w Langres) – francuski piłkarz występujący na pozycji obrońcy.
Kariera klubowa.
Marchal profesjonalną karierę rozpoczynał w pierwszoligowym FC Metz. Do tego klubu trafił w 1996 roku, ale początkowo grał tam w rezerwach. Do pierwszej drużyny został przesunięty w 1998 roku. Ligowy debiut w barwach tego zespołu zaliczył 10 marca 1999 w bezbramkowo zremisowanym pojedynku z AS Monaco. W sumie w sezonie 1998/1999 wystąpił w trzech meczach. Z klubem dotarł także do finału Pucharu Ligi Francuskiej, gdzie uległ z nim 0-1 RC Lens. W tym samym roku dotarł z Metz do finału Pucharu Intertoto. Pierwszego gola w ligowej karierze strzelił 13 kwietnia 2002 w meczu ze Stade Rennais wygranym przez Metz 3-1. W 2002 roku klub Marchala zajął siedemnaste miejsce w lidze i spadł z nim do Ligue 2. W 2003 roku powrócił z klubem do ekstraklasy. W 2004 roku został wypożyczony do drugoligowego LB Châteauroux. Pierwszy występ w Ligue 2 jako gracz Châteauroux zanotował 3 września 2004 w zremisowanym 2-2 meczu z Amiens SC. Wystąpił tam w jednym meczu Pucharu UEFA z belgijskim Club Brugge. W ciągu całego sezonu zagrał dla Châteauroux 27 razy. Po zakończeniu rozgrywek ligowych włodarze ekipy ze Stade Gaston Petit nie postanowili go jednak wykupić. Marchal powrócił do Metz, ale po rozegraniu dwóch ligowych pojedynków, odszedł z klubu. Łącznie w barwach Metz zagrał 89 razy i strzelił 2 gole.
Latem 2005 został zawodnikiem drugoligowego FC Lorient. W lidze zadebiutował tam 9 września 2005 roku w wygranym 3-0 spotkaniu z Clermont Foot. Na koniec pierwszego sezonu w barwach tego klubu, zajął z nim pierwsze miejsce w lidze i awansował do ekstraklasy. W sezonie 2008/2009 Marchal nadal uczestniczy z klubem w rozgrywkach Ligue 1.
Po sezonie 2009/2010, 17 czerwca 2010 odszedł do AS Saint-Étienne.
27 lipca 2012 roku podpisał 2–letni kontrakt z pierwszoligowym SC Bastia. Jednak w 2013 roku Marchal został zawodnikiem swojego pierwszego klubu – FC Metz.

</doc>
<doc id="1615531" url="https://pl.wikipedia.org/wiki?curid=1615531" title="Archidiecezja San Antonio">
Archidiecezja San Antonio

Archidiecezja San Antonio (łac. "Archidioecesis Sancti Antonii", ang. "Archdiocese of San Antonio") – rzymskokatolicka archidiecezja ze stolicą w San Antonio, w stanie Teksas, w Stanach Zjednoczonych. Obejmuje ona miasto San Antonio i hrabstwa Val Verde, Edwards, Kerr Gillespie, Kendall, Comal, Guadalupe, Gonzales, Uvalde, Kinney, Medyna, Bexar, Wilson, Karnes, Maverick, Zavala, Frio, Atascosa, Dimmit, La Salle i McMullen.
Arcybiskup San Antonio jest również metropolitą San Antonio. Sufraganami metropolii są diecezje: Amarillo, Dallas, El Paso, Fort Worth, Laredo, Lubbock, San Angelo. Metropolia zajmuje zachodnią część stanu Teksas.
Obecnie arcybiskupem San Antonio jest Meksykanin Gustavo Garcia-Siller MSpS. Został on mianowany 14 października 2010, a ingres odbył się 23 listopada 2010. Arcybiskup należy do zakonu Misjonarzy Ducha Świętego. Wcześniej był biskupem pomocniczym w Chicago.
Historia.
Diecezja San Antonio powstała 28 sierpnia 1874. Tereny, które objęła wcześniej należały do diecezji Galveston (obecnie archidiecezja Galveston-Houston). Nowa diecezja weszła w skład Metropolii Nowy Orlean.
W dniu 3 marca 1914 część terytorium biskupstwa weszła w skład nowo powstałej diecezji El Paso.
W dniu 3 sierpnia 1926 na m.in. terenach diecezji powstała diecezja Amarillo. W tym samym dniu biskupstwo San Antonio zostało podniesione do godności archidiecezji.
15 listopada 1947, 13 kwietnia 1982 i 3 lipca 2000 na terenach arcybiskupstwa powstały kolejne diecezje, były to odpowiednio: Austin, Victoria w Teksasie i Laredo.

</doc>
<doc id="1615533" url="https://pl.wikipedia.org/wiki?curid=1615533" title="Zwezda-BGU Mińsk">
Zwezda-BGU Mińsk



</doc>
<doc id="1615534" url="https://pl.wikipedia.org/wiki?curid=1615534" title="Zwezda-VA BGU Mińsk">
Zwezda-VA BGU Mińsk



</doc>
<doc id="1615535" url="https://pl.wikipedia.org/wiki?curid=1615535" title="Jarosław Chojnacki (muzyk)">
Jarosław Chojnacki (muzyk)

Jarosław Chojnacki (ur. 1 kwietnia 1964 w Bydgoszczy) – polski muzyk, pieśniarz, kompozytor, wykonawca piosenki literackiej.
Życiorys.
Stworzył muzykę do ponad czterdziestu utworów. Większość z nich to klasyczne wiersze takich autorów jak Adam Asnyk, Stanisław Grochowiak, Tadeusz Miciński, Anna Achmatowa, Federico Garcia Lorca, Julian Tuwim, Wojciech Kass, Krzysztof Karasek, Marek Grala, Grażyna Małkowska, Adrianna Szymańska, Wojciech Fułek, Krzysztof Cezary Buszman.
W roku 2003 ukazała się płyta Chojnackiego do wierszy Krzysztofa Cezarego Buszmana pt. "Zabijanie czasu" wydana przez Polskie Radio. Na albumie znalazły się nie tylko utwory autorskie, ale również innych kompozytorów jak: Jerzy Satanowski, Włodzimierz Korcz, Krzesimir Dębski, Janusz Sent. W 2010 roku wytwórnia Soliton wydała reedycję "Zabijania czasu".
Jest autorem piosenki do filmu pt. "Małopole czyli świat" w reż Jana Kolskiego nakręconego w 2000 roku oraz trzech teledysków do utworów, "Modlitwa w podróży", "Bo zawsze przecież" i "Zabijanie czasu". Teledyski prezentowane były w TV Polsat, TVP Polonia, TV4. Jego aranżacja wiersza Krzysztofa Cezarego Buszmana, na którego tekstach zresztą bazuje swoje piosenki, pt. "Nie wracajmy jeszcze na ziemię" stała się w 2008 roku hymnem Przystanku PaT.
Występował w projektach międzynarodowych takich jak : VIII FORUM KINA EUROPEJSKIEGO W ŁODZI, czy Festiwal Multimedialny MEDIAWAVE – ANOTHER CONNECTION.
Na co dzień współpracuje ze Studenckim Teatrem „Cezar” w Olsztynie oraz zajmuje się tworzeniem widowisk multiwizyjnych, prowadzeniem i reżyserią koncertów, a także fotografią (malowanie światłem).
Nagrody i wyróżnienia konkursowe.
1. Grand Prix – II Ogólnopolski Festiwal Piosenki Artystycznej „Kuźnia” – Rybnik 1998
2. Grand Prix – Poetyckie Okruchy Lata – Grudziądz 1998
3. Grand Prix – II Ogólnopolski Festiwal Sztuki Słowa „Czy to jest kochanie?„ – Elbląg 1998
4. Grand Prix – III Ogólnopolski Festiwal Sztuki Słowa „Czy to jest kochanie?„ – Elbląg 1999
5. Grand Prix – I Ogólnopolski Festiwal Laureatów „Trampolina” – Kraków 1999
6. Grand Prix – Ogólnopolski Festiwal Piosenki Studenckiej „ Łykend” – Wrocław 1999
7. I miejsce i Nagroda Publiczności IX Biłgorajskie Spotkania z Poezją Śpiewaną i Piosenką Autorską – Biłgoraj 1997
8. I miejsce – XIX Festiwal Piosenki Turystycznej – Andrychów 1997
9. I miejsce – Ogólnopolski Festiwal Ekologiczny – Józefów 1998
10. I miejsce – Reminiscencje Poezji Śpiewanej – Opole 1998
11. I miejsce – V Ogólnopolski Turniej Śpiewających Poezję – Radom 1998
12. I miejsce i Nagroda Publiczności Ogólnopolski Konkurs Recytatorski w kategorii poezji śpiewanej – Włocławek 1998
13. I miejsca – Konkursy Recytatorskie Wojska Polskiego w kategorii piosenki poetyckiej w Ostródzie, Słupsku, Bydgoszczy, Bielsku Podlaskim 1999 – 2000
14. Wyróżnienia – Ogólnopolskie Spotkania Zamkowe „Śpiewajmy Poezję” 1996, 97, 98
15. Wyróżnienie – XXXIV Studencki Festiwal Piosenki – Kraków 1998
16. Wyróżnienie – Festiwal Artystyczny Młodzieży Akademickiej „FAMA” – Świnoujście 1998

</doc>
<doc id="1615536" url="https://pl.wikipedia.org/wiki?curid=1615536" title="Ursus 710">
Ursus 710

Ursus U 710 – prototypowy ciągnik klasy 1,4, opracowywany w latach 1968–1972, który nie wszedł do seryjnej produkcji. Dla tej rodziny ciągników została specjalnie opracowana przez prof. Edwarda Habicha 3-stopniowa przekładnia planetarna „Trimat” umożliwiająca zmianę biegów „pod obciążeniem”. U-710 ma moc maksymalną porównywalną do ciągnika Ursus C-385. Głównymi konstruktorami tej serii ciągników byli m.in.: Bogumił Bajdecki, Wacław Bolimowski, Jerzy Dąbrowski, Mieczysław Dziedzicki, Leszek Husak, Jerzy Kowalczyk, Edward Pawlikowski, Henryk Szczygieł, Jan Tarasik, Jerzy Wyglądała, Władysław Zawadzki, Janusz Zieliński. Konstrukcja tych ciągników oraz skrzyń przekładniowych była przedmiotem ochrony na podstawie tymczasowych zgłoszeń patentowych.

</doc>
<doc id="1615537" url="https://pl.wikipedia.org/wiki?curid=1615537" title="Kozowa (gmina)">
Kozowa (gmina)

Kozowa – dawna gmina wiejska w powiecie brzeżańskim województwa tarnopolskiego II Rzeczypospolitej. Siedzibą gminy było miasto Kozowa, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dubszcze, Helenków, Kalne, Kozówka, Krzywe, Słoboda Złota, Szczepanów, Teofipólka, Uwsie i Wiktorówka.
W marcu 1937 przyznano obywatelstwo honorowe gminy Marszałkowi Edwardowi Śmigłemu-Rydzowi.
Po II wojnie światowej obszar gminy znalazł się w ZSRR.
Zobacz też: gmina Koziowa

</doc>
<doc id="1615538" url="https://pl.wikipedia.org/wiki?curid=1615538" title="Blackwolf">
Blackwolf

Blackwolf – wietnamski zespół grający folk metal, założony w 2003 roku w mieście Đà Nẵng.
Członkowie.
Byli członkowie

</doc>
<doc id="1615540" url="https://pl.wikipedia.org/wiki?curid=1615540" title="Mykwa w Piasecznie">
Mykwa w Piasecznie

Mykwa w Piasecznie – budynek dawnej mykwy żydowskiej w Piasecznie przy ulicy Zgoda 1A.
Pierwsze wzmianki o mykwie pochodzą z grudnia 1865 z listu Szloma Offmana do magistratu w Piasecznie. Budynek przetrwał mimo zburzenia w 1978 synagogi piaseczyńskiej wraz z otaczającymi ją budynkami. 
Znajdowała się tu siedziba Hufca Związku Harcerstwa Polskiego im. Bohaterów Pokoju, przy czym równocześnie na piętrze znajdowała się kancelaria adwokacka. Później znajdowała się w niej kafejka internetowa oraz sklep zoologiczny. W 2012 został otwarty bar piwny Bar Mykwa, później przez krótki czas lokal zajmował kawiarnio-pub Klimat.
Budynek jest własnością Warszawskiej Gminy Żydowskiej.
Zobacz też.
Piaseczno
Synagoga w Piasecznie
Stara Synagoga w Piasecznie

</doc>
<doc id="1615546" url="https://pl.wikipedia.org/wiki?curid=1615546" title="T'aego Poŭ">
T'aego Poŭ



</doc>
<doc id="1615555" url="https://pl.wikipedia.org/wiki?curid=1615555" title="Dirty Princess">
Dirty Princess

Dirty Princess – hiszpańska trzyosobowa grupa muzyczna
Założycielem Dirty Princess jest Big Toxic, hiszpański didżej, producent, kompozytor muzyki do alternatywnych spektakli teatralnych. Do grupy należą też Nikky Schiller – artystka wideo oraz Yasmin – performerka. Grają połączenie electro, punka i disco. Wykorzystują wizualizacje. Niektóre z nich można zobaczyć w muzeach i galeriach na całym świecie. Hiszpańskie radio państwowe uznało ich za najlepszą kapelę grającą na żywo.

</doc>
<doc id="1615556" url="https://pl.wikipedia.org/wiki?curid=1615556" title="Piętaszek">
Piętaszek



</doc>
<doc id="1615557" url="https://pl.wikipedia.org/wiki?curid=1615557" title="Disgusted">
Disgusted

Disgusted – wietnamski zespół death metalowy założony w 2007 roku. Współpracują z wytwórnią płytową Midnight Sea Records.

</doc>
<doc id="1615558" url="https://pl.wikipedia.org/wiki?curid=1615558" title="L’Ardennais">
L’Ardennais

L’Ardennais – francuski dziennik lokalny wydawany w regionie Ardenów. Siedziba redakcji znajduje się w mieście Charleville-Mézières.
Gazeta została założona w 1992 roku jako dziennik lokalnego czasopisma L’Union, które ukazuje się w regionie Ardenów oraz Szampanii.
Obecnie L’Ardennias należy do grupy medialnej Groupe Hersant Média, która jest właścicielem kilkunastu dzienników oraz innych czasopism wydawanych na terenie Francji Metropolitarnej oraz francuskich terytoriów zamorskich.

</doc>
<doc id="1615567" url="https://pl.wikipedia.org/wiki?curid=1615567" title="USS Card (CVE-11)">
USS Card (CVE-11)

USS Card (AVG-11/ACV-11/CVE-11/CVHE-11/CVU-11/T-CVU-11/T-AKV-40) – amerykański lotniskowiec eskortowy typu "Bogue" z okresu II wojny światowej i drugiej połowy XX wieku.
Stępkę okrętu położono 27 października 1941 jako statku towarowego typu C-3. Nabyty został od Maritime Commission w czasie budowy i przerobiony na lotniskowiec eskortowy. Zwodowany jako AVG 11 (hull 178) 27 lutego 1942 w stoczni Seattle-Tacoma Shipbuilding w Tacomie. Przeklasyfikowany na ACV-11 20 sierpnia 1942. Wszedł do służby 8 listopada 1942, pierwszym dowódcą został komandor J. B. Sykes.
Służba.
II wojna światowa.
Po opuszczeniu San Diego 18 stycznia 1943 "Card" zawinął do Hampton Roads 1 lutego w celu odbycia szkolenia w Zatoce Chesapeake. Przewoził samoloty i żołnierzy w ramach inwazji na Afrykę Północną, z Nowego Jorku do Casablanki (14 maja – 1 czerwca) i do Norfolk wrócił 5 lipca. Został przeklasyfikowany na CVE-11 15 lipca 1943. Z Norfolk wypłynął jako okręt flagowy zespołu TG 21.14, jednej z grup polujących (ang. "hunter-killer group") na niemieckie okręty podwodne. Pierwszy rejs, trwający od 27 lipca do 10 września 1943, przyniósł duże sukcesy. Jego samoloty pokładowe zatopiły U-117 7 sierpnia na pozycji , U-664 9 sierpnia na pozycji , U-525 11 sierpnia na pozycji i U-847 27 sierpnia na pozycji .
Drugi rejs, trwający od 25 września do 9 listopada, okazał się jeszcze większym sukcesem. 4 października samoloty z lotniskowca znalazły miejsce, gdzie cztery okręty podwodne pobierały paliwo i zatopiły dwa z nich: U-460 na pozycji i U-422 na pozycji . Dziewięć dni później ofiarą samolotów stał się U-402 na pozycji , kolejną – U-584, zatopiony na pozycji . Ostatnią, piątą ofiarą był U-405, który w walce na krótki dystans został staranowany i zatopiony przez niszczyciel USS "Borie" (DD-215), który odniósł jednak tak ciężkie uszkodzenia w walce, że musiał później zostać zatopiony przez inny okręt eskorty. Za swoją służbę od 27 lipca do 25 października "Card" wraz ze swoją grupą został uhonorowany Presidential Unit Citation.
"Card" rozpoczął swój trzeci patrol przeciwpodwodny 24 listopada, kierując się na północny Atlantyk. Wieczorem 23 grudnia grupa lotniskowca wpłynęła na obszar działania wilczego stada. "Card" miał 12 "kontaktów" w ciągu 5 godzin. USS "Schenck" (DD-159) zatopił U-645 na pozycji ; inny okręt eskorty USS "Leary" (DD-158) został zatopiony w kombinowanym ataku trzech okrętów podwodnych na pozycji . "Card" odpierał ataki przez całą noc, mając jako eskortę tylko niszczyciel USS "Decatur" (DD-341); w tym czasie "Schenck" ratował ocalałych z "Leary". Grupa wróciła do Norfolk 2 stycznia 1944.
Od 18 marca do 17 maja "Card" operował jako transportowiec pomiędzy Norfolk a Casablanką, następnie przeszedł przegląd. 4 czerwca popłynął do Quonset Point, by przeprowadzić egzaminy kwalifikacyjne pilotów. Wrócił do Norfolk 21 czerwca, by służyć jako centrum grupy TG 22.10. Zespół opuścił Norfolk 25 czerwca. 5 lipca dwa okręty eskorty – USS "Thomas" (DE-102) i USS "Baker" (DE-190) – zatopiły U-233 na pozycji . Trzydziestu rozbitków, w tym ciężko rannego dowódcę U-boota, wzięto na pokład lotniskowca, który wysadził ich następnego dnia w Bostonie.
Następny patrol przeciwpodwodny okręt przeprowadził na Karaibach w dniach 10 lipca – 23 sierpnia. Odbył się on bez szczególnych zdarzeń. 18 września okręt wypłynął jako jednostka flagowa TG 22.2 na patrol w pobliżu Azorów, w tym czasie kooperował z brytyjską Escort Group 9, atakując 12 października okręt podwodny. Po kolejnym patrolu z TG 22.2 (1 grudnia 1944 – 22 stycznia 1945), "Card" wszedł do Philadelphia Naval Shipyard na przegląd trwający do 7 lutego. Następnie transportował samoloty Armii oraz personel Marynarki i Armii do Liverpoolu. Do Norfolk wrócił 12 marca. Od 21 marca do 24 maja lotniskowiec bazował w Quonset Point, prowadząc ćwiczenia pilotów. W dniach 21 – 24 czerwca przewoził samoloty i ludzi do bazy w Guantanamo Bay, następnie przeszedł przez Kanał Panamski, by dostarczyć sprzęt wojskowy do Pearl Harbor i Guam. Do San Diego wrócił 14 sierpnia 1945. Przydzielony do operacji "Magic Carpet", odbył dwa rejsy do Pearl Harbor i jeden na zachodni Pacyfik pomiędzy 21 sierpnia a 16 grudnia 1945, przewożąc członków sił zbrojnych na zachodnie wybrzeże. "Card" opuścił Alamedę w Kalifornii 7 stycznia 1946, kierując się w stronę wschodniego wybrzeża USA. Tam, w Norfolk został wycofany ze służby i przeniesiony do rezerwy 13 maja 1946.
Przeklasyfikowany kolejno na helikopterowy lotniskowiec eskortowy (ang. "helicopter escort carrier") CVHE-11 12 czerwca 1945, lotniskowiec wielozadaniowy (ang. "utility carrier") CVU-11 1 lipca 1958 i transportowiec lotniczy (ang. "aviation transport") AKV-40 7 maja 1959.
Poza Presidential Unit Citation okręt został odznaczony trzema gwiazdami bitewnymi za służbę w czasie II wojny światowej.
Wojna wietnamska.
Okręt został reaktywowany 16 maja 1958 jako USNS "Card" i operował obsadzony cywilną załogą pod kontrolą Military Sea Transportation Service (MSTS) jako transportowiec samolotów.
2 maja 1964, gdy "Card" był zakotwiczony w Sajgonie, północnowietnamscy nurkowie umieścili ładunek wybuchowy, który wybił otwór w kadłubie. "Card" osiadł na głębokości 20 stóp (6,1 m). Został jednak podniesiony z dna 19 maja. Najpierw odholowano go do bazy w Subic Bay, a następnie do bazy w Yokosuce na remont. Wrócił do służby 11 grudnia.
Wycofany ze służby 10 marca 1970, skreślony z listy 15 września i sprzedany na złom w 1971.

</doc>
<doc id="1615568" url="https://pl.wikipedia.org/wiki?curid=1615568" title="Ivan Masařík">
Ivan Masařík

Ivan Masařík (ur. 14 września 1967 r. w Jilemnicach) – czeski biathlonista, dwukrotny wicemistrz świata w biegu drużynowym.
Kariera.
W Pucharze Świata zadebiutował 19 stycznia 1989 roku w Borowcu, kiedy zajął 63. miejsce w biegu indywidualnym. Pierwsze punkty zdobył 20 lutego 1990 roku w Mińsku, zajmując 9. miejsce tej samej konkurencji. Na podium zawodów tego cyklu jedyny raz stanął 13 grudnia 1999 roku w Hochfilzen, kończąc rywalizację w biegu indywidualnym na trzeciej pozycji. W zawodach tych wyprzedzili go jedynie Białorusin Oleg Ryżenkow i Ole Einar Bjørndalen z Norwegii. Najlepsze wyniki osiągał w sezonie 1993/1994, kiedy zajął 23. miejsce w klasyfikacji generalnej.
Podczas mistrzostw świata w Mińsku/Oslo/Kontiolahti w 1990 roku wspólnie z Tomášem Kosem, Janem Matoušem i Jiřím Holubcem zdobył srebrny medal w biegu drużynowym. Na rozgrywanych pięć lat później mistrzostwach świata w Anterselvie powtórzył ten wynik, startując razem z Holubcem, Petrem Garabíkiem i Romanem Dostálem. Był też między innymi dziewiąty w biegu indywidualnym na MŚ 1990.
W 1992 roku wystartował na igrzyskach olimpijskich w Albertville, gdzie zajął 66. miejsce w biegu indywidualnym, dwunaste w sprincie i siódme w sztafecie. Podczas igrzysk w Lillehammer dwa lata później uplasował się na 34. pozycji w biegu indywidualnym i 12. w sztafecie. Najlepszy wynik osiągnął na igrzyskach olimpijskich w Nagano w 1998 roku, zajmując czwarte miejsce w biegu indywidualnym. Walkę o podium przegrał tam z reprezentującym Białoruś Ołeksijem Ajdarowem. Brał też udział w igrzyskach w Salt Lake City w 2002 roku, plasując się na 42. pozycji w biegu indywidualnym i 5. w sztafecie.

</doc>
<doc id="1615570" url="https://pl.wikipedia.org/wiki?curid=1615570" title="USS Card">
USS Card



</doc>
<doc id="1615571" url="https://pl.wikipedia.org/wiki?curid=1615571" title="FK Rzeczyca-2014">
FK Rzeczyca-2014

Futbolny Kłub Rzeczyca-2014 () – białoruski klub piłkarski z siedzibą w Rzeczycy, grający w pierwszej lidze białoruskiej.
Historia.
Klub został założony w 1952 pod nazwą Dniaprowiec Rzeczyca (biał «Дняпровец» Рэчыца). Klub nosił kolejno nazwy: Dniapro (biał. «Дняпро», 1962-1976), Naftawik (biał. «Нафтавік», 1977-1979) i Sputnik (biał. «Спутнік», 1980-1991). W pierwszych rozgrywkach o Mistrzostwo Białorusi w 1992 wystąpił pod nazwą Wiedrycz (biał. «Ведрыч»). W 1996 spadł z Wyższej Ligi i został rozwiązany. W 1997 wznowiono działalność klubu pod nazwą Wiedrycz-97 (biał. «Ведрыч-97»). W roku 2014 został znów przemianowany, tym razem na Rzeczyca-2014 (biał. «Рэчыца-2014»). W 2017 powstał nowy klub o nazwie Sputnik Rzeczyca, który nie ma nic wspólnego z dawnym Sputnikiem. Nowy klub powstał przez przeniesienie siedziby DJuSSz-DSK Homel do Rzeczycy. 

</doc>
<doc id="1615572" url="https://pl.wikipedia.org/wiki?curid=1615572" title="Atalia (królowa)">
Atalia (królowa)

Ataliā (VIII w. p.n.e.) – królowa asyryjska, żona króla Sargona II. Jej grobowiec został odkryty przez irackich archeologów w kwietniu 1989 r. w pałacu Aszurnasirpala II w Kalchu.
Kwestia pochodzenia.
Według niektórych historyków imię królowej jest pochodzenia hebrajskiego i jest poświadczone w Starym Testamencie (np. królowa judzka Atalia). Mogła ona znaleźć się w Asyrii w wyniku deportacji po podboju królestwa Izrael i zdobyciu Samarii w 722 r. p.n.e.

</doc>
<doc id="1615573" url="https://pl.wikipedia.org/wiki?curid=1615573" title="Ray Phillips">
Ray Phillips

Ray Phillips, właśc. Raymond Anthony Phillips (ur. 1 marca 1949 w Cardiff) – perkusista rockowy, najbardziej znany z zespołu Budgie, którego był współzałożycielem i z którym występował w latach 1967–1973.
Po odejściu z zespołu wskutek konfliktu z liderem Burke'em Shelleyem założył mało znany zespół Woman, by wreszcie w 1982 z innym byłym członkiem Budgie – Tonym Bourge'em stworzyć grupę Tredegar, która nagrała jedną płytę o tej samej nazwie. Skład zmieniał się wielokrotnie aż do 1992, kiedy to nastąpił ostateczny koniec zespołu. Wówczas Ray Phillips powołał do życia zespół o nazwie Six Ton Budgie, którego nazwy używała grupa Budgie w początkach swej działalności. Zaprosił do niej m.in. swojego syna.
Six Ton Budgie wykonywała głównie utwory z repertuaru Budgie i Tredegar i koncertowała w małych klubach w Wielkiej Brytanii. W lutym 2009 Ray Phillips rozwiązał grupę i skupił się na nagrywaniu swojego solowego albumu. Zapowiada również wydanie autobiografii.
W kwietniu 2018 roku została wydana jego autobiografia.

</doc>
<doc id="1615574" url="https://pl.wikipedia.org/wiki?curid=1615574" title="USS Card (AVG-11)">
USS Card (AVG-11)



</doc>
<doc id="1615575" url="https://pl.wikipedia.org/wiki?curid=1615575" title="USS Card (CVHE-11)">
USS Card (CVHE-11)



</doc>
<doc id="1615576" url="https://pl.wikipedia.org/wiki?curid=1615576" title="USS Card (ACV-11)">
USS Card (ACV-11)



</doc>
<doc id="1615577" url="https://pl.wikipedia.org/wiki?curid=1615577" title="USS Card (CVU-11)">
USS Card (CVU-11)



</doc>
<doc id="1615578" url="https://pl.wikipedia.org/wiki?curid=1615578" title="USS Card (T-CVU-11)">
USS Card (T-CVU-11)



</doc>
<doc id="1615579" url="https://pl.wikipedia.org/wiki?curid=1615579" title="USS Card (T-AKV-40)">
USS Card (T-AKV-40)



</doc>
<doc id="1615580" url="https://pl.wikipedia.org/wiki?curid=1615580" title="USNS Card (T-CVU-11)">
USNS Card (T-CVU-11)



</doc>
<doc id="1615581" url="https://pl.wikipedia.org/wiki?curid=1615581" title="USNS Card (T-AKV-40)">
USNS Card (T-AKV-40)



</doc>
<doc id="1615583" url="https://pl.wikipedia.org/wiki?curid=1615583" title="Precious Wilson">
Precious Wilson

Precious Wilson (ur. 18 października 1957 w Spanish Town na Jamajce) – brytyjska piosenkarka pop, r&amp;b i disco.
W latach 1974-1979 wokalistka grupy Eruption, następnie do 1993 artystka solowa.
Przypisy.
 

</doc>
<doc id="1615585" url="https://pl.wikipedia.org/wiki?curid=1615585" title="Dana Nĕmcová">
Dana Nĕmcová

Dana Němcová (ur. 14 stycznia 1934 w Moście) – czechosłowacka psycholog, polityk, sygnatariuszka Karty 77.
Życiorys.
Urodziła się Moście, w rodzinie nauczycielskiej. W 1952 ukończyła w Chomutovie. Po zdaniu matury pracowała w szkole podstawowej jako nauczycielka. W latach 1953–1958 studiowała psychologię i filozofię na Uniwersytecie Karola. W czasie studiów została ochrzczona i wyszła za mąż za filozofa Jiříego Němca, jednego z inicjatorów Karty 77. Zaczęła brać udział w seminariach Jana Patočki. Utrzymywała również kontakty z polskimi środowiskami pism „Znak”, „Więź” i „Tygodnik Powszechny”. Zajmowała się przemycaniem zakazanej literatury katolickiej. Po ukończeniu studiów pracowała jako psycholog kliniczny. W połowie lat pięćdziesiątych znalazła się w kręgu zainteresowania Státní bezpečnosti.
Praska Wiosna 1968.
Po wydarzeniach praskiej wiosny w sierpniu 1968 udała się na emigrację do Austrii. Trzy miesiące później wróciła do Pragi. W latach siedemdziesiątych współorganizowała występy Plastic People of the Universe A także festiwale muzyczne zakazanych zespołów undergroundowych. Po uwięzieniu członków zespołu w 1976 organizowała protesty przeciwko ich uwięzieniu. W 1977 podpisała się pod Kartą 77. W 1978 została współzałożycielka Komitetu Obrony Niesprawiedliwie Prześladowanych. W maju 1979 została aresztowana. W areszcie przebywała do października. Została skazana na lata w zawieszeniu pod zarzutem próby obalenia republiki. W 1988 została założycielką Czechosłowackiego Komitetu Helsińskiego. Po aksamitnej rewolucji weszła w skład Zgromadzenia Federalnego. W czerwcu 1990 po wyborach parlamentarnych utrzymała swój mandat. W 1993 była współzałożycielką poradni dla uchodźców Czeskiego Komitetu Helsińskiego. Po śmierci Olgi Havlovej została wybrana na przewodniczącą rady nadzorczej Komitetu Dobrej Woli Olgi Havlovej.

</doc>
<doc id="1615587" url="https://pl.wikipedia.org/wiki?curid=1615587" title="William Legge (2. hrabia Dartmouth)">
William Legge (2. hrabia Dartmouth)

William Legge (ur. 20 czerwca 1731, zm. 7 lipca 1801) – brytyjski arystokrata i polityk, 2. hrabia Dartmouth.
Życiorys.
Był najstarszym synem George’a Legge’a, wicehrabiego Lewisham, i Elizabeth Kaye, córki sir Arthura Kaye’a, 3. baroneta. Po śmierci dziadka w 1750 r. odziedziczył tytuł 2. hrabiego Dartmouth i zasiadł w Izbie Lordów. Należał do grona dobroczyńców londyńskiego Foundling Hospital. Od 1755 r. był wiceprzewodniczącym tej instytucji. W 1754 r. został członkiem Towarzystwa Królewskiego.
W 1765 r. został pierwszym lordem handlu, ale utracił to stanowisko już w 1766 r. Ponownie sprawował je w latach 1772-1775, będąc jednocześnie ministrem kolonii. Następnie został Lordem Tajnej Pieczęci. Początkowo opowiadał się za siłowym rozwiązaniem konfliktu z amerykańskimi koloniami, ale szybko przeszedł na bardziej ugodowe stanowiska i w 1777 r. doradzał kolonistom przyjęcie kompromisowych propozycji lorda Northa.
Dartmouth pozostał ministrem do upadku gabinetu w 1782 r. W 1783 r. został jeszcze na krótko Lordem Stewardem. Zmarł w 1801 r. Na jego cześć nazwano Dartmouth College w stanie New Hampshire. Był wyznawcą metodyzmu.
Rodzina.
11 stycznia 1755 r. poślubił Frances Catherine Nicoll (zm. 24 lipca 1805), córkę sir Charlesa Gountera Nicolla i Elizabeth Blundell, córki Williama Blundella. William i Frances mieli razem pięciu synów i jedną córkę:

</doc>
<doc id="1615588" url="https://pl.wikipedia.org/wiki?curid=1615588" title="Stefan Arczyński">
Stefan Arczyński

Stefan Arczyński (ur. 31 lipca 1916 w Essen, zm. 28 sierpnia 2022 we Wrocławiu) – polski fotograf.
Życiorys.
Urodzony w Niemczech w rodzinie emigrantów z Wielkopolski, syn Wiktora, urzędnika państwowego, działacza Związku Polaków w Niemczech i Heleny z d. Adamskiej (zm. 1918 r.). 
Fotografią zainteresował się już w młodości, w szczególności fotografią sportową. Od 1934 r. uczył się zawodu, a później podjął pracę w usługowym zakładzie fotograficznym w Essen. Wykonywał zdjęcia podczas Letnich Igrzysk Olimpijskich w Berlinie w 1936 r.. W 1937 r. pracował w Mönchengladbach – w firmie, dla której wykonywał fotografie sportowe i teatralne.
Po wybuchu II wojny światowej został wcielony do Luftwaffe i skierowany do Francji; tam zajmował się opracowywaniem fotografii lotniczych. Później przeniesiony do piechoty trafił na front wschodni na Ukrainie. Także i tam nie rozstawał się z aparatem fotograficznym i robił zdjęcia podczas wojny z ZSRR. Ranny pod Stalingradem, trafił do sowieckiego lazaretu i do niewoli na Łotwie. W zwolnieniu go stamtąd dopomogła działalność ojca w Związku Polaków w Niemczech.
W 1946 r., po przebyciu polskiego obozu przejściowego, uzyskał obywatelstwo polskie i najpierw trafił do dolnośląskiej Lubawki, a następnie osiedlił się w Kamiennej Górze, gdzie od 1948 r. prowadził zakład fotograficzny. W 1950 r. przeprowadził się do Wrocławia, gdzie przy ul. Łokietka otworzył fotograficzny zakład usługowy. W 1952 r. poznał Lidię Cichocką, artystkę baletu Opery Wrocławskiej, i dwa lata później wziął z nią ślub.
Uczył fotografii we Wrocławskim Towarzystwie Fotograficznym, w 1951 r. został członkiem ZPAF. Jego fotografie dokumentujące odbudowę Wrocławia i Dolnego Śląska publikowane były m.in. przez wydawnictwo Ossolineum.
Wykonywał zdjęcia na okładki czasopism i do widokówek; fotografował także sztukę – balet i teatr. Przez wiele lat współpracował z reżyserem Henrykiem Tomaszewskim, liczne są też portrety, szczególnie żony Lidii. Dużo podróżował po świecie, obok zdjęć z różnych regionów Polski ma w swym dorobku także fotografie z licznych krajów Europy oraz m.in. z Chin, Indii, Afryki i USA.
Wystawy indywidualne (wybór): 

</doc>
<doc id="1615590" url="https://pl.wikipedia.org/wiki?curid=1615590" title="Janusz Muszyński (dyrygent)">
Janusz Muszyński (dyrygent)

Janusz Muszyński (ur. 21 października 1947 w Koźlu zm. 17 listopada 2013 w Tychach) – polski dyrygent, śpiewak, animator życia muzycznego, autor opracowań chóralnych i instrumentalnych oraz muzyki do spektakli teatralnych, publicysta, pedagog.
Muszyński jest wychowankiem Krzysztofa Missony (dyrygentura w dawnej PWSM w Krakowie), oraz Marii Vardi (śpiew) i Włodzimierza Ormickiego (zespoły wokalne, w PWSM w Katowicach).
Pracował z amatorskimi zespołami działającymi głównie przy parafiach archidiecezji katowickiej. W roku 1977 utworzył Pro Arte Ecclesiastica – wtedy pod nazwą Akademicki Kameralny Zespół Chóralny. W latach 1979–1989 pełnił funkcję kierownika muzycznego na Jasnej Górze, gdzie między innymi reaktywował Kapelę Jasnogórską. W pracy dyrygenckiej współpracował z: Orkiestrą Filharmonii Śląskiej, Orkiestrą Filharmonii Zabrzańskiej, Orkiestra Filharmonii Częstochowskiej, Bielska Orkiestrą Kameralną, Śląską Orkiestrą Kameralną, Orkiestrą Kameralną z Instytutu im. Łysenki we Lwowie.
Jest autorem opracowań na chór i często na orkiestrę wielu pieśni kościelnych na każdy okres roku liturgicznego, oraz wielogłosowych psalmów responsoryjnych. Jako animator życia muzycznego, był realizatorem i wielokrotnie współtwórcą cyklicznych przedsięwzięć muzycznych takich jak: Tyskie Wieczory Kolędowe, Mikołowskie Dni Muzyki, Doraźna Scena Operowa, Regionalne Przeglądy Pieśni Wielkopostnych i Wielkanocnych w Bieruniu, Powiatowe Prezentacje Chórów Kameralnych „Nieszpory Maryjne” w Pszczynie i Kobiórze.
Od roku 1992 był dyrektorem artystycznym Tyskich Wieczorów Kolędowych.

</doc>
<doc id="1615595" url="https://pl.wikipedia.org/wiki?curid=1615595" title="Domingo Alberto Tarasconi">
Domingo Alberto Tarasconi



</doc>
<doc id="1615596" url="https://pl.wikipedia.org/wiki?curid=1615596" title="Kurzany">
Kurzany

Kurzany (ukr. "Куряни", Kuriany) – wieś w rejonie tarnopolskim obwodu tarnopolskiego, założona w 1488 r. W II Rzeczypospolitej miejscowość była siedzibą gminy wiejskiej Kurzany w powiecie brzeżańskim województwa tarnopolskiego. Wieś liczy 830 mieszkańców.

</doc>
<doc id="1615597" url="https://pl.wikipedia.org/wiki?curid=1615597" title="Kurzany (gmina)">
Kurzany (gmina)

Kurzany – dawna gmina wiejska w powiecie brzeżańskim województwa tarnopolskiego II Rzeczypospolitej. Siedzibą gminy były Kurzany.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Demnia, Hucisko, Kurzany, Mieczyszczów, Nadorożniów, Podwysokie, Rohaczyn Miasto, Rohaczyn Wieś i Wólka.
W marcu 1937 przyznano obywatelstwo honorowe gminy Marszałkowi Edwardowi Śmigłemu-Rydzowi.
Po II wojnie światowej obszar gminy znalazł się w ZSRR.

</doc>
<doc id="1615598" url="https://pl.wikipedia.org/wiki?curid=1615598" title="Blaupunkt">
Blaupunkt

Blaupunkt – niemieckie przedsiębiorstwo z siedzibą w Hildesheim produkujące sprzęt elektroniczny, jest też jednym z największych producentów akcesoriów do samochodów na świecie.
Historia.
Przedsiębiorstwo zostało założone w 1923 roku w Berlinie pod firmą Ideal, którą w roku 1938 zmieniono na obecną.
W roku 1944 przedsiębiorstwo korzystało z pracy więźniów hitlerowskich obozów m.in. w Gross-Rosen. Przy lutowaniu obudów radioodbiorników, numerowaniu ich matryc oraz nawijaniu kondensatorów pracowało przymusowo od 30 do 200 więźniów. Kierownikiem był niemiecki więzień polityczny, inż. Kramer. Tuż przed ewakuacją obozu maszyny i narzędzia firmy wywieziono do III Rzeszy.
Po II wojnie światowej, Blaupunkt przeniosła swoją siedzibę i produkcję do miasta Hildesheim. Obecnie większość produktów jest produkowanych za granicą, przykładowo w Tunezji produkowane są głośniki, a w Malezji wszelka elektronika.

</doc>
<doc id="1615600" url="https://pl.wikipedia.org/wiki?curid=1615600" title="Chaitén">
Chaitén



</doc>
<doc id="1615603" url="https://pl.wikipedia.org/wiki?curid=1615603" title="Mieczysław Teodorczyk (oficer)">
Mieczysław Teodorczyk (oficer)

Mieczysław Roman Teodorczyk (ur. 28 lutego 1899 w Łodzi, zm. 4 lutego 1944 w Pomiechówku) – kapitan Wojska Polskiego II RP, uczestnik wojny polsko-bolszewickiej oraz kampanii wrześniowej; żołnierz Polskiej Organizacji Zbrojnej „Znak”, major Armii Krajowej.
Życiorys.
Dzieciństwo i młodość.
Syn Adama i Pauliny z Biedermannów. Od 1906 r. aż do wybuchu I wojny światowej pobierał naukę w szkołach łódzkich. Od 1916 r. kontynuował naukę w Piotrkowie Trybunalskim, a od 1917 r. w gimnazjum w Zaciszu pod Sulejowem, gdzie należał do tajnego skautingu.
W listopadzie 1918 r. wraz z grupą harcerzy uczestniczył w rozbrajaniu Niemców w Sulejowie i w tymże miesiącu wstąpił ochotniczo do Wojska Polskiego. Początkowo służył w 26 pułku piechoty, a od stycznia 1919 r. w Zarządzie Kwaterunkowym Garnizonu Piotrków. Po ukończeniu Szkoły Podoficerskiej w Dęblinie (rok 1919) i Szkoły Podchorążych w Warszawie (lata 1919–1920) został przydzielony do 85 pułku Strzelców Wileńskich.
Jako podchorąży – dowódca plutonu, brał udział w wojnie polsko-bolszewickiej, od sierpnia 1920 r. aż do jej zakończenia. Uczestniczył m.in. w bitwie warszawskiej pod Radzyminem (12–15 sierpnia 1920 r.), manewrze oskrzydlającym bitwy nad Niemnem (22–29 września 1920 r.) oraz w akcji gen. Lucjana Żeligowskiego (od 8 do 15 października 1920 r., tj. do dnia zawieszenia broni z Rosją Sowiecką) – cały czas w szeregach 85 pułku piechoty, wchodzącego w skład 1 Dywizji Litewsko-Białoruskiej. Za okazane męstwo i poniesiony w tej wojnie trud żołnierski, został odznaczony Krzyżem Walecznych i Krzyżem Zasługi Wojsk Litwy Środkowej.
Na dzień 1 czerwca 1921 r. pełnił w stopniu podporucznika służbę w wileńskim pułku piechoty, przemianowanym następnie na 85 pułk piechoty. Dekretem Naczelnika Państwa i Wodza Naczelnego z dnia 3 maja 1922 r. (dekret L. 19400/O.V.) został zweryfikowany w tymże stopniu, ze starszeństwem z dniem 1 września 1920 r. i 1050. lokatą łączną w korpusie oficerów piechoty (była to jednocześnie 33. lokata w starszeństwie).
Następnie pełnił różne funkcje w 85 pułku piechoty, stacjonującym w Nowej Wilejce koło Wilna. Zajmował stanowiska dowódcy plutonu, dowódcy kompanii strzeleckiej, oficera łączności, oficera taborowego, oficera w kancelarii pułku, adiutanta batalionu, adiutanta pułku, dowódcy oddziału sztabowego i referenta oświatowego pułku. W 1922 r. ukończył kurs wychowania fizycznego w Poznaniu, a w roku 1923 kurs metodyczno-oświatowy w Wilnie. Awansowany do stopnia porucznika został ze starszeństwem z dniem 1 marca 1922 r. W latach 1923–1924 zajmował 7. lokatę w swoim starszeństwie wśród poruczników korpusu piechoty i nadal służył w 85 pułku piechoty. W roku 1928 jako porucznik 85 pp zajmował już 6. lokatę w swoim starszeństwie w korpusie piechoty. W 85 pułku piechoty pełnił służbę do 1934 r., zajmując w roku 1930 – 1172. lokatę łączną wśród poruczników piechoty (była to jednocześnie 5. lokata w swoim starszeństwie).
Zarządzeniem Prezydenta Rzeczypospolitej Ignacego Mościckiego z dnia 17 grudnia 1931 r. został awansowany do rangi kapitana, ze starszeństwem z dniem 1 stycznia 1932 r. i 76. lokatą w korpusie oficerów piechoty. Na dzień 1 lipca 1933 r. zajmował już 73. lokatę wśród kapitanów korpusu piechoty w swoim starszeństwie (była to zarazem 1978. lokata łączna pośród kapitanów piechoty).
Dalszy etap kariery wojskowej kapitana Mieczysława Teodorczyka to służba we włocławskim 14 pułku piechoty, do którego został skierowany na podstawie zarządzenia Ministra Spraw Wojskowych opublikowanego w dniu 7 czerwca 1934 r. Na dzień 4 września 1934 r. pełnił już obowiązki dowódcy 7 kompanii w III batalionie 14 pułku piechoty. W dniu 5 czerwca 1935 r. zajmował 1701. lokatę łączną wśród kapitanów korpusu piechoty (była to jednocześnie 71. lokata w swoim starszeństwie). W latach 1935–1937 był komendantem przysposobienia wojskowego i wychowania fizycznego na powiat nieszawski, z miejscem urzędowania w Aleksandrowie Kujawskim. W 1938 r. ukończył kurs dowódców kompanii w Centrum Wyszkolenia Piechoty w Rembertowie. Na dzień 16 marca 1938 r. piastował stanowisko dowódcy 2 kompanii w I batalionie 14 pp. W październiku tego samego roku brał udział w operacji zaolziańskiej (jako dowódca 1 kompanii strzeleckiej w zbiorczym batalionie wystawionym przez 14 pułk piechoty). W 1939 r. uczestniczył w kursie referentów wyższych dowództw w Trauguttowie k. Brześcia nad Bugiem. Na dzień 23 marca 1939 r. zajmował 36. lokatę wśród kapitanów korpusu piechoty w swoim starszeństwie i pełnił nadal funkcję dowódcy 2 kompanii w I/14 pp. Rozkazem organizacyjnym Nr 3 z dnia 26 maja 1939 r. został ponownie wyznaczony, przez p.o. dowódcy 14 pułku piechoty ppłk. Władysława Dzióbka, na stanowisko dowódcy 2 kompanii strzeleckiej tegoż pułku.
II wojna światowa.
W kampanii wrześniowej uczestniczył na stanowisku dowódcy 2 kompanii batalionu ON „Starogard”, w składzie Oddziału Wydzielonego „Wisła”. Oddział ten osłaniał w końcu sierpnia 1939 r. (wzdłuż Wisły od strony Prus Wschodnich, między Gniewem a Opaleniem) ewentualną interwencję Wojska Polskiego w wolnym mieście Gdańsku. Z chwilą wybuchu wojny, zgodnie z rozkazem, jako jeden z niewielu zwartych oddziałów, wycofał się z „korytarza”, przekraczając Wisłę pod Sartowicami (w dniu 3 września). Po potyczce ze spadochroniarzami niemieckimi w okolicy Wabcza, forsownym nocnym marszem, wraz z kilkoma jeńcami, dotarł w dniu 4 września do Torunia. Po reorganizacji przeprowadzonej na terenie poligonu toruńskiego (w dniach 5–6 września) wszedł w skład 24 pułku 27 Dywizji Piechoty. Dywizja ta osłaniała odwrót Armii „Pomorze” i Armii „Poznań” wzdłuż lewego brzegu Wisły, aż do czasu rozpoczęcia bitwy nad Bzurą.
W końcu września 1939 r., w okolicy Sochaczewa, Mieczysław Teodorczyk został postrzelony w lewe płuco i dostał się do niewoli niemieckiej. Dzięki pomocy życzliwych ludzi zdołał zbiec ze szpitala.
Od listopada 1939 r. uczestniczył w działaniach konspiracyjnych - na terenie powiatu włocławskiego i powiatów sąsiednich tworzył, przy pomocy oficerów rezerwy i podoficerów 14 pułku piechoty, Pułk Ziemi Kujawskiej WP. W 1940 r., poszukiwany listami gończymi i z wyznaczoną nagrodą pieniężną za jego wydanie, przeniósł się na teren północnego Mazowsza. Ukrywał się w Płocku i Sierpcu pod nazwiskiem Tadeusz Opolski.
Był współorganizatorem Polskiej Organizacji Zbrojnej „Znak” (POZ) na tym terenie, komendantem Obwodu Sierpc. Od sierpnia 1941 r., rozkazem nr 8 Komendy Głównej POZ, został komendantem Okręgu III Mazowsze tej organizacji. Stanowisko to zajmował do maja 1942 r.
W konspiracji przyjął pseudonim "Roman". Oficjalnym organem prasowym Komendy Okręgu III Mazowsze POZ była "Polska Podziemna", powstała z inicjatywy "Romana" i zawierająca m.in. teksty autorstwa Mieczysława Teodorczyka. Nakład tej gazety wynosił 100-200 egzemplarzy. Wydawano także w Józefkowie k. Skępego gazetkę "Iskra Wolności". Podczas częstych podróży po terenie podległych mu powiatów przebierał się w mundur kolejarski. Jedna z odpraw, w których uczestniczył "Roman", odbyła się w Suminie k. Lipna, w siedzibie Prądzyńskich.
Po scaleniu POZ „Znak” z Armią Krajową, w dniu 28 sierpnia 1942 r. Mieczysław Teodorczyk został przeniesiony do Warszawy i awansowany z dniem 11 listopada 1942 r. do stopnia majora, a następnie mianowany szefem Wydziału III, w mieszczącym się tu sztabie Komendy Podokręgu Północnego Obszaru Warszawa AK (według niektórych źródeł pełnił również funkcję zastępcy Komendanta Podokręgu, ppłk. Tadeusza Tabaczyńskiego – „Krupy”). Wykładał także w konspiracyjnej Szkole Podchorążych Rezerwy Piechoty.
W dniu 17 lutego 1943 r. został aresztowany przez Gestapo na rogu ul. Marszałkowskiej i Wilczej. Więziony był kolejno w: Alejach Szucha, Modlinie, Płocku, Poznaniu, Bydgoszczy i Berlinie. Wielokrotnie torturowany. Został powieszony dnia 4 lutego 1944 roku w Forcie III w Pomiechówku k. Modlina wraz ze 106 żołnierzami podziemia. Po wojnie ekshumowano ich prochy na miejscowy cmentarz.
Po śmierci.
Na jego cześć grupa likwidacyjna Okręgowego Kierownictwa Walki Podziemnej m. st. Warszawy, utworzona w grudniu 1943 r. i dowodzona przez byłego podwładnego z POZ Stanisława Sękowskiego – „Rugię”, została nazwana: Grupa Bojowa „Roman”.
Mjr Mieczysław Teodorczyk został pośmiertnie przedstawiony przez komendanta Podokręgu Północ AK (płk. Ludomira Wysockiego ps. „Mróz”) do awansu na stopień podpułkownika i odznaczenia Krzyżem Srebrnym Orderu Wojennego Virtuti Militari. Wniosek został złożony w 1944 r. na ręce komendanta Obszaru Warszawskiego AK gen. bryg. Albina Skroczyńskiego ps. „Łaszcz”. W styczniu 1945 r. wniosek zatwierdzono rozkazem Komendanta Głównego Armii Krajowej gen. bryg. Leopolda Okulickiego ps. „Kobra”, „Niedźwiadek”.
Rozkazy podpisywane przez Mieczysława Teodorczyka, jako komendanta okręgu III Mazowsze POZ, zostały znalezione w metalowej skrzynce podczas prac budowlanych prowadzonych w Płocku. Przechowywane są obecnie w płockim Muzeum Ziemi Mazowieckiej. Eksponowane były m.in. na wystawach: "Płocczanie w II Wojnie Światowej" (styczeń - marzec 1980 r.) oraz "Wojenne losy Płocczan" (w 1989 r.).
Rodzina.
Od 1923 roku żonaty z Władysławą, z domu Wirpszo (1899–1963), która w latach okupacji była członkiem ruchu oporu na Wileńszczyźnie. W listopadzie 1950 r. została aresztowana we Włocławku, w związku ze sprawą Stanisława Sękowskiego, a w kwietniu 1951 r. skazana przez Wojskowy Sąd Rejonowy w Warszawie na 7 lat więzienia. Wyrok odbywała w więzieniu przy ul. Ratuszowej w Warszawie i w więzieniu kobiecym w Fordonie. Została zwolniona w styczniu 1955 roku ze względu na zły stan zdrowia. Zmarła w 1963 r. w Toruniu.
Mieli dwoje dzieci:
Córka Aleksandra (ur. 1926), łączniczka VII Wileńskiej Brygady AK ps. „Jagienka”. Po ukończeniu studiów polonistycznych na Uniwersytecie Mikołaja Kopernika w Toruniu (rok 1951) pracowała jako nauczycielka, w 1987 r. przeszła na emeryturę. Zmarła w 2010 r. w Toruniu.
Syn Waldemar (ur. 1928), żołnierz VII Wileńskiej Brygady AK, więziony od listopada 1950 r. (jak matka) do marca 1952 r. Uzyskał zaocznie dyplom magistra inżyniera włókiennictwa na Politechnice Łódzkiej (rok 1963), a następnie pracował w Zakładach Celulozowo-Papierniczych we Włocławku. Od 1977 r., po zawale serca, na rencie inwalidzkiej. Zmarł w 2002 r. we Włocławku.

</doc>
<doc id="1615604" url="https://pl.wikipedia.org/wiki?curid=1615604" title="Narajów Miasto (gmina)">
Narajów Miasto (gmina)

Narajów Miasto (1941–44 gmina "Narajów") – dawna gmina wiejska w powiecie brzeżańskim województwa tarnopolskiego II Rzeczypospolitej. Siedzibą gminy był Narajów Miasto.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Narajów Miasto i Narajów Wieś.
W marcu 1937 przyznano obywatelstwo honorowe gminy Marszałkowi Edwardowi Śmigłemu-Rydzowi.
Po II wojnie światowej obszar gminy znalazł się w ZSRR.

</doc>
<doc id="1615609" url="https://pl.wikipedia.org/wiki?curid=1615609" title="Matzuba">
Matzuba



</doc>
<doc id="1615611" url="https://pl.wikipedia.org/wiki?curid=1615611" title="Języki tybeto-birmańskie">
Języki tybeto-birmańskie

Języki tybeto-birmańskie – grupa ok. 330 języków używanych w regionie himalajskim, południowych Chinach i Południowo-wschodniej Azji.
W zależności od sposobu klasyfikacji traktuje się je jako:
Główne języki.
Języki mające ponad milion użytkowników:
Klasyfikacja języków tybeto-birmańskich.
Nie osiągnięto pełnego konsensusu co do stopnia pokrewieństwa poszczególnych języków tybeto-birmańskich, prowadzone badania przynoszą wciąż nowe dane. Dotychczasowe ustalenia (2003) pozwalają na dokonanie roboczego podziału języków na następujące podgrupy:

</doc>
<doc id="1615612" url="https://pl.wikipedia.org/wiki?curid=1615612" title="Lincoln Boulevard">
Lincoln Boulevard

Lincoln Boulevard – ulica w hrabstwie Los Angeles biegnąca w pobliżu wybrzeża Oceanu Spokojnego w kierunku północnowschodnim / południowozachodnim. Przebiega przez następujące położone nad oceanem dzielnice i miasta wchodzące w skład hrabstwa Los Angeles: Santa Monica, Venice, Marina del Rey, Playa Vista i Westchester. Zaczyna się przy San Vicente Boulevard w Santa Monica kończy przy Międzynarodowym Porcie Lotniczym w Los Angeles (LAX). Długość Lincoln Blvd. to ok. 13 km.
Przy Lincoln Blvd. położona jest jedna z najważniejszych uczelni Los Angeles – Loyola Marymount University (LMU).

</doc>
<doc id="1615622" url="https://pl.wikipedia.org/wiki?curid=1615622" title="Oflag XII A Hadamar">
Oflag XII A Hadamar

Oflag XII A Hadamar – niemiecki obóz jeniecki (Oflag) dla oficerów polskich podczas II wojny światowej, ulokowany w Hadamar w zachodnich Niemczech.
Obóz utworzono w listopadzie 1939. W czerwcu 1942 przemianowano go na Oflag XII-B. Obóz wyzwoliły wojska amerykańskie 26 marca 1945.

</doc>
<doc id="1615623" url="https://pl.wikipedia.org/wiki?curid=1615623" title="Płaucza Mała">
Płaucza Mała

Płaucza Mała – wieś w rejonie tarnopolskim obwodu tarnopolskiego. W II Rzeczypospolitej miejscowość była siedzibą gminy wiejskiej Płaucza Mała w powiecie brzeżańskim województwa tarnopolskiego. Wieś liczy 489 mieszkańców.
Linki zewnętrzne.
Płaucza Mała na stronie Rady Najwyższej Ukrainy

</doc>
<doc id="1615624" url="https://pl.wikipedia.org/wiki?curid=1615624" title="Płaucza Mała (gmina)">
Płaucza Mała (gmina)

Płaucza Mała – dawna gmina wiejska w powiecie brzeżańskim województwa tarnopolskiego II Rzeczypospolitej. Siedzibą gminy była Płaucza Mała.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Augustówka, Chorobrów, Chorościec, Glinna, Płaucza Mała, Płaucza Wielka i Złoczówka.
W marcu 1937 przyznano obywatelstwo honorowe gminy Marszałkowi Edwardowi Śmigłemu-Rydzowi.
Pod okupacją, jako jedyna gmina powiatu brzeżańskiego, weszła w skład powiatu tarnopolskiego.
Po II wojnie światowej obszar gminy znalazł się w ZSRR.

</doc>
<doc id="1615627" url="https://pl.wikipedia.org/wiki?curid=1615627" title="Visakhapatnam (dystrykt)">
Visakhapatnam (dystrykt)

Visakhapatnam (, ) – jeden z 23 dystryktów indyjskiego stanu Andhra Pradesh. Położony jest na północno-wschodnim wybrzeżu tego stanu pomiędzy 17°15' a 18°32' N oraz 81°54' a 83°30' E. Na zachodzie i na północy sąsiaduje ze stanem Orisa, na północy również częściowo z dystryktem Vizianagaram. Na południu graniczy z dystryktem East Godavari, a na wschodzie opiera się o Zatokę Bengalską.
Topografia.
Z topograficznego punktu widzenia można tu wyróżnić dwie strefy: bardziej zaludnioną nadbrzeżną, równinną oraz mniej zaludnioną - wyżynną (zwaną tu po angielsku Agency Division). Wysokość pierwszej nie przekracza 75 m n.p.m. Równina ta przecięta jest rzekami Sarada, Varaha oraz Thandava praktycznie bez żadnych śladów sztucznych systemów irygacyjnych. Wzdłuż linii brzegowej rozciąga się cała seria piaszczystych i słonych mokradeł. Na pewnych fragmentach pasa nadmorskiego wzgórza przybliżają się do brzegu tworząc naturalne porty, w tym Visakhapatnam – największy naturalny port w tym obszarze geograficznym. Drugą strefę tworzy masyw Wschodnich Ghatów z wysokością ok. 900 m n.p.m. i kilkoma szczytami przekraczającymi 1200 m n.p.m. pokryty rozległym lasem Sankaram. Korzystna konfiguracja terenu pozwoliła tu na wybudowanie kilku budowli hydroenergetycznych.
Klimat.
Klimat tego dystryktu jest bardzo zróżnicowany w zależności od miejsca. W pasie przybrzeżnym klimat jest wilgotny i stosunkowo łagodny. W miarę przesuwania się w głąb lądu staje się gorętszy, ale w obszarach górskich jest chłodny. Przed grudniem temperatura spada do ok. 18,8 °C w czasie południowo-zachodniego monsunu. Odwrotna sytuacja ma miejsce pod koniec maja, gdy temperatura osiąga swe maksimum 37,4 °C (pomiary w stacji meteorologicznej na lotnisku Visakhapatnam). Suma rocznych opadów sięga 1200 mm, z czego 53,9% przypada na monsun południowo-zachodni, 24,8% na monsun północno-wschodni. Pozostałe opady przypadają na krótkie letnie „prysznice” () oraz opady zimowe. Mimo wysokiej rocznej sumy opadów, dystrykt odczuwa dotkliwie brak wody na skutek małej retencji spowodowanej brakiem właściwie zaprojektowanego systemu irygacyjnego.
Gleby i wykorzystanie ziemi.
W dystrykcie Visakhapatnam dominują przesiąkliwe czerwone gliniaste gleby ferralitowe o słabej teksturze, obejmując swoim zasięgiem 69,9% wsi dystryktu. Gleby piaskowe stanowią 19,2% terenu i zlokalizowane są głównie w pasie nadbrzeżnym. Niewielkie ilości czarnoziemu występują w pięciu talukach: K.Kotapadu, Devarapalli, Cheedikada, Paderu oraz Hukumpeta. Ocenia się, że W całym dystrykcie aż 45% gleb ma niską zawartość składników organicznych. Z całej powierzchni dystryktu 30,5% jest ziemią orną, natomiast 42,1% stanowią lasy. Pozostała część klasyfikowana jest jako „nieurodzajne i nie nadające się do uprawy” (11,6%) oraz „ziemia przeznaczona do użytku poza-rolnego” (8,9%). 
Gospodarka rolna, hodowlana i rybołówstwo.
Gospodarka rolna jest głównym źródłem utrzymania prawie 70% gospodarstw. Ryż (szczególnie niełuskany) stanowi główny produkt spożywczy ludności dystryktu. Wśród ważnych roślin uprawianych tu należy wymienić trzcinę cukrową, orzeszki ziemne, sezam i chilli. Z uwagi na słabość miejscowych systemów irygacyjnych plony są niskie. Ważną rolę gospodarczą odgrywa hodowla zdominowana przez zwierzęta dostarczające mleko, w tym owce i kozy. Rybołówstwo skupia się głównie w 59 wioskach rybackich rozciągniętych wzdłuż 132 km wybrzeża dając zatrudnienie 13 000 rodzin rybackich. Nieznaczna część odłowów pochodzi ze zbiorników zaporowych Thandava i Raiwada.
Minerały.
W dystrykcie Visakhapatnam występują liczne surowce mineralne, w tym: boksyt, apatyt, kalcyt, mika, kwarc, czerwona i żółta ochra, skały wapienne i złoża gliny.
Przemysł.
Na szybki rozwój przemysłu w tym dystrykcie oddziaływały rozmaite czynniki, wśród których w pierwszym rzędzie należy wymienić decyzję o utworzeniu bazy Marynarki Wojennej Indii w stolicy dystryktu. Decyzja ta pociągnęła za sobą rozwój przemysłu metalurgicznego (w tym hutniczego), przemysłu stoczniowego, rafineryjnego i tworzyw sztucznych. Konieczność zapewnienia dla armii odpowiedniej logistyki pociągnęła za sobą rozwój przemysłu i przetwórstwa rolniczego (nawozy sztuczne, cukrownie, młyny, cegielnie). Łącznie cały projekt przewidywał docelowe utworzenie 25 000 miejsc roboczych. Z danych statystycznych za lata 2002–2003 wynika, że w dystrykcie zarejestrowano 1063 fabryki zatrudniające 77 203 pracowników. Ze znaczących zakładów wielkiego przemysłu wyróżnia się tu następujące firmy: Hindustan Shipyard, Hindustan Petroleum Corporation, Coromandal Fertilisers, Bharat Heavy Plates and Vessels, L.G.Polymers Ltd., Hindustan Zinc Plant, Visakhapatnam Steel Plant.
Transport i łączność.
Łączna długość dróg w dystrykcie wynosi 7 336 km, w tym Droga Krajowa Nr 5 – 134 km i drogi stanowe – łącznie 277 km. W latach 2002–2003 zarejestrowano 390 322 pojazdów w tym 326 295 motocykli. W dystrykcie jest 660 urzędów pocztowych, 7 urzędów telegraficznych oraz 96 central telefonicznych obsługujących 156 993 abonentów dystryktu.

</doc>
<doc id="1615628" url="https://pl.wikipedia.org/wiki?curid=1615628" title="Kodoha">
Kodoha



</doc>
<doc id="1615630" url="https://pl.wikipedia.org/wiki?curid=1615630" title="Potutory">
Potutory

Potutory – wieś w rejonie tarnopolskim (do 2020 brzeżańskim) obwodu tarnopolskiego.
Historia.
Założona w 1453. W II Rzeczypospolitej miejscowość była siedzibą gminy wiejskiej Potutory w powiecie brzeżańskim województwa tarnopolskiego i węzłową stacją kolejową (linia Lwów – Brzeżany – Podhajce i linia Tarnopol – Chodorów – Stryj – Zakarpacie).
W Potutorach urodził się Karol Zaprutkiewicz (1892–1940), major piechoty Wojska Polskiego.

</doc>
<doc id="1615631" url="https://pl.wikipedia.org/wiki?curid=1615631" title="Potutory (gmina)">
Potutory (gmina)

Potutory – dawna gmina wiejska w powiecie brzeżańskim województwa tarnopolskiego II Rzeczypospolitej. Siedzibą gminy była Kolonja Potutory.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Kotów, Litiatyn, Olchowiec, Posuchów, Potutory, Rybniki, Sarańczuki, Trościaniec i Żółnówka.
W marcu 1937 przyznano obywatelstwo honorowe gminy Marszałkowi Edwardowi Śmigłemu-Rydzowi.
Po II wojnie światowej obszar gminy znalazł się w ZSRR.

</doc>
<doc id="1615632" url="https://pl.wikipedia.org/wiki?curid=1615632" title="Janez Ožbolt">
Janez Ožbolt

Janez Ožbolt (ur. 22 sierpnia 1970 w Postojnie) – słoweński biathlonista, jego największym sukcesem jest 5. miejsce w sztafecie w czasie Mistrzostw Świata w 2003 roku. Pięć razy reprezentował swój kraj na zimowych igrzyskach olimpijskich.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1615640" url="https://pl.wikipedia.org/wiki?curid=1615640" title="Naqi’a">
Naqi’a

Naqi’a (sem. "Naqi’a"), Zakutu (akad. "Zakūtu") – asyryjska królowa, jedna z małżonek Sennacheryba (704–681 p.n.e.), matka Asarhaddona (681–669 p.n.e.) i babka Aszurbanipala (669–627? p.n.e.).
Królowa ta była najprawdopodobniej kobietą pochodzenia aramejskiego na co wskazuje jej zachodniosemickie imię Naqi’a, znaczące „czysta”. W Asyrii znana ona była również pod imieniem Zakutu, będącym akadyjskim odpowiednikiem imienia Naqi’a. Zyskała ona przychylność Sennacheryba i stała się jedną z jego żon. Jej pozycja i wpływy znacznie wzrosły po śmierci Aszur-nadin-szumiego, najstarszego syna Sennacheryba z innej żony, kiedy to jej własny syn Asarhaddon stał się następcą asyryjskiego tronu. Po objęciu władzy Asarhaddon pozostawał pod dużym wpływem swej matki, która wywierała bezpośredni wpływ na bieżące sprawy państwa. Posiadała część pałacu do własnego użytku i otrzymywała regularne raporty dotyczące zdrowia jej syna. To ona doprowadziła do wyznaczenia na następcę asyryjskiego tronu Aszurbanipala, a nie jego starszego brata Szamasz-szuma-ukina, który wyznaczony został na króla Babilonii. Jej wpływ wzrósł jeszcze bardziej po śmierci Asarhaddona w czasie wyprawy wojennej w 669 r. p.n.e. By uniknąć powtórzenia się zaburzeń, jakie miały miejsce na początku panowania Asarhaddona, skłoniła do złożenia przysięgi wierności Aszurbanipalowi elity asyryjskie. Zmarła najprawdopodobniej krótko po koronacji Aszurbanipala.
Naqi’a/Zakutu ze względu na długość życia, silną osobowość i znaczenie jakie zdobyła na dworze asyryjskim, obok Sammu-ramat należy do nielicznych kobiet, które zapisały się w historii Asyrii.

</doc>
<doc id="1615641" url="https://pl.wikipedia.org/wiki?curid=1615641" title="Oppiella nova">
Oppiella nova

Oppiella nova – gatunek mechowca z rodziny Oppidae. Długość ciała 220-320 μm. Prawdopodobnie najliczniejszy i najszerzej rozprzestrzeniony lądowy stawonóg na świecie.

</doc>
<doc id="1615646" url="https://pl.wikipedia.org/wiki?curid=1615646" title="Cassis song">
Cassis song



</doc>
<doc id="1615647" url="https://pl.wikipedia.org/wiki?curid=1615647" title="Promocja w marketingu">
Promocja w marketingu



</doc>
<doc id="1615651" url="https://pl.wikipedia.org/wiki?curid=1615651" title="Lotto Volley League">
Lotto Volley League

Lotto Volley League – najwyższa w hierarchii klasa męskich ligowych rozgrywek siatkarskich w Belgii założona w 1944 roku.

</doc>
<doc id="1615652" url="https://pl.wikipedia.org/wiki?curid=1615652" title="Małgorzata Mikołajczyk">
Małgorzata Mikołajczyk

Małgorzata Mikołajczyk (ur. 4 listopada 1966 we Wrocławiu) – polska matematyczka, dydaktyk i popularyzator matematyki, od 2009 roku kierownik Pracowni Dydaktyki Matematyki Instytutu Matematycznego Uniwersytetu Wrocławskiego. Autorka ponad 200 publikacji naukowych i popularnonaukowych.
Życiorys.
Ukończyła XIV Liceum Ogólnokształcące we Wrocławiu i studia matematyczne na Uniwersytecie Wrocławskim. Działa w Fundacji Matematyków Wrocławskich. Organizatorka wielu popularnych konkursów matematycznych w województwie dolnośląskim (m.in. Dolnośląskie Mecze Matematyczne, Maraton Matematyczny, Wrocławskie Matematyczne Marsze na Orientację, Konkurs Matematyczny KO-MA, Mistrzostwa Wrocławia w Szybkim Liczeniu, Mistrzostwa w Geometrii Elementarnej, Konkursu Matematycznego Origami "Żuraw" i innych) oraz imprez popularnonaukowych (Dolnośląski Festiwal Nauki, Wrocławskie Spotkania Matematyczne, Zimowe Szkoły Matematyki, Letnie Obozy Naukowe). Redaktor naczelny "Magazynu Miłośników Matematyki" i "Wrocławskiego Portalu Matematycznego". Zajmuje się doskonaleniem zawodowym nauczycieli matematyki, będąc kierownikiem m.in. seminarium dla nauczycieli 'I3 = Inspiracja * Indywidualizacja * Interdyscyplinarność' w Instytucie Matematycznym Uniwersytetu Wrocławskiego, studiów podyplomowych 'Nowoczesne Metody Nauczania Matematyki' w Instytucie Matematycznym Polskiej Akademii Nauk oraz kursów zawodowego języka angielskiego dla matematyków 'English for Mathematics Teachers'.
Za działalność popularyzatorską i edukacyjną wyróżniona w 2006 roku medalem Komisji Edukacji Narodowej, w 2010 roku Nagrodą Prezydenta Wrocławia oraz w 2012 roku nagrodą główną im. Samuela Dicksteina Polskiego Towarzystwa Matematycznego.

</doc>
<doc id="1615655" url="https://pl.wikipedia.org/wiki?curid=1615655" title="Aleksander Grajf">
Aleksander Grajf

Aleksander "Sašo" Grajf (ur. 25 czerwca 1965 w Mariborze) – słoweński biathlonista i biegacz narciarski reprezentujący Jugosławię i Słowenię. Uczestnik pięciu zimowych igrzysk olimpijskich: dwukrotnie jako biegacz narciarski w reprezentacji Jugosławii (Sarajewo 1984, Calgary 1988) i trzykrotnie jako biathlonista w reprezentacji Słowenii (Albertville 1992, Nagano 1998, Salt Lake City 2002).
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1615660" url="https://pl.wikipedia.org/wiki?curid=1615660" title="Józef Duda">
Józef Duda

Józef Duda (ur. 16 lutego 1911 w Skoczowie, zm. 2 czerwca 1959 w Poznaniu) – polski botanik i mikrobiolog, profesor Wyższej Szkoły Rolniczej w Poznaniu, rektor elekt tej uczelni.
Życiorys.
Urodził się 16 lutego 1911 w Skoczowie w rodzinie chłopskiej Jerzego Dudy i Ewy z Dustorów. Nauki szkolne pobierał w Skoczowie i Cieszynie, tamże w 1931 zdał egzamin dojrzałości. Rozpoczął wówczas studia biologiczne na Wydziale Matematyczno-Przyrodniczym Uniwersytetu Poznańskiego, uwieńczone magisterium ze specjalnością fizjologia roślin (1936). Jeszcze przed uzyskaniem dyplomu magistra pracował w Poznaniu jako nauczyciel szkół powszechnych i średnich. Był także jako wolontariusz asystentem w Katedrze Botaniki Ogólnej Uniwersytetu Poznańskiego, a po ukończeniu studiów – młodszym asystentem w Katedrze Fizjologii Roślin na Wydziale Rolniczo-Leśnym tej uczelni.
Okres okupacji spędzał od listopada 1939 na Śląsku Cieszyńskim, od lutego 1941 przebywał na ziemi zamojskiej i krakowskiej. Był zaangażowany w tajne nauczanie. W marcu 1945 znalazł się ponownie w Poznaniu i przystąpił do prac organizacyjnych na Wydziale Rolniczo-Leśnym Uniwersytetu. Znalazł zatrudnienie jako starszy asystent w Katedrze Fizjologii Roślin i Chemii Rolnej. Szybko podnosił swoje kwalifikacje i w kwietniu 1946 obronił rozprawę doktorską "Wpływ niektórych związków koloidowych na pobieranie azotanu amonu i fosforanu amonu przez korzenie roślin". W latach 1949-1951 był adiunktem w Katedrze Chemii Rolnej oraz wykładowcą w Państwowej Szkole Ogrodniczej.
W 1952 przystąpił do organizacji i został pierwszym kierownikiem Katedry Mikrobiologii Rolnej. Jednostka ta weszła już w skład innej uczelni – Wyższej Szkoły Rolniczej w Poznaniu. Duda należał do najaktywniejszych organizatorów Wyższej Szkoły Rolniczej i od początku jej istnienia pełnił szereg funkcji organizacyjnych; w latach 1952-1953 był prodziekanem Wydziału Rolniczego i kierownikiem Studium Ogrodniczego przy tym wydziale, w roku akademickim 1953/1954 oraz 1956/1957 pełnił funkcję prorektora. Wiele starań włożył w budowę i rozbudowę akademików na Sołaczu i Winogradach. W 1954 mianowany został docentem, a w 1959 – profesorem nadzwyczajnym.
W pracy naukowej zajmował się fizjologią roślin oraz mikrobiologią rolną, szczególnie biochemią i ekologią drobnoustrojów glebowych oraz wpływem biocydów na mikroflorę glebową. Ogłosił kilkanaście artykułów i komunikatów ze swoich badań, m.in. "Zastosowanie metody głębinowej w hodowli azotobaktera" („Acta Microbiologica Polonica”, 1956), "Wpływ HCH i Chlordanu na mikroflorę gleby" („Acta Microbiologica Polonica”, 1958). Był również współautorem kilkakrotnie wznawianych podręczników akademickich "Fizjologia roślin" (1948, ze Stefanem Gumińskim) i "Mikrobiologia rolnicza" (1955, z Karolem Zodrowem).
Duda należał m.in. do Polskiego Towarzystwa Biologicznego, Polskiego Towarzystwa Mikrobiologicznego, Poznańskiego Towarzystwa Przyjaciół Nauk. 19 maja 1959 wybrany został na rektora Wyższej Szkoły Rolniczej jako następca kończącego kadencję Kazimierza Gawęckiego, ale zmarł nagle już dwa tygodnie później, 2 czerwca 1959; funkcji nie zdążył objąć, nowym rektorem uczelni został Władysław Węgorek.
Odznaczenia.
Odznaczony został m.in. Medalem 10-lecia Polski Ludowej i Złotym Krzyżem Zasługi.
Życie prywatne.
Żonaty był od 1945 z Heleną z domu Rycaj, nauczycielką, miał dwoje dzieci – syna Jacka Władysława (ur. 1946) i córkę Annę Ewę (ur. 1948).

</doc>
<doc id="1615666" url="https://pl.wikipedia.org/wiki?curid=1615666" title="Tomas Globočnik">
Tomas Globočnik

Tomas Globočnik (ur. 17 kwietnia 1972 w Kranju) – słoweński biathlonista oraz biegacz narciarski. W biegach narciarskich startował przez 6 lat, do 1994 roku, kiedy to rozpoczął starty w biathlonie.
Jego największym sukcesem było 5. miejsce w biegu indywidualnym oraz w sztafecie w czasie biathlonowych mistrzostw świata w 2000 roku. W 1997 zdobył brązowy medal mistrzostw Europy w sprincie.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1615668" url="https://pl.wikipedia.org/wiki?curid=1615668" title="Stadio Giorgio Ascarelli">
Stadio Giorgio Ascarelli

Stadio Giorgio Ascarelli (zwany również Stadio Partenopeo) - stadion znajdujący się w mieście Neapol we Włoszech. Na tym obiekcie rozegrano dwa mecze Mistrzostw Świata w Piłce Nożnej 1934. Stadion został zniszczony w czasie II wojny światowej podczas bombardowań. Swoje mecze rozgrywał na nim zespół SSC Napoli. Jego pojemność wynosiła 40 000.

</doc>
<doc id="1615670" url="https://pl.wikipedia.org/wiki?curid=1615670" title="Daszgyn Giulmamedow">
Daszgyn Giulmamedow

Daszgyn Giulmamed ogli Guilmamedow (ur. 12 września 1977 w Kaczagani, municypium Marneuli, Gruzińska SRR) – lider Turków i Azerów Gruzji. Działacz polityczno-społeczny Gruzji i Azerbejdżanu. Prezydent Konfederacji Turków Gruzji. W latach 2008–2009 Dyrektor Wykonawczy Międzynarodowej Аgencji Bezpieczeństwa Informacji (TIIB). W latach 2002–2011 prezydent Zgromadzenia Narodowego Azerów w Gruzji (NAAG).
Edukacja.
W 1994 ukończył szkołę średnią nr 1 im. M. G. Molajewa w Kachegani. W 1998 ukończył z kolei Wydział Administracji Społecznej i Socjologii w Akademii Administracji Publicznej u Prezydenta Azerbejdżanu. W 2006 otrzymał dyplom ukończenia studiów w Wyższej Szkole Polityki im. A. Topczubaszewa na kierunku Zarządzanie Informacją.
Biegle włada językami; azerskim, gruzińskim, angielskim, rosyjskim, ukraińskim, białoruskim, tureckim, uzbeckim, serbskim, turkmeńskim i polskim.
Działalność społeczno-polityczna.
Od 1992 do 1994 był aktywistą Ludowo-Demokratycznego Ruchu Azerów w Gruzji „Gejrat”.
W Azerbejdżanie.
Z 1994 uczestniczył w ruchu młodzieżowym w Azerbejdżanie. We wrześniu w Baku wspólnie z R. Gonagowym i A. Asretom stworzył Organizację Demokratycznych Studentów i Młodzieży w Azerbejdżanie, w której od 16 listopada 1994 do 5 stycznia 1995 pracował jako sekretarz wykonawczy Komitetu Organizacyjnego, a od 5 stycznia 1995 do 20 kwietnia 1996 był Zastępcą Przewodniczącego ds. Problemów Ideologicznych. 20 kwietnia 1996 utworzył Pokojową Ligę Młodzieży Azerbejdżanu, której był prezesem od 7 czerwca 1996 do 2 maja 1998. Od 2 maja 1998 do 20 listopada 2000 był przewodniczącym Demokratycznej Ligi Wolności Młodzieży w Azerbejdżanie.
W Gruzji.
W 1999 Giulmamedow aktywizował swoją społeczno-polityczną działalność w Gruzji, którą w tamtym czasie kierował Eduard Szewardnadze. Jego celem była próba zjednoczenia przedstawicieli gruzińskich Azerów w jeden blok polityczny oraz dojście do władzy poprzez wybory w regionie Borczały. W 2001 przez konflikt z władzami Giulmamedow zrezygnował z członkostwa w partii Sojuszu Obywateli Gruzji, po czym skierował swoją działalność na utworzenie społeczno-politycznej Organizacji Azerów Gruzji. 9 grudnia 2001 z jego inicjatywy został podpisany Narodowy Traktat Azerów (Turków) Gruzji.
10 grudnia 2001 zostało utworzone Zgromadzenie Narodowe Azerów w Gruzji (NAAG). 29 maja 2002 został wybrany na Przewodniczącego Tymczasowego Komitetu Zgromadzenia Narodowego Azerów w Gruzji. 24 listopada 2002 na pierwszym Założycielskim Kongresie tej partii w Tbilisi został wybrany na Prezesa NAAG. Od 2003 aktywnie angażuje się w działania ochrony praw i integracji w społeczno-politycznym życiu Azerów w Gruzji. 8 marca 2003 przyczynił się do uznania NAAG, jako jedynego przedstawiciela Azerów w Gruzji.
W listopadzie 2003 Giulmamedow jako szef NAAG nie poparł „rewolucji róż”, przywódcą której był Micheil Saakaszwili, co w 2004 zainicjowało do prześladowania Giulmamedowa i przywództwa NAAG przez nowy rząd Gruzji. W lutym 2005 zaczął ostro krytykować Prezydenta Gruzji Micheila Saakaszwiliego oraz gruziński rząd, oskarżając o szowinizm i autorytaryzm. 21 sierpnia 2005 Ministerstwo Bezpieczeństwa i Prokuratura Gruzji zorganizowały zbrojny atak na jego dom w miejscowości Kachegani w celu aresztowania Giulmamedowa.
Na emigracji.
22 sierpnia 2005 Giulmamedow opuścił Gruzję, po czym zorganizował w Baku, Trabzonie i Warszawie tymczasowe biura NAAG na uchodźstwie. Tymczasem Departament Wywiadu Gruzji ogłosił jego poszukiwania.
26 marca 2006 zaczął wydawać gazetę „Gummet”, w której poważnie krytykuje działalność Saakaszwilego. Gazeta była przemycana do Gruzji i rozpowszechniana w regionach zamieszkanych przez Azerów. Od 28 września 2006 publikuje gazetę „Azərbaycan Yolu” („Droga Azerbejdżanu”), w której został redaktorem naczelnym i „Yeni Düşüncə – Azərbaycan” (Nowa Myśl Azerbejdżanu). 20 czerwca 2007 za jego inicjatywą w tureckim mieście Erzurum zwołano Forum Przedstawicieli Muzułmanów Gruzji, gdzie postanowiono utworzyć muzułmańską Partię Demokracji w Gruzji.
We wrześniu 2007 wraz z Fazilem Alijevem i Khagani Eminem utworzył Międzynarodową Radę Azerów Gruzji (MRAG), gdzie Giulmamedow był wybrany na Przewodniczącego Rady. Jako przewodniczący MRAG, Giulmamedow wielokrotnie zarzucał gruzińskiemu prezydentowi szowinizm, jak również poważnie krytykował działalność Departamentu Wywiadu Gruzji. 16 marca 2007 w Trabzonie w Turcji na VI Kongresie NAAG wybrano go prezydentem partii na czwartą kadencję.
18 września 2007 z jego inicjatywy na posiedzeniu Najwyższej Rady NAAG w Gandży w Azerbejdżanie przyjęto specjalną rezolucję, w której rada domagała się uznania języka azerskiego jako jednego z języków urzędowych Gruzji.
Powrót.
W 2007 Giulmamedow w wyborach na Prezydenta Gruzji wspierał kandydaturę Fazila Alijeva. 26 listopada 2007 wraz z Alijevym wrócił do Gruzji po dwóch latach emigracji politycznej i tego samego dnia został wybrany na Przewodniczącego Głównego Sztabu Wyborczego. Po raz pierwszy w historii Gruzji na prezydenta kraju został nominowany etniczny Azer, kandydatura którego była wysunięta przez NAAG i MRAG.
27 listopada 2007 przy przekroczeniu gruzińsko-azerbejdżańskiej granicy Giulmamedow został aresztowany przez Departament Wywiadu Gruzji z zarzutem o organizowania zamachu. 30 listopada 2007 Tbiliski Sąd Grodzki skazał go na 2 miesięcy pozbawienia wolności na podstawie art. 142-1 (dyskryminacja rasowa), ale 4 grudnia został przedwcześnie zwolniony bezpośrednio na sali sądowej.
W styczniu 2008 wraz z Fazilem Aliyevym utworzył partię opozycyjną Azerowie w Gruzji, jednak po dwóch miesiącach złożył wniosek o wyjście z partii, przyczyną czego był konflikt z Aliyevym. Od początku 2009 jest Przewodniczącym NAAG i jest w opozycji do prezydenta Gruzji Micheila Saakaszwilego.

</doc>
<doc id="1615671" url="https://pl.wikipedia.org/wiki?curid=1615671" title="Łukasz Pohl">
Łukasz Pohl

Łukasz Pohl (ur. 10 października 1976 w Poznaniu) – polski prawnik specjalizujący się w materialnym prawie karnym, profesor nauk prawnych, były kierownik Katedry Prawa Karnego Uniwersytetu Szczecińskiego. Kompozytor muzyki poważnej.
Życiorys.
Studia prawnicze na Wydziale Prawa i Administracji Uniwersytetu im. Adama Mickiewicza ukończył w 2000. Pracę magisterską na temat pomocnictwa w polskim prawie karnym napisał pod kierunkiem prof. zw. dr Krystyny Daszkiewicz. Rozprawę doktorską pod tytułem "Przestępstwo upozorowania wypadku ubezpieczeniowego w polskim prawie karnym (studium prawnodogmatyczne)" przygotował pod kierunkiem prof. zw. dra hab. Aleksandra Tobisa. Obronił ją w 2004. Stopień naukowy doktora habilitowanego nauk prawnych uzyskał w 2008 na podstawie dorobku naukowego i rozprawy habilitacyjnej pod tytułem "Struktura normy sankcjonowanej w prawie karnym. Zagadnienia ogólne." Od 2008 do 2019 był zatrudniony na stanowisku profesora nadzwyczajnego w Uniwersytecie Szczecińskim, natomiast w latach 2009–2015 na stanowisku profesora nadzwyczajnego w Uniwersytecie im. Adama Mickiewicza, którego wcześniej był doktorantem i adiunktem w Katedrze Prawa Karnego. Od 2008 do 2019 kierował Katedrą Prawa Karnego Wydziału Prawa i Administracji Uniwersytetu Szczecińskiego. Obecnie jest zatrudniony na stanowisku profesora w Instytucie Nauk Prawnych Uniwersytetu Szczecińskiego. Postanowieniem Prezydenta Rzeczypospolitej Polskiej z dnia 30 grudnia 2015 uzyskał tytuł naukowy profesora nauk prawnych. Od 2016 kieruje Sekcją Prawa i Procesu Karnego w Instytucie Wymiaru Sprawiedliwości, w którym zatrudniony jest na stanowisku profesora zwyczajnego. W Uniwersytecie Szczecińskim pełnił szereg funkcji, m.in. był senatorem oraz przewodniczącym senackiej komisji prawnej. Obecnie pełni w nim funkcję przewodniczącego komisji dyscyplinarnej do spraw nauczycieli akademickich.
Autor kilkudziesięciu opracowań z zakresu teorii i dogmatyki prawa karnego, w tym książek: "Struktura normy sankcjonowanej w prawie karnym. Zagadnienia ogólne", Poznań 2007; "Prawo karne. Wykład części ogólnej", Warszawa 2012 (I wydanie), Warszawa 2013 (II wydanie), Warszawa 2015 (III wydanie), Warszawa 2019 (IV wydanie); "Błąd co do okoliczności stanowiącej znamię czynu zabronionego w polskim prawie karnym (zagadnienia ogólne)", Poznań 2013; "Praktyka instytucji obrony koniecznej", Warszawa 2018 (współautor: Konrad Burdziak).
W latach 2006–2012 pełnił funkcję rzecznika dyscyplinarnego do spraw nauczycieli akademickich UAM. Później był rzecznikiem dyscyplinarnym przy Ministrze Nauki i Szkolnictwa Wyższego oraz członkiem Konwentu Rzeczników, organu opiniodawczego Ministra Nauki i Szkolnictwa Wyższego.
Wypromował pięcioro doktorów i był recenzentem sześciu prac doktorskich.
Posiada również tytuł zawodowy muzyka (specjalność – kontrabas; ukończył klasę kontrabasu w Państwowej Szkole Muzycznej II stopnia im. Fryderyka Chopina w Poznaniu, a także studiował w klasie kontrabasu Akademii Muzycznej im. Ignacego Jana Paderewskiego w Poznaniu) i zajmuje się kompozycją utworów osadzonych w nurcie muzyki poważnej (w 2004 w Auli Uniwersytetu im. Adama Mickiewicza orkiestra symfoniczna wykonała jego utwór pod tytułem "III Koncert g na zespół metalowy i orkiestrę symfoniczną"). W listopadzie 2015 nakładem wydawnictwa RecArt ukazała się jego pierwsza płyta pod tytułem "About love. Works for piano" obejmująca cykl miniatur fortepianowych bliskich założeniom minimalizmu muzycznego, które wykonał poznański pianista Grzegorz Rudny. W październiku 2016 ukazał się (również nakładem wydawnictwa RecArt) jego drugi album studyjny pod tytułem "Stories/Historie." Tak jak na poprzednim albumie utwory wykonał Grzegorz Rudny. I ten album utrzymany jest w konwencji minimalizmu muzycznego.
W grudniu 2017 r. Samorząd Studencki Uniwersytetu Szczecińskiego przy wsparciu władz Uczelni zorganizował Koncert Muzyki Profesora Łukasza Pohla w siedzibie szczecińskiej filharmonii. Wykonawcą utworów Łukasza Pohla był poznański pianista Grzegorz Rudny..
W 2019 roku został wybrany do Rady Uczelni Akademii Muzycznej im. Ignacego Jana Paderewskiego w Poznaniu.

</doc>
<doc id="1615672" url="https://pl.wikipedia.org/wiki?curid=1615672" title="Janusz Sejmej">
Janusz Sejmej

Janusz Sejmej (ur. 1968) – polski dziennikarz.
Jest absolwentem Wyższej Szkoły Pedagogicznej w Krakowie oraz Uniwersytetu Jagiellońskiego. Od 1994 roku związany z TVP Kraków, m.in. współprowadzący program "Młodzież kontra... czyli pod ostrzałem". Później był m.in. kierownikiem redakcji Kuriera TVP3, pełniącym obowiązki dyrektora TVP3, a następnie kierownikiem redakcji Panoramy i zastępcą dyrektora Agencji Informacji TVP ds. pasma wspólnego. Od jesieni 2007 roku pracował nad projektem kanału tematycznego telewizji publicznej – TVP Parlament. Od grudnia 2008 r. p.o. dyrektora Agencji Informacji, a od 18 lutego do 30 kwietnia 2009 roku dyrektor Agencji Informacji TVP. W latach 2010-2011 był rzecznikiem prasowym Ministerstwa Obrony Narodowej , zaś w latach 2011-2015 rzecznikiem prasowym Ministerstwa Pracy i Polityki Społecznej. Od 2017 dyrektor biura Naczelnego Komitetu Wykonawczego Polskiego Stronnictwa Ludowego.

</doc>
<doc id="1615674" url="https://pl.wikipedia.org/wiki?curid=1615674" title="Arnaud Le Lan">
Arnaud Le Lan

Arnaud Le Lan (ur. 22 marca 1978 w Pontivy) – były francuski piłkarz występujący na pozycji obrońcy.
Kariera klubowa.
Le Lan profesjonalną karierę rozpoczynał w drugoligowym FC Lorient. Debiutował tam w sezonie 1996/1997. Rozegrał wówczas dwa spotkania w Ligue 2. Rok później wywalczył z Lorient awans do ekstraklasy. W Ligue 1 po raz pierwszy wystąpił 25 września 1998 w zremisowanym 1-1 pojedynku z FC Metz. W najwyższej klasie rozgrywkowej spędził z klubem jeden sezon, a potem powrócił z nim do drugiej ligi. Lorient spędził tam kolejne dwa lata, a potem ponownie awansowało do ekstraklasy. 20 października 2001 Le Lan strzelił pierwszego gola w ekstraklasie. Było to w przegranym 2-4 pojedynku z Troyes AC. W 2002 roku wywalczył z Lorient Puchar Francji. Był także finalistą Pucharu Ligi Francuskiej, gdzie ulegli 0-3 Girondins Bordeaux. Natomiast w rozgrywkach ligowych uplasowali się na ostatniej, osiemnastej pozycji i zostali zdegradowani na zaplecze ekstraklasy. Wówczas Le Lan odszedł z klubu. W sumie w Lorient spędził sześć lat. W tym czasie zagrał tam 115 razy i zdobył 2 bramki.
Latem 2002 został zawodnikiem Stade Rennais, grającego w pierwszej lidze. Pierwszy ligowy występ zanotował tam 31 sierpnia 2002 roku w przegranym przez jego zespół 1-3 meczu z SC Bastią. Jego największym osiągnięciem w ciągu trzech sezonów pobytu na Stade de la Route de Lorient był półfinał Pucharu Francji w 2003 roku. W Rennes grał łącznie trzy lata i przez ten czas rozegrał tam 58 spotkań.
W 2005 roku podpisał kontrakt z drugoligowym En Avant Guingamp. W barwach Guingamp w lidze zadebiutował 29 lipca 2005 w zremisowanym 1-1 meczu z CS Sedan. W Guingamp szybko przebił się tam do wyjściowej jedenastki i stał się podstawowym graczem składu ekipy ze Stade du Roudourou. W sumie spędził tam trzy sezony. Łącznie rozegrał tam 87 spotkań.
W 2008 roku trafił do pierwszoligowego FC Lorient, którego barwy reprezentował już w latach 1996-2002.

</doc>
<doc id="1615675" url="https://pl.wikipedia.org/wiki?curid=1615675" title="Norberto Höfling">
Norberto Höfling



</doc>
<doc id="1615676" url="https://pl.wikipedia.org/wiki?curid=1615676" title="Erich Wilke">
Erich Wilke

Erich Wilke (ur. 30 czerwca 1914, zm. ?) – niemiecki bokser kategorii koguciej, medalista Mistrzostw Europy.
Startując w Mistrzostwach Europy w Mediolanie 1937, przegrał walkę ćwierćfinałową. Na następnych Mistrzostwach w Dublinie 1939 roku, wywalczył brązowy medal.
Uczestnicząc w mistrzostwach Niemiec, czterokrotnie zdobył tytuł mistrza w 1937, 1938, 1939 i 1940, oraz wywalczył tytuł wicemistrza kraju w 1936 roku.

</doc>
<doc id="1615677" url="https://pl.wikipedia.org/wiki?curid=1615677" title="Petr Garabík">
Petr Garabík

Petr Garabík (ur. 1 stycznia 1970 r. w Jeseníku) – czeski biathlonista, srebrny medalista mistrzostw świata.
Kariera.
Pierwszy sukces w karierze osiągnął w 1989 roku, kiedy wraz z kolegami z reprezentacji Czechosłowacji zdobył srebrny medal w biegu drużynowym podczas mistrzostw świata juniorów w Voss.
W Pucharze Świata zadebiutował 15 grudnia 1988 roku w Les Saisies, kiedy zajął 29. miejsce w biegu indywidualnym. Pierwsze punkty (do sezonu 2000/2001 punktowało 25. najlepszych zawodników) zdobył 16 grudnia 1989 roku w Obertilliach, zajmując 25. miejsce w sprincie. Na podium zawodów tego cyklu jedyny raz stanął 15 stycznia 1994 roku w Ruhpolding, kończąc rywalizację w sprincie na drugiej pozycji. W zawodach tych rozdzielił Włocha Patricka Favre i Olega Ryżenkowa z Białorusi. Najlepsze wyniki osiągnął w sezonie 1993/1994, kiedy zajął 15. miejsce w klasyfikacji generalnej.
Na mistrzostwach świata w Anterselvie w 1995 roku wspólnie z Romanem Dostálem, Jiřím Holubcem i Ivanem Masaříkiem zdobył srebrny medal w biegu drużynowym. Był też między innymi piąty w tej samej konkurencji podczas mistrzostw świata w Canmore w 1994 roku i ósmy w sprincie na mistrzostwach świata w Ruhpolding dwa lata później.
W 1994 roku wystartował na igrzyskach olimpijskich w Lillehammer, gdzie zajął 11. miejsce w biegu indywidualnym, 21. w sprincie i 12. w sztafecie. Na rozgrywanych cztery lata później igrzyskach w Nagano zajął 56. miejsce w biegu indywidualnym, 53. miejsce w sprincie i 14. w sztafecie. Brał też udział w igrzyskach olimpijskich w Salt Lake City w 2002 roku, plasując się na 25. pozycji w biegu indywidualnym, 47. w sprincie i piątej w sztafecie.

</doc>
<doc id="1615678" url="https://pl.wikipedia.org/wiki?curid=1615678" title="Silent Hill 2 (Original Soundtracks)">
Silent Hill 2 (Original Soundtracks)

Silent Hill 2 (Original Soundtracks) – oficjalna ścieżka dźwiękowa z gry Silent Hill 2, wydana w wersji pudełkowej w Japonii oraz Europie w 2001 roku. Płyta zawiera zbiór trzydziestu utworów, w całości skomponowanych przez Akirę Yamaokę.
Na płycie przeważają melodie będące tłem dla cut scenek oraz filmów. Utworów czysto ambientowych, które można usłyszeć podczas właściwej gry, jest stosunkowo niewiele i zostały ze sobą połączone, np. "Ashes and Ghost", "The Darkness That Lurks in Our Minds", "Silent Heaven".
Skomponowanie utworu "Theme of Laura" zajęło Akirze Yamaoce trzy dni.
Utwór "Theme of Laura" (temat główny) był wykonywany na kilku koncertach symfonicznych:

</doc>
<doc id="1615681" url="https://pl.wikipedia.org/wiki?curid=1615681" title="Zbigniew Dąbkowski">
Zbigniew Dąbkowski

Zbigniew Dąbkowski (ur. 22 listopada 1958 w Kolnie) – polski samorządowiec i przedsiębiorca, przewodniczący rady miejskiej w Olsztynie.
Życiorys.
W 1982 ukończył studia na Wydziale Technologii Żywności Akademii Rolniczo-Technicznej w Olsztynie. Od 1987 prowadzi własną działalność gospodarczą w postaci firmy piekarniczej. Przedsiębiorstwo oprócz piekarni stworzyło sieć kilkunastu sklepów firmowych rozlokowanych na terenie Olsztyna. Obok piekarni Tyrolskiej należy do największych sieci w Olsztynie.
W olsztyńskiej Radzie Miasta zasiada od 1994. Przewodniczył początkowo Komisji Budżetu i Finansów, a w kolejnej kadencji Komisji Ekonomicznej. W wyborach samorządowych w 2002 bez powodzenia ubiegał się o urząd prezydenta miasta z ramienia własnego komitetu. Zajął w pierwszej turze trzecie miejsce, przegrywając z Czesławem Małkowskim i Jerzym Szmitem. Uzyskał w tych wyborach po raz trzeci mandat radnego, obejmując (19 listopada) stanowisko przewodniczącego rady miasta.
Należał w tym okresie do Unii Wolności, był ostatnim przewodniczącym struktur tej partii w warmińsko-mazurskim. Od 2005 działał w powstałej na bazie UW Partii Demokratycznej, również kierując jej regionalnymi władzami. W 2006 przeszedł do Platformy Obywatelskiej.
W wyborach w 2006 jako kandydat PO ponownie wystartował na prezydenta Olsztyna. Ponownie też uzyskał trzeci wynik za Czesławem Małkowskim i Jerzym Szmitem. Zdobył jednocześnie czwarty raz z rzędu mandat radnego, utrzymując stanowisko przewodniczącego rady miasta na kolejną kadencję. W 2010 odszedł z PO, wspierając urzędującego prezydenta Olsztyna, Piotra Grzymowicza. W 2010, 2014 i 2018 uzyskiwał z jego komitetu ponowny wybór do rady miasta.
Działa w lokalnym Klubie Rotary, a także organizacjach pracodawców (w tym w ramach Konfederacji Lewiatan).

</doc>
<doc id="1615682" url="https://pl.wikipedia.org/wiki?curid=1615682" title="Konkurs Piosenki Eurowizji 1981">
Konkurs Piosenki Eurowizji 1981

26. Konkurs Piosenki Eurowizji został zorganizowany 4 kwietnia 1981 w Dublinie przez irlandzkiego nadawcę publicznego Raidió Teilifís Éireann (RTÉ), dzięki zwycięstwu reprezentanta Irlandii – Johnny'ego Logana podczas konkursu w 1980 roku.
Koncert finałowy prowadziła Doireann Ní Bhriain, a zwycięzcami zostali reprezentanci Wielkiej Brytanii – zespół Bucks Fizz, który za utwór "Making Your Minds Up" otrzymał 136 punktów.
Kraje uczestniczące.
W finale 26. Konkursu Piosenki Eurowizji wzięło udział 20 krajów, w tym debiutujący Cypr oraz dwa państwa powracające do stawki – Izrael (po roku przerwy) oraz Jugosławii (po 5-letniej nieobecności). Z rywalizacji wycofali się nadawcy z Włoch oraz Maroko.
Powracający artyści.
Podczas 26. Konkursu Piosenki Eurowizji wystąpiło kilku artystów, którzy w przeszłości wzięli udział w konkursie. Jedna z wokalistek zwycięskiego zespołu Bucks Fizz, Cheryl Baker, po raz pierwszy wystąpiła jako reprezentantka Wielkiej Brytanii w finale imprezy w 1978 roku, jako członkini grupy Co-Co. W tym samym roku w konkursie zadebiutował szwedzki reprezentant Björn Skifs. Austriacka wokalistka Marty Brem, członkini zespołu Blue Danube, reprezentowała swój kraj podczas finału w 1980 roku, a rok wcześniej w barwach Danii zaprezentował się Tommy Seebach. Maxi, członek zespołu Sheeba reprezentującego Irlandię, wystąpił po raz pierwszy podczas koncertu finałowego 18. Konkursu Piosenki Eurowizji w 1973 roku, a Luksemburg po raz drugi reprezentował Jean-Claude Pascal, który zadebiutował w stawce konkursowej podczas imprezy w 1961. Reprezentanci Szwajcarii, zespół Peter, Sue and Marc, po raz czwarty wziął udział w Konkursie Piosenki Eurowizji, wcześniej uczestnicząc w koncertach w 1971, 1976 i 1979 roku.
Retransmisja w Polsce.
Konkurs z Dublina został zaprezentowany w Pierwszym Programie Telewizji Polskiej (TP1) w sobotę 25 kwietnia 1981 r. o godz. 22:15

</doc>
<doc id="1615685" url="https://pl.wikipedia.org/wiki?curid=1615685" title="Wiesław Otta">
Wiesław Otta

Wiesław Janusz Otta (ur. 7 lipca 1948 w Starogardzie Gdańskim, zm. 1 lutego 1997 w Poznaniu) - prof. dr hab., polski naukowiec, ekonomista specjalizujący się w zakresie przedsiębiorstw w sferze wymiany zagranicznej, funkcjonowania turystyki zagranicznej, praktyki i teorii przekształcania gospodarki administracyjnie kierowanej w wolnorynkową oraz problematyce regulacji zachowań przedsiębiorstw w gospodarce postsocjalistycznej. Przez całą karierę naukową związany był z poznańską Akademią Ekonomiczną.
Życiorys.
Młodość.
Był synem Wandy z domu Szczełkun i Tadeusza w Starogardzie Gdańskim, gdzie jego ojciec pracował w jednostce wojskowej. W związku z przenosinami ojca na kolejne placówki, przeprowadził się później do Bydgoszczy, a następnie do Poznania, gdzie osiadł już na stałe. Po ukończeniu szkoły podstawowej, podjął naukę w I Liceum Ogólnokształcącym im. Karola Marcinkowskiego w Poznaniu. Podczas edukacji szkolnej wyróżniał się wysokimi wynikami w nauce z większości przedmiotów. Po zdaniu matury w 1966 podjął studia w Wyższej Szkole Ekonomicznej w Poznaniu. Stopień zawodowy magistra uzyskał w 1971.
Kariera naukowa.
Uzyskawszy magisterium, podjął w 1971 pracę jako asystent w Wyższej Szkole Ekonomicznej, która trzy lata później została podniesiona do rangi akademii. Z uczelnią tą związany był do końca życia, uzyskując kolejno stanowiska asystenta, adiunkta, docenta i profesora nadzwyczajnego. Spodziewany awans na profesora zwyczajnego uniemożliwiła przedwczesna śmierć.
W 1976 uzyskał stopień naukowy doktora nauk ekonomicznych na podstawie pracy "Marketing w strukturze organizacyjnej przedsiębiorstwa", awansując tym samym w hierarchii akademickiej na adiunkta. W latach 1981, 1982-83 i 1984 był przewodniczącym Wydziałowej Komisji Praktyk Studenckich. W 1987 uzyskał stopień naukowy doktora habilitowanego ekonomii w zakresie ekonomiki handlu zagranicznego na podstawie rozprawy "Zachowanie się przedsiębiorstw handlu zagranicznego. Przyczynek do teorii przedsiębiorstwa w gospodarce socjalistycznej". Następnie otrzymał stanowisko docenta. W 1989 r. wyróżniono go Nagrodą Ministra Edukacji Narodowej. W 1992 awansowano go na stanowisko profesora nadzwyczajnego. W 1996 otrzymał z rąk Prezydenta RP tytuł naukowy profesora. Wypromował ok. 100 magistrów i jednego doktora.
Był członkiem Towarzystwa Naukowego Organizacji i Kierownictwa, Polskiego Towarzystwa Ekonomicznego, Journal of European Business Education (w latach 1995-1997 zasiadał w Radzie Programowej), European International Business Academy, Strategic Management Society i European Association for Evolutionary Political Economy.
Władał rosyjskim, angielskim, niemieckim i hiszpańskim.
Śmierć.
Zginął tragicznie 1 lutego 1997 na skutek wypadku samochodowego w Antoninku. Pochowany został na cmentarzu piątkowskim.

</doc>
<doc id="1615687" url="https://pl.wikipedia.org/wiki?curid=1615687" title="Bernd Bransch">
Bernd Bransch

Bernd Bransch (ur. 24 września 1944 w Halle, zm. 11 czerwca 2022) – niemiecki piłkarz grający na pozycji środkowego obrońcy.
Kariera klubowa.
Bransch urodził się w mieście Halle. Karierę piłkarską rozpoczął w tamtejszym klubie BSG Motor Halle-Süd, w którym rozpoczął treningi w 1954 roku. W 1962 roku został zawodnikiem innego klubu z Halle, Chemie Halle i w jego barwach zadebiutował w tamtym roku w rozgrywkach pierwszej ligi NRD. Od czasu debiutu był podstawowym zawodnikiem zespołu, a w 1966 roku zmienił on nazwę na Hallescher FC Chemie. Nie osiągał jednak większych sukcesów z tą drużyną, a w 1973 roku odszedł do FC Carl Zeiss Jena. W 1974 roku osiągnął z nią największy sukces w karierze klubowej - zdobył Puchar NRD, dzięki zwycięstwu 3:1 w finale nad Dynamem Drezno. Latem po tym sukcesie odszedł z klubu z Jeny i wrócił do Hallescher Chemie FC. Grał w nim do końca kariery, czyli do 1977 roku. W lidze w barwach Hallescher rozegrał 317 meczów, w których zdobył 43 gole. W latach 1968 i 1974 został uznany przez prasę z NRD piłkarzem roku.
Kariera reprezentacyjna.
W reprezentacji NRD Bransch zadebiutował 17 maja 1967 roku w wygranym 1:0 towarzyskim spotkaniu ze Szwecją. W 1972 roku był podstawowym zawodnikiem olimpijskiej kadry NRD, która na igrzyskach olimpijskich w Monachium wywalczyła brązowy medal. W 1974 roku został powołany przez selekcjonera Georga Buschnera do kadry na mistrzostwa świata w RFN, jedyny mundial na którym uczestniczyła kadra NRD. Tam Bernd wystąpił we wszystkich meczach swojej drużyny: z Australią (2:0), z Chile (1:1), z RFN (1:0), z Brazylią (0:1), z Holandią (0:2) i z Argentyną (1:1). Natomiast w 1976 roku Bransch zdobył z NRD złoty medal na igrzyskach olimpijskich w Montrealu - Niemcy wygrali 3:1 w finale z Polską. Karierę reprezentacyjną zakończył w 1976 roku po meczu z Algierią (5:0), a w kadrze narodowej rozegrał 64 mecze, w których zdobył trzy gole.

</doc>
<doc id="1615690" url="https://pl.wikipedia.org/wiki?curid=1615690" title="Mistrzostwa Świata w Lekkoatletyce 1987 – rzut oszczepem mężczyzn">
Mistrzostwa Świata w Lekkoatletyce 1987 – rzut oszczepem mężczyzn

Rzut oszczepem mężczyzn – jedna z konkurencji technicznych rozegranych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Seppo Räty z Finlandii. Tytułu zdobytego na poprzednich mistrzostwach nie bronił Detlef Michel z Niemieckiej Republiki Demokratycznej.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 79,00 m. Do finału awansowali miotacze, którzy uzyskali minimum (Q) lub 12 zawodników z najlepszymi wynikami (q).

</doc>
<doc id="1615691" url="https://pl.wikipedia.org/wiki?curid=1615691" title="Skala twardości Leeba">
Skala twardości Leeba

Skala twardości Leeba – skala oznaczania twardości metali na podstawie pomiaru metodą dynamiczną (odbicia sprężystego) opracowaną przez Szwajcara Dietmara Leeba około 1974 roku (i opatentowaną w roku 1975 przez firmę Proceq). Technika ta jest udoskonaloną wersją metody skleroskopowej Shore'a.
Twardość Leeba (HL – skrótowiec od "Hardness Leeb"), w zależności od zastosowanej głowicy uderzeniowej, określana jest w następujących podskalach: HLD, HLDL, HLD+15, HLDC, HLC, HLE, HLS i HLG.
Oznaczenie twardości metalu w skali Leeba polega na pomiarze prędkości masy udarowej przed i po uderzeniu w próbkę oraz odpowiednim przeliczeniu otrzymanych wartości. Bijaczek o masie 5,5 g (stanowiący masę udarową), zakończony kulką z węgliku wolframu, wyrzucany jest w kierunku próbki siłą sprężyny. Rezultatem pomiaru jest iloraz prędkości bijaka po odbiciu przez prędkość przed odbiciem, pomnożony przez 1000. Wynik pomiaru (0–1000) jest w dużym stopniu uzależniony od modułu sprężystości podłużnej Younga, jako cechy określającej próbkę. 
Do pomiaru twardości metodą Leeba służą twardościomierze Leeba, złożone z modułu elektronicznego (urządzenie wskazujące) i mechanicznej głowicy uderzeniowej (bijaka). Głowica (bijak) zawiera układ napędowy ze sprężyną, masę uderzeniową (bijaczek) z zamocowanym magnesem oraz cewkę, wewnątrz której porusza się bijaczek. Badanie odbywa się poprzez pomiar napięcia indukowanego w cewce w wyniku ruchu bijaczka. Wszystkie twardościomierze Leeba występują w konstrukcji przenośnej. Istnieje kilka odmian głowic uderzeniowych: D (uniwersalna), DL (do wąskich otworów i rowków), C (do cienkich elementów), G (do masywnych odlewów) itd.
Twardościomierz podaje wyniki w jednostkach HL, a także – po automatycznej konwersji – w skalach Rockwella, Brinella, Vickersa, Shore'a i Rm MPa.
Normalizacja i możliwości wzorcowania.
Metoda Leeba jest opisana między innymi amerykańską normą ASTM A956 (najstarsza) oraz niemiecą normą DIN 50156-1, -2, -3 z 2007 roku. W grudniu 2015 r. Polski Komitet Normalizacyjny wydał w tym temacie normę "PN-EN ISO 16859-1, -2, -3", w angielskiej wersji językowej. Konwersję między skalą Leeba HLD, a skalami Rockwella, Brinella i Vickersa zawiera tablica 10 w najnowszej wersji amerykańskiej normy ASTM E140-12b.
Mimo dużego rozpowszechnienia twardościomierzy Leeba w polskim przemyśle (od lat 80. XX w.) oraz wydania Polskiej Normy w 2015 r. - do tej pory (lipiec 2017 r.) nie wzorcuje ich ani Główny Urząd Miar w Warszawie, ani laboratoria wzorcujące akredytowane przez PCA. Aktualnie w Polsce można je wzorcować jedynie metodą nieakredytowaną w niektórych laboratoriach wzorcujących. 
Wzorce twardości Leeba, produkowane głównie w Szwajcarii, Niemczech i Chinach, można nabyć zarówno bez ceryfikatów, jak i z farbycznymi certyfikatami kalibracji lub certyfikatami kalibracji ze znakami akredytacji zagranicznych jednostek akredytujących lub znakami zagranicznych instytutów metrologicznych.

</doc>
<doc id="1615694" url="https://pl.wikipedia.org/wiki?curid=1615694" title="Nikolaus Obermauer">
Nikolaus Obermauer

Nikolaus Obermauer (ur. 11 grudnia 1920, zm. 21 stycznia 2001 w Kolonii) – niemiecki bokser kategorii muszej, wicemistrz Europy.
Zdobywca srebrnego medalu w Mistrzostwach Europy w Dublinie 1939 roku, gdzie przegrał swój finałowy pojedynek w walce o mistrzowski tytuł.
Zdobywca czterech tytułów mistrza Niemiec, w 1938, 1940, 1941 i 1943, oraz wicemistrza kraju w 1948 roku.

</doc>
<doc id="1615696" url="https://pl.wikipedia.org/wiki?curid=1615696" title="Brynecki Ostrów">
Brynecki Ostrów

Brynecki Ostrów (do 1945 niem. "Brünnken Werder") – znajdująca się w Szczecinie wyspa odrzańska na Regalicy.
Jest ona długa, półowalna, opływa ją od wschodu Martwa Woda, od zachodu Brynecki Nurt ("Brückenstrom"), a na południe od niej jest Zatoka Brynecka. Wyspa znajduje się na południe od Mostu Cłowego. Jest ona w większości pokryta lasami bagiennymi i szuwarami.

</doc>
<doc id="1615697" url="https://pl.wikipedia.org/wiki?curid=1615697" title="Twierdzenie o osobliwościach">
Twierdzenie o osobliwościach

Twierdzenie o osobliwościach – grupa różnych stwierdzeń dotyczących osobliwości, w tym kosmologicznych.
W pierwotnej wersji twierdzenie to dowodziło istnienia czarnych dziur. Nie jest możliwe takie zwiększenie momentu pędu czarnej dziury, by zniknął horyzont zdarzeń i pojawiła się osobliwość bez horyzontu, do której przy braku silnych oddziaływań pływowych można byłoby się zbliżyć, a następnie oddalić. Z faktu, że jest to niemożliwe, wynika, że czarne dziury powinny istnieć. Wyjaśnienie teoretyczne
podlega rozwiązaniu Kerra z 1963 roku, które w metryce uwzględnia nie tylko masę, ale i rotację w postaci momentu pędu. W modelu tym istnieją dwa rozwiązania, a zatem dwa horyzonty zdarzeń, ale także zakres dopuszczalnych wartości momentu pędu obracającego się obiektu. Osiągnięcie wartości granicznej tego parametru jest równoznaczne z powstaniem jednego horyzontu, a nie jakiejś formy anihilacji obydwu, istniejących w zakresie mniejszych prędkości rotacji. Osobliwość pozostaje w dalszym ciągu niewidoczna
i nieosiągalna dla obserwatora zewnętrznego.
Koncepcja ta bardziej współcześnie znalazła zastosowanie w kosmologii. Osobliwości kosmologiczne, które stały się synonimem obszaru o dużej gęstości, mogą istnieć tylko w skrajnej przeszłości w modelu Wielkiego Wybuchu lub skrajnej przyszłości w Wielkim Kolapsie, który jest wersją końca istnienia Wszechświata.
Odkrycie.
W roku 1916 Albert Einstein opublikował podstawy ogólnej teorii względności. Teoria ta będąca relatywistycznym opisem zjawiska grawitacji była później rozwijana przez wielu badaczy. OTW posłużyła za podstawę opisu zjawisk dotyczących zapadania grawitacyjnego, a zatem również powstawania czarnych dziur.
Twierdzenie o osobliwościach zostało udowodnione przy współpracy Rogera Penrose’a i Stephena Hawkinga w 1969. Wykazuje ono m.in. konieczność istnienia takiego punktu w czasoprzestrzeni, w którym krzywizna jest nieskończona oraz tego, iż Wszechświat się z niego począł.
Do odkrycia twierdzenia o istnieniu osobliwości przyczyniły się badania naukowców w latach 60. XX wieku, których tematem była osobliwość w ujęciu geometrycznym. Z powodu trudności ze zdefiniowaniem samej osobliwości przyjęto, że są to brzegi czasoprzestrzeni. W 1965 Penrose udowodnił, iż zapadanie grawitacyjne (bez względu na stopień jego symetryczności) prowadzi do osobliwości.
Wykorzystał to Hawking, który w tym samym roku dowiódł występowania osobliwości w dużej liczbie modeli kosmologicznych o ujemnej krzywiźnie grawitacyjnej. W niedługim czasie przebadał ze swoim współpracownikiem George'em Ellisem modele o jednorodnej przestrzeni. W tym czasie pojawiło się wiele nowych teorii na temat osobliwości, wśród których największe znaczenie ma praca Penrose’a i Hawkinga "Osobliwości w kolapsie grawitacyjnym i kosmologii" z 1970. Odkrycia w niej zawarte twierdziły, iż osobliwość wynika z matematycznej struktury ogólnej teorii względności (a nie jak wcześniej uważano: z przyjmowania uproszczonych założeń).
Charakterystyka.
Osobliwość w rozwiązaniach równań pola Einsteina to jedna z dwóch opcji:
Przestrzenne osobliwości są cechą nie-rotujących czarnych dziur, podczas gdy czasopodobne pojawiają się w wirujących bądź posiadających ładunek elektryczny rozwiązaniach. Oba rodzaje posiadają następującą właściwość:
Penrose a Hawking.
Teoria Penrose'a gwarantuje, że pewien rodzaj geodezyjnej niekompletności pojawia się wewnątrz "każdej" czarnej dziury, gdy materia spełnia odpowiednie warunki energetycze. Warunek energetyczny wymagany dla teorii osobliwości czarnej dziury jest słaby: mówi, że promienie są zawsze skupione razem przez grawitację i jest ważny zawsze, gdy energia materii nie jest ujemna.
Teoria osobliwości Hawkinga dotyczy całego Wszechświata i działa wstecz w czasie: w swojej oryginalnej formule gwarantuje, że osobliwość w chwili Wielkiego Wybuchu miała nieskończoną gęstość. Jednak w późniejszym czasie Hawking zrewidował swój pogląd stwierdzając w książce Krótka historia czasu: "(...) w rzeczywistości nie było żadnej osobliwości w chwili powstawania wszechświata." Wnioski, na których podstawie wysunął to twierdzenie, pochodzą z mechaniki kwantowej, gdzie ogólna teoria względności jest niewystarczająca, gdy prowadzi się rozważania dotyczące wielkości mniejszych od wielkości Plancka.
Teoria Penrose'a jest natomiast bardziej restrykcyjna – jest ważna tylko wtedy, gdy materia spełnia silniejszy warunek energetyczny, nazywany "dominującym warunkiem energetycznym", co oznacza, że energia jest większa od ciśnienia. Podczas inflacji Wszechświat naruszył silniejszy dominujący warunek energetyczny (ale nie słaby warunek energetyczny), w związku z czym kosmologia inflacyjna unika osobliwości wielkiego wybuchu zamieniając go na gładki początek.

</doc>
<doc id="1615699" url="https://pl.wikipedia.org/wiki?curid=1615699" title="Łopatonos">
Łopatonos



</doc>
<doc id="1615704" url="https://pl.wikipedia.org/wiki?curid=1615704" title="Cyberpsychologia">
Cyberpsychologia

Cyberpsychologia – obejmujący wszystkie zagadnienia psychologiczne związane lub będące pod wpływem pojawiającej się technologii. Cyberpsychologia to nauka o ludzkim umyśle i zachowaniu w kontekście interakcji człowieka z technologią. Główny nurt badań z tego zakresu koncentruje się na wpływie Internetu i cyberprzestrzeni na psychikę jednostek i grup. Najpopularniejsze tematy dotyczą: zarządzania tożsamością online, typów osobowości w cyberprzestrzeni, reakcja przeniesieniowa w stosunku do komputerów, uzależnienie od komputera i Internetu, zachowania regresywnego w cyberprzestrzeni, zmian płci w sieci itd.
Podczas gdy statystyczne i teoretyczne badania na tym polu dotyczą używania Internetu, cyberpsychologia obejmuje także np. badania psychologicznych aspektów cyborgów, sztucznej inteligencji i rzeczywistości wirtualnej. Choć niektóre z tych tematów mogą się wydawać tematem science fiction, szybko stają się one naukowymi faktami, co potwierdzają interdyscyplinarne podejścia łączące pola biologii, inżynierii i matematyki. Zakres cyberpsychologii pozostaje otwarty na ulepszenia, jak i nowe zastosowania jak np. zaburzenia psychiczne związane z postępem technologicznym.
Cyberpsychologia w Polsce.
Pierwszą organizacją akademicką w Polsce skupiającą się na tematyce cyberpsychologii jest Koło Naukowe Cyberpsychologii Uniwersytetu Warszawskiego. 

</doc>
<doc id="1615705" url="https://pl.wikipedia.org/wiki?curid=1615705" title="Lakamatyu Witebsk">
Lakamatyu Witebsk

Lakamatyu Witebsk (biał. ФК «Лякаматыў» Віцебск) – białoruski klub piłkarski z siedzibą w Witebsku. Założony w roku 1949.
Klub w 2000 został rozformowany.
Historia.
Chronologia nazw: 
Założony w roku 1949. W latach 1987-1991 nazywał się SKB Witebsk. Na początku 1992 zmienił nazwę na SKB-Lakamatyu Witebsk, by latem tego roku powrócić do starej nazwy Lakamatyu Witebsk. Po sezonie 1994/95 spadł z Wyszejszej Lihi i przez następne 3 sezony występował w pierwszej lidze. W 1996 odbyła się fuzja z klubem Dźwina Witebsk. Został utworzony nowy klub z nazwą Lakamatyu-96 Witebsk, który był następcą Dźwiny. Klub Lakamatyu Witebsk w 1997 spadł do trzeciej ligi, a w 2000 został rozformowany.

</doc>
<doc id="1615708" url="https://pl.wikipedia.org/wiki?curid=1615708" title="Uberabatytan">
Uberabatytan

Uberabatytan ("Uberabatitan") – rodzaj późnokredowego zauropoda z grupy tytanozaurów występującego na terenie dzisiejszej Brazylii. Jego nazwa, oznaczająca „tytan z Uberaba”, pochodzi od miejsca znalezienia holotypu. Gatunek typowy rodzaju, "Uberabatitan riberoi", został opisany w 2008 roku przez Salgado i Carvalho w oparciu o skamieniałości pochodzące z datowanych na mastrycht (70,6–65,5 mln lat) osadów formacji Marília: kości szyi, miednicy i kończyn oraz kręgi grzbietowe i ogonowe. Uberabatytan jest najmłodszym znanym tytanozaurem odnalezionym w skałach grupy Bauru – inne, takie jak baurutytan i trygonozaur, pochodzą ze starszych osadów. Jak wszystkie zauropody, "Uberabatitan" był poruszającym się czworonożnie roślinożercą.

</doc>
<doc id="1615711" url="https://pl.wikipedia.org/wiki?curid=1615711" title="Urszula Sadkowska">
Urszula Sadkowska

Urszula Sadkowska (ur. 6 lutego 1984) - polska judoczka kategorii ciężkiej, dwukrotna wicemistrzyni i brązowa medalistka mistrzostw Europy.
Startowała w kategorii powyżej 78 kg na igrzyskach olimpijskich w Pekinie, gdzie odpadła w pierwszej rundzie. Największym sukcesem zawodniczki Nipponu Olsztyn był srebrny medal mistrzostw Europy w 2009 roku z Tbilisi. Rok później, w Wiedniu, zdobyła brązowy medal indywidualnie i srebrny w drużynie. W mistrzostwach Polski seniorek zdobyła 17 medali: 11 złotych, 5 srebrnych i 1 brązowy.

</doc>
<doc id="1615712" url="https://pl.wikipedia.org/wiki?curid=1615712" title="Jacqueline Boyer">
Jacqueline Boyer

Jacqueline Boyer (ur. 23 kwietnia 1941 w Paryżu) – francuska piosenkarka i aktorka, córka piosenkarki Lucienne Boyer. Z piosenką „Tom Pillibi” wygrała Konkurs Piosenki Eurowizji 1960. Rok wcześniej w tym samym konkursie Monako reprezentował jej ojciec Jacques Pills, który zajął ostatnie miejsce na podium.

</doc>
<doc id="1615723" url="https://pl.wikipedia.org/wiki?curid=1615723" title="Peter Wiggin">
Peter Wiggin



</doc>
<doc id="1615728" url="https://pl.wikipedia.org/wiki?curid=1615728" title="Konrad Weise">
Konrad Weise

Konrad Weise (ur. 17 sierpnia 1951 w Gerze) – piłkarz niemiecki grający na pozycji środkowego obrońcy.
Kariera klubowa.
Weise urodził się w mieście Gera. Karierę piłkarską rozpoczął w klubie Fortschritt Greiz, w którym rozpoczął treningi w 1961 roku. W 1966 roku został zawodnikiem klubu z Jeny, FC Carl Zeiss i w jego barwach zadebiutował w 1970 roku w rozgrywkach pierwszej ligi NRD. Od czasu debiutu był podstawowym zawodnikiem zespołu, a w 1971 roku osiągnął pierwszy sukces, którym było wywalczenie wicemistrzostwa Niemieckiej Republiki Demokratycznej. W 1972 roku zdobył Puchar NRD (2:1 w finale z Dynamem Drezno), a w 1973 - ponownie został wicemistrzem kraju. W 1974 roku osiągnął z Carl Zeiss kolejny sukces - znów zdobył Puchar NRD, tym razem dzięki zwycięstwu 3:1 w finale nad Dynamem Drezno. Zarówno w 1974, jak i 1975 roku drużyna z Jeny zajmowała drugie miejsca w lidze, dwukrotnie za 1. FC Magdeburg. W 1980 roku Weise zdobył następny krajowy puchar (3:1 z Rot-Weiß Erfurt), a w 1981 po raz ostatni został wicemistrzem Niemiec. Karierę piłkarską zakończył w 1986 roku, a w lidze NRD rozegrał 310 spotkań, w których zdobył 17 goli.
Po zakończeniu kariery Weise został trenerem i szkolił zawodników drużyn FSV Zwickau (2000–2002) oraz 1. FC Gera 03 (2003–2005).
Kariera reprezentacyjna.
W reprezentacji NRD Weise zadebiutował 26 lipca 1970 roku w wygranym 5:0 towarzyskim spotkaniu z Irakiem. W 1972 roku był podstawowym zawodnikiem olimpijskiej kadry NRD, która na Igrzyskach Olimpijskich w Monachium wywalczyła brązowy medal. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Konrad wystąpił we wszystkich meczach swojej drużyny: z Australią (2:0), z Chile (1:1), z RFN (1:0), z Brazylią (0:1), z Holandią (0:2) i z Argentyną (1:1). Natomiast w 1976 roku Weise zdobył z NRD złoty medal na Igrzyskach Olimpijskich w Montrealu - Niemcy wygrali 3:1 w finale z Polską. Karierę reprezentacyjną zakończył w 1981 roku po meczu z Polską (2:3), a w kadrze narodowej rozegrał 86 meczów, w których zdobył dwa gole.

</doc>
<doc id="1615731" url="https://pl.wikipedia.org/wiki?curid=1615731" title="Ewekcja">
Ewekcja

Ewekcja (łac. evectio – "podniesienie") – duża nierówność w ruchu obiegowym Księżyca wokół Ziemi, związana z perturbacjami wywołanymi wpływem grawitacyjnym Słońca.
Ewekcja jest drugą pod względem wielkości nierównością w ruchu Księżyca w stosunku do jednostajnego ruchu kołowego (po okręgu), zaraz po równaniu środka znanym już przez Hipparchosa (II wiek p.n.e.). Została odkryta przez Ptolemeusza (II wiek n.e.) i uwzględniona (jednak niedokładnie) w jego modelu ruchu Księżyca w ramach teorii geocentrycznej.
W XVII wieku była badana przez angielskiego astronoma i duchownego Jeremiaha Horrocksa, natomiast francuski astronom Ismail Bouillaud (1605–1694) nadał jej współczesną nazwę.
Opis zjawiska.
Z powodu różnej odległości Słońca od Ziemi i od Księżyca przyciąganie grawitacyjne Słońca wywołuje różne przyśpieszenie tych dwóch ciał, zmienne w czasie obiegu Księżyca wokół Ziemi. W różnych częściach orbity Księżyca następuje przyśpieszenie lub zwolnienie prędkości jego ruchu. Powoduje to nierówność obiegu, zwaną wariacją – przyśpieszenie lub opóźnienie w długości ekliptycznej o amplitudzie 39’. Odkrył ją arabski astronom Abu al-Wafa w X wieku n.e.
Dla orbity eliptycznej Księżyca następuje dodatkowy efekt nierówności ruchu w długości ekliptycznej, zwany ewekcją, związany ze zmianą położenia elipsy orbity Księżyca w stosunku do kierunku Ziemia–Słońce. Wskutek ruchu obiegowego układu Ziemia-Księżyc wokół Słońca, w ciągu miesiąca anomalistycznego Księżyc nie wraca do poprzedniego położenia w układzie Ziemia-Słońce. (Oś elipsy jego orbity obraca się znacznie wolniej, niż wynosi wartość prędkości kątowej obiegu Ziemi wokół Słońca.) Dlatego perturbacyjne oddziaływanie Słońca nie jest w symetryczny sposób wzajemnie znoszone w ciągu jednego obiegu, np. od perygeum do kolejnego perygeum, ponieważ w tym czasie zmienia się położenie Słońca względem orbity Księżyca. Związana z tą asymetrią część zaburzeń wprowadzona przez Słońce do układu Ziemia-Księżyc obserwowana jest jako cykliczne przyśpieszenie lub opóźnienie w długości ekliptycznej o amplitudzie 1° 16,4’, z okresem wynoszącym ok. 32 dni.

</doc>
<doc id="1615736" url="https://pl.wikipedia.org/wiki?curid=1615736" title="Alfred Schläppi">
Alfred Schläppi

Alfred Schläppi (ur. 30 stycznia 1898 w Leysin, zm. 15 kwietnia 1981 tamże) – szwajcarski bobsleista rywalizujący w pierwszej połowie lat dwudziestych. 
Kariera sportowa.
W 1924 zdobył złoty medal w czwórkach na zimowych igrzysk olimpijskich w Chamonix. W załodze boba znajdował się także jego młodszy brat Heinrich.

</doc>
<doc id="1615738" url="https://pl.wikipedia.org/wiki?curid=1615738" title="Katastrofa lotu Gulf Air 072">
Katastrofa lotu Gulf Air 072

Katastrofa lotu Gulf Air 072 wydarzyła się 23 sierpnia 2000 roku w Zatoce Perskiej u wybrzeży Bahrajnu. W wyniku katastrofy samolotu Airbus A320-212 (nr rej. A40-EK) linii Gulf Air, lecącego z Kairu do Al-Muharrak zginęły 143 osoby (135 pasażerów i 8 członków załogi) – wszyscy na pokładzie.
Do katastrofy doszło w trakcie podchodzenia do lądowania na lotnisku Bahrain International Airport. Jak ustalono, maszyna podchodziła do lądowania ze zbyt dużą prędkością, jednocześnie znajdując się na zbyt małej wysokości. Tuż przed katastrofą maszyna podchodziła z 15-stopniowym nachyleniem dziobu w dół. Kilka chwil później samolot rozbił się. Nikt z pasażerów i członków załogi nie przeżył katastrofy.
Jak ustalili śledczy, przyczyną katastrofy był błąd pilota Airbusa – podchodził on do lądowania ze zbyt dużą prędkością, mimo wcześniejszych uwag kontroli lotów. Przyczyną takiego zachowania pilota według śledczych była dezorientacja przestrzenna.
Po katastrofie, Hamad ibn Isa Al Chalifa, ówczesny emir Bahrajnu, ogłosił trzydniową żałobę narodową.
Narodowości ofiar katastrofy.
Na pokładzie znajdowało się 135 pasażerów i 8 członków załogi z 17 państw. Na pokładzie znajdowała się osoba z Polski. Tabela zawiera narodowości ofiar:

</doc>
<doc id="1615739" url="https://pl.wikipedia.org/wiki?curid=1615739" title="Dwina Witebsk">
Dwina Witebsk



</doc>
<doc id="1615740" url="https://pl.wikipedia.org/wiki?curid=1615740" title="Lakamatyu-96 Witebsk">
Lakamatyu-96 Witebsk



</doc>
<doc id="1615741" url="https://pl.wikipedia.org/wiki?curid=1615741" title="Heinrich Schläppi">
Heinrich Schläppi

Heinrich Schläppi (ur. 30 kwietnia 1905 w Leysin, zm. 15 lutego 1958) – szwajcarski bobsleista rywalizujący w pierwszej połowie lat 20. XX wieku. 
Kariera sportowa.
W 1924 zdobył złoty medal w czwórkach na zimowych igrzysk olimpijskich w Chamonix. W załodze boba znajdował się także jego starszy brat Aflred.

</doc>
<doc id="1615744" url="https://pl.wikipedia.org/wiki?curid=1615744" title="Wedrycz Rzeczyca">
Wedrycz Rzeczyca



</doc>
<doc id="1615746" url="https://pl.wikipedia.org/wiki?curid=1615746" title="Torpedo Mohylew">
Torpedo Mohylew



</doc>
<doc id="1615747" url="https://pl.wikipedia.org/wiki?curid=1615747" title="Torpedo-Kadino Mohylew">
Torpedo-Kadino Mohylew



</doc>
<doc id="1615748" url="https://pl.wikipedia.org/wiki?curid=1615748" title="Transmission">
Transmission

Transmission – wieloplatformowy klient sieci BitTorrent, napisany w języku C. Jest on wolnym oprogramowaniem na dwóch licencjach: GNU General Public License oraz MIT.

</doc>
<doc id="1615749" url="https://pl.wikipedia.org/wiki?curid=1615749" title="Adas Jakubauskas">
Adas Jakubauskas

Adas Jakubauskas (ur. 19 sierpnia 1964 w Butrymańcach w rejonie olickim) – litewski przedsiębiorca, politolog i działacz społeczny tatarskiego pochodzenia, przewodniczący Związku Wspólnot Litewskich Tatarów.
Życiorys.
W 1993 ukończył studia z dziedziny rusycystyki na Wydziale Slawistyki Wileńskiego Uniwersytetu Pedagogicznego. Pracę magisterską pisał na temat kultury materialnej i duchowej Tatarów polsko-litewskich. W 2003 obronił na Uniwersytecie im. Adama Mickiewicza w Poznaniu pracę doktorską pod tytułem "System partyjny Litwy w okresie transformacji".
W latach 1986–1987 pracował w Kombinacie Eksperymentalnym Budownictwa Mieszkaniowego w Olicie. Od 1993 był związany z przedsiębiorstwem "Vilniaus šiltnamiai", gdzie w latach 1994–1995 pełnił funkcję dyrektora ds. kontaktów zagranicznych. W latach 1995–2001 kierował prywatnymi firmami. Od 2004 do 2008 był doradcą posła na Sejm. Następnie pracował w Centrum Badań i Analiz Sejmu Republiki Litewskiej. Od 2010 pracuje na stanowisku docenta w Katedrze Nauk Politycznych na Wydziale Polityki i Zarządzania Uniwersytetu Michała Römera w Wilnie.
Działa na rzecz społeczności tatarskiej na Litwie oraz współpracy ze społecznościami tatarskimi w innych krajach. Od 1992 do 1994 stał na czele Towarzystwa Kulturalnego Litewskich Tatarów (lit. "Lietuvos totorių kultūros draugija"). W 2003 wybrano go na przewodniczącego Związku Wspólnot Litewskich Tatarów. Jest redaktorem naczelnym czasopisma "Lietuvos totoriai". W 1995 odbył hadżdż. Zasiadł w organach doradczych, m.in. od 2010 w Radzie Wspólnot Narodowych przy Ministerstwie Kultury.
Należy do Stowarzyszenia Naukowców Polaków Litwy. Pisuje do "Przeglądu Politologicznego". Brał udział w wielu międzynarodowych konferencjach politologicznych, historycznych oraz poświęconych tematyce mniejszości narodowych i etnicznych. Jest autorem wielu publikacji na temat litewskiego systemu politycznego oraz tatarskiej społeczności na Litwie. Próbował również swych sił w twórczości poetyckiej: wydał tomik "Kelio pradžia" (1992).
Dwukrotnie, bez powodzenia, ubiegał się o mandat posła na Sejm: w 1996 jako kandydat Partii Republikańskiej, a w 2012 z ramienia Litewskiej Partii Socjaldemokratycznej.

</doc>
<doc id="1615750" url="https://pl.wikipedia.org/wiki?curid=1615750" title="Enter the Wu-Tang">
Enter the Wu-Tang



</doc>
<doc id="1615751" url="https://pl.wikipedia.org/wiki?curid=1615751" title="Gianpaolo Montali">
Gianpaolo Montali



</doc>
<doc id="1615754" url="https://pl.wikipedia.org/wiki?curid=1615754" title="Alfred Neveu">
Alfred Neveu

Alfred Neveu (ur. 24 grudnia 1890, zm. 20 maja 1975) – szwajcarski bobsleista rywalizujący w pierwszej połowie lat dwudziestych. Zdobył złoty medal w czwórkach na zimowych igrzysk olimpijskich w Chamonix.

</doc>
<doc id="1615757" url="https://pl.wikipedia.org/wiki?curid=1615757" title="Jpe">
Jpe



</doc>
<doc id="1615758" url="https://pl.wikipedia.org/wiki?curid=1615758" title="Eduard Scherrer">
Eduard Scherrer

Eduard Scherrer (ur. 15 kwietnia 1890, zm. 4 lipca 1972) – szwajcarski bobsleista rywalizujący w pierwszej połowie lat dwudziestych. Zdobył złoty medal w czwórkach na zimowych igrzysk olimpijskich w Chamonix.

</doc>
<doc id="1615759" url="https://pl.wikipedia.org/wiki?curid=1615759" title="JPE">
JPE



</doc>
<doc id="1615763" url="https://pl.wikipedia.org/wiki?curid=1615763" title="Prorastomus">
Prorastomus

Prorastomus – rodzaj wczesnego brzegowca z rodziny Prorastomidae. Żył w środkowym eocenie na terenie dzisiejszej Jamajki. Jest najwcześniejszym i najbardziej bazalnym znanym przedstawicielem całego rzędu, wykazuje jednak pewne cechy wyspecjalizowane odróżniające go od innych syren. Osiągał rozmiary zbliżone do współczesnej świni domowej. Miał dobrze rozwinięte cztery kończyny. Był zwierzęciem ziemnowodnym, jednak większość czasu spędzał prawdopodobnie w wodzie. Zasiedlał nadmorskie rzeki i zatoki. Przypuszczalnie żywił się głównie roślinami unoszącymi się na wodzie i wynurzającymi się znad tafli oraz, w mniejszym stopniu, brunatnicami. Wzór zębowy wynosił 3153, podobnie jak u innych eoceńskich syren. Gatunek typowy rodzaju, "Prorastomus sirenoides", został opisany w 1855 przez Richarda Owena.

</doc>
<doc id="1615768" url="https://pl.wikipedia.org/wiki?curid=1615768" title="Nidhögg">
Nidhögg



</doc>
<doc id="1615770" url="https://pl.wikipedia.org/wiki?curid=1615770" title="FM (zespół muzyczny)">
FM (zespół muzyczny)

FM – kanadyjski zespół rockowy grający rock progresywny, założony w 1976 w Toronto. Założycielami grupy byli Cameron Hawkins, Nash the Slash i Martin Deller. W 1978 roku grupę opuścił Nash the Slash, a jego miejsce zajął Ben Mink. W 1980 roku grupa nagrała album "City of Fear", który w Polsce spopularyzował Piotr Kaczkowski poprzez audycję MiniMax.

</doc>
<doc id="1615774" url="https://pl.wikipedia.org/wiki?curid=1615774" title="Abwera">
Abwera



</doc>
<doc id="1615777" url="https://pl.wikipedia.org/wiki?curid=1615777" title="Eljudne">
Eljudne

Eljudne (Eljudner) (Éljúðnir) - w mitologii nordyckiej duża sala w Helheim. Opisana w książce Gylfaginning. Po śmierci przebywa tam Baldur.

</doc>
<doc id="1615780" url="https://pl.wikipedia.org/wiki?curid=1615780" title="Parlament Australii Południowej">
Parlament Australii Południowej

Parlament Australii Południowej ("Parliament of South Australia") jest głównym organem władzy ustawodawczej w stanie Australia Południowa. Formalnie składa się z trzech izb: królowej Australii reprezentowanej przez gubernatora, Izby Zgromadzenia oraz Rady Ustawodawczej. W praktyce w procesie stanowienia prawa biorą udział tylko dwie ostatnie.
Choć korzenie parlamentaryzmu w Australii Południowej sięgają już roku 1840, w swej obecnej formie parlament powstał w 1857, gdy weszła w życie konstytucja przyznająca tej ówczesnej kolonii brytyjskiej autonomię. Od powstania Związku Australijskiego w 1901, pełni rolę jednej z sześciu legislatur stanowych.
Izby.
Izba Zgromadzenia składa się z 47 deputowanych wybieranych na czteroletnią kadencję w jednomandatowych okręgach wyborczych, z zastosowaniem ordynacji preferencyjnej. Lider największej frakcji w Izbie pełni automatycznie funkcję premiera Australii Południowej. Rada Ustawodawcza liczy 22 członków, wybieranych na osiem lat przy użyciu metody pojedynczego głosu przechodniego. Co cztery lata odnawiana jest połowa jej składu.
Obie izby obradują w Gmachu Parlamentu ("Parliament House") zlokalizowanym w stolicy stanu, Adelaide. Partią rządzącą w Australii Południowej jest obecnie Australijska Partia Pracy, dysponująca większością w Izbie Zgromadzenia (w Radzie Ustawodawczej posiada tyle samo mandatów, co główne ugrupowanie opozycyjne - Liberalna Partia Australii).

</doc>
<doc id="1615784" url="https://pl.wikipedia.org/wiki?curid=1615784" title="Uberabatitan">
Uberabatitan



</doc>
<doc id="1615786" url="https://pl.wikipedia.org/wiki?curid=1615786" title="Grabow">
Grabow

Grabow – miasto w Niemczech, w kraju związkowym Meklemburgia-Pomorze Przednie, w powiecie Ludwigslust-Parchim, siedziba Związku Gmin Grabow.
1 stycznia 2016 do miasta przyłączono gminę Steesow, która stała się automatycznie jego dzielnicą.
Toponimia.
Nazwa pochodzenia połabskiego, od nazwy drzewa grab. W języku polskim rekonstruowana jako "Grabów".
Współpraca.
Miejscowości partnerskie:

</doc>
<doc id="1615788" url="https://pl.wikipedia.org/wiki?curid=1615788" title="Niszczyciele typu V/W">
Niszczyciele typu V/W

Niszczyciele typów V i W – długa seria 66 brytyjskich niszczycieli z końca I wojny światowej, należących do siedmiu podtypów, budowanych w ramach dwóch głównych typów: V i W. Wchodziły do służby od 1917 roku, będąc wówczas dość dużymi i silnie uzbrojonymi jednostkami. Stanowiły następnie rdzeń sił niszczycieli Royal Navy przez większość okresu międzywojennego, wyznaczając standard konstrukcji i architektury nowych typów brytyjskich niszczycieli, budowanych do połowy lat 30. Większość okrętów typów V/W – 58, służyła jeszcze aktywnie podczas II wojny światowej, głównie w roli niszczycieli eskortowych.
Historia.
Projekt niszczycieli typu V powstał w 1916, w wyniku potrzeby skonstruowania liderów flotylli dla niszczycieli nowego brytyjskiego typu R (66 okrętów, wchodzących do służby od 1916). Miały one być od nich większe w celu pomieszczenia sztabu flotylli i posiadać silniejsze uzbrojenie artyleryjskie (4 zamiast 3 dział kalibru 102 mm) oraz dużą prędkość. Nowe okręty otrzymały architekturę wyróżniającą je od wszystkich wcześniejszych typów, która następnie stała się standardem w konstrukcji niszczycieli.
Oprócz nowego rozmieszczenia dwóch dział na dziobie w dwóch poziomach (w superpozycji – po raz drugi na niszczycielach, po poprzednim typie liderów "Parker"), zastosowano w nich także po raz pierwszy dwa działa w superpozycji na rufie, rezygnując z umieszczania dział na śródokręciu, między kominami. Oprócz opisanego ustawienia dział i powiększonej w tym celu o dolne piętro nadbudówki dziobowej, ich klasyczną sylwetkę uzupełniały dwa kominy, z tego drugi szerszy i krótszy (większość poprzedzających je brytyjskich typów niszczycieli była trzy- lub czterokominowych). Maszynownia została przejęta z lżejszego typu R, przez co okręty typu V rozwijały nieco mniejszą prędkość 34 węzły, lecz uprościło to ich konstrukcję. Ponadto, projekt okazał się udany i ekonomiczny – przy średniej cenie 200 000 funtów szt. były one około 50 000 funtów tańsze od poprzednich liderów typu "Lightfoot" i tylko 6000 funtów droższe od niektórych z niszczycieli standardowych typów M i R.
Pierwsze okręty zamówiono w kwietniu 1916. Za zamówieniem pięciu liderów poszły dalsze zamówienia okrętów typu V, już jako standardowych niszczycieli, a następnie zamówienia będącego ich rozwinięciem typu W (różniącego się przede wszystkim wzmocnieniem uzbrojenia torpedowego z 4 do 6 wyrzutni). Ostatnim stadium rozwoju był typ W zmodyfikowany, na którym wprowadzono artylerię kalibru 120 mm.
Typ V liderów Admiralicji.
Pierwszą zamówioną serią typu V było 5 liderów projektu Admiralicji ("Admiralty V class leaders"), zamówionych w kwietniu i lipcu 1916. Od późniejszych okrętów różniły się głównie nieco powiększoną nadbudówką dziobową i dodatkową platformą dla kompasu przed platformą reflektora pomiędzy aparatami torpedowymi. Wchodziły do służby pomiędzy czerwcem a wrześniem 1917.
Uzbrojenie stanowiły 4 pojedyncze działa 102 mm, 2 automatyczne armaty przeciwlotnicze 40 mm "pom-pom" i 4 wyrzutnie torped 533 mm, w dwóch dwururowych aparatach (jedynie HMS "Vampire" otrzymał 6 wyrzutni w trzyrurowych aparatach).
Typ V Admiralicji.
Z powodu doniesień wywiadowczych o planowanej przez Niemcy budowie nowych dużych niszczycieli, w czerwcu 1916 zdecydowano zamówić 26 dalszych okrętów typu V jako zwykłych niszczycieli, nie przewidzianych do roli liderów flotylli. Pierwsze okręty weszły do służby w sierpniu 1917, ostatnie w czerwcu 1918.
Od liderów różniły się głównie brakiem platformy dla kompasu między aparatami torpedowymi, ponadto nieco wzmocniono konstrukcję mostka. Sugerowano zamianę dwururowych aparatów torpedowych na trzyrurowe, lecz nie zdecydowano się na to na etapie budowy, w celu uniknięcia opóźnień konstrukcji. Otrzymały one jednak w tym celu odpowiednio wzmocnione pokłady i na początku lat 20. na ocalałych okrętach zamieniono oba dwururowe aparaty torpedowe na trzyrurowe, z wyjątkiem "Vimy", "Vanoc", "Velox", "Versatile" i "Vortigern", na których zamieniono tylko aparat dziobowy (miały one 5 wyrzutni).
Okręty "Vanquisher", "Vanoc", "Vehement" i "Venturous" otrzymały tory minowe do stawiania 60 min morskich, a "Velox", "Versatile", "Vesper", "Vimiera", "Vittoria" i "Vortigern" zmodyfikowano w ten sposób po zbudowaniu. W celu użycia do stawiania min należało zdemontować rufowy aparat torpedowy i ostatnie działo ("Y").
Uzbrojenie stanowiły 4 pojedyncze działa 102 mm, 1 armata plot 76 mm i 4 wyrzutnie torped 533 mm, w dwóch dwururowych aparatach.
Typ V Thornycroft.
Stocznia John I. Thornycroft &amp; Company Ltd otrzymała 30 lipca 1916 zamówienie na dwa niszczyciele odpowiadające typowi V, według własnych planów (było to częstą praktyką w brytyjskim budownictwie niszczycieli tego okresu). Główną różnicę w wyglądzie stanowiły nieco wyższe burty i kominy o płaskich ściankach, typowe dla Thornycrofta. Miały one nieco większą prędkość kontraktową 35 węzłów. Weszły one do służby w lutym-marcu 1918.
Typ W Admiralicji.
Typ W projektu Admiralicji ("Admiralty W class"), składający się z 19 okrętów, stanowił modyfikację typu V, z zastosowaniem nowych dwóch trzyrurowych aparatów torpedowych w miejsce dwururowych. Zamówienie na 21 okrętów złożono w listopadzie 1916, lecz z dwóch zamówionych w stoczni Yarrow następnie zrezygnowano (zamieniono je na niszczyciele typu S). Otrzymały one nazwy na literę W, zgodną z nazwą typu, z wyjątkiem "Voyager". Wchodziły one do służby od listopada 1917 do października 1918.
Uzbrojenie stanowiły 4 pojedyncze działa 102 mm, 1 działo plot 76 mm i 6 wyrzutni torped 533 mm.
Typ W Thornycroft.
Podobnie jak w przypadku typu V, stocznia John I. Thornycroft &amp; Company Ltd otrzymała 9 grudnia 1916 zamówienie na dwa niszczyciele odpowiadające typowi W, według własnych planów. Weszły one do służby w maju-czerwcu 1918. Miały one nieco większą prędkość kontraktową 36 węzłów.
Typ W zmodyfikowany Admiralicji.
Na typie W zmodyfikowanym ("Admiralty modified W class") znacząco wzrosła siła ognia artylerii poprzez zastąpienie dział kalibru 102 mm przez nowe działa kalibru 120 mm. Zamówiono 14 okrętów w styczniu 1918 oraz dalsze 38 w marcu-kwietniu 1918, lecz na skutek zawieszenia broni zbudowano jedynie 14 okrętów (7 z pierwszego zamówienia i 7 z drugiego), ukończonych w większości między kwietniem 1919 a lipcem 1920 (trzy ukończono w latach 1922-1924), a zamówienie na pozostałe anulowano w latach 1918-1919. Mimo że określane jako typ W, nosiły nazwy zarówno na literę W, jak i V (anulowane okręty – także na Y i Z).
Ponieważ cięższe i większe działa i konieczność podwyższenia mostka spowodowały większe obciążenie części dziobowej i pogorszenie dzielności morskiej, druga seria okrętów została zbudowana z modyfikacjami opracowanymi przez Thornycrofta (poniżej). Dzięki zamianie kolejności przedziałów kotłowni (w dziobowej kotłowni dwa kotły i w rufowej jeden), kominy można było przesunąć nieco do tyłu, a w konsekwencji przesunięto nieco w tył całą nadbudówkę dziobową i działa. Ich cechą wyróżniającą był pierwszy komin szerszy od drugiego (wcześniejsze okręty miały szerszy drugi komin).
Uzbrojenie stanowiły 4 pojedyncze działa 120 mm, 1 działo plot 76 mm lub 2 automatyczne armaty przeciwlotnicze 40 mm "pom-pom" i 6 wyrzutni torped 533 mm.
Typ W zmodyfikowany Thornycroft.
W styczniu 1918 również stocznia Thornycrofta otrzymała zamówienie na dwa okręty zmodyfikowanego typu W, według własnych planów ("Thornycroft Modified W class"). Weszły one do służby w 1920 i 1924. Z powodu cięższego uzbrojenia na dziobie i wyższego mostka, okręty przeprojektowano, zamieniając kolejność przedziałów kotłowni (w dziobowej kotłowni dwa kotły i w rufowej jeden), przez co można było przesunąć kominy, a w ślad za nimi nadbudówkę dziobową i działo dziobowe, do tyłu. W odróżnieniu od wcześniejszych okrętów, pierwszy komin był szerszy od drugiego. Modyfikacje te przejęto następnie w konstrukcji drugiej serii zmodyfikowanego typu W Admiralicji. Poza tym, okręty Thornycrofta miały charakterystyczne kominy z płaskimi ścianami i nieco wyższe burty.
Uzbrojenie: 4 pojedyncze działa 120 mm, 2 automatyczne armaty przeciwlotnicze 40 mm "pom-pom" i 6 wyrzutni torped 533 mm.
Modyfikacje.
Ponieważ okręty typów V/W w okresie poprzedzającym II wojnę światową prezentowały już znacznie mniejszą wartość bojową w charakterze niszczycieli od okrętów nowych typów, większość przebudowano przed wojną i w jej trakcie na niszczyciele eskortowe, w celu eskortowania konwojów. Pierwszą modyfikacją, przeprowadzoną na 15 okrętach typów V/W w latach 1938-1940, była przebudowa według programu WAIR, zwiększająca możliwości okrętów w zakresie obrony przeciwlotniczej. Polegała ona na zamianie całego uzbrojenia na 4 działa uniwersalne 102 mm Mark XVI na dwóch podwójnych podstawach Mark XIX (na dziobie i rufie) oraz 2 poczwórne karabiny maszynowe Vickers 12,7 mm (na niektórych 2 działka 40 mm), a także 2 miotacze bomb głębinowych. Zmianie uległa przy tym forma nadbudówki. Od 1941 instalowano na nich 2 działka 20 mm Oerlikon, następnie 4, zastępując wkm-y 12,7 mm (od 1942).
W latach 20. na okrętach zamieniano armatę 76 m na działko przeciwlotnicze 40 mm, po czym, w 1940 okręty w służbie brytyjskiej (z wyjątkiem przebudowanych według WAIR) otrzymały drugie działko 40 mm. Okręty, które nie miały wcześniej stacji hydrolokacyjnej i bomb głębinowych, zostały w nie wtedy wyposażone. Od lata 1940 na większości okrętów zamieniono jeden aparat torpedowy przez armatę przeciwlotniczą 76 mm.
Między 1941 a 1944 przebudowywano 21 okrętów na niszczyciele eskortowe o dużym zasięgu, według programu LRE ("long range escort"). Likwidowano jeden kocioł z dziobowej kotłowni i jego komin, w zamian zwiększano zapas paliwa i pomieszczenia załogi. Moc takich okrętów spadała do ok. 18.000 KM, a prędkość do 24-25 węzłów, pozostając i tak duża na potrzeby służby konwojowej. Drugi aparat torpedowy i działo rufowe ("Y") zamieniano na wzmocnione uzbrojenie przeciwlotnicze i przeciwpodwodne (do 110 bomb głębinowych). Pełna wyporność wzrastała do 1690—1785 t. Od 1942 na okrętach zastępowano dziobowe działo artylerii głównej ("A") przez miotacz rakietowych bomb głębinowych Hedgehog. Instalowano najpierw 2 działka 20 mm Oerlikon (ok. 1942), następnie 4 (1943-44), zastępując działka 40 mm.
Pozostałe niszczyciele oznaczane były jako SRE (niszczyciele eskortowe krótkiego zasięgu). Na większości działo rufowe ("Y") zamieniano na wzmocnione uzbrojenie przeciwlotnicze i przeciwpodwodne (do 50-70 bomb głębinowych).
W latach 1943-1944 na "Walpole", "Windsor" (V/W), "Whitshed", "Wivern" i "Witherington" (W zmod.) zamieniono dziobowe działo artylerii głównej ("A") na podwójną szybkostrzelną armatę 57 mm Hotchkiss, a rufowe ("Y") na pojedyncze działko 40 mm, do zwalczania niemieckich kutrów torpedowych na kanale La Manche.

</doc>
<doc id="1615792" url="https://pl.wikipedia.org/wiki?curid=1615792" title="Pierre François de Montaigu">
Pierre François de Montaigu

hrabia Pierre François de Montaigu (ur. 1692, zm. 1764) - francuski arystokrata, oficer i dyplomata.
W latach 1743-1746 był francuskim posłem w Republice Weneckiej. Za sekretarza służył mu wówczas Jean-Jacques Rousseau. 

</doc>
<doc id="1615795" url="https://pl.wikipedia.org/wiki?curid=1615795" title="GRB 080916C">
GRB 080916C

GRB 080916C – rozbłysk gamma odkryty przez kosmiczne obserwatorium GLAST 16 września 2008. Energia rozbłysku równa się energii około 9000 eksplodujących supernowych i była skoncentrowana głównie w dwóch dżetach, które poruszały się z prędkością wynoszącą 99,9999% prędkości światła w próżni. Jest to jeden z najpotężniejszych odkrytych dotychczas rozbłysków gamma.

</doc>
<doc id="1615804" url="https://pl.wikipedia.org/wiki?curid=1615804" title="Związek Młodzieży Demokratycznej">
Związek Młodzieży Demokratycznej

Związek Młodzieży Demokratycznej (ZMD) – polska organizacja młodzieżowa istniejąca w latach 1945–1948 oraz w III RP, afiliowana przy Stronnictwie Demokratycznym. 
Historia.
Związek Młodzieży Demokratycznej został powołany 1 lipca 1945 na mocy uchwały Zarządu Głównego Stronnictwa Demokratycznego. Pierwszy zjazd organizacji odbył się w sierpniu 1945. ZMD nawiązywał do tradycji Sekcji Młodych w Klubach Demokratycznych i SD z okresu przedwojennego oraz Ruchu Młodej Demokracji z czasów II wojny Światowej. Prowadził działalność wśród młodzieży szkolnej i akademickiej. 
W 1946 znaczna część delegatów Zjadu Krajowego opowiedziała się za współpracą środowisk demokratycznych z opozycyjnym wówczas Polskim Stronnictwem Ludowym. To wydarzenie oraz widoczny udział ZMD w szczecińskiej manifestacji poparcia dla Stanisława Mikołajczyka, spowodowało natychmiastową reakcję PPR. Po przeprowadzeniu w wyniku tych wydarzeń wewnętrznej weryfikacji Związek Młodzieży Demokratycznej popierał już zmiany dokonane w Polsce po zakończeniu II wojny światowej. Po weryfikacji w 1948 zrzeszał ok. 12 tysięcy członków. ZMD w lipcu 1948 zjednoczył się z trzema innymi organizacjami młodzieżowymi (ZWM, ZMW RP Wici i OMTUR) i w tym samym roku na kongresie we Wrocławiu utworzyły one Związek Młodzieży Polskiej. Główni działacze: Ryszard Wojdak (prezes), Leszek Guzicki, Wiktor Nagórski, Janusz Szałkowski, Lesław Wysocki.
Próby reaktywacji.
W okresie 1955–1956 powołana została antykomunistyczna organizacja młodzieżowa o nazwie Związek Młodych Demokratów na czele której stanęli Przemysław Górny i Karol Głogowski.
W reakcji na jej powstanie, SD powołało swoją organizację młodzieżową o takiej samej nazwie. Obie organizacje połączyły się następnie na zasadach przyjęcia przez ZMD afiliowany przez SD programu antykomunistycznego pierwszego ZMD. Organizacja ta przyjęła następnie nazwę Związek Młodych Demokratów.
Pod presją szykan ze strony Służby Bezpieczeństwa i wobec zerwania współpracy z SD, zarząd związku 16 stycznia 1957 podjął uchwałę o samorozwiązaniu. Część jego struktur kontynuowała jednak nielegalną działalność. W październiku 1957 członkowie organizacji warszawskiej publicznie wystąpili w obronie likwidowanego tygodnika "Po prostu". 
Członkowie związku w latach 1958–1960 kontynuowali działalność opozycyjną w utworzonej przez Przemysława Górnego Lidze Narodowo-Demokratycznej.
W 1980 studenci Uniwersytetu Jagiellońskiego: Stefan Bieliński, Zbigniew Grzyb i Adam Zyzman utworzyli Akademicki Klub Demokratyczny, który 13 lutego 1981 na ogólnopolskim zjeździe młodzieży w Krakowie przekształcił się w Związek Młodzieży Demokratycznej (ZMD). Przewodniczącym związku został Piotr Wallo. Na historycznym XII Kongresie SD, Stronnictwo Demokratyczne przejęło patronat nad ZMD.
￼Po wprowadzeniu stanu wojennego 13 grudnia 1981, ZMD został uznany za organizację wrogą i na mocy dekretu o stanie wojennym zawieszony, a następnie w listopadzie 1982 decyzją ministra MSW gen. Czesława Kiszczaka został zdelegalizowany jako organizacja, która chciała obalić siłą ustrój i porządek prawny PRL. Próby odwołania się od tej decyzji nie przyniosły pozytywnego rezultatu. Członkowie związku, którzy odmówili współpracy z SB, byli inwigilowani i nakłaniani do emigracji na Zachód na tzw. paszport w jedną stronę, tzn. z prawem jednokrotnego przekroczenia granicy PRL bez prawa powrotu. Praktyki te były w stanie wojennym powszechnie stosowane przez SB wobec opozycji. 
Członkowie rozbitego ZMD od początku stanu wojennego włączyli się w kolportaż "bibuły", nawiązano również współpracę z innymi "podziemnymi" organizacjami.
Na "powierzchni" członkowie zdelegalizowanego ZMD działali w ramach Kół Młodych Demokratów, które następnie w drugiej połowie lat osiemdziesiątych połączyły się i powołały Krajową Radę Młodych Demokratów. Przewodniczącymi KRMD byli: Zbigniew Sawicki, Zbigniew Grzyb, Mirosław Koźliński.
Reaktywacja i działalność w III RP.
W 1989, razem z NSZZ "Solidarność", reaktywowano również Związek Młodzieży Demokratycznej, w oparciu o statut z 1981. Pierwszym Przewodniczącym nowej Krajowej Rady ZMD został Zbigniew Grzyb. Kolejnymi przewodniczącymi ZMD byli m.in.: Krzysztof Majczyk, Beata Paleta, Sabina Klimek. ZMD został członkiem Polskiej Rady Młodzieży.
1 kwietnia 2006 byli członkowie ZMD i Ruchu Młodych Demokratów powołali stowarzyszenie Polscy Wolni Demokraci. Pierwszy Kongres PWD odbył się 9 września 2006. Przewodniczącym stowarzyszenia został Zbigniew Grzyb. 
W 2009, po objęciu przewodnictwa w SD przez Pawła Piskorskiego, Związek Młodzieży Demokratycznej został na nowo zorganizowany; wpisano go wówczas do rejestru stowarzyszeń. Przewodniczącym został Paweł Piwowar.

</doc>
<doc id="1615805" url="https://pl.wikipedia.org/wiki?curid=1615805" title="Krajarka do jaj">
Krajarka do jaj

Krajarka do jaj (krajalnica do jaj) – narzędzie kuchenne służące do krojenia jajek na twardo. Składa się z podstawy z niewielkim wgłębieniem, w które wkłada się obrane ze skorupki jajko, oraz z ramki z cienkimi metalowymi ostrzami lub drutami, które w trakcie przesuwania jej w dół kroją jajko. Współczesne krajarki wykonywane są zazwyczaj z tworzyw sztucznych.
Krajarki do jaj mogą być używane także do krojenia miękkich i delikatnych owoców czy warzyw, np. truskawek, pieczarek.
Krajarki w kulturze.
Krajarka do jaj jest istotnym elementem filmu "Kingsajz", w którym jeden z bohaterów jest skazany na śmierć przez "poćwiartowanie jajcarnią".
Krajarki mogą być także używane jako instrumenty muzyczne.

</doc>
<doc id="1615806" url="https://pl.wikipedia.org/wiki?curid=1615806" title="Jajko na twardo">
Jajko na twardo

Jajko na twardo – jajko gotowane w wodzie tak długo, aż dojdzie do całkowitego ścięcia żółtka. Tak przygotowane jajka mogą być jedzone same, ewentualnie z dodatkami, takimi jak majonez, chrzan, czy musztarda; mogą też stanowić część innych potraw – na przykład sałatek, kanapek, czy zup.
Jedno kurze jajko na twardo zawiera przeciętnie 78 kilokalorii.
Istnieje wiele technik gotowania jaj na twardo. Jedna sugeruje powolne gotowanie we wrzątku, inna – aby doprowadzić wodę do wrzenia, a następnie wyłączyć dopływ energii do naczynia, w którym gotowane jest jajko i pozwolić jej oraz jajku powoli wystygnąć. Zbyt długo gotowane jajko, ponad 10 minut, traci smak, przybiera sinawy kolor, a na żółtku może powstać zielonkawy nalot.
Jaja ugotowane na twardo mogą być przechowywane w lodówce do 7 dni.
Wraz z upływem czasu rośnie łatwość obierania jajka. Wynika to ze zmienności ich pH, które rośnie od 7,6−8,5 świeżo po złożeniu do 8,6−8,9 po 7−10 dniach. Za proces odpowiada ulatniający się z jajka dwutlenek węgla, którego brak powoduje osłabienie przylegania białka jajka do błony pergaminowej.
Jajka na twardo stanowią często ważną część pierwszej fazy diety Atkinsa.
Jajka na twardo w kulturze.
Dekorowane jajka, zwane pisankami, stanowią ważny element Wielkanocy.
W kulturze żydowskiej jajko jest symbolem ofiary z czasów Świątyni i jest spożywane m.in. podczas święta Paschy przy wieczerzy Sederowej.
W filmie "Nieugięty Luke" bohater grany przez Paula Newmana zakłada się, że zje 50 jajek na twardo w ciągu jednej godziny.
W książce Terry'ego Pratchetta "Straż nocna" Samuel Vimes na pytanie rewolucjonistów, czego chce od rewolucji, odpowiedział, że "Jajka na twardo". Uargumentował to stwierdzeniem, że kiedy jutro wzejdzie słońce, nikt z nich nie dostanie wolności, prawdy i sprawiedliwości, a on może będzie miał szansę na swoje jajko.
Jeden z odcinków serialu "Little Britain" jest zatytułowany "Hard-Boiled Egg Eating" (Jedzenie jajka na twardo).
Jedna z powieści Hiroshiego Ogiwary nosi tytuł "Hard Boiled Egg" (Jajko na twardo).
Ellis Parker Butler napisał opowiadanie "The Hard-boiled Egg".

</doc>
<doc id="1615807" url="https://pl.wikipedia.org/wiki?curid=1615807" title="Marrella">
Marrella

Marrella – rodzaj stawonoga z gromady Marrellomorpha. Jego szczątki odnaleziono w kambryjskich osadach łupków z Burgess w Kanadzie, formacji Balang i wśród bioty Kaili w Chinach ("Marrella" z Kaili może należeć do gatunku innego niż typowy "M. splendens"). Skamieniałości "Marrella" są najpospolitszymi skamieniałościami występującymi w tej formacji geologicznej (znanych jest stamtąd co najmniej dziewięć tysięcy okazów), były także pierwszymi, które Charles Walcott odnalazł w łupkach z Burgess. Walcott opisał "Marrella" jako nietypowego trylobita. Później została zaklasyfikowana do niewyróżnianej obecnie gromady Trilobitoidea. W 1971 roku Harry Blackmore Whittington ponownie opisał szczątki "Marrella" i na podstawie budowy jej odnóży, skrzeli oraz głowy uznał, że nie była ona ani trylobitem, ani szczękoczułkowcem, ani skorupiakiem.
"Marrella" była niewielkim zwierzęciem – największe znane okazy nie przekraczają 2,5 cm długości, podczas gdy najmniejsze mierzą 2,4 mm. Tarcza głowowa miała dwie pary długich, skierowanych ku tyłowi kolców. Na dole głowy znajdowały się dwie pary wyrostków: jedna długa i wiotka – czułki, a druga, krótsza i grubsza, dawniej także uznawana za czułki, prawdopodobnie służyła do pływania. Ciało najmniejszych osobników zbudowane jest z 17 segmentów, podczas gdy u największych liczba segmentów przekraczała 26, co dowodzi, że wraz ze wzrostem zwierzęcia zwiększała się liczba segmentów. Z każdego segmentu wyrastała para rozgałęzionych wyrostków. Dolnymi były nogi, zaś górnymi – pierzaste skrzela. Na końcu tułowia znajdował się niewielki telson. Oczy znajdowały się na spodniej stronie głowy. Nie jest jasne, w jaki sposób niezmineralizowane kolce i głowa były usztywnione. "Marrella" nie mogła być trylobitem, gdyż miała zbyt mało odnóży głowowych i zbyt niski stosunek liczby segmentów i odnóży. Brakowało jej także trzech par odnóży za otworem gębowym, co jest charakterystyczne dla skorupiaków. Różnią się one także samą budową od odnóży skorupiaków. Badania za pomocą siatki dyfrakcyjnej dobrze zachowanych okazów "Marrella" dowiodły, że najbardziej zewnętrzne wyrostki tarczy głowowej tego stawonoga cechowały się opalizującym ubarwieniem, podobnie jak u współczesnych widłonogów i małżoraczków. Mogło to być adaptacją przeciw drapieżnikom.
Uważa się, że "Marrella" była prowadzącym przydenny tryb życia detrytofagiem, jednak zdolnym do aktywnego pływania i osiągania przypowierzchniowych warstw wody. Głowa "Marrella" była twarda, muszlopodobna i przypominała skorupę kraba. "Marrella", jak również dwa inne nietypowe stawonogi z łupków z Burgess – "Opabinia" i "Yohoia" – dowiodły, że żyjące w tej formacji zwierzęta o miękkich ciałach były bardziej zróżnicowane niż dotąd sądzono.

</doc>
<doc id="1615809" url="https://pl.wikipedia.org/wiki?curid=1615809" title="5 (Liwieńska) Dywizja">
5 (Liwieńska) Dywizja

5 (Liwieńska) Dywizja (ros. 5-я (Ливенская) дивизия) – związek taktyczny Białych podczas wojny domowej w Rosji.
6 czerwca 1919 r. na bazie Lipawskiego Ochotniczego Oddziału Strzeleckiego został utworzony przez grafa płk. Anatolija P. Lievena Rosyjski Korpus Ochotniczy Najświatlejszego Księcia Lievena (Korpus Liwieński), liczący ok. 3,5 – 4 tys. żołnierzy. W jego skład wchodziły 1 Lipawski Pułk, 2 Ryski Pułk i 3 Liwieński Pułk, dywizjon strzelecki ppłk. Kazakowa, oddział artylerii kpt. F. N. Andersona, 2 samochody pancerne i kilka samolotów. 5 lipca płk A. P. Lieven otrzymał od adm. Aleksandra W. Kołczaka informację o mianowaniu na funkcję głównodowodzącego siłami rosyjskimi w Kurlandii z podległością gen. lejt. Nikołajowi N. Judeniczowi. Korpus miał działać w dół rzeki Dźwiny na prawej flance Armii Północno-Zachodniej. Jednakże gen. N. N. Judenicz 18 lipca rozkazał Korpusowi przejść spod Lipawy w rejon Narwy w Estonii. Tam Korpus wszedł w skład Armii Północno-Zachodniej, po czym został przekształcony w 5 (Liwieńską) Dywizję. Jej pułki w poł. lipca przemianowano na 17 Lipawski, 18 Ryski i 19 Połtawski (pod koniec sierpnia utworzono jeszcze 20 Czudski Pułk). Dywizja pod dowództwem kpt. K. I. Dydorowa (płk A. P. Lieven był ranny) została podporządkowana I Korpusowi Strzeleckiemu gen. mjr. Aleksieja P. Pahlena. Po przybyciu na front natychmiast weszła ona do walki, uczestnicząc 18 – 22 lipca w kontrnatarciu grupy wojsk płk. K. A. von Weissa, które doprowadziło do zdobycia Jamburga. W sierpniu i wrześniu dywizja zajmowała pozycje obronne nad rzeką Ługą, prowadząc aktywne działania. W październiku brała udział w drugiej ofensywie na Piotrogród. Nacierała na lewej flance Armii. Forsownym marszem doszła do pozycji przed Piotrogrodem, jednakże napotkała bardzo silny opór oddziałów bolszewickiej 7 Armii i została zatrzymana. W wyniku porażki wojsk białych, która doprowadziła do ogólnego odwrotu, dywizja przeszła nad rzekę Pliussę, gdzie w wyniku ciężkich walk do końca listopada została wstrzymana kontrofensywa wojsk bolszewickich. W poł. grudnia resztki dywizji, włączone w skład 2 Brygady 3 Dywizji Strzeleckiej gen. mjr. M. W. Jarosławcewa, walczyły w rejonie Piuchtickiego Monasteru Zaśnięcia Matki Bożej (rejon Kuremäe). Następnie "liwieńcy" przeszli wraz z pozostałymi oddziałami Armii na terytorium Estonii, gdzie zostali rozbrojeni i internowani. Część z nich wyjechała do Polski, wstępując do formowanej 3 Armii Rosyjskiej. Niektórzy udali się na Ukrainę, gdzie przyłączyli się do wojsk Ukraińskiej Republiki Ludowej. Z kolei ci, którzy urodzili się na Łotwie wstąpili do jej sił zbrojnych. Reszta pozostała w Estonii, uczestnicząc w okresie międzywojennym w życiu rosyjskich środowisk emigracyjnych. Większość z nich została aresztowana przez NKWD po zajęciu Łotwy przez Armię Czerwoną w poł. 1940 r.
Żołnierze 5 (Liwieńskiej) Dywizji nosili niemieckie mundury z rosyjskimi pagonami oraz rosyjskie furażerki z rosyjskimi kokardami. Jesienią 1919 r. zostali przemundurowani w brytyjskie uniformy.
Obecnie w Sankt Petersburgu i Moskwie istnieje Stowarzyszenie Najświatlejszego Księcia A. P. Lievena.

</doc>
<doc id="1615810" url="https://pl.wikipedia.org/wiki?curid=1615810" title="Antahkarana">
Antahkarana

Antahkarana – organ wewnętrzny wcielonej duszy (dźiwa) w filozofii tradycji hinduistycznych, powstały z materii subtelniejszych niż stwarzające żywioły i zmysły. Jest agregatem, grupując kilka wyższych pierwiastków ontycznych, powstałych z tattw kosmicznych.
Struktura.
Poczwórność.
Antahkarana ćhatusztaja to organ złożony z czterech przynależnych indywiduum kategorii ontycznych, którymi są:
Taki pogląd na strukturę antahkarany reprezentują autorzy upaniszad.
Troistość.
Antahkarana traji to organ złożony z trzech przynależnych indywiduum kategorii ontycznych, którymi są:
Taki pogląd na strukturę antahkarany reprezentują daśany sankhja i joga. Tutaj buddhi (inteligencja) zawarta jest w ćittcie.

</doc>
<doc id="1615813" url="https://pl.wikipedia.org/wiki?curid=1615813" title="Hans Kummetz">
Hans Kummetz

Hans Kummetz (ur. 29 kwietnia 1890 w Illowie, zm. 11 stycznia 1918 w Conegliano) – as myśliwski niemieckich sił lotniczych Luftstreitkräfte z 7 potwierdzonymi zwycięstwami w I wojnie światowej, dowódca Jagdstaffel 1 – (Jasta 1).
Przejął dowództwo nad eskadrą myśliwską Jasta 1 po przejściu jej pierwszego dowódcy Martina Zandera na komendanta "Jastaschule" w Valenciennes. Obowiązki dowódcy Jasta 1 pełnił do 12 sierpnia 1917 roku, kiedy to został przeniesiony do "Jagdstaffelschule II" na stanowisko komendanta. Po dwóch miesiącach na własną prośbę powrócił na front i na stanowisko dowódcy Jasta 1 operującej wówczas na froncie włoskim. 8 grudnia 1917 roku odniósł swoje ostatnie potwierdzone zwycięstwo powietrzne nad samolotem Sopwith Camel z 66 Eskadry. W czasie kolejnej akcji 11 stycznia został zestrzelony i zabity w okolicach Conegliano we Włoszech.
Latał między innymi na samolotach Albatros D.V i Fokker D.VII.

</doc>
<doc id="1615815" url="https://pl.wikipedia.org/wiki?curid=1615815" title="Skala miejscowa">
Skala miejscowa

Skala miejscowa – skala danego fragmentu mapy po uwzględnieniu zniekształcenia wynikającego z przekształcenia kartograficznego.
Siatka Merkatora.
Na siatce walcowej równoktątnej skalę miejscową liczy się ze wzoru
gdzie:

</doc>
<doc id="1615816" url="https://pl.wikipedia.org/wiki?curid=1615816" title="MAN TGL">
MAN TGL

MAN TGL – seria lekkich i średnich samochodów ciężarowych produkowanych od 2005 roku przez niemiecki koncern MAN.
W Polsce model ten dostępny jest również pod oznaczeniem Star TGL, a w Austrii jako Steyr TGL.
Opis modelu.
Produkcję modelu MAN TGL, będącego następcą serii lekkich i średnich samochodów ciężarowych MAN L2000 rozpoczęto w 2005 roku. Nowy model skonstruowany został z wykorzystaniem rozwiązań konstrukcyjnych zastosowanych w serii ciężkich ciężarówek MAN TGA. MAN TGL produkowany jest w czterech wersjach o dopuszczalnej masie całkowitej wynoszącej odpowiednio: 7,49 t, 8 t, 10 t i 12 t. W zależności od wymagań klientów stosowane są cztery rodzaje kabin: standardowa "C" (długość 1620 mm, wysokość 1569 mm), wydłużona "L" (długość 2280 mm, wysokość 1645 mm), wydłużona i podwyższona "LX" (długość 2280 mm, wysokość 1925 mm) oraz załogowa "Doka" mogąca pomieścić 7 osób.
Do napędu modeli serii TGL zastosowano silniki wysokoprężne, 4-cylindrowe typu MAN D0834LFL o pojemności skokowej 4,58 dm³ i mocach 150 KM, 180 KM lub 210 KM. Alternatywnie do napędu wykorzystywano jednostkę 6-cylindrową MAN D0836LFL o pojemności skokowej 6,87 dm³ i mocy maksymalnej 240 KM. Silniki te w zależności od wersji spełniają normy czystości spalin Euro 3 lub Euro 4. Jednostki napędowe zblokowane zostały w zależności od wersji z 5-biegową manualną skrzynia biegów ZF 5S-42, 6-biegową manualną skrzynią ZF 6S, 8-biegową manualną Eaton FSO 8309 lub zautomatyzowaną 6-biegową MAN TipMatic.
W 2008 roku przeprowadzono lifting modelu, w wyniku którego zastosowano nowy wzór osłony wlotu powietrza oraz elementy wyposażenia wnętrza stosowane w modelach MAN TGX i TGS. Do oferty dołączyły jednostki napędowe spełniająca normy czystości spalin Euro 5 i EEV. Silniki te rozwijają moc 150 KM, 180 KM, 220 KM oraz 250 KM (6-cylindrowy).

</doc>
<doc id="1615819" url="https://pl.wikipedia.org/wiki?curid=1615819" title="Colegio San Agustin Lima">
Colegio San Agustin Lima



</doc>
<doc id="1615821" url="https://pl.wikipedia.org/wiki?curid=1615821" title="Trailokja">
Trailokja



</doc>
<doc id="1615825" url="https://pl.wikipedia.org/wiki?curid=1615825" title="Pańćatanmatrikośa">
Pańćatanmatrikośa

Pańćatanmātrikośa (trl. pańcatanmātrikośa) – termin wedantyczny oznaczający ciało (kośa) pięciu tanmatr (pięciu subtelnych form żywiołów)

</doc>
<doc id="1615828" url="https://pl.wikipedia.org/wiki?curid=1615828" title="Marrellina">
Marrellina



</doc>
<doc id="1615829" url="https://pl.wikipedia.org/wiki?curid=1615829" title="Marrellomorpha">
Marrellomorpha

Marrellomorpha – grupa wymarłych morskich stawonogów znanych w zapisie kopalnym od kambru do dewonu. Przedstawiciele Marrellomorpha znani są niemal wyłącznie ze stanowisk paleontologicznych cechujących się znakomitym stopniem zachowania skamieniałości. Opisano kilka gatunków należących do tej grupy stawonogów: "Marrella splendens", "Mimetaster hexagonalis", "Furca bohemica", "Vachonisia rogeri", "Xylokorys chledophilia" i "Austromarrella klausmuelleri". Prawdopodobnie Marrellomorpha były jednak zwierzętami częstszymi niż sugeruje to ich niewielka różnorodność taksonomiczna. Skamieniałości przedstawicieli tej grupy znane są z Afryki, Ameryki Północnej, Australii, Azji i Europy.

</doc>
<doc id="1615830" url="https://pl.wikipedia.org/wiki?curid=1615830" title="Hungry Wives">
Hungry Wives

Hungry Wives (tłum. pol. – "głodne żony") – amerykański horror w reżyserii George’a A. Romero z roku 1973.

</doc>
<doc id="1615832" url="https://pl.wikipedia.org/wiki?curid=1615832" title="Bat (stanowisko archeologiczne)">
Bat (stanowisko archeologiczne)

Bat − prehistoryczne osiedle i nekropolia położone w zachodniej części gór Al-Dżabal al-Achdar w Omanie. Osadnictwo od IV tysiąclecia p.n.e. W III tysiącleciu p.n.e. opuszczone z nieznanych przyczyn. Nekropolia wyznaczona jest przez pięć kamiennych wież. Groby zbudowane są z kamiennych płyt, ułożonych jedna na drugiej w kształcie ula. Najwyższe osiągają 8 metrów. Taki typ grobowców był rozpowszechniony w czasie dynastii Hafitów (3 500–2 700 p.n.e.).

</doc>
<doc id="1615834" url="https://pl.wikipedia.org/wiki?curid=1615834" title="Alfred Lenz">
Alfred Lenz

Alfred Lenz (ur. 15 marca 1890 w Monachium, zm. 10 maja 1965 w Hanowerze) – as lotnictwa niemieckiego Luftstreitkräfte z 7 potwierdzonymi zwycięstwami w I wojnie światowej, dowódca Jagdstaffel 22.
Życiorys.
Urodził się w Monachium. Przed wybuchem wojny odbył służbę jako podoficer w 95 Pułku Piechoty i został przeniesiony do rezerwy. Po wybuchu wojny dołączył do swojego pułku i brał udział w walkach jednostki. 15 marca 1915 roku został skierowany do lotnictwa i po odbyciu prawie dwumiesięcznego szkolenia w końcu czerwca został skierowany do Fliegerabteilung 61. W jednostce odniósł swoje pierwsze zwycięstwo powietrzne. W styczniu 1916 roku został do Feldflieger Abteilung 23 do ("Fokker Kommando Sud" – KEK Vaux) pod dowództwem Rudolpha Bertholda. 10 sierpnia z jednostki została utworzona eskadra myśliwska Jagdstaffel 4.
16 października 1916 roku Alfred Lenz został przeniesiony do Jagdstaffel 14, ale nie odniósł w niej żadnego zwycięstwa. Jako bardzo doświadczony oficer i pilot 1 lipca 1917 roku został mianowany dowódcą Jagdstaffel 22. Na stanowisku tym pozostał do końca wojny. Odnosząc ostatnie swoje zwycięstwo na testowanym przez siebie jednym z pierwszych samolotów Siemens-Schuckert D.IV 29 września 1918 roku.
Alfred Lenz był jednym z najbardziej doświadczonych pilotów niemieckich. Służył na froncie ponad 42 miesiące i wylatał ponad 800 godzin na prawie wszystkich typach samolotów niemieckich produkowanych po 1915 roku.
Latał między innymi na samolotach Albatros D.III, Pfalz D.III i Fokker D.VII.

</doc>
<doc id="1615842" url="https://pl.wikipedia.org/wiki?curid=1615842" title="Port lotniczy Vršac">
Port lotniczy Vršac

Port lotniczy Vršac(IATA: VRC, ICAO: LYVR) – port lotniczy położony w miejscowości Vršac, w Serbii (Wojwodina).

</doc>
<doc id="1615844" url="https://pl.wikipedia.org/wiki?curid=1615844" title="Lead">
Lead

Lead lub lid (wym. []; – prowadzić, być na czele, przodować) – pierwszy graficznie wyodrębniony akapit tekstu, przede wszystkim artykułu prasowego, następujący bezpośrednio po tytule lub podtytule. Jego celem jest wprowadzenie czytelnika w zagadnienie, dlatego zazwyczaj podaje w formie skróconej najistotniejsze informacje, a często także i konkluzje, dając czytelnikowi poczucie zrozumienia tematu tekstu.
Zazwyczaj podsumowuje najważniejszy wątek tekstu dla tych czytelników, którzy nie chcą wnikać w szczegóły; może też odpowiadać na podstawowe pytania: kiedy, kto, co, z jakim skutkiem, ewentualnie na wszystkie pytania tzw. 5W + H. Wraz z tytułem i otwarciem stanowią najważniejsze elementy tekstu pisanego. Podręczniki stylu sugerują, by lead był krótki i zawierał zazwyczaj nie więcej niż dwa lub trzy zdania (około 25 słów).
Do polszczyzny termin trafił z języka angielskiego dzięki badaniom medioznawczym.
Zawartość.
Niektóre podręczniki stylu dziennikarskiego sugerują, by w leadzie zawrzeć 80% najważniejszych informacji, jakie znajdują się w całym tekście. Jednocześnie jednak sugerują, by był dość enigmatyczny, by przyciągnął uwagę czytelnika i skłonił go do przeczytania całego artykułu. Z tego względu treść leadu bywa powtarzana w innych miejscach czasopisma, na przykład jako streszczenie tekstu w spisie treści lub w zapowiedzi.
Pod względem treściowym niektórzy autorzy wyodrębniają rozmaite formy leadu, na przykład lead pojedynczy (stanowiący pomost między tytułem tekstu a jego treścią), informacyjny (podsumowujący tekst), anegdotyczny (zawierający zwięzłą anegdotę wprowadzającą w temat) czy pytający (zawierający pytanie, na które autor ma zamiar odpowiedzieć w tekście). Osobną kategorią jest, występujący często w prasie brukowej, tzw. lead z trzaskiem albo dramatyczny, czyli wprowadzenie w tonie sensacyjnym, często budujące nadmierne oczekiwania wobec tekstu za pomocą wyolbrzymień. Z kolei pod względem formalnym lead można zaliczyć do obudowy intertekstualnej tekstu prasowego, obok takich elementów jak tytuł, informacje o rozmówcach, nazwiska dziennikarza czy biogramu rozmówcy.
Forma graficzna.
Wyodrębnienie graficzne leadu najczęściej przyjmuje formę wytłuszczenia lub kursywy, choć w niektórych czasopismach stosuje się zamiast nich odstęp lub inne wyróżniki graficzne. Ze względu na jego wyróżnienie graficzne w leadzie dopuszczalne jest opuszczenie części znaków interpunkcyjnych.

</doc>
<doc id="1615845" url="https://pl.wikipedia.org/wiki?curid=1615845" title="Jan Gadomski (pisarz)">
Jan Gadomski (pisarz)

Jan Gadomski herbu Rola (ur. 16 maja 1859 w Warszawie, zm. 10 października 1906) – polski literat, publicysta i wydawca.
Życiorys.
Ukończył studia na Uniwersytecie Warszawskim, wspólnie z Franciszkiem Juliuszem Granowskim założył w 1878 „Bibliotekę Dzieł Wyborowych” – tygodniowe wydawnictwo książkowe pod kierunkiem literackim Zdzisława Dębickiego, w rok później objął redakcję „Gazety Polskiej”. Przyjaciel Marii Konopnickiej. Autor głośnej wówczas tragedii "Larik" (1886), nawiązującej do tradycji dramatu romantycznego – był to gorący sprzeciw patriotyczny przeciwko polityce ugody z zaborcą.
Był żonaty, miał dzieci. Został zamordowany przy ulicy Foksal w Warszawie, stając w obronie swojego teścia . Został pochowany na cmentarzu Powązkowskim w Warszawie (kwatera 68-6-29/30).
Ojciec prawnika, dziennikarza i działacza emigracyjnego Feliksa Gadomskiego (1898-1998).

</doc>
<doc id="1615846" url="https://pl.wikipedia.org/wiki?curid=1615846" title="Karotydynia">
Karotydynia

Karotydynia (ang. "carotidynia") – objaw chorobowy, charakteryzujący się wystąpieniem jednostronnego, zlokalizowanego wzdłuż naczyń (tętnica szyjna – "arteria carotis") bólu szyi, który może promieniować do policzka, ucha.
Jest zwykle nasilany przez kaszel, kichanie, przełykanie i zwrot głowy w stronę przeciwną do lokalizacji bólu.
Według niektórych badaczy, karotydynia nie jest jednak objawem chorobowym, tylko samodzielną jednostką chorobową i jest zaliczana do idiopatycznych bólów szyi.
Karotydynia może się pojawiać w przebiegu migreny, stanów zapalnych, zwłaszcza zakażeń, olbrzymiokomórkowego zapalenia tętnic. Jest zwykle objawem łagodnym, z wyjątkiem sytuacji, gdy bólowi towarzyszy tętnienie, zaburzenia widzenia, objawy przejściowego niedokrwienia ośrodkowego układu nerwowego, gdyż wówczas świadczy o obecności tętniaka tętnicy szyjnej lub jego rozwarstwieniu (ból pojawia się wówczas nagle), które jest najczęstszą przyczyną udaru mózgu u młodych osób.

</doc>
<doc id="1615847" url="https://pl.wikipedia.org/wiki?curid=1615847" title="Port lotniczy Kaguł">
Port lotniczy Kaguł

Port lotniczy Kaguł ("Aeroportul Internaţional Cahul") – międzynarodowy port lotniczy położony w miejscowości Kaguł. Jest trzecim co do wielkości portem lotniczym Mołdawii.

</doc>
<doc id="1615851" url="https://pl.wikipedia.org/wiki?curid=1615851" title="Ludwig Lichtheim">
Ludwig Lichtheim

Ludwig Lichtheim (ur. 7 grudnia 1845 we Wrocławiu, zm. 13 stycznia 1928 w Bernie) – niemiecki lekarz, neurolog i psychiatra.
Życiorys.
Urodził się jako syn kupca we Wrocławiu. Uczył się najpierw w Maria-Magdalenen-Gymnasium w rodzinnym mieście, potem studiował medycynę na Uniwersytecie w Berlinie, Wrocławiu i w Zurychu. Studia ukończył w 1868 roku. Od 1869 do 1872 był asystentem Hermanna Leberta w klinice uniwersyteckiej we Wrocławiu. Od 1872 do 1873 pracował w klinice chirurgicznej w Halle u Richarda von Volkmanna. Od 1873 do 1877 ponownie we Wrocławiu, gdzie praktykował w tamtejszej poliklinice u Leberta i Antona Biermera. W 1876 roku habilitował się i został Privatdozentem na Uniwersytecie Wrocławskim, w 1877 roku został profesorem zwyczajnym w Jenie. W 1878 roku powołany na katedrę Uniwersytetu w Bernie. Od 1888 na Uniwersytecie w Królewcu.
W 1891 roku razem z Adolfem Strümpllem, Wilhelmem Erbem i Friedrichem Schultzem założył "Deutsche Zeitschrift für Nervenheilkunde".
Dorobek naukowy.
Lichtheim zajmował się szczególnie intensywnie zagadnieniem afazji. Opracował modele afazji i ogólny model funkcjonowania ludzkiego mózgu (niem. "Lichtheim-Modell").

</doc>
<doc id="1615852" url="https://pl.wikipedia.org/wiki?curid=1615852" title="IV Liceum Ogólnokształcące im. Marii Skłodowskiej-Curie w Chorzowie">
IV Liceum Ogólnokształcące im. Marii Skłodowskiej-Curie w Chorzowie

IV Liceum Ogólnokształcące im. Marii Skłodowskiej-Curie w Chorzowie (pot. "Curie") – najstarsza szkoła ponadpodstawowa w Chorzowie, której początki sięgają 1868 roku. Szkoła zajmuje zabytkowy budynek przy ulicy gen. Henryka Dąbrowskiego 34.
Historia.
1 października 1868 roku w Królewskiej Hucie rozpoczęła swą działalność prywatna międzywyznaniowa szkoła dla dziewcząt ("Töchterschule"), w 1879 szkoła otrzymała uprawnienia wyższej szkoły prywatnej dla dziewcząt ("Höhere Töchterschule"). Szkoła ta początkowo była szkołą żeńską, jednak w latach 60. XX wieku szkoła stała się koedukacyjna.
Życie szkolne.
W „Curie” organizowane są przeróżne akcje: Festiwal Teatralny, Akcja Ciacho, Tydzień Języków Obcych.
Edukacja.
W IV Liceum Ogólnokształcącym kształci się około 400 uczniów, w pięciu i sześciu klasach każdego rocznika. W klasie drugiej uczniowie wybierają przedmioty, które aż do końca realizują w programie rozszerzonym.
Osiągnięcia.
Przede wszystkim sportowe, ze względu na obecność klasy usportowionej.

</doc>
<doc id="1615853" url="https://pl.wikipedia.org/wiki?curid=1615853" title="Alfred Lindenberger">
Alfred Lindenberger

Alfred Lindenberger – as lotnictwa niemieckiego Luftstreitkräfte z 12 potwierdzonymi zwycięstwami w I wojnie światowej oraz 4 zwycięstwami w II wojnie światowej.
Życiorys.
Od wiosny 1915 roku pełnił służbę jako obserwator w Fliegerabteilung 234. W jednostce odniósł 3 zwycięstwa. Pierwsze 29 maja 1917 roku razem z Breitenstainem, a dwa kolejne w październiku 1917 roku wraz z e swoim pilotem Kurtem Jentschem. Po przejściu szkolenia z pilotażu na początku 1918 roku został przydzielony do Jasta 2. Od 30 maja kiedy odniósł swoje pierwsze zwycięstwo jako pilot jednomiejscowego samolotu myśliwskiego systematycznie powiększał swoje konto. Ostatnie 12 zwycięstwo w I wojnie światowej odniósł 1 listopada 1918 roku.
Przed wybuchem II wojny światowej Alfred Lindenberger wstąpił do Luftwaffe, we wrześniu i październiku 1944 roku odniósł 4 zwycięstwa powietrzne.
Latał między innymi na samolotach Albatros D.V i Fokker D.VII, a w okresie II wojny światowej Messerschmitt Bf 109.

</doc>
<doc id="1615857" url="https://pl.wikipedia.org/wiki?curid=1615857" title="Andokides (garncarz)">
Andokides (garncarz)

Andokides (II połowa VI wieku p.n.e.) – grecki garncarz attycki, działający w Atenach w l. 530-515 p.n.e., uważany za twórcę techniki czerwonofigurowej.
Wykonane przez niego i sygnowane jego imieniem wazy zdobione są niekiedy z jednej strony w stylu czarnofigurowym, z drugiej w stylu czerwonofigurowym (tzw. styl mieszany). Znamy kilkanaście naczyń z jego imieniem. Andokides sam nie dekorował swoich wyrobów. Współpracował w tym zakresie z różnymi malarzami wazowymi, w tym z Epiktetem i Psjaksem, a przede wszystkim z nieznanym z imienia artystą zwanym współcześnie Malarzem Andokidesa. Uczniem Andokidesa był Eutymides.

</doc>
<doc id="1615858" url="https://pl.wikipedia.org/wiki?curid=1615858" title="Dudkowice">
Dudkowice

Dudkowice – część wsi Bączal Górny w Polsce, położona w województwie podkarpackim, w powiecie jasielskim, w gminie Skołyszyn.
Jest jedną z kilku jednostek pomocniczych wsi sołeckiej Bączal Górny. 3 km na północ od drogi krajowej nr 28 Gorlice – Biecz – Jasło.
Zwyczajowo uznaje się, że obejmuje również południowo-wschodnią część wsi Lisów i północno-zachodnią Skołyszyna.
Według szacunków przysiółek ma powierzchnię 1.30 km², a liczba mieszkańców (stan na 31 grudnia 2014) wynosiła 120
Głównym ciekiem wodnym przepływających przez tę jednostkę jest potok Młynówka, zwana Cegielnianką.
Historia.
Przysiółek został założony w XIV lub XV wieku na terenach, które porastały lasy pierwotne i wykarczowanych przez przybyłych osadników. Przez wieki należał do miejscowości Bączal Górny, w granicach parafii Bączal Dolny, w XX wieku nieznacznie podzielony, przy czym większa część podlega pod jednostkę administracyjną Bączal Górny, pozostała do wioski Lisów. W grudniu 1914 roku i w maju 1915 miejsce zaciętych walk frontu bitwy pod Gorlicami. Podczas okupacji niemieckiej i w początkowych latach PRL na terenie przysiółka działał pluton pod dowództwem Karola Żabińskiego „Rysia”. Obszar nieznacznie zniszczony podczas bitew II wojny światowej. W 1986 roku oddano do użytku rurociąg gazowy i nastąpiła ogólna gazyfikacja przysiółka. Od 1999 roku jednostka została stelefonizowana. W 2009 miał miejsce gruntowny remont drogi powiatowej przebiegającej przez przysiółek, ułatwiającej komunikację mieszkańców Bączala z siedzibą gminy w Skołyszynie, a zarazem zapewniającej alternatywny i atrakcyjny krajobrazowo dostęp z miastem Jasłem.
Szlaki turystyczne.
Znakowane szlaki turystyczne przechodzące przez Dudkowice:
Infrastruktura drogowa.
Przez obszar leżący w obrębie przysiółka przebiegają:

</doc>
<doc id="1615859" url="https://pl.wikipedia.org/wiki?curid=1615859" title="Kolejowy sąd rozjemczy">
Kolejowy sąd rozjemczy

Kolejowy sąd rozjemczy – sąd zwoływany w razie potrzeby, albo stałe, dla załatwiania sporów w dziedzinie kolei. Sądy te mogą mieć znaczenie tylko dla jednego państwa, albo mogą mieć charakter międzynarodowy. Do takich należy w szczególności Urząd Centralny z siedzibą w Bernie (obecnie kolejowe prawo przewozowe międzynarodowe).

</doc>
<doc id="1615860" url="https://pl.wikipedia.org/wiki?curid=1615860" title="Subaru 360">
Subaru 360

Subaru 360 – pierwszy produkowany masowo samochód japońskiej firmy Subaru, należącej do koncernu Fuji Heavy Industries. W założeniu miał być małym pojazdem z silnikiem o pojemności nieprzekraczającej 360 cm³, dostępnym dla przeciętnego obywatela Japonii. Podczas projektowania samochodu dbano o to, by spełniał on wymogi klasy kei car (wymiary nadwozia oraz pojemność silnika). Model był jednym z mniejszych kei carów, pomimo to klasyfikował się nieznacznie wyżej od mikrosamochodów takich jak BMW Isetta, był także pierwszym kei carem posiadającym cztery koła oraz miejsce dla czterech pasażerów. W latach 1958-1971 wyprodukowano 392 000 egzemplarzy modelu.
Nazwa modelu pochodzi od silnika, którego pojemność wynosi 356 cm³ (w zaokrągleniu z nadmiarem – 360 cm³).
Silnik.
Samochód napędzany był małym, chłodzonym powietrzem, dwusuwowym, dwucylindrowym silnikiem rzędowym o pojemności 356 cm³ montowanym z tyłu. Było to rozwiązanie nietypowe dla czasów produkcji modelu, większość produkowanych wówczas samochodów używało co najmniej czterocylindrowych silników czterosuwowych chłodzonych cieczą, które montowano z przodu. Dwusuwowy silnik zaadaptowany ze skutera charakteryzuje się mniejszą masą, prostszą budową, łatwiejszym startem w niskich temperaturach oraz większą mocą niż silnik czterosuwowy, dzieje się tak głównie ze względu na to, że cały cykl pracy wykonywany jest w dwóch suwach, a nie w czterech. Silnik taki wytwarza jednak więcej zanieczyszczeń. Podobnie jak w Saabie 93 oraz innych pojazdach z małymi silnikami dwusuwowymi, wymagane było sporządzenie mieszanki oleju z benzyną (należało dolać w odpowiedniej proporcji oleju do baku). Od roku 1967 za zadanie to odpowiadał system smarowania "Subarumatic".
Osiągi.
Mały silnik w połączeniu z czterobiegową manualną skrzynią biegów pozwalał samochodowi na rozpędzenie się do około 97 km/h (60 mph). Pojazd ważył mniej niż 500 kg, co pozwalało na uzyskanie zużycia paliwa około 3,6 dm³ na 100 km. W teście Consumer Reports czas przyspieszenia od 0 do 50 mil na godzinę (80 km/h) wyniósł 37 s, co w porównaniu z 14,5 s Garbusa wypada dość słabo. W roku 1958, kiedy ruszyła produkcja, silnik generował moc 16,3 KM (12 kW). Pod koniec produkcji moc zwiększona została do 26 KM (19 kW), dostępny był także silnik z dwoma gaźnikami, jego moc szacowano na 36,7 KM (27 kW).

</doc>
<doc id="1615861" url="https://pl.wikipedia.org/wiki?curid=1615861" title="Sgaw">
Sgaw

Sgaw, S'gaw lub Paganyaw – ponaddwumilionowa grupa etniczna zamieszkująca na terenie Mjanmy i Tajlandii. W Tajlandii określani są nazwą "Yang". Stanowią jedną z podgrup Karenów. Posługują się językiem sgaw, należącym do tybeto-birmańskiej grupy językowej.

</doc>
<doc id="1615862" url="https://pl.wikipedia.org/wiki?curid=1615862" title="Parthenocissus quinquefolia">
Parthenocissus quinquefolia



</doc>
<doc id="1615863" url="https://pl.wikipedia.org/wiki?curid=1615863" title="Zwężenie ujścia miedniczkowo-moczowodowego">
Zwężenie ujścia miedniczkowo-moczowodowego

Zwężenie ujścia miedniczkowo-moczowodowego, zwane także podmiedniczkowym zwężeniem moczowodu (ang. "uretero-pelvic junction stricture", UPJS) – to wada moczowodu zlokalizowana w górnej części moczowodu, bezpośrednio w okolicy przejścia miedniczki nerkowej w moczowód. Według niektórych źródeł choroba jest też nazywana zwężeniem połączenia miedniczkowo-moczowodowego.
Jego przyczyną mogą być:
Wiodącym objawem choroby jest wodonercze, które wymaga leczenia operacyjnego.

</doc>
<doc id="1615864" url="https://pl.wikipedia.org/wiki?curid=1615864" title="Podmiedniczkowe zwężenie moczowodu">
Podmiedniczkowe zwężenie moczowodu



</doc>
<doc id="1615865" url="https://pl.wikipedia.org/wiki?curid=1615865" title="Touch (album Eurythmics)">
Touch (album Eurythmics)

Touch – album brytyjskiego zespołu Eurythmics, wydany w 1983 roku.
Ogólne informacje.
Był to trzeci album zespołu i podobnie jak poprzednia płyta okazał się wielkim sukcesem - zarówno komercyjnym, jak i artystycznym. Stylistycznie także był kontynuacją elektronicznego brzmienia z płyty "Sweet Dreams". Album zdobył pierwsze miejsce w Wielkiej Brytanii, a także dotarł do pierwszej dziesiątki w USA. Płyta zyskała status platynowej w obydwu krajach.
Album promowały trzy single: "Who’s That Girl?", "Right by Your Side" i "Here Comes the Rain Again". Ostatni singel osiągnął największy sukces.
W 2003 roku album znalazł się na 500. miejscu listy 500 najlepszych albumów wszech czasów magazynu Rolling Stone.
14 listopada 2005 wytwórnia Sony BMG wydała ekskluzywne wydanie płyty "Touch" w digipacku, wzbogacone o dodatkowe ścieżki i remiksy.
Twórcy.
Eurythmics
Muzycy towarzyszący

</doc>
<doc id="1615866" url="https://pl.wikipedia.org/wiki?curid=1615866" title="Zwężenie połączenia miedniczkowo-moczowodowego">
Zwężenie połączenia miedniczkowo-moczowodowego



</doc>
<doc id="1615867" url="https://pl.wikipedia.org/wiki?curid=1615867" title="Championnat Provincial des Coeurs Scotties 2009">
Championnat Provincial des Coeurs Scotties 2009

Championnat Provincial des Coeurs Scotties 2009 - prowincjonalne mistrzostwa Quebecu kobiet w curlingu, eliminacje do Scotties Tournament of Hearts 2009.
Turniej finałowy rozegrano w dniach 19-25 stycznia 2009 w Trois-Rivières na lodowisku Club de curling Trois-Rivières. Turnieje eliminacyjne zakończyły się 4 stycznia.
Tytuł obroniła drużyna Marie-France Larouche, która w finale pokonała zespół Ève Bélisle 7:2.
Wyniki.
Round Robin.
Sesja 1..
19 stycznia 2009, 9:00
Sesja 2..
19 stycznia 2009, 14:00
Sesja 3..
19 stycznia 2009, 19:00
Sesja 4..
20 stycznia 2009, 9:00
Sesja 5..
20 stycznia 2009, 14:00
Sesja 6..
20 stycznia 2009, 19:00
Sesja 7..
21 stycznia 2009, 9:00
Sesja 8..
21 stycznia 2009, 14:00
Sesja 9..
21 stycznia 2009, 19:00
Sesja 10..
22 stycznia 2009, 9:00
Sesja 11..
22 stycznia 2009, 14:00
Sesja 12..
22 stycznia 2009, 19:00
Sesja 13..
23 stycznia 2009, 9:00
Sesja 14..
23 stycznia 2009, 14:00

</doc>
<doc id="1615868" url="https://pl.wikipedia.org/wiki?curid=1615868" title="Subaru R-2">
Subaru R-2

Subaru R-2 – kei car produkowany przez Subaru w latach 1969-1972. Na tym samochodzie opiera się stylistyka modelu R2. Konstrukcja pojazdu oparta jest na częściach Subaru 360.

</doc>
<doc id="1615869" url="https://pl.wikipedia.org/wiki?curid=1615869" title="Port lotniczy Kuçova">
Port lotniczy Kuçova

Port lotniczy Kuçova – port lotniczy i wojskowa baza lotnicza zlokalizowane w odległości 4 km od albańskiej miejscowości Kuçova. Jest to trzeci do wielkości aeroport Albanii.

</doc>
<doc id="1615871" url="https://pl.wikipedia.org/wiki?curid=1615871" title="APS-H">
APS-H

APS-H (ang. "Advanced Photo System type-High definition") – format przetwornika obrazu w aparatach cyfrowych o bokach mniejszych ok. 1,3× (tzw. "crop") od klatki małoobrazkowej 35 mm ("full frame"). Standard w popularnych lustrzankach cyfrowych.
Aby uzyskać ekwiwalent ogniskowej obiektywu w odniesieniu do „full frame”, należy pomnożyć „crop” przez długość ogniskowej obiektywu aparatu z rozmiarem przetwornika obrazu dla tej wartości "crop" (np. 1,3 × 70 mm = 91 mm). Oznacza to, że obiektyw 70 mm w systemie APS-H da ten sam kąt widzenia, co obiektyw 91 mm w formacie małoobrazkowym 35 mm.
Nazwa standardu APS-H pochodzi od formatu filmu, który miał w drugiej połowie lat 90. XX wieku wyprzeć „mały obrazek”. Producenci uznali wymiary klatki APS (25,1×16,7 mm) za dobry kompromis między kosztami produkcji a jakością obrazu. Błony fotograficzne dla tego formatu były oferowane w 3 długościach: 15, 25 oraz 40 klatek.
Format APS-H ma rozmiar klatki nieco większy od APS-C i jest największy spośród niepełnoklatkowych przetworników obrazowych.

</doc>
<doc id="1615872" url="https://pl.wikipedia.org/wiki?curid=1615872" title="Aligator – Lake Placid">
Aligator – Lake Placid

Aligator – Lake Placid – amerykańsko-kanadyjski filmowy horror w reżyserii Steve’a Minera z roku 1999.

</doc>
<doc id="1615874" url="https://pl.wikipedia.org/wiki?curid=1615874" title="Emalia przegródkowa">
Emalia przegródkowa



</doc>
<doc id="1615875" url="https://pl.wikipedia.org/wiki?curid=1615875" title="Jesiotry">
Jesiotry



</doc>
<doc id="1615877" url="https://pl.wikipedia.org/wiki?curid=1615877" title="Subaru Sumo">
Subaru Sumo

Subaru Sumo, znany także pod nazwami: Libero na rynku europejskim (z wyjątkiem Wielkiej Brytanii) oraz Domingo na rynku japońskim, to mikrovan produkowany w latach 1983-1996 przez Subaru. Na terenie Szwecji sprzedawany był pod nazwą Subaru Columbuss.
Samochód dostępny był z napędem na wszystkie koła. Przedni napęd był dołączany za pomocą przycisku w dźwigni zmiany biegów. Do napędu służyły trzycylindrowe silniki rzędowe o pojemności 1,0 lub 1,2 litra znane z modelu Justy. W vanie montowane były one z tyłu.

</doc>
<doc id="1615879" url="https://pl.wikipedia.org/wiki?curid=1615879" title="Subaru Libero">
Subaru Libero



</doc>
<doc id="1615880" url="https://pl.wikipedia.org/wiki?curid=1615880" title="Żołna zielona">
Żołna zielona

 
Żołna zielona ("Merops superciliosus") – gatunek średniej wielkości ptaka z rodziny żołn (Meropidae), zamieszkujący Afrykę Subsaharyjską. Nie jest zagrożony wyginięciem.
Wyróżnia się dwa podgatunki "M. superciliosus":
Mierzy 28–30 cm, rozpiętość skrzydeł wynosi 46–48 cm. Masa ciała 40–48 g. W ubarwieniu nie występuje dymorfizm płciowy, ale samiec ma dłuższe środkowe sterówki. Ogólnie cała zielona. Żółte gardło, odcięte od piersi pomarańczową kreseczką, czarna maska, białe czoło. Niebieskie policzki i obrzeżenie maski. Dziób jak u żołny.
Zachowuje się podobnie jak żołna zwyczajna. Głos analogiczny jak u żołny, lecz twardszy. Zasiedla otwarte i suche tereny, zazwyczaj niedaleko zbiorników wodnych.
IUCN uznaje żołnę zieloną za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisywany jest jako szeroko rozpowszechniony i zazwyczaj pospolity. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
<doc id="1615881" url="https://pl.wikipedia.org/wiki?curid=1615881" title="Tak niewielu">
Tak niewielu

Tak niewielu / Tak nieliczni – amerykański film wojenny z 1959 roku na podstawie powieści Toma Chamalesa.
Opis fabuły.
II wojna światowa. Tom Reynolds i jego podwładni trafili do Birmy. Ich zadaniem jest wyszkolenie żołnierzy do walki przeciw Japończykom. Jednak na miejscu okazuje się to bardzo trudne. Kiedy pojawiają się Chińczycy, którzy mordują i ograbiają bezlitośnie amerykańskich żołnierzy, kapitan postanawia się zemścić.
Obsada.
i inni

</doc>
<doc id="1615882" url="https://pl.wikipedia.org/wiki?curid=1615882" title="Port lotniczy Parnawa">
Port lotniczy Parnawa

Port lotniczy Parnawa – lotnisko znajdujące się ok. 4 kilometry od centrum Parnawy. Trzeci co do wielkości port lotniczy Estonii.

</doc>
<doc id="1615883" url="https://pl.wikipedia.org/wiki?curid=1615883" title="Aleksander Klugman">
Aleksander Klugman

Aleksander Klugman, pierwotnie, do 1951 Aron Klugman (ur. 5 maja 1925 w Łodzi) – polski pisarz i publicysta żydowskiego pochodzenia.
Życiorys.
Był synem Henryka Joachima Klugmana i Zofii Klugman, z d. Mortenfeld. Urodził się w rodzinie mieszczańskiej, był uczniem łódzkiej szkoły religijnej Pardes. Podczas II wojny światowej został przesiedlony do łódzkiego getta, gdzie uczestniczył w ruchu oporu. Po likwidacji getta w 1944 roku trafił do niemieckiego obozu Auschwitz, a stamtąd do innych obozów koncentracyjnych w Niemczech (m.in. Groß-Rosen i Flossenbürg). Po zakończeniu wojny wrócił do Łodzi, od 1948 mieszkał w Warszawie. Pracował w drukarni, w latach 1951–1952 był kierownikiem w dziale propagandy RSW „Prasa”, następnie pracował jako dziennikarz w "Głosie Pracy" i "Trybunie Mazowieckiej". W tym ostatnim piśmie był kierownikiem działu ekonomicznego.
W 1957 roku wyemigrował do Izraela (wyjechał jako turysta, następnie wystąpił o pozwolenie na pobyt stały). Początkowo pracował w "Echu Tygodnia", od 1958 w "Kurierze Porannym", a po jego przekształceniu w tym samym roku - w tygodniku "Nowiny-Kurier", gdzie do 1978 był sekretarzem redakcji. W latach 1991–1997 był korespondentem „Rzeczypospolitej” w Izraelu. Współpracował też innymi pismami w Polsce, w tym z "Dziś", "Tygodnikiem Powszechnym", Tyglem Kultury i "Więzią".
Był członkiem Związku Młodzieży Polskiej, Polskiej Partii Robotniczej i Polskiej Zjednoczonej Partii Robotniczej (do 1957) oraz Stowarzyszenia Dziennikarzy Polskich. W latach 1960–1970 był członkiem zarządu Związku Dziennikarzy Izraelskich. Należał do Światowej Federacji Żydów Polskich, Związku Żydów Polskich w Izraelu, Towarzystwa Przyjaźni Polsko-Izraelskiej. Jest członkiem Związku Autorów Piszących Po Polsku w Izraelu oraz członkiem-założycielem Fundacji Polonica w Ziemi Świętej. 
W 1955 został odznaczony Medalem 10-lecia Polski Ludowej, w 1994 Krzyżem Kawalerskim Orderu Zasługi Rzeczypospolitej Polskiej, w 2009 Krzyżem Oficerskim tego orderu.

</doc>
<doc id="1615885" url="https://pl.wikipedia.org/wiki?curid=1615885" title="Arizonazaur">
Arizonazaur

Arizonazaur ("Arizonasaurus") – rodzaj rauizucha z rodziny Ctenosauriscidae żyjącego w środkowym triasie na terenie dzisiejszej Ameryki Północnej. Jego nazwa, oznaczająca „jaszczur z Arizony”, pochodzi od miejsca odkrycia szkieletu (formacja Moenkopi w północnej Arizonie). Został opisany przez Samuela Paula Wellesa w 1947 roku w oparciu o niekompletną lewą kość szczękową (UCMP 36232). W 2003 roku Sterling Nesbitt opisał nowe skamieniałości arizonazaura odkryte w formacji Moenkopi (MSM P4590). Obejmują one około połowę szkieletu, w tym lewą kość szczękową, niemal identyczną z tą holotypu. Kość szczękowa była wydłużona i smukła – szczątki MSM P4590 sugerują, że mogła mieścić do dziesięciu zębodołów. Znany jest jeden ząb "Arizonasaurus" – dowodzi on, że zęby były ząbkowane na obu krawędziach, lekko zakrzywione i bocznie spłaszczone. Arizonazaur miał prawdopodobnie bardzo smukłą czaszkę.
Łuki naczyniowe kręgów szyjnych są trzykrotnie wyższe od centrów i lekko zakrzywione ku tyłowi, podczas gdy łuki naczyniowe kręgów grzbietowych były od centrów wyższe od pięciu do dziesięciu razy. Wysokie wyrostki kolczyste kręgów kręgosłupa wykazują podobieństwo do tych występujących u bazalnych archozaurów o bliżej nieokreślonym pokrewieństwie, takich jak "Ctenosauriscus", "Bromsgroveia", lotozaur i "Hypselorhachis". Podobieństwa w budowie kręgów oraz kości obręczy kończyn dolnych wskazują, że rodzaje te są ze sobą blisko spokrewnione i tworzą rodzinę Ctenosauriscidae. Zbliżone struktury występują także u popozaura i szuwozaura (syn. "Chatterjeea"), co wskazuje na ich bliskie pokrewieństwo z przedstawicielami Ctenosauriscidae. Kości kulszowe były złączone na całej swojej długości, co jest jedną z cech typowych dla Ctenosauriscidae i blisko z nimi spokrewnionych Poposauridae. Badania puszki mózgowej arizonazaura wykazały, że nie był on blisko spokrewniony z innymi rauizuchami, których anatomia puszek mózgowych jest znana ("Batrachotomus", zaurozuch, postozuch, tikizuch). Analizy te wsparły także tezę o parafiletyzmie Rauisuchia, jak również wykazały, że "Poposaurus" i jego najbliżsi krewni są spokrewnieni z krokodylami odleglej niż inne rauizuchy.

</doc>
<doc id="1615886" url="https://pl.wikipedia.org/wiki?curid=1615886" title="Arizonasaurus">
Arizonasaurus



</doc>
<doc id="1615887" url="https://pl.wikipedia.org/wiki?curid=1615887" title="Arizonasaurus babbitti">
Arizonasaurus babbitti



</doc>
<doc id="1615890" url="https://pl.wikipedia.org/wiki?curid=1615890" title="Heinrich Schlappi">
Heinrich Schlappi



</doc>
<doc id="1615891" url="https://pl.wikipedia.org/wiki?curid=1615891" title="Heinrich Schlaeppi">
Heinrich Schlaeppi



</doc>
<doc id="1615893" url="https://pl.wikipedia.org/wiki?curid=1615893" title="Alfred Schlappi">
Alfred Schlappi



</doc>
<doc id="1615894" url="https://pl.wikipedia.org/wiki?curid=1615894" title="Alfred Schlaeppi">
Alfred Schlaeppi



</doc>
<doc id="1615896" url="https://pl.wikipedia.org/wiki?curid=1615896" title="Pierre Francois de Montaigu">
Pierre Francois de Montaigu



</doc>
<doc id="1615898" url="https://pl.wikipedia.org/wiki?curid=1615898" title="Port lotniczy Suai">
Port lotniczy Suai

Port lotniczy Suai (port. Aeroporto Covalima, IATA: UAI, ICAO: WPDB) – port lotniczy zlokalizowany 4 kilometry na wschód od Suai (Timor Wschodni).

</doc>
<doc id="1615899" url="https://pl.wikipedia.org/wiki?curid=1615899" title="Teofil Ruczyński">
Teofil Ruczyński

Teofil Ruczyński (ur. 1 lipca 1896 w Zwiniarzu, zm. 8 czerwca 1979 w Lubawie) – polski poeta, prozaik i działacz polonijny.
Życiorys.
Ukończył seminarium nauczycielskie w Lubawie. Debiutował jako poeta w 1918 roku na łamach prasy polonijnej w Niemczech. Był z zawodu nauczycielem, a w okresie okupacji pracownikiem fizycznym. W latach 1928 - 1932 sprawował funkcję Wójta Gminy Tuczki. Od 1945 roku mieszkał w Olsztynie.

</doc>
<doc id="1615900" url="https://pl.wikipedia.org/wiki?curid=1615900" title="Tomas Globocnik">
Tomas Globocnik



</doc>
<doc id="1615901" url="https://pl.wikipedia.org/wiki?curid=1615901" title="Janez Ozbolt">
Janez Ozbolt



</doc>
<doc id="1615902" url="https://pl.wikipedia.org/wiki?curid=1615902" title="Petasites officinalis">
Petasites officinalis



</doc>
<doc id="1615905" url="https://pl.wikipedia.org/wiki?curid=1615905" title="Jak zdobyć pieniądze, kobietę i sławę">
Jak zdobyć pieniądze, kobietę i sławę

Jak zdobyć pieniądze, kobietę i sławę – polska komedia z 1969 roku.
Opis fabuły.
Film składa się z trzech historii, każda z nich próbuje odpowiedzieć na postawione w filmie pytanie. Pierwsza opowiada o fryzjerze, który zdobywa pieniądze w nietypowy sposób - kradzione kundle dzięki swoim umiejętnościom zmienia w pudle. Bohaterem drugiej jest Olejniczak, urzędnik i nieśmiały uwodziciel zakochany w pannie Marioli. Trzecia historia opowiada o konstruktorze, który w poszukiwaniu sławy buduje batyskaf, ale tonie zaraz po zanurzeniu machiny w jeziorze. Sekcja zwłok wykazuje, że Wasiak miał dwa serca.

</doc>
<doc id="1615906" url="https://pl.wikipedia.org/wiki?curid=1615906" title="Stronnictwo">
Stronnictwo



</doc>
<doc id="1615907" url="https://pl.wikipedia.org/wiki?curid=1615907" title="Petrorhagia saxigraga">
Petrorhagia saxigraga



</doc>
<doc id="1615908" url="https://pl.wikipedia.org/wiki?curid=1615908" title="Dzongka">
Dzongka



</doc>
<doc id="1615911" url="https://pl.wikipedia.org/wiki?curid=1615911" title="Port lotniczy Kant">
Port lotniczy Kant

Port lotniczy Kant (ICAO: UAFW) – port lotniczy położony w Kancie, w Kirgistanie, w obwodzie czujskim.

</doc>
<doc id="1615914" url="https://pl.wikipedia.org/wiki?curid=1615914" title="Eden Hazard">
Eden Hazard

Eden Michael Hazard (wym. [], ur. 7 stycznia 1991 w La Louvière) – belgijski piłkarz, występujący na pozycji napastnika w hiszpańskim klubie Real Madryt. W latach 2008–2022 reprezentant Belgii. Brązowy medalista Mistrzostw Świata w Rosji w 2018. Karierę reprezentacyjną zakończył 7 grudnia 2022.
Kariera klubowa.
Początek kariery.
Karierę piłkarską rozpoczął w Royal Stade Brainois, w latach 2003–2005 występował w Tubize. W 2005 roku został zawodnikiem Lille OSC. 24 listopada 2007 zadebiutował w jego barwach w Ligue 1 (Liga francuska) w przegranym 0:2 meczu z AS Nancy, w którym w drugiej połowie zmienił Nicolasa Fauverguea. W sezonie 2008/2009 wywalczył miejsce w podstawowym składzie francuskiego klubu, strzelił również swojego pierwszego gola w ekstraklasie – 20 września 2008 zdobył bramkę w spotkaniu z AJ Auxerre (3:2). Ponadto został uznany za najlepszego młodego gracza Ligue 1.
Pierwszy skład Lille i pierwsze sukcesy.
W sezonie 2009/2010 Hazard zadebiutował w Lidze Europy, strzelił również w tych rozgrywkach dwa gole, m.in. jednego w spotkaniu 1/8 finału z Liverpoolem, zapewniając swojemu zespołowi zwycięstwo 1:0. W Ligue 1 wystąpił w 37 spotkaniach i ponownie został uznany za najlepszego młodego gracza. Ponadto trafił do „jedenastki sezonu” francuskiej ekstraklasy. W kolejnych rozgrywkach (2010/2011), w których zdobył siedem bramek (m.in. w meczu z Nancy (1:0) i spotkaniu z Valenciennes FC w 92. minucie (2:1)) wraz z Lille został mistrzem Francji. Wywalczył również puchar kraju – w finałowym pojedynku z Paris Saint-Germain wystąpił w podstawowym składzie. Po raz drugi znalazł się w „jedenastce sezonu”, został również wybrany najlepszym graczem Ligue 1. W lipcu 2011 roku zagrał w meczu o Superpuchar Francji z Olympique Marsylia, w którym strzelił gola, lecz Lille przegrało 4:5.
W sezonie 2011/2012 Hazard rozegrał w Ligue 1 38 meczów i strzelił 20 goli (m.in. trzy w spotkaniu z Nancy, zapewniając swojemu zespołowi zwycięstwo 4:1). Ponownie został wybrany najlepszym graczem francuskiej ekstraklasy i po raz trzeci trafił do „najlepszej jedenastki rozgrywek”. Zadebiutował również w Lidze Mistrzów – 14 września 2011 wystąpił w spotkaniu z CSKA Moskwa. W 2011 otrzymał także nagrodę Bravo Award.
Chelsea.
Sezon 2012/2013.
4 czerwca 2012 roku Hazard podpisał kontrakt z Chelsea. Pierwszy mecz w nowych barwach rozegrał 12 sierpnia w przegranym 2:3 meczu o Tarczę Wspólnoty przeciwko Manchesterowi City. W Premier League zadebiutował 19 sierpnia w meczu przeciwko Wigan Athletic, w którym zaliczył asystę oraz wywalczył wykorzystany przez Franka Lamparda rzut karny. Swojego pierwszego gola zdobył sześć dni później przeciwko Newcastle United z rzutu karnego. W fazie grupowej Ligi Mistrzów Belg zagrał we wszystkich meczach. Chelsea zakończyła rozgrywki grupowe na trzecim miejscu i nie wyszła z grupy, przechodząc do Ligi Europy.
23 stycznia 2013 Hazard po starciu z chłopcem od podawania piłek otrzymał pierwszą w swojej karierze czerwoną kartkę. W rozegranym 11 maja meczu Premier League przeciwko Aston Villi asystował przy obu golach Franka Lamparda, który tym samym został rekordzistą pod względem liczby goli strzelonych dla Chelsea.
W swoim pierwszym sezonie na Stamford Bridge zdobył 13 bramek i 19 asyst w 62 rozegranych spotkaniach oraz wygrał Ligę Europy – w finałowym meczu przeciwko Benfice nie zagrał z powodu kontuzji. Został również wybrany do najlepszej jedenastki sezonu Premier League.
Sezon 2013/2014.
Hazard wystąpił w meczu o Superpuchar Europy UEFA 2013 przeciwko Bayernowi Monachium, w którym strzelił bramkę na 2:1, jednak Chelsea przegrała ten mecz w rzutach karnych.
4 grudnia w meczu przeciwko Sunderlandowi Hazard dwukrotnie wpisał się na listę strzelców, pomagając drużynie w zwycięstwie 4:3. 8 lutego 2014 roku w meczu przeciwko Newcastle zanotował pierwszego dla Chelsea hat-tricka.
Na koniec sezonu Hazard został wybrany Młodym Piłkarzem Roku według PFA oraz najlepszym zawodnikiem sezonu w Chelsea, a także drugi raz z rzędu znalazł się w najlepszej jedenastce sezonu.
Sezon 2014/2015.
Przed sezonem Hazard zmienił numer na koszulce z 17 na 10. Pierwszego gola w sezonie strzelił przeciwko Leicester City.
12 lutego przedłużył kontrakt z klubem do 2020 roku.
1 marca wywalczył z klubem Puchar Ligi Angielskiej – w meczu finałowym grał przez całe 90 minut.
26 kwietnia Belg został wybrany przez PFA najlepszym piłkarzem roku w Anglii. Tydzień później w wygranym 1:0 meczu z Crystal Palace Hazard zdobył jedynego gola meczu, dobijając niewykorzystany wcześniej przez siebie rzut karny. Zwycięstwo to zapewniło Chelsea tytuł mistrza Anglii. Sezon zakończył z 19 golami w 54 meczach we wszystkich rozgrywkach, w tym 14 w 38 spotkaniach ligowych. Indywidualnie Hazard oprócz nagrody piłkarza roku w Anglii otrzymał nagrody najlepszego zawodnika sezonu w Chelsea.
Sezon 2015/2016.
Przez cały sezon 2015/2016 Hazard nie mógł znaleźć optymalnej formy. Swojego pierwszego gola w sezonie zawodnik zdobył dopiero 31 stycznia 2016 roku z rzutu karnego przeciwko MK Dons w meczu Pucharu Anglii – wcześniej nie wpisał się na listę strzelców przez 2358 minut meczowych. Pierwsze dwie bramki w Premier League Belg zdobył w kwietniu przeciwko Bournemouth.
2 maja w meczu przeciwko Tottenhamowi jego gol zdobyty w 83 minucie meczu zapewnił Chelsea remis 2:2. Ten wynik sprawił, że Leicester City zostało mistrzem Anglii.
Sezon 2016/2017.
W pierwszym meczu nowego sezonu przeciwko West Hamowi Hazard wykorzystał rzut karny, przyczyniając się do zwycięstwa Chelsea 2:1.
Od 1 października do 31 grudnia 2016 Chelsea zanotowała 13 zwycięstw z rzędu w lidze – w meczach tych Hazard zdobył siedem bramek, a w październiku zdobył nagrodę Premier League Player of the Month. 4 lutego 2017 w meczu przeciwko Arsenalowi zdobył bramkę po indywidualnej akcji, pomagając swojej drużynie w zwycięstwie 3:1. Gol ten został wybrany bramką miesiąca w lidze.
Na koniec sezonu Hazard został po raz drugi mistrzem Anglii. Pomógł też Chelsea dojść do finału Pucharu Anglii, który Chelsea przegrała 1:2 z Arsenalem. W lidze strzelił 16 bramek i zanotował pięć asyst. Hazard został po raz czwarty wybrany do najlepszej jedenastki sezonu Premier League i po raz trzeci został piłkarzem sezonu Chelsea.
Sezon 2017/2018.
Hazard pierwszą część sezonu stracił z powodu kontuzji. Pierwszego gola w lidze zdobył 28 października przeciwko Bournemouth. W wygranym 4:0 meczu przeciwko Brighton &amp; Hove Albion strzelił swojego setnego ligowego gola w profesjonalnej karierze.
19 maja wygrał z Chelsea Puchar Anglii – w wygranym 1:0 finale przeciwko Manchesterowi United zdobył z rzutu karnego jedynego gola tego meczu.
Dzięki udanym dla Belgii mistrzostwom świata Hazard znalazł się w wybranej przez FIFPro najlepszej jedenastce sezonu na świecie, wraz z kolegą klubowym N’Golo Kanté.
Sezon 2018/2019.
Pierwszego gola w sezonie 2018/19 Hazard strzelił przeciwko Newcastle. We wrześniu Hazard zdobył 5 goli w czterech meczach (w tym hat-tricka w meczu przeciwko Cardiff City), dzięki czemu został wybrany piłkarzem miesiąca Premier League. 26 grudnia przeciwko Watfordowi zdobył dwa gole – pierwszy z nich był jego setnym trafieniem dla Chelsea.
Na koniec 2018 Hazard został wybrany Sportowcem Roku w Belgii. W kwietniu 2019 roku jego gol przeciwko West Hamowi po indywidualnej akcji został wybrany najładniejszym golem miesiąca w lidze.
29 maja Hazard po raz drugi w barwach Chelsea świętował zwycięstwo w Lidze Europy. W wygranym 4:1 finale przeciwko Arsenalowi strzelił dwa gole i zaliczył asystę przy trafieniu Pedro, dzięki czemu został wybrany zawodnikiem meczu. W całym sezonie Hazard zdobył 21 goli, z czego w Premier League zaliczył 16 trafień. Oprócz tego, 15 ligowych asyst pozwoliło Belgowi na zdobycie nagrody Playmaker Award dla najlepszego asystenta ligi. Na koniec sezonu po raz czwarty został wybrany najlepszym zawodnikiem sezonu w Chelsea.
Łącznie przez siedem lat gry w Chelsea Hazard wystąpił w 352 meczach, w których strzelił 110 bramek i zanotował 92 asysty. W momencie odejścia z Chelsea był dziewiątym najlepszym strzelcem drużyny ze Stamford Bridge.
Real Madryt.
7 czerwca 2019 oficjalnie został ogłoszony transfer Hazarda do Realu Madryt.
Kariera reprezentacyjna.
W barwach narodowych po raz pierwszy wystąpił 29 marca 2006 w meczu reprezentacji do lat 15 z Luksemburgiem, w którym strzelił gola, przyczyniając się do zwycięstwa 2:0. W 2007 wraz z kadrą do lat 17 uczestniczył w mistrzostwach Europy – Belgowie wywalczyli w nich brązowe medale, a Hazard zdobył bramkę z rzutu karnego w grupowym spotkaniu z Holandią (2:2). Ponadto zdobył gola w serii rzutów karnych przegranego pojedynku półfinałowego z Hiszpanią.
Również w 2007 Hazard brał udział w mistrzostwach świata do lat 17 – w turnieju, który odbył się w Korei Południowej, rozegrał trzy mecze, zaś Belgowie nie wywalczyli awansu do fazy pucharowej. W latach 2007–2009 regularnie występował w reprezentacji U-19 – m.in. 10 października 2008 strzelił dla niej dwa gole w zremisowanym 2:2 spotkaniu z Chorwacją. 19 listopada 2008 zadebiutował w kadrze seniorskiej w pojedynku z Luksemburgiem, w którym wszedł na boisko w drugiej połowie.
W 2009 rozegrał pięć meczów w kwalifikacjach do mistrzostw świata w RPA. 7 października 2011 w spotkaniu eliminacji do mistrzostw Europy w Polsce i na Ukrainie z Kazachstanem strzelił swojego pierwszego gola w reprezentacji, przyczyniając się do zwycięstwa 4:1. 25 maja 2012 w towarzyskim pojedynku z Czarnogórą (2:2) strzałem z rzutu karnego zdobył swoją drugą bramkę.
W 2018 został powołany do reprezentacji Belgii na Mistrzostwa Świata w Rosji, na których jego drużyna zajęła trzecie miejsce. Sam Hazard na turnieju strzelił trzy bramki (dwie w meczu grupowym z Tunezją i jedną w meczu o 3. miejsce przeciwko Anglii) i zaliczył dwie asysty. Został też nagrodzony Srebrną Piłką jako drugi najlepszy piłkarz turnieju, za Luką Modriciem.
Podczas Mistrzostw Europy w 2020 r. gdzie reprezentacja Belgii doszła do ćwierćfinału zaliczył tylko jedną asystę w grupowym spotkaniu z Danią przy zwycięskiej bramce Kevina de Bruyne na 2:1. Hazard rozpoczął turniej na ławce rezerwowych, a w meczu 1/8 finału z Portugalią (1:0) nabawił się kontuzji, która wykluczyła go z następnego meczu z późniejszymi zwycięzcami rozgrywek Włochami (1:2).
Brał udział również na mundialu w 2022 roku w Katarze. Tam Belgowie zawiedli nie wychodząc nawet z grupy i zdobywając zaledwie jedną bramkę w przeciągu trzech spotkań w wygranym 1:0 meczu z Kanadą. Następnie po bezbramkowym remisie 0:0 z wicemistrzami świata Chorwacją przegrali 0:2 z nieoczekiwanym zwycięzcą grupy Marokiem. Po nieudanym turnieju Eden postanowił zakończyć karierę reprezentacyjną.
Statystyki kariery.
"aktualne na 25 października 2022"
Życie prywatne.
26 kwietnia 2012 poślubił Natachę Van Honacker.
Pochodzi z piłkarskiej rodziny – ojciec Thierry grał w drugiej lidze belgiskiej, zaś matka Carine występowała w najwyższej klasie rozgrywkowej kobiet. Po zakończeniu karier zostali nauczycielami wychowania fizycznego.
Jest najstarszym spośród czwórki rodzeństwa; jego bracia, Thorgan, Kylian i Ethan również są piłkarzami.

</doc>
<doc id="1615915" url="https://pl.wikipedia.org/wiki?curid=1615915" title="My Bonnie Lies over the Ocean">
My Bonnie Lies over the Ocean

My Bonnie Lies over the Ocean – tradycyjna szkocka pieśń ludowa. Autor utworu jest nieznany.
Źródłem pochodzenia tej piosenki może być historia Karola Edwarda Stuarta, powszechnie znanego jako Bonnie Prince Charlie (tłum. Śliczny Książę Karolek), syna Jakuba Stuarta i Marii Klementyny Sobieskiej, wnuka obalonego Jakuba II, króla Szkocji, Anglii i Irlandii oraz prawnuka Jana III Sobieskiego, króla Polski. Wielu Szkotów wspierało Karola i jego próbę przywrócenia Stuartom tronu angielskiego poprzez zbrojny najazd Szkocji i Anglii (lata 1745–1746).
Znanych jest kilka wersji tego utworu, a także liczne przeróbki i parodie.
Jedną z bardziej znanych wersji jest aranżacja Tony'ego Sheridana (singel „My Bonnie” z 1961) z muzyką graną przez zespół Beat Brothers (właściwie The Beatles) z partią perkusyjną graną przez Pete'a Besta.

</doc>
<doc id="1615916" url="https://pl.wikipedia.org/wiki?curid=1615916" title="Stefan Rusin">
Stefan Rusin

Stefan Rusin (ur. 1 sierpnia 1946 w Golinie koło Konina) – polski poeta, plastyk, pisarz, krytyk literacki. Od 1977 do 1998 pełnił funkcję prezesa Konińskiego Klubu Literackiego. W latach 1978–1988 był redaktorem folderów, zeszytów i almanachów literackich tegoż Klubu. Organizował dziesięć pierwszych edycji Ogólnopolskiego Konkursu Poetyckiego „Milowego Słupa”.
Ukończył Akademię Ekonomiczną w Poznaniu. Debiutował jako poeta w 1971 roku na łamach czasopisma „Radar”. Od 1967 był pracownikiem Huty Aluminium „Konin”.
Twórczość.
Poezja
Zbiór szkiców i esejów
Proza

</doc>
<doc id="1615917" url="https://pl.wikipedia.org/wiki?curid=1615917" title="Fort Bahla">
Fort Bahla

Fort Bahla (arab. قلعة بهلاء) – potężna twierdza zbudowana z gliny, położona przy oazie Bahla w Omanie. Pierwsza twierdza zbudowana najprawdopodobniej przez Persów została zdobyta i zburzona w 1610 roku. Obecny fort został zbudowany w XVII wieku przez dynastię Nabhani, której państwo miało stolicę w Bahli.
Fort zbudowany z gliny, otoczony jest murem o wysokości 5 metrów.

</doc>
<doc id="1615918" url="https://pl.wikipedia.org/wiki?curid=1615918" title="Wiersz (piśmiennictwo)">
Wiersz (piśmiennictwo)

Wiersz, inaczej wiersz składu, pot. linijka tekstu – pojęcie używane w typografii, edytorstwie, piśmiennictwie na oznaczenie jednoliniowego fragmentu tekstu zawartego między dwoma marginesami kolumny tekstu lub szpalty. Szczególnym (ale zarazem najczęściej spotykanym) typem wiersza składu jest wiersz justunku, stosowany w kolumnie dla odróżniena do żywej paginy. 
Wyróżnia się m.in.:

</doc>
<doc id="1615921" url="https://pl.wikipedia.org/wiki?curid=1615921" title="Archiwum 4 Kompanii">
Archiwum 4 Kompanii

Archiwum 4 Kompanii Grupy „Krybar” Armii Krajowej – dokumentacja archiwalna składająca się z dokumentów wytworzonych w okresie od dnia 1 sierpnia 1944 r. do 29 września 1944 r. przez dowództwo kompanii i podległe mu komórki.
Opis.
Dokumenty Archiwum są cenne pod kątem badań historycznych nad dziejami powstania warszawskiego, a w szczególności walk na terenie Powiśla i okolic Pałacu Namiestnikowskiego, Hotelu Bristol, Uniwersytetu Warszawskiego, ulic Solec, Tamka, Cicha, Czerwonego Krzyża, Topiel, Dobra. Wśród prawie 200 z nich są m.in.: raporty broni, raporty OdB, rozkazy, meldunki sytuacyjne, rozkazy organizacyjne Grupy „Krybar” oraz III i VIII Zgrupowania, wykazy poborów oficerów i szeregowych oraz listy imienne żołnierzy 4 kompanii.
Zbiór obejmuje również spisaną przez kapitana Malinowskiego notatkę, opisującą historię ukrycia archiwum w ruinach stolicy w ostatnich dniach walk, przez czterech żołnierzy Grupy „Krybar”, w tym obok dowódcy 4 Kompanii: ppor. Stanisława Szuttenbacha ps. Longin, ppor. Mieczysława Sembrata ps. Termit, ppor. Edmunda Nosarzewskiego ps. Patron, oraz odnalezienia po wojnie tylko jednej trzeciej części zakopanych dokumentów, które w roku 1945 zostały przekazane dowódcy.
4 marca 2008 roku w Sali Złotej Pałacu Kazimierzowskiego na Uniwersytecie Warszawskim odbyło się uroczyste przekazanie do zasobu Archiwum Akt Nowych Akt Mariana Malinowskiego, w tym archiwum 4 Kompanii Grupy „KRYBAR” Armii Krajowej.

</doc>
<doc id="1615923" url="https://pl.wikipedia.org/wiki?curid=1615923" title="Kolonia Potutory">
Kolonia Potutory



</doc>
<doc id="1615924" url="https://pl.wikipedia.org/wiki?curid=1615924" title="Dziewczyna szuka miłości">
Dziewczyna szuka miłości

Dziewczyna szuka miłości – polski melodramat filmowy z 1938 roku.
O filmie.
Plenery: Warszawa, lotnisko w Aleksandrowicach (dzisiejsza dzielnica Bielska-Białej).
W latach 20. i 30. XX wieku Polacy odnosili sukcesy na międzynarodowych zawodach lotniczych i budowali nowatorskie samoloty. W filmie znalazło się wiele dobrze zrealizowanych sekwencji lotniczych.
Film przeszedł gruntowną renowację i cyfryzację w ramach realizowanego przez Filmotekę Narodową projektu „Nitrofilm”. Prawa do filmu: dzieło osierocone (dyspozytariuszem jest Filmoteka Narodowa).
Treść.
Jerzy jest młodym, inteligentnym i przystojnym ślusarzem oraz konstruktorem-pilotem amatorem z Woli, ubogiego przedmieścia stolicy. Ma pomysły na zrewolucjonizowanie lotnictwa, jednak brak mu środków na ich realizację. Przypadkowo poznaje milionera Kotlicę i jego córkę Janinę, gdy w pobliżu warsztatu Jerzego psuje się ich kabriolet Steyr 220. Kotlica dorobił się fortuny w Brazylii. Jerzy buduje nowy model samolotu własnej konstrukcji, który niestety rozpada się podczas próbnego startu. Okazuje się, że milioner Kotlica stara się o otwarcie stałej komunikacyjnej linii lotniczej łączącej Polskę i Brazylię. Tymczasem z Brazylii przyjeżdża Korzoń, czterdziestoletni kandydat do ręki Janiny, którego ofertę dziewczyna początkowo odrzuca. Młodzi zakochują się w sobie, jednak Jerzy opuszcza ukochaną wskutek intrygi uknutej przez Witolda Siemiackiego, który zazdrości Jerzemu Janiny, a także talentów lotniczych. Wsparcie Kotlicy sprawia jednak, że Jerzy kończy politechnikę i szkołę lotniczą, buduje nowy samolot (RWD-11) i postanawia wyruszyć nim w daleki rejs do Rio de Janeiro. Pionierska konstrukcja ma być w stanie rozwijać prędkość przekraczającą 500 km/h i pokonać bez międzylądowania trasę z Polski do Brazylii, a nazwana zostaje "Wola". W Brazylii milioner Kotlica osobiście zabiega o utworzenie linii lotniczej Polska-Brazylia. Jej sfinansowanie przez miejscową Polonię uzależnione jest od szczęśliwego wylądowania samolotu. Niedopatrzenie Witolda, który także pracował przy budowie samolotu, powoduje tymczasem wadę radia samolotu. Nad Atlantykiem samolot doznaje awarii i leci złym kursem, co oznacza, że może nie wystarczyć paliwa do lądu. Dręczony wyrzutami sumienia Witold popełnia samobójstwo. Ostatecznie jednak samolot i jego pilot nie zawodzą, lądują szczęśliwie w Rio i tym samym dochodzi do udanego stworzenia nowej linii handlowej.

</doc>
<doc id="1615925" url="https://pl.wikipedia.org/wiki?curid=1615925" title="Krajowy System Informacyjny Policji">
Krajowy System Informacyjny Policji

Krajowy System Informacyjny Policji (KSIP) – centralny zbiór, w którym odnotowywane są informacje o podejrzanych o popełnienie przestępstw ściganych z oskarżenia publicznego, osobach poszukiwanych bądź usiłujących ukryć swoją tożsamość, a także o zgubionych lub skradzionych rzeczach.
KSIP funkcjonuje od 1 stycznia 2003 roku. Nazwa „Krajowy System Informacyjny Policji (KSIP)” pojawia się m.in. w Rozporządzeniu Ministra Spraw Wewnętrznych i Administracji z dnia 5 września 2007 roku w sprawie przetwarzania przez Policję informacji o osobach, gdzie w § 8. wskazano: „Komendant Główny Policji zapewnia funkcjonowanie zestawu centralnych zbiorów informacji o nazwie „Krajowy System Informacyjny Policji (KSIP)”.
Założenia.
KSIP utworzony został decyzją Komendanta Głównego Policji. Podstawę prawną funkcjonowania Systemu stanowi Rozporządzenie Ministra Spraw Wewnętrznych z dnia 29 września 2015 r. w sprawie przetwarzania informacji przez Policję ( z późn. zm.). Spośród innych zbiorów informacji z których korzysta Policja, KSIP wyróżnia się tym, iż obejmuje swym zasięgiem obszar całego kraju. Aby zapewnić funkcjonariuszom Policji szybki dostęp do informacji oraz spełnić wymóg efektywnego, sprawnego i ekonomicznego przetwarzania informacji zawartych w takiej bazie danych, KSIP funkcjonuje jako system teleinformatyczny, w odróżnieniu od skorowidzów, ręcznie sporządzanych kartotek czy innych ewidencji. Niezależnie od KSIP funkcjonuje Centralna Registratura Daktyloskopijna (CRD), w której przechowywane są obrazy odbitek linii papilarnych. Istnieją również tzw. wewnętrzne zbiory informacji, tworzone na podstawie decyzji kierowników jednostek organizacyjnych Policji lub komórek organizacyjnych Komendy Głównej Policji.
Przetwarzanie informacji.
Informacje w KSIP są rejestrowane w zbiorach prowadzonych przez właściwych administratorów. Decyzja Komendanta Głównego Policji określa, kto może zostać administratorem, kto odpowiada za prowadzenie zbioru oraz kto może z niego korzystać. Ponadto precyzuje zakres informacji przetwarzanych w zbiorze. Regulacje zawarte w decyzji Komendanta nie mogą wykraczać ani naruszać przepisów rozporządzenia. Rozporządzenie przewiduje kilka sposobów przetwarzania informacji zawartych w zbiorach. Rejestrowanie – gdy informacja jest wprowadzania do zbioru po raz pierwszy; sprawdzanie polegające na zapoznaniu się z informacjami; klasyfikowanie polegające na porządkowaniu zawartości zbioru według określonych kryteriów (parametrów); weryfikowanie polegające na sprawdzaniu poprawności i kompletności rejestrowania; modyfikowanie polegające na zmianie zawartości informacji; typowanie polegające na wyszukiwaniu oraz identyfikowaniu informacji o cechach odpowiadającym określonym kryteriom selekcyjnym; analizowanie polegające na poszukiwaniu związków zachodzących pomiędzy poszczególnymi informacjami; usuwanie polegające na niszczeniu lub deformowaniu informacji w sposób uniemożliwiający dalsze ich odczytywanie. Z danych mogą korzystać, w zakresie niezbędnym do realizacji zadań służbowych, poszczególne służby policyjne: kryminalna, prewencyjna, śledcza, lotnictwo, oraz służby wspomagające. Aby mieć dostęp do Systemu oraz możliwość rejestrowania i modyfikowania danych, funkcjonariusz lub pracownik Policji musi uzyskać stosowne uprawnienie nadane na wniosek bezpośredniego przełożonego.
Funkcjonowanie.
KSIP, jako centralna baza danych prowadzona w systemie teleinformatycznym w założeniu zapewnia szybkie wyszukiwanie, dostęp i przetwarzanie informacji o osobach i rzeczach. Niektórzy funkcjonariusze i pracownicy Policji zwracają jednak uwagę na wysoką awaryjność i niestabilne działanie obecnego systemu polegające na problemach z logowaniem się oraz powolnym przetwarzaniem informacji (zapytań) przez system informatyczny. W październiku 2009 doszło do pierwszej poważnej awarii, która uniemożliwiła dostęp do systemu na dwie doby, poważnie utrudniając pracę funkcjonariuszom i pracownikom Policji na terenie całego kraju. Po tym incydencie Komendant Główny Policji ogłosił konkurs dla policjantów na najlepsze pomysły usprawnienia KSIP.
Zwraca się również uwagę, że obecne zasady przetwarzania przez Policję informacji o osobach są wadliwe pod względem prawnym. Z powodu niedoprecyzowania rozporządzenia w KSIP figurują osoby, które zostały prawomocnie uniewinnione od zarzucanych czynów, wobec których umorzono postępowanie z powodu braku znamion czynu zabronionego, osoby przeciwko którym w ogóle nie wszczęto postępowania, u których nastąpiło zatarcie skazania. Choć przepisy wprowadzające obowiązek usunięcia danych o takich osobach istnieją, pozostają martwe, albowiem brakuje procedur pozwalających na ich wyegzekwowanie. Rozporządzenie nie przewiduje możliwości usunięcia informacji na wniosek.
KSIP a zatarcie skazania.
W świetle obecnej praktyki bezterminowego przechowywania danych zatarcie skazania pozostaje fikcją prawną, co może mieć wpływ na dalsze pokolenia przez, tzw. rodzinne związki przestępcze. Skutkuje to brakiem nieskazitelnej opinii osoby, której dane rodzica lub rodziców znajdują się w KSIP, co skutkuje pokoleniową odpowiedzialnością za czyn rodzica.
Należy wskazać, że powyższa praktyka jest niezgodna z Konstytucją RP (m.in. art. 7 Konstytucji RP, organy władzy publicznej działają na podstawie i w granicach prawa) oraz właściwymi przepisami obowiązującego kodeksu karnego, bowiem w świetle utrwalonej linii orzeczniczej Sądu Najwyższego, jakiekolwiek wiadomości dotyczące skazania lub ukarania z przeszłości, choćby faktycznie miały miejsce nie ulegają ujawnieniu i żadna władza nie jest uprawniona powoływać się na to, co ustawowo uznane jest za niebyłe (wyrok SN z dnia 7 listopada 1985 r.,I KR 293/85, wyrok SN z dnia 27 marca 1970 r., III KR 25/70, wyrok SN z dnia 17
grudnia 1976 r., I PR 185/76). Komendant Policji nie ma więc prawa ujawniać informacji o osobach wobec których toczyło się jakiekolwiek postępowanie, jeśli z mocy ustawy skazania za przedmiotowe czyny uległy zatarciu. Jak słusznie zauważył RPO J.Kochanowski: „Jeżeli w świetle prawa skazanie (ukaranie) uległo zatarciu, to organy Policji nie mają prawa ujawniania tego typu informacji, opierając się na subiektywnym poczuciu, że będą to informacje istotne dla sądu. Stanowi to bowiem przekroczenie uprawnień przyznanych przez prawo Policji.” Ponadto jeżeli nawet przyjąć, iż przetwarzanie takich informacji w oparciu o w/w decyzję KGP jest nadal konieczne dla realizacji zadań powierzonych policji, to informacje te nie mogą być udostępniane innym podmiotom. (Zob. Pismo z dnia 19.11.2008r. Rzecznika Praw Obywatelskich do Komendanta Głównego Policji RPO-579528-I/08/KŁ).

</doc>
<doc id="1615926" url="https://pl.wikipedia.org/wiki?curid=1615926" title="Port lotniczy Kowno">
Port lotniczy Kowno

Port lotniczy Kowno (lit. "Kauno oro uostas", kod IATA: KUN, kod ICAO: EYKA) – międzynarodowe lotnisko w Kownie. Jest to drugi co do wielkości port lotniczy Litwy.
Port lotniczy Kowno leży w Kormiałowie, 15 km na północny wschód od Śródmieścia.
Od maja 2010 linia lotnicza Ryanair będzie mieć tutaj swoją bazę.

</doc>
<doc id="1615927" url="https://pl.wikipedia.org/wiki?curid=1615927" title="Lede">
Lede



</doc>
<doc id="1615928" url="https://pl.wikipedia.org/wiki?curid=1615928" title="Perex">
Perex



</doc>
<doc id="1615931" url="https://pl.wikipedia.org/wiki?curid=1615931" title="Ingressus">
Ingressus



</doc>
<doc id="1615932" url="https://pl.wikipedia.org/wiki?curid=1615932" title="Real Federación Española de Atletismo">
Real Federación Española de Atletismo

Real Federación Española de Atletismo (pl. "Królewska Hiszpańska Federacja Lekkiej Atletyki") – hiszpańska narodowa federacja lekkoatletyczna. Siedziba federacji znajduje się w Madrycie. Federacja jest jednym z członków European Athletics.

</doc>
<doc id="1615934" url="https://pl.wikipedia.org/wiki?curid=1615934" title="Miłość i zdrada">
Miłość i zdrada

Miłość i zdrada – nagranie koncertu z Teatru STU w Krakowie z 2001 roku, zespołu Ich Troje. Płyta została wydana w trzech wersjach: DVD, VHS i VCD.

</doc>
<doc id="1615936" url="https://pl.wikipedia.org/wiki?curid=1615936" title="Ingres (ujednoznacznienie)">
Ingres (ujednoznacznienie)



</doc>
<doc id="1615937" url="https://pl.wikipedia.org/wiki?curid=1615937" title="Port lotniczy Łogowardi">
Port lotniczy Łogowardi

Port lotniczy Łogowardi – port lotniczy położony 9 km od Bitoli w miejscowości Łogowardi. Jest to trzeci co do wielkości port lotniczy Macedonii Północnej.

</doc>
<doc id="1615938" url="https://pl.wikipedia.org/wiki?curid=1615938" title="Alicja Rybałko">
Alicja Rybałko

Alicja Rybałko (ur. 4 lipca 1960 w Wilnie) – litewsko-polska poetka oraz tłumaczka literatury litewskiej i szwedzkiej.
Życiorys.
Ukończyła biologię na Uniwersytecie Wileńskim. Debiutowała w "Płomyku" w konkursie Młodych Piór (1977) jako poetka, na łamach polskiej prasy wileńskiej - w 1979. Publikowała m.in. w pismach wileńskich: „Kurier Wileński”, „Magazyn Wileński” (1990-93, 1995), „Znad Wilii” i w polskich: m.in.: „Arkusz” (1993-2001), „Śląsk” (1993-95, 2001-02), w „Integracjach”, „Kresach Literackich”, „Lithuanii”, „Tyglu Kultury”. Była pracownikiem naukowym w Centrum Genetyki Człowieka w Wilnie oraz w uniwersyteckiej klinice Charité w Berlinie, obecnie - biurze projektów.
W 1991 otrzymała nagrodę ZLP im. Słowackiego. Autorka kilku tomików wierszy. Tłumaczyła z języka litewskiego wybory wierszy takich poetów jak Marcelijus Martinaitis, , czy G. Grajauskas. Przekładała także powieści Jurgisa Kunčinasa i Renaty Šerelytė. Jej dziełem jest również opracowanie antologii współczesnej literatury litewskiej "Sen Mendoga". Tłumaczyła również z języka szwedzkiego wybór wierszy Edith Södergran. W prasie polskiej na Litwie, w Polsce i w Niemczech opublikowała dotychczas ponad 450 wierszy, ok. 120 felietonów, reportaży i recenzji. Od 1995 należy do Związku Pisarzy Litewskich.
Twórczość.
Poezja
Tłumaczenia (z języka litewskiego)
Tłumaczenia z języka szwedzkiego:

</doc>
<doc id="1615939" url="https://pl.wikipedia.org/wiki?curid=1615939" title="Wałentyna Cerbe-Nesina">
Wałentyna Cerbe-Nesina

Wałentyna Cerbe-Nesina (ukr. Валентина Адамівна Цербе-Несіна, ur. 8 stycznia 1969 w Żytomierzu) – ukraińska biathlonistka, brązowa medalistka igrzysk olimpijskich i dwukrotna medalistka mistrzostw świata.
Kariera.
W Pucharze Świata zadebiutowała 13 stycznia 1994 roku w Ruhpolding, zajmując 40. miejsce w biegu indywidualnym. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła 22 stycznia 1994 roku w Anterselvie, gdzie zajęła 22. miejsce w sprincie. Pierwszy raz na podium zawodów pucharowych stanęła 23 lutego 1994 roku w Lillehammer, gdzie była trzecia w tej samej konkurencji. W kolejnych startach jeszcze jeden raz stanęła na podium: 14 grudnia 1994 roku w Bad Gastein była trzecia w biegu indywidualnym. Najlepsze wyniki osiągnęła w sezonie 1994/1995, kiedy zajęła 26. miejsce w klasyfikacji generalnej.
Pierwszy medal wywalczyła podczas igrzysk olimpijskich w Lillehammer w 1994 roku, gdzie zajęła trzecie miejsce w sprincie. W zawodach tych lepsze okazały się jedynie Kanadyjka Myriam Bédard i Swietłana Paramygina z Białorusi. Była tam również piąta w sztafecie. Na rozgrywanych dwa lata później mistrzostwach świata w Ruhpolding wspólnie z Tetianą Wodopjanową, Ołeną Petrową i Ołeną Zubryłową zajęła trzecie miejsce w sztafecie. Ponadto podczas mistrzostw świata w Osrblie w 1997 roku reprezentacja Ukrainy w tym samym składzie zajęła trzecie miejsce w biegu drużynowym. Brała też między innymi udział w igrzyskach w Nagano w 1998 roku, zajmując 47. miejsce w biegu indywidualnym oraz piąte w sztafecie.
W 1998 roku zakończyła karierę.

</doc>
<doc id="1615940" url="https://pl.wikipedia.org/wiki?curid=1615940" title="Yatterman">
Yatterman



</doc>
<doc id="1615941" url="https://pl.wikipedia.org/wiki?curid=1615941" title="Pteropsida">
Pteropsida



</doc>
<doc id="1615942" url="https://pl.wikipedia.org/wiki?curid=1615942" title="Stachys affinis">
Stachys affinis



</doc>
<doc id="1615943" url="https://pl.wikipedia.org/wiki?curid=1615943" title="Opowieści Hammetta">
Opowieści Hammetta

Opowieści Hammetta – amerykański kryminał z 1982 roku w reżyserii Wima Wendersa, którego fabuła została oparta na podstawie powieści Joego Goresa.
Fabuła.
San Francisco, lata 40. Dashiell Hammett pracuje w agencji detektywistycznej u Jimmy'ego Ryana. Zostaje zmuszony do poprowadzenia sprawy zniknięcia Crystal Long, chińskiej aktorki kabaretowej. Ryan pomaga mu w sprawie. Okazuje się, że Crystal była też prostytutką. Posiadała zdjęcia bardzo wpływowych osób w mieście, z którymi spełniała ich fantazje seksualne. Hammett musi zmierzyć się z nielubianą przez niego policją, ludźmi, którzy będą chcieli go zabić oraz zdradą wśród przyjaciół.

</doc>
<doc id="1615944" url="https://pl.wikipedia.org/wiki?curid=1615944" title="Chaitén (miasto)">
Chaitén (miasto)

Chaitén – miasto w południowym Chile, położone nad zatoką Corcovado, u stóp wulkanu Chaitén. Ludność: 4,1 tys. (2002); gmina Chaitén: 7,2 tys. (2002). Ośrodek administracyjny prowincji Palena, w regionie Los Lagos. Przez miasto przebiega droga Carretera Austral. 
W pobliżu Chaitén znajduje się park narodowy Corcovado oraz prywatny Park Pumalin.
2 maja 2008 wulkan Chaitén wybuchł po około 9400 latach uśpienia. Podjęto wówczas decyzję o ewakuacji wszystkich mieszkańców miasta. 12 maja erupcja wulkanu wywołała lahary, które zalały i zniszczyły większą część miasta. Od tego czasu wulkan jest cały czas aktywny. W lutym 2009 doszło do kolejnej fazy wzmożonej aktywności, co zmusiło do ewakuacji około 150 osób, które powróciły do zniszczonego miasta. 

</doc>
<doc id="1615946" url="https://pl.wikipedia.org/wiki?curid=1615946" title="Jagdgruppe 9">
Jagdgruppe 9

Jagdgruppe 9 – JGr 9 – wyspecjalizowana jednostka lotnicza Luftstreitkräfte z okresu I wojny światowej.
Informacje ogólne.
Jagdgruppe była tymczasową grupą bojową składającą się z kilku współpracujących ze sobą eskadr myśliwskich. "Jagdgruppe 9" działała w składzie (luty 1918) Jagdstaffel 3, Jagdstaffel 28 i Jagdstaffel 37 pod dowództwem Hermana Khoze. Jagdstaffel 3 należała do Jagdgruppe 9 do zakończenia działań wojennych.
W kwietniu 1918 roku w jej skład wchodziły Jagdstaffel 3, Jagdstaffel 54 i Jagdstaffel 56. Wówczas grupa pozostawała w rezerwie.
We wrześniu 1918 roku działała w obrębie 19 Armii i w jej skład wchodziły Jagdstaffel 3, Jagdstaffel 18, Jagdstaffel 54 i Jagdstaffel 77, Jagdstaffel 80 i Kest 3. Wówczas dowództwo nad grupą było w rękach Rittmeistera von Brederlow.

</doc>
<doc id="1615947" url="https://pl.wikipedia.org/wiki?curid=1615947" title="Port lotniczy Debreczyn">
Port lotniczy Debreczyn

Port lotniczy Debreczyn (IATA: DEB, ICAO: LHDC) – międzynarodowy port lotniczy położony w Debreczynie. Jest jednym z pięciu międzynarodowych portów lotniczych na Węgrzech

</doc>
<doc id="1615948" url="https://pl.wikipedia.org/wiki?curid=1615948" title="Volvo 9700">
Volvo 9700

Volvo 9700 – autobus dalekobieżny, produkowany od 2001 przez szwedzki koncern Volvo. Powstaje w Turku w Finlandii, w fabryce Volvo Polska we Wrocławiu oraz w Meksyku.
Historia modelu.
Produkcję tego autobusu rozpoczęto w 2001 roku i jest następcą modelu B10M Barbi. Powstaje na platformie modułowej Volvo typu TX. Dzięki temu może mieć dwie długości, dwie lub trzy osie oraz dwie wysokości (w wersji H – 3,58 m; HD – 3,70 m). Silnik standardowo jest umieszczany z tyłu, istnieje jednak możliwość umieszczenia go pod podłogą w centralnej części pojazdu. Dzięki temu ma on lepsze właściwości jezdne oraz zwiększa się pojemność ładunkowa. Głównym materiałem z którego jest wykonywana struktura pojazdu jest stal nierdzewna.
Opcjonalnie Volvo 9700 może być wyposażone m.in. w system EBS oraz klimatyzację. Nie oferuje się systemu ESP.
Do 1 października 2008 powstawał w firmie Volvo Bus Finland w Turku, wcześniej znanej jako Carrus. Po jej sprzedaży grupie fińskich prywatnych inwestorów oraz byłych menadżerów Volvo Buses, produkcja nadal jest kontynuowana w ramach umowy zlecenia.
Na przełomie lat 2008-2009 autokary Volvo 9700 produkowane w fabryce w Meksyku zadebiutowały na rynkach krajów Ameryki Północnej. Silnik jest montowany w fabryce Volvo w Hagerstown w stanie Maryland. Volvo 9700 jest sprzedawane przez firmę Prevost w USA i Kanadzie. Autobus ten jest wyposażony w skrzynię biegów Volvo I-Shift.

</doc>
<doc id="1615949" url="https://pl.wikipedia.org/wiki?curid=1615949" title="Deepak Pandya">
Deepak Pandya

Deepak Pandya (ur. 6 grudnia 1932 w Jhulasan (Gudźarat), zm. 4 października 2020) – amerykański neuroanatom indyjskiego pochodzenia, autor prac na temat połączeń korowych i podkorowych w mózgu małp, badanych przy pomocy traktografii.
Życiorys.
Urodził się w indyjskiej miejscowości Jhulasan, w okręgu Mehsana w stanie Gudźarat. Był sierotą. W 1953 ukończył studia na Uniwersytecie Gujarat, w 1957 roku otrzymał tytuł doktora medycyny. Odbył staż w V.S. Hospital w Dźunagadh, po czym wyjechał do Stanów Zjednoczonych, gdzie praktykował w Cleveland. W 1964 podjął pracę w wydziale anatomii Case Western Reserve, jako "postdoctoral fellow". W 1966 przeniósł się do Bostonu i prowadził badania w Aphasia Research Center przy Boston Veteran’s Administration Medical Center, i na wydziale anatomii i neurologii Boston University School of Medicine jako "assistant professor".
Deepak Pandya jest ojcem astronautki Sunity Williams.

</doc>
<doc id="1615953" url="https://pl.wikipedia.org/wiki?curid=1615953" title="Toczeń rumieniowaty polekowy">
Toczeń rumieniowaty polekowy

Toczeń rumieniowaty polekowy, toczeń polekowy (łac. "lupus postmedicamentosus"), zespół toczniopodobny, toczeń rumieniowaty indukowany lekami, DIL (od ang. "drug-induced lupus") – zespół objawów klinicznych podobnych do objawów występujących w przebiegu tocznia układowego trzewnego, których wystąpienie zostało uwarunkowane przez stosowanie niektórych leków.
Cechą charakterystyczną tocznia polekowego jest pojawienie się przeciwciał przeciwko histonom (ponad 95% przypadków) i rzadziej przeciw ssDNA, brak zaburzeń hematologicznych, nerkowych oraz stopniowa poprawa po odstawieniu leku wywołującego objawy.
Leki wywołujące objawy tocznia polekowego.
Lekiem, który najczęściej wywołuje zespół toczniopodobny, jest prokainamid – objawy występują u jednej trzeciej osób stosujących lek ponad rok. Inne leki wywołujące objawy tocznia to:
Objawy chorobowe.
Kryteria do postawienia diagnozy zespołu toczniopodobnego nie zostały dokładnie opracowane. Do objawów DIL należą: gorączka, podniesione ciśnienie tętnicze, zmiany skórne oraz zapalenie stawów.
Leczenie.
Leczenie polega na odstawieniu leku, który wywołał objawy. Ustąpienie objawów następuje zwykle w ciągu kilku lub kilkunastu dni. Niekiedy chorzy wymagają zastosowania glikokortykosteroidów, natomiast w przypadku tocznia wywołanego przez hydralazynę konieczne może być leczenie immunosupresyjne.

</doc>
<doc id="1615954" url="https://pl.wikipedia.org/wiki?curid=1615954" title="Sweet Dreams (Are Made of This) (album)">
Sweet Dreams (Are Made of This) (album)

Sweet Dreams (Are Made of This) – album brytyjskiego zespołu Eurythmics, wydany w 1983 roku.
Ogólne informacje.
Jest to drugi studyjny album zespołu. W przeciwieństwie do debiutanckiej płyty, która poniosła komercyjną porażkę, album "Sweet Dreams" okazał się światowym sukcesem i przełomem w karierze zespołu. Płyta, będąca połączeniem synth popu i nieco mrocznej elektroniki, zapewniła Eurythmics światową sławę, a singel z niej pochodzący – "Sweet Dreams" – stał się jedną z najbardziej rozpoznawalnych piosenek zespołu i jednym z największych hitów lat 80. Płyta zajęła wysokie miejsca na listach sprzedaży, zebrała także bardzo pozytywne recenzje ze strony krytyków.
Album promowały single: "This Is the House", "The Walk", "Love Is a Stranger" i piosenka tytułowa. Utwór "Love Is a Stranger" pierwotnie nie okazał się przebojem, jednak po sukcesie singla "Sweet Dreams" został wydany ponownie i zajął wysokie miejsca na listach.
14 listopada 2005 wytwórnia Sony BMG wydała ekskluzywne wydanie płyty "Sweet Dreams (Are Made of This)" w digipacku, wzbogacone o remiksy i dodatkowe nagrania (w tym cover "Satellite of Love" z repertuaru Lou Reeda).
Lista utworów.
Dodatkowe ścieżki (reedycja z 2005 roku)
Twórcy.
Eurythmics
Muzycy towarzyszący

</doc>
<doc id="1615957" url="https://pl.wikipedia.org/wiki?curid=1615957" title="Inguna Sudraba">
Inguna Sudraba

Inguna Sudraba (ur. 21 listopada 1964 w Gulbene) – łotewska ekonomistka, polityk i urzędnik państwowy, w latach 2004–2013 audytor generalny Urzędu Kontroli Państwowej Republiki Łotewskiej (LRVK), posłanka na Sejm.
Życiorys.
W 1988 ukończyła ekonomię na Uniwersytecie Łotwy w Rydze, zaś w 1992 kurs ekonomii przy OECD oraz makroekonomii i polityki finansowej w Wiedniu. W 1994 brała udział w programie ekonomicznym na Georgetown University w USA. W 1995 ukończyła seminarium na temat zarządzania polityką fiskalną oraz zarządzania wydatkami publicznymi w Wiedniu.
W latach 1988–1992 była pracownikiem naukowym w instytucie badań rolniczo-przemysłowych. W 1994 kierowała wydziałem rozwoju społecznego i analiz w Ministerstwie Opieki Społecznej. W latach 1994–2003 pracowała w Ministerstwie Finansów. W ciągu 9 lat awansowała na stanowisko zastępcy sekretarza stanu. Pełniła także kierownicze funkcje w banku Parex. 22 grudnia 2004 została wybrana przez Sejm na przewodniczącą (generalnego audytora) Urzędu Kontroli Państwowej Republiki Łotewskiej, niezależnego organu zajmującego się kontrolą wydatków publicznych. Była wówczas kandydatką Partii Ludowej. 18 grudnia 2008 została wybrana na kolejną kadencję na tę funkcję.
Inguna Sudraba zaczęła aktywnie uczestniczyć w życiu politycznym Łotwy, wypowiadając się m.in. na tematy ustrojowe. W 2009 jej nazwisko pojawiło się wśród potencjalnych kandydatów na urząd premiera kraju, następnie zaś prezydenta państwa.
W styczniu 2013 Ingunę Sudrabę na stanowisku przewodniczącej Urzędu Kontroli Państwowej Republiki Łotewskiej zastąpiła Elita Krūmiņa. W styczniu 2014 założyła ruch polityczny Od Serca dla Łotwy, który później przekształciła w partię. W wyborach w 2014 uzyskała mandat posłanki na Sejm XII kadencji jako liderka listy własnego ugrupowania, które przekroczyło próg 5% uprawniający do udziału w podziale miejsc w parlamencie.

</doc>
<doc id="1615958" url="https://pl.wikipedia.org/wiki?curid=1615958" title="Nikky Blond">
Nikky Blond

Nikky Blond (ur. 9 marca 1981 w Budapeszcie) – węgierska aktorka pornograficzna. 
Życiorys.
Urodziła się w Budapeszcie. W 1999 roku, w wieku 18 lat rozpoczęła pracę w branży porno. 
Wystąpiła dla takich czołowych firm jak Private, Evil Angel, Daring, Smash Pictures czy New Sensations.
Często brała udział w scenach seksu ze swoim mężem Renato, w tym Christopha Clarka "Bevy Of Blondes" (2001) oraz produkcjach w reżyserii Pierre'a Woodmana - "Private Gold 46: Riviera 3" (2001), "Private Castings X 36" (2002) i "Private X-treme 9: Wet Young Bitches" (2003). Zagrała w ponad 100 filmach. 
Wzięła także udział w grze wideo "All Star Strip Poker" (2006) z Mandy Bright.

</doc>
<doc id="1615959" url="https://pl.wikipedia.org/wiki?curid=1615959" title="Mercedes-Benz O408">
Mercedes-Benz O408

Mercedes-Benz O408 – autobus podmiejski produkowany przez Mercedes-Benz.
Odchudzona wersja modelu O407.

</doc>
<doc id="1615961" url="https://pl.wikipedia.org/wiki?curid=1615961" title="Leopold Rybarski">
Leopold Rybarski

Leopold Rybarski (ur. 2 września 1909 w Żywcu - zm. 2004) – polski autor sztuk scenicznych.
Ukończył studia na Wydziale Prawa Uniwersytetu Jagiellońskiego, studiował również na Wydziale Dramaturgicznym PWST w Łodzi. Debiutował w 1946 roku jako autor sztuki scenicznej "Dobrześ zrobił". Od 1948 roku mieszkał w Warszawie. W latach 1948–1970 był wicedyrektorem Generalnej Dyrekcji Teatrów Ministerstwa Kultury i Sztuki, zaś w latach 1970–1974 był wicedyrektorem Agencji Autorskiej. Pochowany na cmentarzu Powązki Wojskowe w Warszawie (kwatera A8-3-19/20). 

</doc>
<doc id="1615962" url="https://pl.wikipedia.org/wiki?curid=1615962" title="Corcovado (zatoka)">
Corcovado (zatoka)

Corcovado (hiszp. "Golfo Corcovado") – zatoka Oceanu Spokojnego, oddzielająca wyspę Chiloé od kontynentalnej części Chile o głębokości maksymalnej wynoszącej 138 m. Na północy łączy się z zatoką Ancud.
Na wschodnim wybrzeżu zatoki wznosi się wulkan o tej samej nazwie.

</doc>
<doc id="1615966" url="https://pl.wikipedia.org/wiki?curid=1615966" title="Port lotniczy Windawa">
Port lotniczy Windawa

Port lotniczy Windawa – lotnisko znajdujące się w Windawie. Jest jednym z trzech najważniejszych aeroportów na Łotwie.

</doc>
<doc id="1615967" url="https://pl.wikipedia.org/wiki?curid=1615967" title="Zimowy Puchar Europy w Rzutach 2009">
Zimowy Puchar Europy w Rzutach 2009

9. Zimowy Puchar Europy w Rzutach – dziewiąta edycja zimowego pucharu Europy w rzutach lekkoatletycznych odbyła się 14 i 15 marca 2009 w Los Realejos oraz Puerto de la Cruz na Teneryfie. Zawody organizowało European Athletics. W zawodach wzięli udział seniorzy i seniorki – podzieleni na dwie grupy w każdej z konkurencji – oraz młodzieżowcy (kategoria U23). W sumie na Teneryfie wystartowało 256 lekkoatletów (w tym 120 kobiet) z 32 krajów.

</doc>
<doc id="1615968" url="https://pl.wikipedia.org/wiki?curid=1615968" title="Nikki Blond">
Nikki Blond



</doc>
<doc id="1615969" url="https://pl.wikipedia.org/wiki?curid=1615969" title="Synapse Network Appliance Protocol (SNAP)">
Synapse Network Appliance Protocol (SNAP)

Synapse Network Appliance Protocol (SNAP) - jest to protokół komunikacyjny opracowany i rozwijany w firmie Synapse.
Stanowi podstawę dla zintegrowanego standardu sieci bezprzewodowych dostarczanego przez tę firmę, a przeznaczonego dla komunikacji między urządzeniami elektronicznymi. SNAP i rozwiązania oferowane przez Synapse mogą być stosowane w przypadkach, w których zachodzi potrzeba koordynowania pracy wielu urządzeń i wymiany danych między nimi bez zaangażowania w ten proces człowieka, np. budynki inteligentne, systemy alarmowe, koordynacja pracy urządzeń przemysłowych, monitoring urządzeń medycznych itd. Rozwiązania dostarczane przez Synapse są niedrogie we wdrożeniu, proste w instalacji i obsłudze. Do zarządzania siecią stworzone jest odpowiednie oprogramowanie administracyjne Synapse Portal. Aby zaprogramować urządzenia połączone w sieć nie jest konieczna wiedza na temat samego jej działania. Ciągłe monitorowanie również nie jest konieczne, wystarczy aby administrator wyposażony w komputer z aplikacją Synapse Portal tymczasowo podłączył się do sieci i wprowadził pożądane instrukcje określające pracę urządzeń wewnątrz sieci.
Struktura sieci opartej na SNAP.
Sieć oparta na SNAP składa się z Koordynatora, Urządzeń końcowych zawierających Moduł komunikacji bezprzewodowej obsługujący SNAP oraz ewentualnie Repeter'ów (Regeneratorów, Wzmacniaków) [Rys.1, Rys.2]. Kiedy używający protokół SNAP Regenerator czy Urządzenie końcowe zostaje uruchomione jest automatycznie rozpoznawane przez Koordynator i włączane do sieci bez potrzeby ingerencji człowieka. W przypadku zastosowania topologii gwiazdy sieć składa się z Koordynatora oraz Urządzeń końcowych zawierających Moduł komunikacji bezprzewodowej obsługujący SNAP. Zasięg takiej sieci to maksymalnie 5 km. Aby go rozszerzyć stosuje się tzw. Regeneratory sygnału (Repeatery) oraz topologię drzewa. Maksymalnie istnieje możliwość użycia czterech kolejno po sobie umieszczonych Regeneratorów. Zasięg każdego z nich to 5 km, a więc odległość najdalszego Urządzenia końcowego od Koordynatora osiąga maksymalnie 25 km.
Rys. 1 Struktura sieci SNAP.
Rys. 2 Struktura sieci SNAP z wykorzystaniem przekaźników.
W celu zapewnienia niezawodnego działania routingu stosuje się redundancję w postaci dodatkowego, nieaktywnego routera połączonego w parze z routerem działającym. W przypadku wykrycia uszkodzenia routera podstawowego jego zadania automatycznie przejmuje nadmiarowy, zastępczy router [rys. 3].
Rys. 3 Użycie zapasowych Repeater'ów.
Zalety protokołu SNAP.
 Podstawową cechą powodującą atrakcyjność protokołu SNAP jest jego szybki, nieskomplikowany kod, który zajmuje mało miejsca w pamięci (ok. 16 kB) i nie wprowadza dużych opóźnień w działaniu sieci. Ponadto ma on nieduże wymagania co do mocy obliczeniowej procesora, dzięki czemu nadaje się do współpracy z niedrogimi, 8-bitowymi mikroprocesorami. Ogromną zaletą jest także to, że zużycie prądu urządzeń wykorzystujących ten protokół może wynosić zaledwie kilkadziesiąt µA, wliczając w to prąd pobierany przez wbudowany nadajnik.

</doc>
<doc id="1615970" url="https://pl.wikipedia.org/wiki?curid=1615970" title="Thomas Hoerl">
Thomas Hoerl



</doc>
<doc id="1615971" url="https://pl.wikipedia.org/wiki?curid=1615971" title="Gra (film 1968)">
Gra (film 1968)

Gra – polski film psychologiczny z 1968 roku w reżyserii Jerzego Kawalerowicza.
Fabuła.
Małżeństwo z 12-letnim stażem znalazło się w impasie. Ona - architektka, czuje się niedowartościowana i samotna. On - urzędnik, zależy mu bardziej na reputacji niż na żonie. Małgorzata często chodzi do kosmetyczki, nawet związek z zakochanym w niej Joachimem nie przynosi jej satysfakcji. W końcu ucieka z domu. Na szosie poznaje Franka - badylarza. Jedzie na wesele, gdzie ma ubić interesy. Obłudne towarzystwo nie podoba się jej, ale zostaje na weselu. Po powrocie i awanturze z mężem, Małgorzata zdradza go z młodym studentem. Kiedy on podejmuje próbę uratowania małżeństwa, okazuje się, że od lat miał kochankę.

</doc>
<doc id="1615974" url="https://pl.wikipedia.org/wiki?curid=1615974" title="KSIP">
KSIP



</doc>
<doc id="1615977" url="https://pl.wikipedia.org/wiki?curid=1615977" title="Schmallenberg">
Schmallenberg

Schmallenberg – miasto uzdrowiskowe w zachodnich Niemczech, w kraju związkowym Nadrenia Północna-Westfalia, w rejencji Arnsberg, w powiecie Hochsauerland. Według danych na rok 2010 miasto liczy 25 281 mieszkańców.
Współpraca.
Miejscowości partnerskie:

</doc>
<doc id="1615979" url="https://pl.wikipedia.org/wiki?curid=1615979" title="Dmytro Komarow">
Dmytro Komarow

Dmytro Komarow, ukr. Дмитро Комаров (ur. 1 grudnia 1968) – ukraiński szachista, arcymistrz od 1994 roku.
Kariera szachowa.
W 1983 zwyciężył (wspólnie z Wałerijem Newerowem) w mistrzostwach USRR, rozegranych w Melitopolu. Sukcesy na arenie międzynarodowej zaczął odnosić po rozpadzie Związku Radzieckiego. W 1993 zwyciężył w Massy, w 1994 zwyciężył w Kordobie, a w Bukareszcie podzielił I miejsce (wspólnie z Siergiejem Anapolskim), natomiast w 1995 zajął I m. w Belgradzie oraz II m. w Kijowie (memoriał Igora Płatonowa, za Jurijem Kruppą).
W kolejnych latach odniósł kilka sukcesów w tradycyjnych turniejach w Reggio Emilii (1997/98 – dz. I m. wspólnie z Leonidem Judasinem, 1998/99 – dz. II m. za Jewgienijem Sołożenkinem, wspólnie ze Symbatem Lyputianem, 2003/04 – II m. za Igorem Miladinoviciem oraz 2004/05 – dz. II m. za Aleksandyrem Dełczewem, wspólnie m.in. z Igorem Miladinoviciem i Mišo Cebalo). Oprócz tego, w 2000 ruku podzielił I m. (wspólnie z Aleksandrem Motylowem) w Nikšiciu, w 2001 zwyciężył w Saint-Raphaël i Clichy, w 2004 zajął II m. (za Serhijem Fedorczukiem) w Charleroi, natomiast w 2006 zwyciężył w Eupen oraz podzielił I m. (wspólnie z Eraldem Dervishim) w Bratto.
Najwyższy wynik rankingowy w dotychczasowej karierze osiągnął 1 stycznia 1997; z 2615 punktami dzielił wówczas 45–50. miejsce na światowej liście FIDE, jednocześnie zajmując 2. miejsce (za Wasylem Iwanczukiem) wśród ukraińskich szachistów.

</doc>
<doc id="1615980" url="https://pl.wikipedia.org/wiki?curid=1615980" title="Szerlit">
Szerlit

Szerlit, Schörl, Szerl – minerał z gromady krzemianów, zaliczany do krzemianów pierścieniowych. Czasami, szczególnie w starszej literaturze jest opisywany jako borokrzemian. Należy do grupy turmalinu, tworząc szeregi izomorficzne z elbaitem i drawitem. Nazwa pochodzi od starogermańskiego terminu "schörl", oznaczającego minerały płonne towarzyszące rudzie.
Charakterystyka.
Właściwości.
Jest minerałem kruchym, słabo przeświecającym. Zazwyczaj jest czarny, ale bywa także ciemnozielony, ciemnoniebieski, zielono- i niebieskoczarny. Stanowi najbardziej rozpowszechniony minerał z grupy turmalinów. Przy ogrzewaniu wykazuje efekt piroelektryczności, a przy naciskaniu piezoelektryczności.
Ma niewielką wartość jako kamień ozdobny. W dawniejszych czasach był stosowany jako kamień do wyrobu biżuterii pogrzebowej.
Krystalochemia.
Jak i w innych turmalinach, tak i w szerlicie podstawowym elementem strukturalnym jest heksagonalny pierścień utworzony z tetraedrów krzemotlenowych [SiO4]4− tworzących złożony anion kompleksowy [Si6O18]12−. Do wierzchołków skierowanych zgodnie z osią krystalograficzną Z przyłączają się kationy Fe2+, Mg2+, Fe3+, Al3+, występujące w otoczeniu sześciu anionów O2−, OH− i F−. Analizy chemiczne wykazują bardzo zróżnicowany skład chemiczny: do 44% SiO2, 44% Al2O3, 12% BO3, 36% Na2O, 36% FeO, a także MnO, Cr2O3, Ti, Sn, P, Be, Cu, Ba, Cs i in.
Geneza.
Powstaje wskutek borowej pneumatolizy związanej z magmą granitową. Pojawia się w granitoidach oraz pegmatytach granitowych. Jest obfity wśród skał zmetamorfizowanych wskutek metasomatozy kontaktowej (głównie pneumatolizy) – grejzeny, skarny, kwarcyty turmalinowe. W tej strefie może tworzyć także skały turmalinowe, związane z turmalinizacją skał starszych.
Minerały podobne.
hornblenda, aktynolit, beryl, andaluzyt, ilwait
Występowanie.
Szerlit jest częstym minerałem stref kontaktowych, pegmatytowych, zgrejzenizowanych itp.

</doc>
<doc id="1615983" url="https://pl.wikipedia.org/wiki?curid=1615983" title="Władysław Rymkiewicz">
Władysław Rymkiewicz

Władysław Rymkiewicz, pierwotnie Szulc (ur. 17 maja 1900 w Kaliszu, zm. 13 stycznia 1984 w Łodzi) – polski prozaik.
Życiorys.
Pochodził z rodziny pochodzenia niemieckiego, był synem Bronisława Szulca i Ireny z Rymkiewiczów. Ukończył studia na Wydziale Prawa Uniwersytetu Warszawskiego. Debiutował jako prozaik w 1925 na łamach tygodnika „Bluszcz”. W latach 1926–1944 pracował jako adwokat (m.in. w Pułtusku). W 1929 roku ogłosił swój pierwszy tom opowiadań "Pan swego życia". Od 1945 roku mieszkał w Łodzi.
Był członkiem Polskiej Zjednoczonej Partii Robotniczej.
Żonaty od 1931 z lekarką Hanną Baranowską, miał córkę Alinę oraz syna Jarosława Marka, literata.

</doc>
<doc id="1615984" url="https://pl.wikipedia.org/wiki?curid=1615984" title="Kolejowe sądy rozjemcze">
Kolejowe sądy rozjemcze



</doc>
<doc id="1615986" url="https://pl.wikipedia.org/wiki?curid=1615986" title="Port lotniczy Portorož">
Port lotniczy Portorož

Port lotniczy Portorož – międzynarodowy port lotniczy położony 6 kilometrów na południe od Portoroža, w miejscowości Sečovlje Jest trzecim co do wielkości portem lotniczym w Słowenii.
Linie lotnicze i połączenia.
Obecnie brak regularnych połączeń do tego portu.

</doc>
<doc id="1615988" url="https://pl.wikipedia.org/wiki?curid=1615988" title="Yattāman">
Yattāman

 – filmowa adaptacja japońskiej serii anime "Yattaman" w reżyserii Takashiego Miike. Japońska premiera filmu odbyła się 7 marca 2009.

</doc>
<doc id="1615994" url="https://pl.wikipedia.org/wiki?curid=1615994" title="Reakcje niepożądane">
Reakcje niepożądane



</doc>
<doc id="1615997" url="https://pl.wikipedia.org/wiki?curid=1615997" title="Heinrich August Wrisberg">
Heinrich August Wrisberg

Heinrich August Wrisberg ("Henricus Augustus Wrisberg", ur. 20 czerwca 1739 w Sankt Andreasberg, zm. 29 marca 1808 w Getyndze) – niemiecki lekarz, położnik i anatom. Studiował na Uniwersytecie w Getyndze, otrzymał tytuł doktora medycyny na podstawie dysertacji "De Respiratione Prima Nervo Phrenico Et Calore Animali: Pavca Disserit Et Simvl Vicarias Anatomiam Profitendi Operas Ad Diem XXIV. Octobris Aperiendas Indicit". Zajmował się położnictwem i neuroanatomią; opisał zwój Wrisberga, nerw pośredni (Wrisberga) i splot sercowy. Chrząstki nalewkowate krtani nazywane były niegdyś chrząstkami Wrisberga. Więzadło łąkotkowo-udowe tylne znane jest również jako więzadło Wrisberga.

</doc>
<doc id="1615999" url="https://pl.wikipedia.org/wiki?curid=1615999" title="Port lotniczy Nikšić">
Port lotniczy Nikšić

Port lotniczy Nikšić – lotnisko zlokalizowane w Nikšiciu, w Czarnogórze. Jest trzecim co do wielkości portem lotniczym w tym kraju. Obsługuje głównie połączenia krajowe.

</doc>
<doc id="1616010" url="https://pl.wikipedia.org/wiki?curid=1616010" title="Testowanie GUI">
Testowanie GUI



</doc>
<doc id="1616011" url="https://pl.wikipedia.org/wiki?curid=1616011" title="Aivars Lembergs">
Aivars Lembergs

Aivars Lembergs (ur. 26 września 1953 w Jēkabpils) – łotewski przedsiębiorca i polityk, burmistrz Windawy w latach 1988-2021. 
Życiorys.
Aivars Lembergs w 1977 ukończył ekonomię na Uniwersytecie Łotewskim w Rydze. Był członkiem Komunistycznej Partii Łotwy. W 1988 został burmistrzem Windawy. Od tego czasu pięciokrotnie uzyskiwał reelekcję na tym stanowisku. W 1994 założył własną partię polityczną – Dla Łotwy i Windawy. Partia ta całkowicie zdominowała lokalną scenę polityczną, zdecydowanie wygrywając wybory samorządowe w 1997, 2001, 2005 oraz 2009.
Aivars Lembergs jest jednym z najbogatszych obywateli Łotwy. W marcu 2007 został zatrzymany i oskarżony o łapownictwo, pranie brudnych pieniędzy i nadużycia władzy. W lipcu 2007 został umieszczony w areszcie domowym. W 2021 roku ustąpił z urzędu burmistrza Windawy po prawomocnym wyroku skazującym na 5 lat więzienia za korupcję.
W wyborach parlamentarnych 2010 został kandydatem na urząd premiera z ramienia Związku Zielonych i Rolników. Ponownie był wysuwany na tę funkcję w wyborach w 2011, 2014 i 2022.

</doc>
<doc id="1616012" url="https://pl.wikipedia.org/wiki?curid=1616012" title="Lakemore">
Lakemore

Lakemore – wieś w USA, w stanie Ohio, w hrabstwie Summit.
Według danych z 2000 roku wieś miała 2561 mieszkańców.

</doc>
<doc id="1616013" url="https://pl.wikipedia.org/wiki?curid=1616013" title="Lakeview (Ohio)">
Lakeview (Ohio)

Lakeview – wieś w USA, w stanie Ohio, w hrabstwie Logan.
Według danych z 2000 roku wieś miała 1074 mieszkańców.

</doc>
<doc id="1616014" url="https://pl.wikipedia.org/wiki?curid=1616014" title="Gianna Michaels">
Gianna Michaels

Gianna Michaels (ur. 6 czerwca 1983 w Seattle) – amerykańska aktorka pornograficzna.
Życiorys.
Wczesne lata.
Urodziła się w Seattle w stanie Washington. Jej matka była pochodzenia hiszpańskiego. Miała dwie siostry i jednego brata. Pracowała w restauracji Dicka w Seattle, gdzie sprzedawała hamburgery. W 2001 roku związała się z mężczyzną, który pochodził z południowej Kalifornii, gdzie przeniosła się i dostała pracę jako recepcjonistka biura. Wkrótce została zaproszona do sesji zdjęciowej jako modelka.
Kariera.
W 2004 roku, w wieku 21 lat rozpoczęła pracę w branży porno, także jako „Becky” i „Gianna Rossi”. Rok później była nominowana do dziesiątej edycji nagrody Cyberspace Adult Video Review (CAVR) w kategorii Gwiazdka Roku.
Występowała w produkcjach amatorskich, scenach gonzo, prezentowanych na wideo, DVD i na stronach internetowych Ox Ideas (Bangbus lub BangBros.com) oraz własnej osobistej stronie internetowej.
W 2007 była nominowana do AVN Award w kategorii „Najlepsza scena seksu oralnego” w "Boob Bangers 2" (2005) z Mandingo.
W 2009 otrzymała cztery nominacje do AVN Award w kategoriach: „Najlepsza wykonawczyni”, „Najlepsza złośnica” w "Nice Rack 16" (2008), „Najlepsza scena seksu oralnego” w "Praise the Load" (2008) oraz „Najlepsza scena seksu w parze” w "Oil Overload 1" (2008) z Markiem Ashleyem.
W styczniu 2012 zwyciężyła w rankingu „Aktorki porno z naturalnymi balonami” ("Actrices Porno con Pechos Naturales"), ogłoszonym przez hiszpański portal 20minutos.es.
Jej filmografia obejmuje ponad 530 filmów, za które zdobyła wiele nagród, w tym za występ w "Fashionistas Safado: The Challenge" (2006): AVN Award za najlepszą scenę seksu grupowego – wideo, Ninfa za najoryginalniejszą sekwencję seksu oraz XRCO Award za najlepszą ekranową chemię.
W listopadzie 2012 w Nowym Jorku była gościem konwentu Exxxotica.

</doc>
<doc id="1616016" url="https://pl.wikipedia.org/wiki?curid=1616016" title="Latty (Ohio)">
Latty (Ohio)

Latty – wieś w USA, w stanie Ohio, w hrabstwie Paulding.
Według danych z 2000 roku wieś miała 200 mieszkańców.

</doc>
<doc id="1616020" url="https://pl.wikipedia.org/wiki?curid=1616020" title="Witchetty grub">
Witchetty grub

Witchetty grub – ogólna nazwa używana w Australii na duże, białe larwy ciem, zazwyczaj na należącą do trociniarkowatych "Endoxyla leucomochla" które żyją w korzeniach krzaka znanego jako "Witchetty bush" (Acacia kempeana). Ogólnie, choć niejednoznacznie i niedokładnie, termin ten używany jest do określenia wszystkich, dużych, białych larw owadów które są uważane za jadalne.
Larwy są bardzo ważną, bogatą w proteiny częścią diety Aborygenów, szczególnie kobiet i dzieci. Zazwyczaj są one wyszukiwane właśnie przez kobiety i dzieci.
Pomimo różnic gatunkowych larwy "witchetty" smakują bardzo podobnie, można je jeść na surowo lub lekko podsmażone w gorącym popiele ogniska. Mają smak zbliżony do migdałów, przypieczona skóra przypomina konsystencją skórę smażonego kurczaka, a wnętrze larwy po obróbce termicznej wygląda podobnie jak smażone jajko. Jedząc surowe larwy należy im "odkręcić" głowy i wycisnąć zawartość wnętrza do ust, pieczone larwy mogą być jedzone w całości.
W różnych postaciach larwy "witchetty" występują w obrazach opartych na aborygeńskiej mitologii czasu snu.

</doc>
<doc id="1616021" url="https://pl.wikipedia.org/wiki?curid=1616021" title="Laura (Ohio)">
Laura (Ohio)

Laura – wieś w USA, w hrabstwie Miami, w stanie Ohio.
Według danych z 2000 roku wieś miała 487 mieszkańców.

</doc>
<doc id="1616022" url="https://pl.wikipedia.org/wiki?curid=1616022" title="Port lotniczy Djakowica">
Port lotniczy Djakowica

Port lotniczy Djakowica (ang.: "Đakovica Airfield", kod IATA: DJA, kod ICAO: LY90) – cywilno-wojskowe lotnisko położone w mieście Djakowica w Kosowie. Jest to drugi co do wielkości port lotniczy Kosowa.

</doc>
<doc id="1616025" url="https://pl.wikipedia.org/wiki?curid=1616025" title="Medal Zasługi dla Krwiodawstwa (Luksemburg)">
Medal Zasługi dla Krwiodawstwa (Luksemburg)

Medal Zasługi dla Krwiodawstwa (fr. "Médaille du Mérite pour le don du sang") – ustanowione w 1979, odznaczenie państwowe Wielkiego Księstwa Luksemburga.
Historia.
Trójstopniowy medal został ustanowiony przez wielkiego księcia Jana dekretem z 22 października 1979, na wniosek ministra zdrowia Luksemburga. Medal jest nadawany wyłącznie honorowym dawcom krwi, przez wielkiego księcia Luksemburga, na wniosek ministra zdrowia, zaopiniowany przez radę odznaczenia. Rada ta pierwotnie składała się z 5 osób. Zostało to zmienione dekretem z 4 lutego 1985 i obecnie radę tworzy 7 członków, z których minimum 6 jest wymaganych do wydania opinii. Członkowie rady są mianowani na 4 letnią kadencję i mogą być mianowani na kolejną. Obecna rada została mianowana 17 lutego 2016. Medalem mogą zostać odznaczeni również cudzoziemcy, jeśli oddali krew uznanej organizacji luksemburskiej.
Medal posiada 3 stopnie:
Według informacji Luksemburskiego Czerwonego Krzyża medal brązowy przysługuje za dwudziestokrotne oddanie krwi, srebrny za czterdziestokrotne, a pozłacany za osiemdziesięciokrotne, ale takie wymagania nie są zawarte w dekrecie ustanawiającym medal. Od ustanowienia medalu w 1979 do 11 czerwca 2016 (dzień w którym zostały nagrodzone kolejne osoby) zostało nagrodzone: 17.629 osób medalem brązowym, 10.097 osób medalem srebrnym i 3.085 osób medalem pozłacanym. Odznaczenia są wręczane przez wielką księżnę Luksemburga. Każdego roku są odznaczane kolejne osoby. Ok. 400 osób zostało odznaczonych 21 października 2017.
Insygnia.
Oznaką jest emaliowany na czerwono krzyż Czerwonego Krzyża, zwieńczony koroną, z nałożonymi plakietkami w kształcie rombu. Na plakietce znajdującej się na awersie znajduje się herb wielkiej księżnej Luksemburga, który stanowią 3 połączone herby z lwami. W lewej górnej ćwiartce znajduje się lew, herb Nassau, w lewej dolnej znajduje się lew, herb Luksemburga, a w prawej połowie znajduje się lew, herb Belgii. Na plakietce znajdującej się na rewersie jest umieszczony profil wielkiej księżnej Józefiny Szarlotty, zwrócony na lewo, otoczony napisem "S.A.R Joséphine Charlotte Grande-Duchesse de Luxembourg" ("J.K.W. Józefina Szarlotta Wielka Księżna Luksemburga"). Plakietki, krawędzie krzyża i korona są, w zależności od stopnia, pozłacane, srebrne lub brązowe. Medal jest noszony na białej wstążce z czerwonym paskiem pośrodku i obustronnymi niebiesko-biało-czerwonymi bordiurami.
Linki zewnętrzne.
Strona luksemburskiego CK

</doc>
<doc id="1616027" url="https://pl.wikipedia.org/wiki?curid=1616027" title="Laurelville">
Laurelville

Laurelville – wieś w USA, w hrabstwie Hocking, w stanie Ohio.
Według danych z 2000 roku wieś miała 533 mieszkańców.

</doc>
<doc id="1616028" url="https://pl.wikipedia.org/wiki?curid=1616028" title="Gołąbek winnoczerwony">
Gołąbek winnoczerwony

Gołąbek winnoczerwony ("Russula vinosa" Lindblad) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji: "Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi" (według Index Fungorum).
Polską nazwę podała Alina Skirgiełło w 1991 r. Niektóre synonimy naukowe:
Morfologia.
Średnica 5-12 cm. Za młodu łukowaty, później płasko rozpostarty i wklęsły, twardy i mięsisty. Dość długo ma podwinięty brzeg. Skórka gładka, dająca się ściągnąć do 1/3 średnicy kapelusza. Ubarwienie dość zmienne: od różowofioletowego i winnoczerwonego przez brązowoczerwony do brudnofioletowego. U starszych grzybów kolor blednie, stając się ochrowobrązowy a nawet oliwkowy.
Dość grube i wolne przy trzonie. U młodych grzybów białe, potem jasnoochrowe, z czasem siwieją.
Wysokość 4-6 cm, szerokość do 2,5 cm, walcowaty, twardy i pełny, ale z czasem staje się gąbczasty. Kolor biały, miejscami purpurowonabiegły, u starszych okazów siwiejący. 
Biały, u starszych okazów szarzejący. Również po przełamaniu szarzeje (czasami różowieje) i jest to jedna z cech różniących ten gatunek od podobnych.
Jasnoochrowy. Zarodniki o kształcie od elipsoidalnego do szerokojajowatego, o powierzchni brodawkowato-kolczastej. Brodawki są niewielkie, igiełkowate.
Występowanie i siedlisko.
Występuje w Europie, Ameryce Północnej i Środkowej oraz Azji (Chiny). W Europie Środkowej jest pospolity, z wyjątkiem terenów o podłożu wapiennym. W Polsce również jest pospolity.
Występuje pod świerkami, w lasach świerkowych lub z domieszką świerka, głównie na glebach kwaśnych, zarówno w miejscach suchych, jak i bardziej wilgotnych.
Znaczenie.
Grzyb mikoryzowy. Grzyb jadalny.
Gatunki podobne.
Łatwo może być pomylony z innymi gołąbkami, np. z gołąbkiem słodkawym ("Russula integra"), czy gołąbkiem płowiejącym ("Russula paludosa"). Najbardziej charakterystycznymi cechami odróżniającymi gołąbka winnoczerwonego od innych podobnych jest szarzenie trzonu i miąższu po przełamaniu oraz urzeźbienie zarodników.

</doc>
<doc id="1616030" url="https://pl.wikipedia.org/wiki?curid=1616030" title="Should’ve Listened">
Should’ve Listened

Should’ve Listened' – utwór, a zarazem piąty singel kanadyjskiego zespołu rockowego Nickelback, pochodzący z czwartego studyjnego albumu „The Long Road” wydanego we wrześniu 2003 roku. Utwór został zamieszczony na ósmej pozycji na krążku, twa 3 minuty i 42 sekundy i jest jednym z krótszych utworów na płycie. Tekst utworu napisał wokalista grupy Chad Kroeger, natomiast muzykę skomponował wspólnie cały zespół. Utwór ukazał się na singlu jedynie w Wielkiej Brytanii w formie singla radiowego. Jego premiera nastąpiła 17 sierpnia 2004 roku. Utwór jednak nie osiągnął żadnego sukcesu na tamtejszych listach przebojów.
Znaczenie tekstu.
Tekst utworu jest osobistym przeżyciem wokalisty grupy, Chada Kroegera. Opowiada on o jego trudnych relacjach z ojcem, o tym że w niektórych przypadkach powinien był go słuchać, by nie popełniać błędów. W utworze wokalista opisuje związek dwóch ludzi, który się rozpada, ze względu na to iż właśnie główny bohater nie słuchał dobrych rad. Tematykę trudnych relacji z własnym ojcem, Kroeger poruszył także w singlowym utworze „Too Bad” z 2001 roku.
Utwór rozpoczyna się balladowym prawie że bluesowym wstępem, gdzie słychać jest jedynie grę gitary akustycznej. Po prawie trzech minutach trwania utworu, utwór zyskuje na ciężkości, poprzez brzmienie gitar elektrycznych. Utwór należy do jednej z najspokojniejszych kompozycji zawartych na albumie. Zawiera w sobie mieszankę blues rocka i rocka alternatywnego.
W 2007 roku, muzyk country Travis Tritt przy okazji nagrywania płyty „The Storm” nagrał cover tego utworu. W nagrywaniu brał również udział Chad Kroeger.
Utwór na koncertach.
„Should’ve Listened” było grane na żywo jedynie w roku 2004, podczas trwania trasy „The Long Road Tour”. Rzadko grany był w wersji albumowej, przeważnie był wykonywany w wersji akustycznej.
Lista utworów na singlu.
Single CD:
Twórcy.
Nickelback
Produkcja
Inni

</doc>
<doc id="1616031" url="https://pl.wikipedia.org/wiki?curid=1616031" title="Alexander Spitzer">
Alexander Spitzer

Alexander Spitzer (ur. 22 października 1868 w Miszkolcu, zm. 16 stycznia 1943 w Theresienstadt) – austriacki lekarz, neurolog, anatom i patolog. Współpracował z Johannem Paulem Karplusem. W 1938 roku stracił pracę z powodu żydowskiego pochodzenia, zginął w obozie koncentracyjnym w Terezínie.

</doc>
<doc id="1616033" url="https://pl.wikipedia.org/wiki?curid=1616033" title="Leesburg (Ohio)">
Leesburg (Ohio)

Leesburg – wieś w USA, w hrabstwie Highland, w stanie Ohio.
Według danych z 2000 roku wieś zamieszkiwana była 1 253 mieszkańców.

</doc>
<doc id="1616036" url="https://pl.wikipedia.org/wiki?curid=1616036" title="Leesville (Ohio)">
Leesville (Ohio)

Leesville – wieś w USA, w hrabstwie Carroll, w stanie Ohio.
Według spisu ludności z 2010 roku wieś miała 158 mieszkańców.

</doc>
<doc id="1616037" url="https://pl.wikipedia.org/wiki?curid=1616037" title="ISO 8879">
ISO 8879



</doc>
<doc id="1616038" url="https://pl.wikipedia.org/wiki?curid=1616038" title="Leetonia">
Leetonia

Leetonia – wieś w USA, w hrabstwie Columbiana, w stanie Ohio.
Według danych z 2000 roku wieś miała 2043 mieszkańców.

</doc>
<doc id="1616039" url="https://pl.wikipedia.org/wiki?curid=1616039" title="Scrolling">
Scrolling



</doc>
<doc id="1616040" url="https://pl.wikipedia.org/wiki?curid=1616040" title="Leipsic (Ohio)">
Leipsic (Ohio)

Leipsic – wieś w USA, w hrabstwie Putnam, w stanie Ohio.
Według danych z 2010 roku wieś miała 2093 mieszkańców.

</doc>
<doc id="1616042" url="https://pl.wikipedia.org/wiki?curid=1616042" title="Lewisburg (Ohio)">
Lewisburg (Ohio)

Lewisburg – wieś w USA, w hrabstwie Preble, w stanie Ohio.
Według danych z 2000 roku wieś miała 1820 mieszkańców.

</doc>
<doc id="1616044" url="https://pl.wikipedia.org/wiki?curid=1616044" title="Daniel Callaghan">
Daniel Callaghan

Daniel Judson Callaghan (ur. 26 lipca 1890 w San Francisco, zginął 13 listopada 1942 podczas bitwy pod Guadalcanal) – kontradmirał United States Navy, który pośmiertnie otrzymał Medal Honoru za akcję w czasie II wojny światowej.
Życiorys.
Callaghan ukończył United States Naval Academy w 1911. W czasie służby dowodził niszczycielem USS „Truxtun”, zajmował różne stanowiska sztabowe na lądzie i morzu, oraz był łącznikiem marynarki przy prezydencie Stanów Zjednoczonych.
Dowodził krążownikiem USS „San Francisco” od maja 1941 do maja 1942. Następnie służył jako szef sztabu Roberta L. Ghormleya, dowódcy sił morskich rejonu południowego Pacyfiku.
Kontradmirał zginął pod japońskim ostrzałem na mostku USS „San Francisco” podczas bitwy pod Guadalcanal 13 listopada 1942, dowodząc siłami przeciwstawiającymi się silniejszej flocie japońskiej. Pośmiertnie został odznaczony Medalem Honoru za nadzwyczajne bohaterstwo okazane w walce.

</doc>
<doc id="1616045" url="https://pl.wikipedia.org/wiki?curid=1616045" title="Lewisville (Ohio)">
Lewisville (Ohio)

Lewisville – wieś w USA, w hrabstwie Monroe, w stanie Ohio.
Według danych z 2010 roku wieś miała 176 mieszkańców.

</doc>
<doc id="1616047" url="https://pl.wikipedia.org/wiki?curid=1616047" title="Lexington (Ohio)">
Lexington (Ohio)

Lexington – wieś w USA, w hrabstwie Richland, w stanie Ohio.
Według danych z 2000 roku wieś miała 4167 mieszkańców.

</doc>
<doc id="1616048" url="https://pl.wikipedia.org/wiki?curid=1616048" title="Gorysz pagórkowaty">
Gorysz pagórkowaty



</doc>
<doc id="1616049" url="https://pl.wikipedia.org/wiki?curid=1616049" title="Gorysz olszyniec">
Gorysz olszyniec



</doc>
<doc id="1616052" url="https://pl.wikipedia.org/wiki?curid=1616052" title="Kybunpark">
Kybunpark

AFG Arena – stadion piłkarski w St. Gallen w Szwajcarii. Oficjalne otwarcie nastąpiło 5 maja 2008 roku, a koszt jego budowy wyniósł 69,2 mln franków szwajcarskich. Swoje mecze rozgrywa na nim drużyna FC Sankt Gallen. Zastąpił stary obiekt klubu, stadion Espenmoos. Pojemność stadionu wynosi 19 694 widzów (18 026 na mecze międzynarodowe). Nazwa wzięła się od sponsora, firmy Arbonia-Forster-Gruppe. Obiekt wyposażony jest w sztuczne oświetlenie, podgrzewaną płytę boiska, dwa telebimy, miejsca dla osobistości, loże prasowe oraz sale konferencyjne. Wewnątrz budynku znajduje się również centrum handlowe.

</doc>
<doc id="1616058" url="https://pl.wikipedia.org/wiki?curid=1616058" title="Goat on Fire / Wolves From the Fog">
Goat on Fire / Wolves From the Fog

Goat on Fire / Wolves From the Fog – minialbum portugalskiego black metalowego zespołu Moonspell, wydany w 1994 roku nakładem Molon Lave Records. 7" płyta miała dwie wersje: czarny i czerwony winyl. Kod wydania to MLP 039 .
Lista utworów.
Całkowity czas trwania 12:37.

</doc>
<doc id="1616059" url="https://pl.wikipedia.org/wiki?curid=1616059" title="Port lotniczy Svalbard">
Port lotniczy Svalbard

Port lotniczy Svalbard (, , kod IATA: LYR, kod ICAO: ENSB) – port lotniczy zlokalizowany w Longyearbyen, stolicy Svalbardu (terytorium Norwegii).

</doc>
<doc id="1616060" url="https://pl.wikipedia.org/wiki?curid=1616060" title="Gubernatorzy Australii Zachodniej">
Gubernatorzy Australii Zachodniej

Gubernator Australii Zachodniej ("Governor of Western Australia") – osobisty przedstawiciel królowej Australii i zarazem formalnie najwyższy urzędnik władzy wykonawczej w stanie Australia Zachodnia. Urząd ten powstał w 1832, cztery lata po założeniu na zachodzie Australii pierwszej kolonii brytyjskiej (wcześniej kierujący nią urzędnik nosił niższy tytuł tzw. gubernatora porucznika - "Lieutenant-Governor"). Do czasu uzyskania przez Australię Zachodnią autonomii w 1890, gubernator sprawował na terenie kolonii niemalże dyktatorską władzę. Później jego pozycja została znacznie osłabiona na rzecz premiera.
Współcześnie gubernator jest powoływany i odwoływany przez Królową za radą premiera stanu. Gubernator posiada bardzo szerokie kompetencje - może m.in. skracać kadencję parlamentu, wetować ustawy i nominować sędziów - ale korzysta z nich, co do zasady, wyłącznie na wniosek premiera. Jednak praktyka konstytucyjna przewiduje, w sytuacji zagrożenia ustroju konstytucyjnego, możliwość wykonywania uprawnień w pełni samodzielnie (ang. Reserve powers).

</doc>
<doc id="1616061" url="https://pl.wikipedia.org/wiki?curid=1616061" title="ISO 3602">
ISO 3602



</doc>
<doc id="1616062" url="https://pl.wikipedia.org/wiki?curid=1616062" title="Liberty Center">
Liberty Center

Libery Center – wieś w USA, w hrabstwie Henry, w stanie Ohio.
Według danych z 2000 roku wieś zamieszkiwana była przez 1 109 mieszkańców.

</doc>
<doc id="1616063" url="https://pl.wikipedia.org/wiki?curid=1616063" title="Dipa">
Dipa

Dipa, ang. deepa, z sanskryckiego दीप "dīpa", dosłownie lampa. W języku hindi określana również jako दिया "dija", दीप "dip", दीपक "dipak", दीवा "diwa". Choć etymologicznie wszystkie terminy oznaczają to samo, współcześnie rozróżnia się zazwyczaj jednorazowe lampki gliniane, oraz lampki mosiężne, używane na stałe w domu lub świątyni. Oba rodzaje to najczęściej małe lampki oliwne, sławne dzięki wielkiemu "Świętu Światła", zwanemu Diwali lub "Dipawali". Stosuje się najczęściej ghi lub olej roślinny.
W związku z pozytywnym skojarzeniem ze światłem słowo to jest również używane jako popularne imię indyjskie. W zapisie angielskim wersja żeńska tego imienia brzmi "Deepa", męska natomiast – "Deepak".

</doc>
<doc id="1616065" url="https://pl.wikipedia.org/wiki?curid=1616065" title="Limaville">
Limaville

Limaville – wieś w USA, w hrabstwie Stark, w stanie Ohio.
Według danych z 2000 roku wieś zamieszkiwana była przez 193 mieszkańców.

</doc>
<doc id="1616066" url="https://pl.wikipedia.org/wiki?curid=1616066" title="ISO 2108">
ISO 2108



</doc>
<doc id="1616067" url="https://pl.wikipedia.org/wiki?curid=1616067" title="Henri Mondor">
Henri Mondor

Henri Mondor (ur. 20 maja 1885 w Saint-Cernin, zm. 6 kwietnia 1962 w Neuilly-sur-Seine) – francuski lekarz, chirurg, historyk francuskiej literatury
 i medycyny. Profesor chirurgii klinicznej w Paryżu, sekretarz National de l'Académie de Chirurgie, członek Académie nationale de médecine (od 1945), Académie française (od 1946) i Académie des sciences (od 1961). Jako chirurg zajmował się głównie diagnostyką przypadków nagłych, a także rakiem odbytnicy. Opisał zapalenie żył powierzchownych klatki piersiowej, nazwane na jego cześć chorobą Mondora.

</doc>
<doc id="1616068" url="https://pl.wikipedia.org/wiki?curid=1616068" title="Lincoln Heights">
Lincoln Heights

Lincoln Heights – wieś w USA, w hrabstwie Hamilton, w stanie Ohio.
Według danych z 2000 roku wieś zamieszkiwana była przez 4 113 mieszkańców.

</doc>
<doc id="1616072" url="https://pl.wikipedia.org/wiki?curid=1616072" title="Orzesznik jadalny">
Orzesznik jadalny

Orzesznik jadalny, orzesznik pekanowy, orzesznik owocowy ("Carya illinoinensis" (Wangenh.) K.Koch), zwany także pekanem – gatunek drzewa należącego do rodziny orzechowatych. Naturalnie występuje w Ameryce Północnej, w Stanach Zjednoczonych od południowej części stanów Iowa, Illinois i Indiany do Georgii, Alabamy, Missisipi, Luizjany, Teksasu, Oklahomy i Arkansas na południu oraz w zachodniej części Kentucky, Północnej Karoliny i wschodniej części Tennessee, a także w Meksyku od stanów Coahuila na północy do Jalisco i Veracruz na południu.
Angielskie słowo "pecan" pochodzi z języka Indian Algonkinów i oznacza "orzech zbyt twardy do zgniecenia dłonią" lub – szerzej – "coś do zmiażdżenia tylko narzędziem".
Pierwszy w Europie opis orzesznika jadalnego poznano w XVI wieku dzięki hiszpańskiemu podróżnikowi i odkrywcy Álvar Núñez Cabeza de Vaca, a Hiszpanie w następnych latach stopniowo introdukowali ten gatunek do południowej Europy, a następnie Afryki i Azji. W Polsce gatunek niezwykle rzadko spotykany, głównie ze względu na wysoką wrażliwość na mróz. Sporadycznie sadzony bywa w ogrodach botanicznych lub arboretach, jednak po kilku latach zwykle przemarza. Sadzony na Wyspach Brytyjskich, także słabo rośnie.
Zastosowanie.
Jest to jeden z ważniejszych gatunków uprawnych w Stanach Zjednoczonych, które są największym producentem pekanów na świecie. Oprócz tego kraju znaczącymi producentami są: Meksyk, Australia, Izrael, Republika Południowej Afryki oraz w mniejszym stopniu Chiny i Argentyna. W USA średnioroczna produkcja wynosi od 150–200 tys. ton rocznie, a najwięcej orzechów produkowanych jest w stanie Georgia (około 40% produkcji USA), następnie w Nowym Meksyku, Teksasie, Arizonie i Oklahomie. Znanych jest ponad 1000 odmian uprawnych, spośród których za szczególnie cenne uznaje się wysoko plonujące i odporne na najgroźniejszą chorobę – parcha. Poza uprawą w celach produkcyjnych gatunek bywa sadzony jako okazałe drzewo ozdobne, zalecane zwłaszcza na rozległych terenach zielonych.
Wartość odżywcza.
Podstawowymi związkami chemicznymi, stanowiącymi materiał zapasowy owocu, są tłuszcze (około 70%), w tym około 90% stanowią nienasycone kwasy tłuszczowe. Pekany zawierają ponadto 9% białek, 10% błonnika i 4% innych węglowodanów, około 5% wody oraz inne substancje, z których na szczególne podkreślenie zasługuje witamina E (obecna w dużej ilości) i kwas elagowy. Wyżej podane zawartości odnoszą się do owoców znajdujących się w stadium dojrzałości konsumpcyjnej i po niezbędnym wysuszeniu ich po zbiorze.
Owoce pekana wyróżniają się także dużą zawartością antyoksydantów, największą spośród uprawianych przedstawicieli z rodziny orzechowatych. Antyoksydanty umożliwiają redukcję cholesterolu frakcji LDL w organizmie. Badanie zdolności pochłaniania wolnych rodników nadtlenkowych – (ORAC) przez substancje zawarte w owocach pekana dowodzi, iż 100 g tego produktu charakteryzuje się równowartością ponad 17 tys. μmol TE/100 g potencjału antyoksydacyjnego. Spośród najpopularniejszych na rynku 10 gatunków orzechów pekany zawierają największą ilość polifenoli oraz mają najwyższą wartość pojemności antyoksydacyjnej. 
Ze względu na skład chemiczny pekany są zalecane przez dietetyków i organizacje konsumenckie. Ponieważ orzechy te są bogatym źródłem witaminy E i przeciwutleniaczy, pomagają zapobiegać chorobom cywilizacyjnym, takim jak: nadciśnienie tętnicze, nadwaga, rak piersi, prostaty i wielu innym.
Uprawa.
Orzesznik jadalny wchodzi w okres owocowania od 5 do 10 lat po posadzeniu, a znane są nawet ponad trzystuletnie drzewa obficie owocujące. Odmiany wcześnie owocujące często charakteryzują się nadmiernym plonowaniem oraz mierną jakością owoców. Na plantacjach zaleca się sadzić razem odmiany wcześnie wchodzące w okres owocowania jako odmiany czasowe, usuwane po kilkunastu latach, razem z odmianami później wchodzącymi w okres owocowania, lecz charakteryzującymi się wysokiej jakości owocami. Pozwala to na uzyskanie szybszego dochodu, zwrotu kosztów inwestycji.
W uprawie są zarówno drzewa na własnym korzeniu rozmnażane z siewu, jak i drzewa szczepione na podkładkach tego samego gatunku. Najczęściej stosowanymi podkładkami są selekty o nazwach 'Elliott' i 'Curtis'. Szczepi się przez stosowanie, na przystawkę, okulizację lub w klin. Drzewa szczepione są wyselekcjonowanymi odmianami, które charakteryzują się wieloma cennymi właściwościami uprawowymi, z których najważniejszymi jest odporność na wiele groźnych chorób i samopylność. 
Rozstawa.
Znanych jest wiele systemów sadzenia sadów orzesznikowych. Rozstawa drzew uzależniona jest od kraju i warunków klimatyczno-glebowych. W Georgii, gdzie uprawa pekanów jest największa, najczęściej stosuje się system z drzewami okresowymi (tzw. filler). Drzewa sadzi się w rozstawie 12×12 m (40 stóp), a następnie po około 10–15 latach, gdy plantacja się zagęści i coraz bardziej utrudnione są prace pielęgnacyjne, wycina się drzewa po przekątnej (zmieniając w ten sposób kierunek rzędów) kwadratu o bokach 12×12, uzyskując docelową rozstawę drzew 17,1×17,1 m. Taka rozstawa daje 35 drzew/ha (14/akr). Początkowa rozstawa bywa różna, a zalecenia wahają się w szerokich granicach, 90–250 drzew na hektar.
Zapylanie.
Orzeszniki mogą być zapylane własnym pyłkiem lub pyłkiem z innych drzew. Mimo iż wiele nowych odmian jest samopylnych, to jednak dla lepszego plonowania zaleca się sadzenie zapylaczy. Najlepiej, gdy są to dwie równo cenne odmiany posadzone w tej samej ilości. Jednak główną zasadą jest sadzenie przynajmniej 10% drzew zapylacza w stosunku do liczby wszystkich drzew w sadzie, a najczęściej zalecaną metodą jest sadzenie co piątego drzewa w co piątym rzędzie. Odległość pomiędzy zapylaczem a zapylana odmianą nie powinna przekraczać 45 m. Zapylacz, oprócz produkcji dużej ilości pyłku, powinien kwitnąć w tym samym czasie i nie być podatnym na choroby, aby nie stał się źródłem patogenów dla odmiany uprawnej.
Zbiór i przechowywanie.
Dojrzałość zbiorcza owoców pekana, w zależności od odmiany i temperatury w lecie, przypada od początku września do końca listopada. Jedynym wskaźnikiem, jakim należy się kierować, jest pękanie okryw nasiennych. W momencie, gdy się rozpocznie, można przystąpić do zbiorów. Można zbierać naturalnie opadłe na ziemię owoce, jednak najczęściej stosuje się maszyny, które wymuszają ich opadanie. Maszyny takie mają ramię, które przymocowuje się do pnia lub do konarów, a następnie taki wysięgnik, połączony mimośrodem z silnikiem, energicznie potrząsa drzewem ruchami o wysokiej częstotliwości, choć o niewielkim zasięgu. Zbiór zaleca się przeprowadzać najszybciej, jak to tylko jest możliwe, bo w przeciwnym wypadku amatorzy orzechów, do których należą wiewiórki, wrony, sójki, dzikie indyki, szopy i jelenie, potrafią bardzo szybko zredukować plon. 
Przed przechowaniem konieczne jest przesuszenie owoców, które zbierane wcześniej mają zwykle zbyt dużą wilgotność. Owoce do przechowywania, jak i do spożycia, suszy się do momentu osiągnięcia 15% zawartości wody w stosunku do owoców świeżych. Suszenia nie należy przeprowadzać na słońcu. Najczęściej orzechy suszy się w dobrze wentylowanych pomieszczeniach w temperaturze pokojowej. Proces ten trwa na ogół około dwóch tygodni.
Wysuszone owoce można przechowywać w temperaturze pokojowej około czterech miesięcy. W lodówce można je przechowywać około pół roku. W chłodni w temperaturze 0 °C owoce mogą być przechowywane 1–2 lata. Dłuższe przechowywanie powoduje utratę jakości owoców związaną z przemianami tłuszczowymi prowadzącymi do jełczenia. Z powodu łatwego pochłaniania obcych zapachów zaleca się przechowywać pekany w łupinach.
Ochrona.
Orzesznik jest atakowany przez wiele szkodników i chorób. Oprócz gatunków wszędobylskich, takich jak przędziorki czy mszyce, istnieją również gatunki, które wyspecjalizowały się w atakowaniu orzesznika. Do najważniejszych gatunków należy motyl z rodziny zwójkowatych "Cydia caryana", którego larwy wyjadają wnętrze orzecha, oraz motyl z rodziny niedźwiedziówkowatych "Hyphantria cunea", którego larwy powodują wiosenne gołożery. Ponadto dużą szkodliwość wykazują także chrząszcze "Oncideres cingulata", którego szkodliwość polega na dużych, kilkumetrowych wżerach w pędach i gałęziach, a także "Curculio caryae" z rodziny ryjkowcowate (ang. "Pecan Weevil"), który składa jaja na młodym owocu a larwa wgryza się do jego wnętrza i zjada jądro.
Z chorób bakteryjnych znaczenie ekonomiczne ma tylko guzowatość korzeni powodowana przez "Agrobacterium tumefaciens". Chorób grzybowych jest więcej, a najgroźniejszą, wymagającą corocznie zabiegów ochronnych jest parch pekana wywoływany przez "Cladosporium caryigenum" należącego do workowców. Mniej ważne, choć także dość często występujące są jeszcze: mączniak rzekomy powodowany przez grzyb "Erysiphe penicillata", antraknoza owoców powodowana przez "Glomerella cingulata", brązowa plamistość liści powodowana przez "Sirosporium diffusum", zamieranie korzeni ("Phymatotrichopsis omnivora"), różowa pleśń ("Trichothecium roseum") i rak pekana ("Physalospora abdita"). 
Zwalczanie chemiczne jest podstawą ochrony orzesznika jadalnego, choć ze względów ekologicznych, pod wpływem nacisku konsumentów, poszukuje się innych metod, głównie genetycznych, biologicznych i agrotechnicznych. 
Orzesznik zapada na cały szereg chorób abiotycznych związanych głównie z nieoptymalnymi warunkami wzrostu i rozwoju roślin. Do najważniejszych tego typu chorób należą uszkodzenia mrozowe, objawiające się pęknięciami kory, łyka i drewna, a także przebarwianiem (ciemnieniem) wszystkich wieloletnich części drzewa oraz żółknięciem liści. Ponadto orzesznik może cierpieć również na zaburzenia związane z niedoborem cynku, chlorozą, zamieraniem korzeni, nekrozą okryw nasiennych, przedwczesnym opadaniem owoców, zamieraniem gałęzi, a także uszkodzeniem od wiatru bądź stosowanych herbicydów.
Ze względu na konieczność zebrania, przynajmniej części owoców, bezpośrednio z ziemi zaleca się utrzymanie ugoru pod drzewami. Taki ugór ogranicza także infekcje patogenami grzybowymi, które często mają pośrednich żywicieli na chwastach. Do zwalczania chwastów na plantacjach komercyjnych stosowane są herbicydy. W Stanach Zjednoczonych na plantacjach młodych, gdzie nie ma jeszcze owocowania stosuje się silnie działające herbicydy w których substancją czynną jest "oryzalin" lub "simazyna", natomiast w sadach owocujących stosuje się herbicydy oparte na glifosacie, bądź wycofane w 2007 roku ze stosowania w UE, silne preparaty parzące oparte na nieselektywnym parakwacie.

</doc>
<doc id="1616073" url="https://pl.wikipedia.org/wiki?curid=1616073" title="Puchar Świata w biathlonie 1997/1998">
Puchar Świata w biathlonie 1997/1998

Puchar Świata w biathlonie 1997/1998 to 21. sezon w historii tej dyscypliny sportu. Pierwsze zawody odbyły się 6 grudnia 1997 r. w norweskim Lillehammer, zaś sezon zakończył się 15 marca 1998 w austriackim Hochfilzen. Najważniejszą imprezą sezonu były igrzyska olimpijskie w Nagano oraz mistrzostwa świata w Hochfilzen/Pokljuce w biegu pościgowym i drużynowym (z powodu nie włączenia tych dyscyplin do programu igrzysk).
Klasyfikację generalna pań po raz drugi w karierze wygrała Szwedka Magdalena Forsberg, która zgromadziła 387 punktów. Druga w klasyfikacji była Niemka Uschi Disl, która zdobyła 325 punkty, a trzecia jej rodaczka Martina Zellner 255. Forsberg triumfowała również w klasyfikacji biegu indywidualnego, sprintu i w biegu pościgowym. W sztafecie wygrały Rosjanki, a w Pucharze Narodów najlepsze były Niemki.
Wśród panów triumf odniósł Norweg Ole Einar Bjørndalen. Norweg zgromadził 289 punkty i wyprzedził drugiego w klasyfikacji Niemca Ricco Großa o 3 punkty, oraz o 19 kolejnego Niemca Svena Fischera. Bjørndalen wygrał również klasyfikację sprintu, w biegu indywidualnym najlepszy okazał się jego rodak Halvard Hanevold, a w biegu pościgowym zwyciężył Sven Fischer. W sztafecie zwyciężyli Niemcy, w Pucharze Narodów najlepsi byli Norwegowie.
Wyniki Polaków.
Indywidualnie.
"(do uzupełnienia)"
Drużynowo.
"(do uzupełnienia)"

</doc>
<doc id="1616074" url="https://pl.wikipedia.org/wiki?curid=1616074" title="Malarz Andokidesa">
Malarz Andokidesa

Malarz Andokidesa – grecki malarz ceramiczny, czynny w Atenach w latach 530–515 p.n.e. 
Działał w warsztacie garncarza Andokidesa
i stąd nadane przez badaczy umowne miano. Zasadniczo pracował nadal w technice czarnofigurowej, często też jednak w mieszanej (bilingwicznej), tzn. stosując równocześnie obie techniki – czarnofigurową i nową czerwonofigurową na awersie i rewersie naczynia). Uważany jest za inicjatora i przykładowego reprezentanta takiej maniery zdobienia. Dekorował głównie amfory wybrzuszone i kyliksy tzw. oczowe. Zachowało się około piętnastu amfor i dwie czary tego artysty, z czego sześć amfor zdobionych techniką mieszaną (również na jednym z kyliksów technikę czarnofigurową zastosowano wewnątrz naczynia, a czerwonofigurową zewnętrznie). 
W pracach Malarza Andokidesa można zauważyć wpływy jońskie, a jego rysunek jest pewny i staranny. Wykazywał dużo pomysłowości w wykorzystaniu tematów tradycyjnych i mitologicznych (Amazonki, wojownicy, Herakles z Cerberem, bachantki i sylenowie). Jego twórczość cechuje ożywienie przedstawień, szczególnie dzięki zastosowaniu obu technik.

</doc>
<doc id="1616075" url="https://pl.wikipedia.org/wiki?curid=1616075" title="Bright Size Life">
Bright Size Life

Bright Size Life – autorski album Pata Metheny’ego. Nagrany został w grudniu 1975, a wydany w roku 1976 przez wytwórnię muzyczną ECM.

</doc>
<doc id="1616077" url="https://pl.wikipedia.org/wiki?curid=1616077" title="ISO 3297">
ISO 3297



</doc>
<doc id="1616078" url="https://pl.wikipedia.org/wiki?curid=1616078" title="Port lotniczy Ny-Ålesund">
Port lotniczy Ny-Ålesund

Port lotniczy Ny-Ålesund (, , kod ICAO: ENAS) – port lotniczy zlokalizowany w Ny-Ålesund na Svalbardzie. 

</doc>
<doc id="1616080" url="https://pl.wikipedia.org/wiki?curid=1616080" title="Maria Barbara Bach">
Maria Barbara Bach

Maria Barbara Bach (ur. 20 października 1684 w Gehren, pochowana 7 lipca 1720 w Köthen (Anhalt)) – kuzynka oraz pierwsza żona Johanna Sebastiana Bacha, córka Johanna Michaela Bacha.
Życie.
Niewiele wiadomo o jej życiu. 17 października 1707 w Dornheim koło Arnstadt (Turyngia) wyszła za mąż za Johanna Sebastiana Bacha. Uchodzili za szczęśliwe i zgodne małżeństwo.
Maria Barbara Bach była śpiewaczką sopranową. Zmarła niespodziewanie, gdy mąż przebywał na dworze swego mocodawcy, księcia Leopolda von Anhalt-Köthen w Karlsbadzie. Nie jest znana dokładna data jej śmierci; przyjmuje się datę jej pogrzebu 7 lipca 1720 na cmentarzu Köthener Alten Friedhof w Köthen (Anhalt).
Miasto Köthen (Anhalt) ufundowało w 2004 na cześć Marii Barbary Bach pamiątkowy obelisk, który stanął w parku miejskim.

</doc>
<doc id="1616081" url="https://pl.wikipedia.org/wiki?curid=1616081" title="Osiedle Parkowe (Pruszków)">
Osiedle Parkowe (Pruszków)

Osiedle Parkowe jest osiedlem położonym w samym centrum Pruszkowa, w sąsiedztwie przystanku Pruszków WKD. Jego główną oś wyznacza ulica Mikołaja Kopernika. Ponadto na Osiedle Parkowe składają się jeszcze ulice takie jak: Lipowa i majora Hubala. W skład osiedla wchodzi szereg położonych wzdłuż ulicy Kopernika dziesięciu bloków mieszkalnych. Drugą, mniejszą część osiedla stanowi kilka bloków usytuowanych przy ulicy Lipowej. Oprócz bloków mieszkalnych na osiedlu znajduje się również Szkoła Podstawowa nr 4 im. Jana Pawła II oraz pasaż sklepowy po nieparzystej stronie ulicy Kopernika (m.in. sklep Lewiatan, piekarnia, księgarnia, pasmanteria, kantor).
Na osiedlu znajdują się ponadto: dwa przedszkola (ul. Hubala i Kopernika), dwa ujęcia wody „oligoceńskiej” (ul. Hubala i Lipowa), kiosk, siłownia oraz naturalnie zarząd osiedla przy ulicy Hubala.
Osiedle otoczone jest od południa równoległą do ulicy Mikołaja Kopernika ulicą Ignacego Kraszewskiego, gdzie mieści się urząd miasta, poczta, sąd rejonowy, komenda powiatowa policji, biblioteka oraz banki i sklepy. Od strony północnej osiedla znajduje się, założony w II połowie XIX wieku, zabytkowy Park Potulickich z unikatowym układem przestrzennym. Po stronie zachodniej znajduje się pl. Jana Pawła II z fontanną i pałacykiem ślubów, a od strony wschodniej linia WKD. Samo osiedle zostało wybudowane na początku lat 70. XX wieku.

</doc>
<doc id="1616083" url="https://pl.wikipedia.org/wiki?curid=1616083" title="Nehalem">
Nehalem

Nehalem – mikroarchitektura procesorów firmy Intel produkowanych w wymiarze 45 nm i 32 nm, wprowadzona z procesorami Intel Core i7.
Obejmuje procesory Intel Core i3, i5 oraz i7.

</doc>
<doc id="1616084" url="https://pl.wikipedia.org/wiki?curid=1616084" title="Scroll">
Scroll



</doc>
<doc id="1616085" url="https://pl.wikipedia.org/wiki?curid=1616085" title="BBB">
BBB



</doc>
<doc id="1616087" url="https://pl.wikipedia.org/wiki?curid=1616087" title="Skrolling">
Skrolling



</doc>
<doc id="1616089" url="https://pl.wikipedia.org/wiki?curid=1616089" title="Blok odnogi pęczka">
Blok odnogi pęczka



</doc>
<doc id="1616093" url="https://pl.wikipedia.org/wiki?curid=1616093" title="To Hell and Back (autobiografia Meat Loafa)">
To Hell and Back (autobiografia Meat Loafa)

„To Hell and Back” – została współnapisana przez Davida Daltona i jest biografią Meat Loafa obejmującą jego życie i karierę od małego chłopca z Teksasu do czasu powrótu na szczyty popularności płytą „” z 1993 roku.
Znajdują się w niej wzmianki m.in. o ojcu Meata, który go bił, a nawet próbował zabić, o tym jak jechał samochodem z Charlesem Mansonem, o tym jak po usłyszeniu o zamachu na Johna F. Kenndedy'ego pojechał do szpitala Parkland Memorial Hospital i zobaczył Jackie Kennedy wysiadającą z samochodu z gubernatorem Johnem Connallym, o tym jak popadł w alkoholizm oraz narkotyki i depresję po wydaniu albumu „Bat Out Of Hell” w 1977 roku.

</doc>
<doc id="1616094" url="https://pl.wikipedia.org/wiki?curid=1616094" title="Fauna Europaea">
Fauna Europaea

Fauna Europaea – internetowy katalog zawierający informacje (m.in. dane systematyczne i rozmieszczenie) o wszystkich zwierzętach, lądowych i zasiedlających zbiorniki słodkowodne, występujących na terenie Europy. Projekt Fauna Europaea został sfinansowany przez Komisję Europejską w ramach Piątego Programu Ramowego (5FP).

</doc>
<doc id="1616096" url="https://pl.wikipedia.org/wiki?curid=1616096" title="Port lotniczy Jan Mayen">
Port lotniczy Jan Mayen

Port lotniczy Jan Mayen (, , kod ICAO: ENJA) – port lotniczy zlokalizowany na wyspie Jan Mayen (terytorium Norwegii).

</doc>
<doc id="1616097" url="https://pl.wikipedia.org/wiki?curid=1616097" title="Wojciech Załuski (żużlowiec)">
Wojciech Załuski (żużlowiec)

Wojciech Załuski (ur. 22 lutego 1963 w Opolu) – polski żużlowiec.
Zawodnik Kolejarza Opole, wielokrotny medalista zawodów rangi mistrzowskiej. Karierę rozpoczynał w opolskiej szkółce, gdzie obok niego swoich sił próbował także późniejszy prezes klubu, a obecnie wraz z Piotrem Żyto organizator corocznych żużlowych gal lodowych, Andrzej Hawryluk. Licencję żużlową uzyskał jako 18-latek w 1981 roku. Jeszcze w tym samym sezonie po raz pierwszy wystąpił w zawodach żużlowych. Było to podczas Indywidualnych Mistrzostw Polski Kolejowych Klubów Sportowych. Tam podczas jednej z rund wywalczył 2 punkty i zajął 16. miejsce. Jest jedynym zawodnikiem Kolejarza Opole, który wywalczył tytuł Indywidualnego Mistrza Polski. W swojej karierze występował także w Sparcie Wrocław, gdzie trzykrotnie wraz z drużyną zdobywał tytuł DMP oraz Wybrzeżu Gdańsk. W 1987 roku został najlepszym jeźdźcem II ligi pod względem średniej biegowej. Ostatnie lata swojej kariery spędził w rodzimym Opolu, gdzie po 2002 roku zakończył swoją karierę.
Mistrzostwa Polski.
Drużynowe Mistrzostwa Polski - Sezon Zasadniczy Najwyższej Klasy Rozgrywkowej.
W nawiasie miejsce w danej kategorii (przy założeniu, że zawodnik odjechał minimum 50% spotkań w danym sezonie)

</doc>
<doc id="1616098" url="https://pl.wikipedia.org/wiki?curid=1616098" title="Saskatchewan Scotties Tournament of Hearts 2009">
Saskatchewan Scotties Tournament of Hearts 2009

Saskatchewan Scotties Tournament of Hearts 2009 – prowincjonalne mistrzostwa Saskatchewan kobiet w curlingu, eliminacje do Scotties Tournament of Hearts 2009.
Turniej finałowy odbył się w dniach 28 stycznia-1 lutego 2009 w Swift Current, na lodowisku Swift Current Curling Club. Turniejami eliminacyjnymi były rozegrane między 15 a 18 stycznia: SaskPower Women's Northern Playdown w Saskatoon i SaskPower Women's Southern Playdown w Reginie. Każdy turniej wyłonił po 5 drużyn. Zespoły Stefanie Lawton i Michelle Englot zakwalifikowały się do finałów jako najwyżej notowane zespoły ze Saskatchewan w rankingach ogólnokrajowych.
Obrońcą tytułu była drużyna Michelle Englot, która nie zakwalifikowała się do fazy playoff. Mistrzem prowincji została drużyna Stefanie Lawton pokonując w finale 9:6 Rene Miettinen.
Wyniki.
Playoff.
Finał.
1 lutego 2009, 14:00
Półfinał.
1 lutego 2009, 9:30
A-B.
31 stycznia 2009, 19:00
C-C.
31 stycznia 2009, 19:00
Sesja 1..
28 stycznia 2009, 13:30 
A1 – przegrana do B12
A2 – przegrana do B13
A3 – przegrana do B14
A4 – przegrana do B15
Sesja 2..
28 stycznia 2009, 19:30 
A5 – przegrana do B15
A6 – przegrana do B12
A7 – przegrana do B13
A8 – przegrana do B14
Sesja 3..
29 stycznia 2009, 9:30 
A9 – przegrana do B17
A10 – przegrana do B16
Sesja 4..
29 stycznia 2009, 14:00 
B12 – przegrana do C22
B13 – przegrana do C22
B14 – przegrana do C23
B15 – przegrana do C24
Sesja 5..
29 stycznia 2009, 19:00 
A11 – przegrana do B20
B16 – przegrana do C23
B17 – przegrana do C24
B18 – przegrana do C26
Sesja 6..
30 stycznia 2009, 14:00
C22
C23
C24
Sesja 7..
30 stycznia 2009, 19:00 
B19 – przegrana do C26
B20 – przegrana do C25
Sesja 8..
31 stycznia 8:30 
B21 – przegrana do C29
C25
C26
C27
Sesja 9..
31 stycznia 2009, 14:00
C28
C29

</doc>
<doc id="1616099" url="https://pl.wikipedia.org/wiki?curid=1616099" title="Watercolors">
Watercolors

Watercolors – drugi studyjny album Pata Metheny’ego, nagrany w lutym 1977 r. i w tym samym roku wydany przez wytwórnię ECM.

</doc>
<doc id="1616103" url="https://pl.wikipedia.org/wiki?curid=1616103" title="Psycho Realm">
Psycho Realm

Psycho Realm – latynoska rap grupa założona w 1989 przez braci Sick Jacken (Joaquin Gonzalez) i Big Duke
(Gustavo Gonzalez). Pierwszym nagraniem był kawałek "Scandalous" który został wykorzystany na soundtracku z filmu
Mi Vida Loca z 1993 roku. W tym samym roku dołączył do nich B-Real ze znanej formacji Cypress Hill. Grupa zawiesiła działalność i nie ma oficjalnych informacji na temat reaktywacji projektu. Członkowie grupy obecnie występują w innych formacjach B-Real w Cypress Hill a Sick Jacken w Sick Symphonies, tylko Big Duke nie działa oficjalnie w żadnym z projektów z powodu paraliżu którego doświadczył po jednym z koncertów w styczniu 1999 r. 24-letni sprawca Robert Gorcsi postrzelił go w kark przerywając rdzeń kręgowy, co doprowadziło prawie do śmierci artysty.

</doc>
<doc id="1616104" url="https://pl.wikipedia.org/wiki?curid=1616104" title="Jan Tworowski">
Jan Tworowski

Jan Tworowski z Buczacza herbu Pilawa (zm. 1547 w Buczaczu) – hetman nadworny koronny w 1509, hetman polny koronny w latach 1509-1520, wojewoda podolski od 1543, kasztelan kamieniecki od 1519, starosta trembowelski. 
Przez małżeństwo z Katarzyną Buczacką, ostatnią dziedziczką Buczacza z Buczackich herbu Abdank stali go nazywać Buczackim herbu Pilawa.
W starej farze buczackiej istniał jego wyzłocony nagrobek z nadpisem w języku łacińskim:
"Hic jacet Magnificus Dominus, D.Joannes Tworowski Palatinus Podoliae, Dux fueram bello, pedibus nunc calcor humanis Nec quicquam nisi me nunc benefacta juvant, Vivite ergo sic nati, ut vivatis Olympo, Terra iter ad coelum est, ad Stygiumque canem. Dispone domui tuae, quia morieris et memorare novissimaquia non pecabis. Anno Domini 1547".
Około roku 1526 ożenił się z Katarzyną Buczacką Pradziadek Jana Krzysztofa Buczackiego-Tworowskiego. 10 maja 1553 w Krakowie król Zygmunt August polecił rajcom kołomyjskim, aby stanęli przed rewizorami, wyznaczonymi dla zbadania sporu między nimi a wojewodziną podolską Katarzyną z Buczacza. 
Poseł na sejm krakowski 1531/1532 roku z województwa podolskiego.

</doc>
<doc id="1616105" url="https://pl.wikipedia.org/wiki?curid=1616105" title="New Chautauqua">
New Chautauqua

New Chautauqua – trzeci studyjny album Pata Metheny’ego, nagrany w sierpniu 1978 r. wydany w kwietniu 1979 r. przez wytwórnię ECM. Na płycie występuje tylko sam artysta, grając na gitarach elektrycznej, akustycznej i basowej.

</doc>
<doc id="1616107" url="https://pl.wikipedia.org/wiki?curid=1616107" title="Charles Loomis Dana">
Charles Loomis Dana

Charles Loomis Dana (ur. 25 marca 1852 w Woodstock, zm. 12 grudnia 1935 w Harmon-on-Hudson) – amerykański lekarz neurolog.
Życiorys.
Urodził się 25 marca 1852 w Woodstock w stanie Vermont. Ukończył Dartmouth College w New Hampshire, następnie był asystentem senatora
stanu Vermont. W Waszyngtonie zainteresował się biologią. Został sekretarzem Spencera Fullerton Bairda ze Smithsonian Institute. W 1876 roku ukończył studia medyczne na Columbia University Medical College. W 1884 otrzymał katedrę chorób umysłowych i nerwowych w New York Post-Graduate Hospital, pozostał na tym stanowisku do 1895 roku. Był też pierwszym profesorem chorób układu nerwowego na nowo utworzonym Cornell University Medical College. Zajmował się m.in. padaczkami i narkolepsją.
Dwukrotnie przewodniczył American Neurological Association, w 1892 i 1928.

</doc>
<doc id="1616110" url="https://pl.wikipedia.org/wiki?curid=1616110" title="Marksburg">
Marksburg



</doc>
<doc id="1616111" url="https://pl.wikipedia.org/wiki?curid=1616111" title="Rheinstein">
Rheinstein



</doc>
<doc id="1616113" url="https://pl.wikipedia.org/wiki?curid=1616113" title="Michael Flatley">
Michael Flatley

Michael Flatley (ur. 16 lipca 1958 w Chicago) – amerykański tancerz, flecista i choreograf pochodzenia irlandzkiego. Znany głównie jako twórca widowisk tanecznych i musicali – "Riverdance", "Lord of the Dance", "Feet of Flames", w których prezentuje tradycyjne tańce irlandzkie.

</doc>
<doc id="1616115" url="https://pl.wikipedia.org/wiki?curid=1616115" title="Pearce Bailey">
Pearce Bailey

Pearce Bailey (ur. 12 lipca 1865 w Nowym Jorku, zm. 11 lutego 1922) – amerykański neurolog i psychiatra. Absolwent uniwersytetów Princeton i Columbia, razem z Collinsem i Frankelem założył Neurological Institute. Profesor zwyczajny neurologii na Columbia University. Przewodniczący New York State Committee for Mental Defectives i American Neurological Association (1913).

</doc>
<doc id="1616116" url="https://pl.wikipedia.org/wiki?curid=1616116" title="Gutenfels">
Gutenfels



</doc>
<doc id="1616117" url="https://pl.wikipedia.org/wiki?curid=1616117" title="Pfalzgrafenstein">
Pfalzgrafenstein



</doc>
<doc id="1616118" url="https://pl.wikipedia.org/wiki?curid=1616118" title="Golden League 2009">
Golden League 2009

Golden League 2009 – dwunasta edycja prestiżowego cyklu mityngów lekkoatletycznych Golden League odbyła się między 14 czerwca, a 4 września 2009 roku. Zawodnik, który zwycięży we wszystkich sześciu mityngach, miał otrzymać premię w wysokości 1 miliona dolarów. Ponieważ wyczyn ten udało się osiągnąć większej ilości sportowców premia zostanie podzielona, Etiopczyk Kenenisa Bekele, Amerykanka Sanya Richards oraz Rosjanka Jelena Isinbajewa otrzymali po 333.333,33 dolara. W tym sezonie o główną wygraną lekkoatleci walczyli w 10 konkurencjach: pięciu męskich i pięciu kobiecych. Była to ostatnia edycja tych zawodów, od 2010 została zastąpiona przez Diamentową Ligę.

</doc>
<doc id="1616121" url="https://pl.wikipedia.org/wiki?curid=1616121" title="Pomnik poległych w czasie I wojny światowej w Parku im. Miasta Roth w Raciborzu">
Pomnik poległych w czasie I wojny światowej w Parku im. Miasta Roth w Raciborzu

Pomnik poległych w czasie I wojny światowej – pomnik w Raciborzu zaprojektowany w 1926 roku przez prof. Hansa Dammanna na terenie katolicko-ewangelickiego cmentarza przy ulicy Opawskiej (obecnie park im. Miasta Roth), do dnia dzisiejszego przetrwały jedynie balustrady z ławami.
Historia.
Pomnik znajduje się na zachód od stawu. Monument został zaprojektowany w 1926 roku przez rzeźbiarza, prof. Hansa Dammanna i został poświęcony pamięci żołnierzy, którzy polegli podczas I wojny światowej. Do dziś przetrwały boczne balustrady z ławami, a środkiem przebiega jedna ze ścieżek parku.
13 września 1925 roku podczas I Górnośląskiej Olimpiady, która odbywała się w Raciborzu, pochód zmierzający na nowe kąpielisko miejskie zatrzymał się na cmentarzu, gdzie przy pomniku poległych podczas I wojny światowej oraz wojny francusko-pruskiej uczczono pamięć zmarłych.
Opis.
Pomnik o szerokości 12 metrów został wykonany z szarego i czerwonego piaskowca. W jego centralnej części znajdował się krzyż o wysokości 3,55 metra umieszczony na dwumetrowym postumencie. Na tle krzyża znajdowała się rzeźba Michała Archanioła, której wysokość wynosiła 2,6 metra. Postać Archanioła opierała ręce na niemal dwumetrowym mieczu. Po lewej i prawej stronie rzeźby znajdowały się balustrady z ławami, na których zakończeniu leżały niemieckie hełmy.

</doc>
<doc id="1616124" url="https://pl.wikipedia.org/wiki?curid=1616124" title="Ręka mechanika">
Ręka mechanika

Ręka mechanika – objaw chorobowy, polegający na występowaniu pogrubienia, łuszczenia i pękania skóry na opuszkach palców czemu może towarzyszyć tożsamych zmian w obrębie powierzchni dłoniowych rąk.
Objaw jest charakterystyczny dla zapalenia wielomięśniowego i skórno-mięśniowego i jest szczególnie częsty w przypadkach występowania przeciwciał przeciwko syntetazom i jest wówczas składową tak zwanego zespołu antysyntetazowego (w jego skład wchodzą ponadto: objaw Raynauda, włóknienie płuc, artralgia)

</doc>
<doc id="1616125" url="https://pl.wikipedia.org/wiki?curid=1616125" title="Paul Van den Broek">
Paul Van den Broek

Paul N. Van den Broek (ur. 18 września 1904, zm. ?) – belgijski bobsleista, brązowy medalista Zimowych Igrzysk Olimpijskich w Chamonix w czwórkach.
Na igrzyskach w Chamonix brał udział także w rywalizacji hokeistów, zajmując z reprezentacją Belgii 7. miejsce.

</doc>
<doc id="1616126" url="https://pl.wikipedia.org/wiki?curid=1616126" title="Baza lotnicza Ali as-Salim">
Baza lotnicza Ali as-Salim

Baza lotnicza Ali as-Salim (ICAO: OKAS) – drugi co do wielkości port lotniczy Kuwejtu. Używany obecnie do celów wojskowych.

</doc>
<doc id="1616127" url="https://pl.wikipedia.org/wiki?curid=1616127" title="Zamieszki w Rydze (2009)">
Zamieszki w Rydze (2009)

Zamieszki w Rydze w 2009 (łot. "13. janvāra Vecrīgas nemieri" – "zamieszki w Starej Rydze 13 stycznia", potocznie: "Bruģa revolūcija" – "brukowa rewolucja") – antyrządowe zamieszki, do których doszło w stolicy Łotwy Rydze w dniu 13 stycznia 2009 w wyniku protestów społeczeństwa przeciw złej sytuacji gospodarczej kraju. Był to największy protest społeczny w niepodległej Łotwie po 1991.
Przyczyny.
Przyczyną protestów społecznych i wzrostu niezadowolenia z polityki rządzącego gabinetu premiera Ivarsa Godmanisa był pogłębiający się kryzys finansowy i gospodarczy. Jesienią 2008 na Łotwie rozpoczął się okres kryzysu finansowego i dekoniunktury gospodarczej. Gospodarka Łotwy skurczyła się o 4,3% w III kwartale 2008 i aż o 10,4% w IV kwartale. Aby ratować system finansowy rząd przejął drugi co do wielkości bank, "Parex Bank". W grudniu 2008 rząd ratował się pożyczką od MFW i UE w wysokości 7,5 mld USD. Zapowiedział również szereg cięć budżetowych i podwyżkę podatków.
W kraju gwałtownie wzrosło bezrobocie i inflacja. Doprowadziło to do pogorszenia się sytuacji życiowej wielu obywateli.
Protest i zamieszki.
13 stycznia 2009 na placu Tumskim w historycznej dzielnicy Rygi – Vecrīga, odbył się wiec protestacyjny, zorganizowany przez partie opozycyjne i związki zawodowe. Miał on charakter antyrządowy. Uczestnicy protestowali przeciw nieskutecznej polityce rządu Godmanisa i obwiniali go o podejmowanie niewystarczających działań antykryzysowych. Demonstranci wzywali do natychmiastowej dymisji rządu.
Wieczorem pokojowy protest, w którym brało od 10 do 20 tysięcy osób, przerodził w gwałtowne zamieszki. Wielotysięczny tłum ruszył pod budynek Sejmu. Podjął próbę zajęcia budynku, czemu skutecznie przeciwstawiła się policja. Niemniej jednak, demonstranci wybili okna w budynku parlamentu oraz pobliskiej Biblioteki Narodowej.
Na terenie całego Starego Miasta doszło do walk z siłami policji. Manifestanci do walki używali butelek i elementów oderwanego bruku. Opanowali również magazyn największej w kraju gorzelni "Latvijas Balzams", skąd zabrali część alkoholu. Do demonstrantów dołączały także grupy, często pijanych, chuliganów i wandali. Do pacyfikacji nocnych walk policja użyła gazu łzawiącego. W ich wyniku do szpitali trafiło ponad 40 osób, a ponad 120 zostało aresztowanych.
Nocne walki ostro potępił prezydent Valdis Zatlers, przebywający w tym czasie w Strasburgu. Przerwał on swoją wizytę i stwierdził, że „żadna przemoc jest nie do zaakceptowania”. Premier Ivars Godmanis oskarżył natomiast o inicjowanie rozruchów „siły zewnętrzne” i opozycję.
Następstwa.
Skutkiem kryzysu finansowego i demonstracji społecznych na Łotwie był dalszy wzrost niepopularności i ostatecznie dymisja rządu premiera Godmanisa 20 lutego 2009. Godmanis pod naciskiem ze strony społeczeństwa, opozycji, prezydenta Zatlersa, a także dwóch głównych partii rządzącej koalicji, ustąpił ze stanowiska szefa rządu.

</doc>
<doc id="1616131" url="https://pl.wikipedia.org/wiki?curid=1616131" title="Henri Willems">
Henri Willems

Henri P. Willems (ur. 30 września 1899, data śmierci nieznana) – belgijski bobsleista, brązowy medalista zimowych igrzysk olimpijskich w Chamonix w konkurencji czwórek mężczyzn.

</doc>
<doc id="1616132" url="https://pl.wikipedia.org/wiki?curid=1616132" title="Cerkiew Zaśnięcia Najświętszej Maryi Panny w Krzywem">
Cerkiew Zaśnięcia Najświętszej Maryi Panny w Krzywem

Cerkiew Zaśnięcia Najświętszej Maryi Panny w Krzywem – filialna drewniana cerkiew greckokatolicka w Krzywem. Należała do parafii greckokatolickiej w Końskiem.
Świątynia jest drewniana, została zbudowana w 1759, przy szosie, na wzniesieniu, pośród drzew i dwukrotnie przebudowana: w roku 1872 i 1971. 
Na zewnątrz budynek szalowany deskami z listowaniem i gzymsem arkadowym, u dołu fartuch z desek. Od 1971 świątynia jest rzymskokatolickim kościołem filialnym parafii Dydnia, pod wezwaniem Matki Bożej Łaskawej.
Wewnątrz ślady iluzjonistycznej polichromii z motywami architektonicznymi z 1872 przykryte płytami ze sklejki. Wyposażenie współczesne.

</doc>
<doc id="1616133" url="https://pl.wikipedia.org/wiki?curid=1616133" title="Karin córka Monsa">
Karin córka Monsa



</doc>
<doc id="1616135" url="https://pl.wikipedia.org/wiki?curid=1616135" title="Zapalenie naczyń">
Zapalenie naczyń



</doc>
<doc id="1616137" url="https://pl.wikipedia.org/wiki?curid=1616137" title="Sabot (zespół muzyczny)">
Sabot (zespół muzyczny)

Sabot – amerykańska grupa muzyczna założona w San Francisco w Kalifornii w 1988 roku. Od 1993 mieszkają w Táborze (Czechy). Tworzą duet w składzie: Christopher Rankin – gitara basowa oraz Hilary Binder – perkusja. Swój styl określają jako mieszankę hardcorepunka, rocka progresywnego i jazzu. Chociaż członkowie grupy posiadają klasyczne wykształcenie muzyczne Christopher Rankin – saksofon, klarnet, gitara basowa, Hilary Binder – skrzypce, fortepian, perkusja w swej twórczości wykorzystują jedynie gitarę basową i perkusję.
Dyskografia.
Na dyskografię zespołu składają się następujące albumy:

</doc>
<doc id="1616139" url="https://pl.wikipedia.org/wiki?curid=1616139" title="Karin, córka Monsa">
Karin, córka Monsa

Karin, córka Monsa (tytuł oryginału: "Kaarina Maununtytär") – powieść historyczna wydana w 1944 (w Polsce w 1966), autorstwa fińskiego pisarza Miki Waltariego.
Tło historyczne.
Akcja powieści rozgrywa się w XVI w. na tle zaciekłej rywalizacji o szwedzki tron pomiędzy Erykiem XIV a jego bratem Janem i prób ograniczenia wpływów możnowładztwa przez Eryka. Z punktu widzenia historii Polski ważny jest wątek małżeństwa księcia Jana z Katarzyną Jagiellonką, z którego to związku przyszedł na świat przyszły król Polski – Zygmunt III Waza.
Treść.
Powieść przedstawia losy tytułowej Karin, która z ubogiej dziewczyny, córki strażnika miejskiego, stała się żoną króla Szwecji Eryka XIV Wazy. Akcja zaczyna się w momencie koronacji Eryka, po śmierci jego ojca, Gustawa. Eryk, chcąc powetować sobie upokorzenia z czasów młodości, otacza się przepychem i prowadzi hulaszczy tryb życia. Jednak pewna zmiana zachodzi, gdy przypadkiem na miejskim targu spotyka Karin. Zauroczony dziewczyną postanawia oddać ją pod opiekę swemu przyjacielowi Gertowi Cantorowi, a następnie zabiera ją na swój dwór. Tam Karin pobiera nauki, a po pewnym czasie między nią a Erykiem zawiązuje się uczucie. Dziewczyna rodzi królowi córkę i syna i władca postanawia w końcu ją poślubić. Jednak ich szczęście nie trwa długo, bo wybucha rebelia spowodowana niezadowoleniem szlachty z ograniczania jej praw przez władcę, otwartym terrorem wobec przeciwników politycznych, ciągłymi wojnami i pogarszającym się zdrowiem psychicznym króla. Na tronie zasiada brat Eryka Jan, Eryk zostaje uwięziony i w końcu umiera, natomiast Karin, po odebraniu jej dzieci zostaje zesłana do Finlandii.

</doc>
<doc id="1616140" url="https://pl.wikipedia.org/wiki?curid=1616140" title="René Mortiaux">
René Mortiaux

René Mortiaux (ur. w 1881, data śmierci nieznana) – belgijski bobsleista, brązowy medalista zimowych igrzysk olimpijskich w Chamonix w czwórkach.

</doc>
<doc id="1616141" url="https://pl.wikipedia.org/wiki?curid=1616141" title="Cerkiew św. św. Kosmy i Damiana w Kotani">
Cerkiew św. św. Kosmy i Damiana w Kotani

Cerkiew św. św. Kosmy i Damiana w Kotani – dawna łemkowska cerkiew greckokatolicka w Kotani z 1782.
Obecnie rzymskokatolicki kościół filialny parafii św. Maksymiliana Kolbe w Krempnej.
Obiekt wpisany na listę zabytków w 1985 i włączony do podkarpackiego Szlaku Architektury Drewnianej.
Historia.
W 1763 Franciszek Ferdynand Lubomirski wydał dokument donacyjny, w którym przekazał teren pod budowę cerkwi. Cerkiew wzniesiona została w 1782 jako filialna cerkiew greckokatolicka parafii w Krempnej. Pierwszy remont świątyni przeprowadzono w 1841, następny pod koniec XIX wieku, a generalny w latach 30. XX w. Po wyludnieniu wsi po II wojnie światowej nieużytkowana i opuszczona cerkiew niszczała. Dopiero w latach 1962–63 doczekała się kapitalnego remontu. Cerkiew rozebrano, zakonserwowano i złożono z powrotem dokonując niezbędnych napraw i uzupełnień. Dach przykryto gontem. Ikonostas zabrano do Muzeum Ikon w Łańcucie. Remont w latach 2001–2004 polegał na naprawie wieży oraz poszycia nawy i sanktuarium. W 2010 część ikonostasu powróciła do świątyni, a w 2012 część wyposażenia.
Architektura i wyposażenie.
Jest to budowla drewniana, konstrukcji zrębowej, orientowana, trójdzielna (babiniec, nawa, prezbiterium). Nad babińcem wysoka wieża konstrukcji ramowej o pochyłych ścianach, z izbicą na górze zwieńczoną pozorną latarnią. Wieża z zachatą. Nad nawą i prezbiterium łamany dach konstrukcji namiotowej z niewielkimi baniami i kutymi krzyżami.
Wewnątrz nad nawą i prezbiterium kopuły zrębowe, strop płaski w babińcu. Babiniec obiega chór muzyczny. Na zrębie kopuły nawy nad przejściem do prezbiterium 16 ikon dawnego ikonostasu z przełomu XVII i XVIII w. Z wyposażenia znajduje się: nastawa ołtarzowa z kopią ikony Kosmy i Damiana z XVII-w., lichtarze ołtarzowe, feretron, dwie chorągwie i pojedyncze ikony. 
 
Wokół cerkwi.
W 1963 wokół cerkwi utworzono lapidarium z 22 zabytkowych kamiennych nagrobków i figur przydrożnych z Nieznajowej, Żydowskiego i Ciechani). Cerkiew otacza ogrodzenie z gontowym daszkiem i bramą z XIX w. Na terenie przycerkiewnym znajdują się kamienne nagrobki, których konserwację przeprowadzono w 2005. 
Inne.
Świątynia należy do najbardziej typowych budowli sakralnych wznoszonych na zachodniej Łemkowszczyźnie, dlatego też w skansenie we Lwowie zbudowano jej wierną kopię.

</doc>
<doc id="1616144" url="https://pl.wikipedia.org/wiki?curid=1616144" title="Bogumił Karkowski">
Bogumił Karkowski

Bogumił Karkowski (ur. 5 października 1941 w Białej Górze koło Poddębic, zm. 1 czerwca 2004) – polski bibliotekarz i bibliotekoznawca, doktor nauk humanistycznych, wieloletni pracownik Biblioteki Uniwersyteckiej w Łodzi oraz Katedry Bibliotekoznawstwa i Informacji Naukowej Uniwersytetu Łódzkiego.
Życiorys.
Był synem Jana i Anny z domu Pawlak, z zawodu nauczycielki. Szkołę powszechną ukończył w Drwalewie, następnie naukę kontynuował w Liceum Pedagogicznym im. Grzegorza Piramowicza w Łęczycy. Za sprawą nauczycielki tej szkoły Jadwigi Grodzkiej wyniósł z Łęczycy zainteresowania humanistyczne i po maturze (1960) rozpoczął studia z filologii polskiej na Uniwersytecie Łódzkim. Magisterium uzyskał w 1965 na podstawie pracy ""Rodzina Połanieckich" i jej recepcja w Polsce w latach 1895–1960", przygotowanej pod kierunkiem profesor Anieli Kowalskiej.
Bezpośrednio po studiach rozpoczął pracę w Bibliotece Uniwersyteckiej w Łodzi, w następujących działach: magazynie, udostępnianiu zbiorów, opracowaniu alfabetycznym, dział gromadzenia, w którym zajął się krajowymi zakupami antykwarycznymi. Jednocześnie przechodził kolejne szczeble hierarchii zawodowej. Przez krótki czas pracował w Oddziale Zbiorów Specjalnych, zajmując się zbiorami kartograficznymi.
W 1975 przeszedł do pierwszej w Polsce, reaktywowanej w tym czasie za sprawą Bolesława Świderskiego, Katedry Bibliotekoznawstwa Uniwersytetu Łódzkiego. Był tam początkowo asystentem, następnie starszym wykładowcą, a po obronie doktoratu – adiunktem. Rozprawę doktorską ""Dzieje bibliotek" Joachima Lelewela. Studium bibliologiczne" przygotował pod kierunkiem profesora Janusza Kapuścika i obronił w 1992. Wykorzystując przygotowanie pedagogiczne wyniesione z łęczyckiego liceum prowadził jednocześnie zajęcia w kilku szkołach średnich w Łodzi: Zasadniczej Szkole Zawodowej Rzemiosł, Liceum Ogólnokształcącym dla Pracujących, Zaocznym Technikum Kinematograficznym. Był również wykładowcą Instytutu Kształcenia Nauczycieli i Mazowieckiej Wyższej Szkoły Humanistyczno-Społecznej w Łowiczu.
Od 1981 kierował Studium Zaocznym i Podyplomowym Bibliotekoznawstwa Uniwersytetu Łódzkiego, w 2000 zorganizował i również kierował (do lutego 2002) Oddziałem Włocławskim Podyplomowego Studium Bibliotekoznawstwa i Informacji Naukowej Uniwersytetu Łódzkiego. Pod jego kierunkiem powstało ponad 100 prac magisterskich z bibliotekoznawstwa. Specjalizował się w problematyce rzeczowego opracowania zbiorów oraz w zagadnieniach bibliotekarstwa szkolnego i pedagogicznego. Przygotowywał także programy studiów.
Karkowski ogłosił – jako autor, współautor bądź redaktor – wiele publikacji, obejmujących tematykę księgoznawstwa, biografistyki bibliologicznej, teorii bibliotekoznawstwa, kształcenia bibliotekarzy. Był autorem haseł biograficznych w "Słowniku pracowników książki polskiej" (1972) oraz w jego dwóch suplementach (1986, 2000), uczestniczył wraz z Hanną Tadeusiewicz w pracach redakcyjnych nad drugim suplementem. W dziedzinie badań nad życiem i twórczością Joachima Lelewela był kontynuatorem pracy profesor Heleny Więckowskiej. Od 1991 pełnił funkcję sekretarza redakcji zeszytów naukowych Uniwersytetu Łódzkiego "Folia Librorum". Z publikacji wymienić można m.in. "Początki działalności Kasy Przezorności i Pomocy Warszawskich Pracowników Księgarskich" ("Księgarz" 1974), "O Joachimie Lelewelu łódzki dwugłos" (1998), "Kształcenie podyplomowe bibliotekarzy a potrzeby społeczeństwa informacyjnego" ("Folia Librorum" 1999), "Książka, czytelnik i biblioteka szkolna w kręgu zainteresowań studentów bibliotekoznawstwa Uniwersytetu Łódzkiego" ("Folia Librorum" 2001). Karkowski pisał także o działalności Katedry Bibliotekoznawstwa i Informacji Naukowej oraz studium podyplomowego. Wspólnie z Jerzym Andrzejewskim przygotowywał wznowienie opracowanego na nowo pięciojęzycznego "Podręcznego słownika bibliotekarza" (pisał o tym w artykule "Słownik bibliotekarza – rozważania przed nowym wydaniem", "Przegląd Biblioteczny", 2003 nr 1/2).
Był członkiem Stowarzyszenia Bibliotekarzy Polskich, Łódzkiego Towarzystwa Przyjaciół Książki, Związku Nauczycielstwa Polskiego, społecznikiem aktywnym w wielu kolegiach i komisjach uniwersyteckich. Wyróżniony kilkakrotnie nagrodami rektora Uniwersytetu Łódzkiego, otrzymał ponadto m.in. Złoty Krzyż Zasługi i medal uczelni "W Służbie Społeczeństwa i Narodu". Jego rozprawa doktorska, opublikowana w 1995 przez Wydawnictwo Uniwersytetu Łódzkiego, została w tymże roku uhonorowana przez Stowarzyszenie Bibliotekarzy Polskich nagrodą naukową im. Adama Łysakowskiego.
Był żonaty, miał córkę. Zmarł po ciężkiej chorobie 1 czerwca 2004, pochowany został na cmentarzu katolickim na Dołach w Łodzi.

</doc>
<doc id="1616146" url="https://pl.wikipedia.org/wiki?curid=1616146" title="Pandora's Box (zespół muzyczny)">
Pandora's Box (zespół muzyczny)

Pandora's Box – żeńska rockowa grupa muzyczna założona w drugiej połowie lat 80. przez Jima Steinmana.
Grupa nagrała jedną płytę, czyli „Original Sin”, którą wydano w 1989.
Jim Steinman powiedział, że mit o „Puszce Pandory” jest jednym z jego ulubionym.
Skład zespołu.
Ellen Folley współpracowała ze Steinmanem przy okazji nagrywania albumu Meat Loafa „Bat Out Of Hell” w 1977 roku. Elaine Caswell współpracowała ze Steinmanem przy różnych projektach muzycznych np. w grupie The Dream Engine.

</doc>
<doc id="1616147" url="https://pl.wikipedia.org/wiki?curid=1616147" title="Edward Charles Spitzka">
Edward Charles Spitzka

Edward Charles Spitzka (ur. 10 listopada 1852 w Nowym Jorku, zm. 13 stycznia 1914 tamże) – amerykański neurolog, neuroanatom i psychiatra. Zasłynął jako świadek obrony na procesie zabójcy prezydenta Stanów Zjednoczonych Jamesa A. Garfielda, Charlesa J. Guiteau. Ojciec neurologa i anatoma Edwarda Anthony’ego Spitzki. Autor około dwustu prac naukowych, w tym jednego z pierwszych podręczników psychiatrii wydanych w Stanach Zjednoczonych.
Życiorys.
Urodził się w domu przy Ridge Street 12 w Nowym Jorku, jako syn zegarmistrza Charlesa A. Spitzki (1817–po 1880) i Johanny z domu Tag (1830–po 1880). Ojciec pochodził z Saksonii, matka z Hanoweru. Rodzina miała niemiecko-słowiańskie korzenie. Ojciec był podobno oczytanym człowiekiem; emigrował do Stanów w związku z uczestnictwem w ruchu rewolucyjnym w 1848 roku. Mieli jeszcze jednego syna, Henry’ego (1857–1925), który odziedziczył po ojcu fach zegarmistrzowski.
Edward Charles Spitzka był uczniem Szkoły Publicznej nr 35 w Nowym Jorku kierowanej przez Thomasa Huntera, następnie ukończył College of the City of New York i w 1873 uzyskał tytuł doktora medycyny w Medical School of the University of New York. 
Następnie wyjechał na trzy lata do Europy, gdzie zwiedził kliniki w Wiedniu i Lipsku. Jego nauczycielami w Lipsku byli Wagner, Coccius, His, Hagen, Wunderlich i Thiersch, a w Wiedniu Politzer, Billroth, Bamberger, Brücke, Arlt, Schenk i, przede wszystkim, Theodor Meynert. Od 1874 do 1875 był asystentem w klinice embriologii Uniwersytetu Wiedeńskiego u Schenka.
W 1876 powrócił do Nowego Jorku i rozpoczął praktykę. Był m.in. chirurgiem w Mt. Sinai Hospital i konsultującym neurologiem w North-Eastern Dispensary, St. Mark's Hospital i Sydenham Hospital. W 1887 otrzymał katedrę anatomii porównawczej na Columbia Veterinary College, a w 1882 katedrę chorób nerwowych i umysłowych oraz medycyny sądowej w New York Post-Graduate Medical College (1882–1887). W 1883 otrzymał honorowy tytuł doktora St. Louis College of Physicians and Surgeons. 
Od 1877 członek, a w 1890 przewodniczący American Neurological Association. Należał także do Association of American Anatomists, American Anthropometric Society, Society of Medical Jurisprudence and State Medicine, New York Historical Society, New York Zoological Society, New York Pathological Society, New York Academy of Medicine, New York County Medical Society i New York Neurological Society (przewodniczący 1883/84).
W 1890 mieszkał pod adresem 712 Lexington Avenue.
Założyciel i redaktor naczelny „American Journal of Neurology and Psychiatry” od 1882 do 1884. Przewodniczący sekcji stomatologicznej Kongresu Sztuk i Nauk w St. Louis (Congress of Arts and Sciences) w 1904.
30 czerwca 1875 w Wiedniu ożenił się z Catharine Wacek (Watzek), córką Antona W. Watzka. Ich jedynym synem był Edward Anthony Spitzka (1876–1922).
W 1913 roku został pozwany przez jubilera Josepha Gershgalla z Nowego Jorku, który oskarżył psychiatrę o rozbicie jego małżeństwa.
Zmarł 13 stycznia 1914 na udar mózgu w swoim domu przy 66 East Seventy-third Street. Przed śmiercią cierpiał na „martwicę kości szczęki” – prawdopodobnie raka jamy ustnej; był z tego powodu kilkakrotnie operowany. Informacje o jego zgonie ukazały się w prasie medycznej i codziennej w całym kraju.
Uroczystości żałobne odbyły się w jego domu 15 stycznia; przemawiali przyjaciele zmarłego, Charles Prospero Fagnani, William Broaddus Pritchard i Nathan Edwin Brill.
W testamencie zapisał cały majątek (5000 dolarów) żonie, a mózg – nauce. Zgodnie z ostatnią wolą badania mózgu miał przeprowadzić syn Edward Anthony. Do prasy podano informację, że wyjęte z ciała przez dr. Johna H. Larkina mózgowie ważyło 1400 g – co według Edwarda Spitzki młodszego było spowodowane długą chorobą.
Wspomnienia o Spitzce.
Edward Charles Spitzka wspominany był jako człowiek arogancki, o wybuchowym temperamencie, pewny siebie i uparty, ale o szerokich zainteresowaniach i nieprzeciętnym intelekcie. Charles Loomis Dana opisał go jako mężczyznę o „czerwonej twarzy i gorącej głowie”. Miał około 1,67 m wzrostu (5 stóp i 6 cali).
Brak jest biografii Edwarda Charlesa Spitzki; najobszerniejsze źródła to anonimowy szkic biograficzny w „Journal of Nervous and Mental Disease” opublikowany po jego śmierci, któremu towarzyszyła skompletowana przez syna lista publikacji. Wiele informacji o nim zawiera biografia jego przyjaciela, Shobala Clevengera, autorstwa Victora Robinsona. W 1995 ukazał się artykuł Hainesa poświęcony Spitzckom, ojcu i synowi, oraz ich roli w procesie i autopsji zabójców dwóch prezydentów Stanów Zjednoczonych. O samym procesie Guiteau opowiada książka Charlesa E. Rosenberga.
Rola w konflikcie neurologów z alienistami.
Po wojnie secesyjnej zaczął narastać konflikt między neurologami a lekarzami chorób umysłowych (alienistami). Lekarze wyspecjalizowani w neurologii chcieli leczyć schorzenia, do tej pory zarezerwowane dla lekarzy pracujących w azylach dla umysłowo chorych. Neurolodzy utworzyli American Neurological Asociation, natomiast alieniści zrzeszeni byli w Association of Superintendents of Asylums for the Insane, na której czele stał John Perdue Gray. Spitzka w serii artykułów bezpardonowo zaatakował Graya, zarzucając mu niekompetencję, miałkość i powierzchowność charakteru; twierdził też, że Gray zawdzięcza stanowisko „politycznej bufonadzie”. New York Neurological Society również dołączyło w 1878 do tego konfliktu, wystosowując, głównie za sprawą Spitzki, petycję o ustanowienie nowego prawa regulującego kwestie zarządzania zakładami dla chorych psychicznie. W późniejszym czasie Spitzka niezmiennie orędował za reformami w systemie leczenia chorych psychicznie. Echa konfliktu odbiły się kilka lat później podczas procesu Guiteau.
Proces Guiteau.
2 maja 1881 na stacji kolejowej Baltimore-Potomac czterdziestoletni prawnik Charles J. Guiteau oddał dwa strzały do prezydenta Stanów Zjednoczonych, Jamesa A. Garfielda. Mimo że rany były stosunkowo niegroźne, z powodu niepotrzebnie powtarzanych prób wydostania pocisku stan rannego prezydenta się pogorszył i 19 września Garfield zmarł. Proces Guiteau rozpoczął się 14 listopada 1881 w Waszyngtonie.
Na wniosek obrony pierwszym powołanym ekspertem był James G. Kiernan z Chicago. 7 grudnia adwokat George Scoville po raz pierwszy telegrafował do Spitzki, w ciągu kolejnych dni kilkakrotnie próbował się z nim skontaktować. Ostatecznie Spitzka stawił się w sądzie 12 grudnia, na wezwanie sądu. Spitzka już wcześniej był przekonany o chorobie psychicznej Guiteau. Nowojorczyk w kilku gazetach (pod pseudonimami) dowodził szaleństwa oskarżonego, a przychylni obronie neurolodzy wiedzieli kto ukrywa się pod pseudonimem i dali o tym znać Scoville'owi. Spitzka nie chciał jednak być świadkiem i jak sam twierdził w liście otwartym do redakcji „New York Timesa”, odrzucił również propozycję bycia świadkiem oskarżenia Guiteau.
Spitzka tuż przed rozprawą zbadał Guiteau i tylko utwierdził się w przekonaniu, że oskarżony jest chory psychicznie. Na rozprawie odpowiadał najpierw na pytania Scoville'a dotyczące jego doświadczenia w podobnych przypadkach i wyników badania. Następnie pytania zadawał oskarżyciel Walter Davidge: spytał Spitzkę, czy ten starał się nieskutecznie o pracę w zakładzie dla chorych psychicznie (świadek musiał przyznać, że zdarzyło się to trzy razy), po czym rozpoczął zadawać pytania mające podkopać autorytet naukowy świadka. Indagowany, czy był profesorem w szkole medycznej, Spitzka odpowiedział przecząco, i przypomniał, że piastuje stanowisko profesora anatomii porównawczej w akademii weterynaryjnej (Columbia Veterinary College). Seria odpowiedzi Spitzki na dalsze pytania Davidge'a była często cytowana:
Q. Jakiego rodzaju to szkoła?&lt;br&gt;
A. To akademia, gdzie lekarze są uczeni w sztuce leczenia niższych zwierząt.&lt;br&gt;
Q. Głównie koni, jak mniemam?&lt;br&gt;
A. Tak jest, sir. Dziedzina której nauczam jest nauczana w szkołach medycznych.&lt;br&gt;
Q. Tak?&lt;br&gt;
A. Dyscyplinę tę uprawiali tacy mężowie jak Thomas Huxley, baron Cuvier, Haeckel i inni najwybitniejsi naukowcy. Nie mam powodu by się tego wstydzić.&lt;br&gt;
Davidge. Nie powiedziałem że powinien się pan tego wstydzić.&lt;br&gt;
Świadek. Zadano mi wcześniej pytanie [...] spodziewałem się tego, i jest to robione w celu rzucenia cienia na świadka.&lt;br&gt;
Q. Wszyscy ci znamienici panowie, których nazwiska pan wymienił, należą do tak zwanych lekarzy koni?&lt;br&gt;
A. Nigdy nie leczyłem żadnego zwierzęcia oprócz osła, które to zwierzę ma dwie nogi, i dlatego nie mogę uważać się za weterynarza, ale za specjalistę od ludzi.&lt;br&gt;
Q. Czyli jest pan felczerem weterynarii?&lt;br&gt;
A. W tym sensie że leczę osłów zadających mi głupie pytania, owszem.
W kolejnym dniu przesłuchań ze strony oskarżenia padły jeszcze pytania o autorstwo anonimowych artykułów Spitzki na temat przypadku Guiteau (potwierdził autorstwo artykułów w „New England Medical Journal” i „jednego czy dwóch” w „Medical Review”) i o wiarę w Boga (odmówił odpowiedzi na pytanie, stwierdzając że jest ono nie na miejscu w kraju gwarantującym wolność religii i przekonań).
Opinia o niepoczytalności Guiteau była bardzo niepopularna. Spitzka otrzymywał podobno listy z pogróżkami. Oprócz niego i Kiernana o chorobie oskarżonego przekonany był jeszcze trzeci świadek, Theodore Damin z Auburn Asylum. Głównym świadkiem oskarżenia był natomiast John P. Gray, osobisty wróg Spitzki. W styczniu zapadł jednak wyrok skazujący Guiteau na karę śmierci.
Początkowo autopsję mieli wykonać Spitzka i Hammond. Wniosek Spitzki o uczestnictwo w autopsji został jednak odrzucony przez George’a B. Corkhilla. Ostatecznie przeprowadził ją Daniel Smith Lamb, który przeprowadził również badanie pośmiertne prezydenta Garfielda.
W kolejnych latach sprawa Guiteau była wciąż szeroko dyskutowana. Najbardziej gorliwym orędownikami tezy o poczytalności Guiteau byli Gray i J.J. Elwell. Po stronie obrońców pozostali m.in. Spitzka, William W. Godding i M. J. Madigan, a także George Miller Beard. Niektórzy, jak Hammond, zajmowali stanowisko kompromisowe: przychylali się do tezy o „manii” Guiteau, ale uważali że takie osoby i tak powinny odpowiadać przed prawem.
Inne procesy.
Spitzka wielokrotnie zeznawał jako ekspert przed sądem, orzekając o poczytalności oskarżonych. Głośne sprawy w których zasięgano jego opinii to m.in. sprawa V.M. Osborn, której mąż twierdził, że została bezpodstawnie zamknięta w zakładzie psychiatrycznym; sprawa pielęgniarki Jesse R. Davis, oskarżonej o zamordowanie pacjenta z oddziału psychiatrycznego szpitala Bellevue; sprawa Ferdinanda N. Chivvisa; sprawa Josepha Cosulicha; sprawa aptekarza Am Ende z Hoboken, który przepisał morfinę zamiast chininy i spowodował śmierć sióstr Holtz. Publikował na temat morderstw w Whitechapel, przypisywanych Kubie Rozpruwaczowi. Wypowiadał się w prasie w sprawie synobójcy z Chicago, Arthura Duestrowa. Badał mózg powieszonego przestępcy Johanna Otto Hocha. Był obecny przy egzekucji Williama Kemmlera, pierwszej w historii wykonanej na krześle elektrycznym. Jego zadaniem była ocena humanitarności tej nowej metody wykonania kary śmierci oraz stwierdzenie zgonu skazańca. Pierwsza próba była nieudana, Kemmler został ciężko poparzony. Dopiero za drugim podejściem egzekucja się udała. W kostnicy, przy licznie zgromadzonej widowni, przeprowadził autopsję mózgu i stwierdził, że nie ma w nim widocznych nieprawidłowości, a rozmiar jest tylko nieco poniżej przeciętnej. W odczycie na spotkaniu Society of Medical Jurisprudence stwierdził, że ten rodzaj egzekucji jest bardziej humanitarny od powieszenia, a jego zdaniem najlepszą opcją wykonania kary śmierci jest zgilotynowanie.
Zajął też stanowisko w dyspucie na temat anarchistów i Leona Czolgosza, zabójcy prezydenta Williama McKinleya; po części dzięki pozycji Spitzki w środowisku naukowym Nowego Jorku autopsję Czolgosza przeprowadził jego syn, Anthony Edward.
Spór o wściekliznę.
W 1886 Spitzka aktywnie zwalczał teorię Pasteura o etiologii „hydrofobii”, czyli wścieklizny. Nie wierzył aby czynnik wywołujący chorobę był zakaźny; teorię Pasteura określał jako humbug, negował dowody na prawdziwość teorii i protestował przeciwko szczepieniom. Chcąc obalić teorię Pasteura przeprowadzał na własną rękę badania na psach, które ściągnęły na niego uwagę przeciwników wiwisekcji. Przedstawił na spotkaniu Academy of Medicine wyniki swoich badań, świadczące według niego przeciwko prawdziwości teorii Pasteura. Przy innej okazji Spitzka wypowiadał się na temat użyteczności badań na zwierzętach i potrzebie odpowiedniego ustawodawstwa.
Prace psychiatryczne.
Wkrótce po powrocie z Europy Spitzka zajął się pracą naukową. W 1876 jego praca na temat działania strychniny została uhonorowana przez Williama A. Hammonda nagrodą American Neurological Association. W międzynarodowym konkursie British Medico-Psychological Association wyróżniono Nagrodą W. i S. Tuke’ów jego pracę „Somatic Etiology of Insanity”.
W 1883 roku wydał podręcznik chorób umysłowych, kilkukrotnie wznawiany. Książka, poza próbą klasyfikacji zaburzeń psychicznych i wyjaśnienia ich etiologii, zawierała także praktyczne wskazówki dla zajmujących się opieką nad chorymi umysłowo (np. opis metod przymusowego karmienia), i przez wiele lat była popularnym kompendium w szpitalach i zakładach psychiatrycznych w Stanach Zjednoczonych.
W dziedzinie psychiatrii szczególnie interesowały go wpływ rasy i dziedziczności na choroby psychiczne oraz związki psychiatrii z medycyną sądową. Wiele uwagi poświęcił zagadnieniu masturbacji. Spitzka był przekonany o jej szkodliwości; według niego onanizm między 5. a 10. rokiem życia zmniejsza odżywienie mózgu, co powoduje deficyt zdolności samodzielnego myślenia i działania. Szkodliwe efekty masturbacji miały się szczególnie wyraźnie ujawniać między 20. a 25. rokiem życia. Według Spitzki, nadmierna masturbacja może prowadzić do obłędu („masturbatic insanity”), jednak zastrzegł, że takie rozpoznanie winno być postawione jedynie w przypadkach gdy nie uda się zidentyfikować innej przyczyny. U badanych przez niego onanistów opisał także manię, melancholię, padaczkę, stupor i katatonię.
Uważał, że hipnoza jest szkodliwa, zwłaszcza gdy stosowana przez nielekarzy. W 1883 podał definicję paranoi, przyjmowaną przez psychiatrów do dziś.
Prace neuroanatomiczne.
Spitzka dokonał szeregu odkryć na polu neuroanatomii. Badał budowę płatów czołowych u gadów i ptaków, przebieg i patologię wstęgi bocznej u człowieka, przebieg szlaków słuchowych u waleni. Zasugerował, że wzgórki czworacze tylne i ciała kolankowate przyśrodkowe, z racji silnego rozwoju u waleni i przechodzących przez nie szlaków wiodących do nerwu słuchowego, mają związek ze zmysłem słuchu. U morświnów stwierdził dobrze rozwiniętą korę wyspową, co wiązał z ich zdolnością do porozumiewania się. Stwierdził także (błędnie), że u waleni nie ma dróg piramidowych. Opisał powierzchowne skrzyżowanie piramid u nietoperzy. W 1884, niezależnie od Heinricha Lissauera i rok wcześniej od niego przedstawił opis drogi grzbietowo-bocznej (zwanej niekiedy szlakiem Lissauera lub, rzadziej, szlakiem Spitzki; ang. Spitzka-Lissauer tract, Spitzka marginal zone; niem. Spitzka'schen Bündel). Jądro Perlii znajdujące się w śródmózgowiu między jądrami ruchowymi nerwów okoruchowych nazywane bywa również jądrem Spitzki.
Opisał masę istoty szarej wokół wodociągu mózgu u legwanów, do przodu od miejsca wyjścia nerwu bloczkowego, reprezentującą według niego osobną parę płatów kresomózgowia, nazwanych przez niego płatami międzyocznymi (interoptic lobes). Wykazał, że pęczek podłużny tylny jest szczególnie dobrze rozwinięty u gadów i płazów.
Edward Charles Spitzka, tak jak jego syn, położył pewne zasługi dla ujednolicenia mianownictwa anatomicznego w Stanach. Należał do Committee of Neuronymy of American Neurological Association, ciała powołanego w tym szczególnym celu.
Uważał, w przeciwieństwie do niektórych współczesnych mu anatomów, że nie ma możliwości rozróżnienia mózgu mężczyzny od mózgu kobiety.

</doc>
<doc id="1616149" url="https://pl.wikipedia.org/wiki?curid=1616149" title="Charles Mulder">
Charles Mulder

Charles Marie Aloy Mulder (ur. 1 lipca 1897 w Antwerpii, data śmierci nieznana) – belgijski bobsleista, brązowy medalista w czwórkach z zimowych igrzysk olimpijskich w Chamonix. W 1928 roku na zimowych igrzyskach olimpijskich w Sankt Moritz zajął 16. miejsce w drugiej osadzie Belgii.

</doc>
<doc id="1616153" url="https://pl.wikipedia.org/wiki?curid=1616153" title="Santa Coloma">
Santa Coloma

Santa Coloma – miasto w Andorze, w parafii Andora. Według danych na rok 2012 liczy 2991 mieszkańców.

</doc>
<doc id="1616155" url="https://pl.wikipedia.org/wiki?curid=1616155" title="Akademik Vernadsky">
Akademik Vernadsky



</doc>
<doc id="1616157" url="https://pl.wikipedia.org/wiki?curid=1616157" title="Cerkiew św. św. Kosmy i Damiana w Krempnej">
Cerkiew św. św. Kosmy i Damiana w Krempnej

Cerkiew św. św. Kosmy i Damiana – dawna łemkowska parafialna cerkiew greckokatolicka, znajdująca się w Krempnej, zbudowana w latach 1778–1782.
Po 1947 przejęta przez kościół rzymskokatolicki. Obecnie użytkowana jako kościół filialny parafii św. Maksymiliana Kolbe w Krempnej.
Obiekt wpisany na listę zabytków w 1985, włączony do podkarpackiego Szlaku Architektury Drewnianej. Zaliczany do typowych budowli sakralnych wznoszonych na zachodniej Łemkowszczyźnie.
Historia.
Cerkiew powstała w latach 1778–1782 na miejscu wcześniejszej, która stała 275 lat i z wykorzystaniem materiałów ze starszej świątyni. Cechy konstrukcyjne budynku sugerują jej powstanie na wiek XVII albo na przełom XVI i XVII wieku. Została gruntownie odnowiona w 1830 i 1893. Mimo spalenia prawie całej wsi w czasie I wojny światowej przetrwała. W 1924 zakupiono trzy dzwony w Samborze, a dachy pokryto blachą. Kolejny remont przeszła w 1930. Po wysiedleniu ludności łemkowskiej w 1947 przejęta przez Skarb Państwa. W latach 1956–1962 użytkowana wspólnie przez grekokatolików i rzymskich katolików, a w latach 1962-71 zamknięta. Po remoncie w 1972 przywrócona do kultu. W latach 1971–2004 pełniła funkcję kościoła parafialnego rzymskokatolickiej parafii św. Maksymiliana Kolbe w Krempnej. Po wybudowaniu nowego kościoła w 2004, utraciła funkcję kościoła parafialnego. Gruntowny remont cerkwi oraz konserwację jej wyposażenia przeprowadzono w latach 2007-2013. W dniu 24 lipca 2007 podczas prowadzonych prac runęła do wnętrza świątyni kopuła i dach nawy głównej.
Architektura i wyposażenie.
Jest to budowla drewniana, konstrukcji zrębowej, orientowana, trójdzielna (babiniec, nawa, prezbiterium). Każde z pomieszczeń na planie zbliżonym do kwadratu z szerszą nawą i zakrystią od północy. Nad babińcem izbicowa wieża konstrukcji słupowej o pochyłych ścianach, otoczona zachatą. Nad nawą i prezbiterium dwukrotnie łamane dachy konstrukcji namiotowej zwieńczone baniastymi hełmami i krzyżami.
Wewnątrz nad nawą i prezbiterium kopuły namiotowe, w babińcu strop płaski. Ściany sanktuarium pokrywa polichromia o motywach architektonicznych. Między nawą a prezbiterium kompletny ikonostas malowany lub dokończony w 1835 przez Krasuckiego z Przemyśla. Chór śpiewaczy w formie galerii obiega babiniec i zachodnią część nawy. Nad chórem fragmenty (rząd Deesis) ze starszego XVII wiecznego ikonostasu. W sanktuarium rokokowy ołtarz główny z obrazem przedstawiającym św. Mikołaja i drewniane tabernakulum z ikonami na ściankach. W przedsionku feretron z rzeźbioną figurą ubranej w szaty, z prawdziwymi włosami Matki Boskiej.
Otoczenie.
Przed świątynią stoi kamienna figura św. Mikołaja z XIX wieku z ośrodka kamieniarskiego w Bartnem.

</doc>
<doc id="1616158" url="https://pl.wikipedia.org/wiki?curid=1616158" title="El Tarter (Andora)">
El Tarter (Andora)

El Tarter − miasto w Andorze, w parafii Canillo. Według danych na rok 2012 liczy 722 mieszkańców.

</doc>
<doc id="1616160" url="https://pl.wikipedia.org/wiki?curid=1616160" title="Ultra-zwarta galaktyka karłowata">
Ultra-zwarta galaktyka karłowata



</doc>
<doc id="1616162" url="https://pl.wikipedia.org/wiki?curid=1616162" title="Les Bons">
Les Bons

Les Bons – miasto w parafii Encamp, w Andorze. Według danych na rok 2020 miasto liczyło 1088 mieszkańców.
Demografia.
Ludność historyczna:
Klimat.
Średnia temperatura wynosi 5°C. Najcieplejszym miesiącem jest lipiec (16°C), a najzimniejszym miesiącem jest grudzień (-5°C). Średnie opady wynoszą 1002 milimetrów rocznie. Najbardziej wilgotnym miesiącem jest listopad, (121 milimetrów deszczu), a najbardziej suchym miesiącem jest grudzień (60 milimetrów deszczu).

</doc>
<doc id="1616164" url="https://pl.wikipedia.org/wiki?curid=1616164" title="Victor Verschueren">
Victor Verschueren

Victor Abel Verschueren (ur. 19 kwietnia 1893, zm. ?) – belgijski bobsleista, brązowy medalista zimowych igrzysk olimpijskich w Chamonix w czwórkach.
Na igrzyskach w Chamonix brał udział także w rywalizacji hokeistów, zajmując z reprezentacją Belgii 7. miejsce.

</doc>
<doc id="1616165" url="https://pl.wikipedia.org/wiki?curid=1616165" title="Vila">
Vila

Vila – miasto w Andorze, w parafii Encamp. Według danych na rok 2012 liczy 1037 mieszkańców.

</doc>
<doc id="1616168" url="https://pl.wikipedia.org/wiki?curid=1616168" title="Bolt">
Bolt



</doc>
<doc id="1616169" url="https://pl.wikipedia.org/wiki?curid=1616169" title="Sispony">
Sispony

Sispony – miasto w Andorze, w parafii La Massana. Według danych na rok 2012 liczy 1045 mieszkańców.

</doc>
<doc id="1616170" url="https://pl.wikipedia.org/wiki?curid=1616170" title="Pięta">
Pięta

W anatomii
Inne
Nazwy własne

</doc>
<doc id="1616171" url="https://pl.wikipedia.org/wiki?curid=1616171" title="Paris Normandie">
Paris Normandie

Paris Normandie - francuski dziennik regionalny wydawany w regionie Górna Normandia.
Historia.
Pierwsze gazety na terenie Normandii były publikowane już w 1785 roku. Wówczas w Rouen ukazało się czasopismo "Le Journal de Rouen". Obecny dziennik został założony w 1944 roku, ponownie pod nazwą nawiązując do gazety z XVIII wieku. W 1947 roku nazwa czasopisma została zmieniona na "Paris Normande" i w obecnej formie ukazuje się do dnia dzisiejszego.
Od 2007 roku dziennik Paris Normandie jest wydawany w formie tabloidu.
Siedziba gazety mieści Déville-lès-Rouen. Wcześniej, do 2006 roku redakcja gazety mieściła się w Rouen. Redaktorem naczelnym gazety jest Sophie Bloch.
W ciągu ostatnich lat zanotowano znaczący spadek nakładu gazety, ze 115 000 egzemplarzy w 1993 roku do 62 000 obecnie. Mimo tego spadku, Paris Normandie jest jedną z najbardziej poczytnych gazet Górnej Normandii.

</doc>
<doc id="1616190" url="https://pl.wikipedia.org/wiki?curid=1616190" title="Karzeł ultrazwarty">
Karzeł ultrazwarty



</doc>
<doc id="1616195" url="https://pl.wikipedia.org/wiki?curid=1616195" title="Charles Dana">
Charles Dana



</doc>
<doc id="1616199" url="https://pl.wikipedia.org/wiki?curid=1616199" title="Zima w Dolinie Muminków">
Zima w Dolinie Muminków

Zima w Dolinie Muminków – polski film animowany z 1986 roku, oparty na cyklu książek Tove Jansson o Muminkach. Film powstał na bazie odcinków serialu "Opowiadania Muminków".
Film opowiada o przygodach Muminka i Małej Mi w czasie trwania zimy. Opowieść kończy się nastaniem wiosny, przebudzeniem rodziny Muminka oraz wszystkich mieszkańców Doliny Muminków.

</doc>
<doc id="1616207" url="https://pl.wikipedia.org/wiki?curid=1616207" title="Aripiprazol">
Aripiprazol



</doc>
<doc id="1616209" url="https://pl.wikipedia.org/wiki?curid=1616209" title="Seroquel">
Seroquel



</doc>
<doc id="1616210" url="https://pl.wikipedia.org/wiki?curid=1616210" title="Ken Michael">
Ken Michael

Kenneth Comninos "Ken" Michael (ur. 12 kwietnia 1938 w Perth) – australijski inżynier i działacz społeczny, gubernator Australii Zachodniej w latach 2006-2011.
Życiorys.
Ukończył studia inżynieryjne na University of Western Australia. Jest specjalistą w zakresie projektowania i budowy mostów, z czasem rozszerzył swoje zainteresowania także na całość kwestii związanych z budową i utrzymaniem dróg. Przez wiele lat pracował w państwowych służbach drogowych, wieńcząc swą karierę stanowiskiem komisarza ds. głównych dróg Australii Zachodniej, które pełnił w latach 1991-1997. Następnie przeszedł na emeryturę i założył firmę konsultingową. Równocześnie w latach 1998-2003 odpowiadał za zapewnienie swobodnego dostępu wszystkim konkurującym ze sobą firmom do infrastruktury przesyłu gazu w tym stanie. Przez dwa lata pełnił również analogiczną funkcją w odniesieniu do infrastruktury kolejowej. Przewodniczył też radom miasta i hrabstwa Albany. W latach 2001-2005 był kanclerzem swej macierzystej uczelni.
6 czerwca 2005 ówczesny premier stanu Geoff Gallop ogłosił jego nominację na następnego gubernatora Australii Zachodniej. Ceremonia zaprzysiężenia odbyła się 18 stycznia 2006. Jego kadencja dobiegła końca 30 kwietnia 2011, jego następcą został Malcolm McCusker, który oficjalnie objął urząd 1 lipca 2011.

</doc>
<doc id="1616213" url="https://pl.wikipedia.org/wiki?curid=1616213" title="Cell Identifier">
Cell Identifier

Cell Identifier (C-Id, C-ID, Cell ID, CID) – parametr przypisywany przez operatora telefonii komórkowej poszczególnym komórkom (ang. "cells") zdefiniowanym na obszarze należącej do niego sieci.
Systemy GSM, UMTS i LTE.
Parametr "cell identifier", mimo podobnej nazwy jest definiowany w różnych wariantach sieci komórkowych w różny sposób. Łączy je to, że parametr ten musi być unikatowy wśród komórek (ang. "cells") zdefiniowanych na obszarze zarządzanym przez BSC (GSM) lub RNC (UMTS).
W sieciach GSM jest to liczba całkowita z przedziału 0 ... 65535 (dwa bajty).
W sieciach UMTS (jako UTRAN cell ID) jest to liczba całkowita o wartościach z przedziału 0 ... 268 435 455 (228 − 1). 
W sieciach LTE (jako E-UTRAN cell ID) również przyjmuje wartościach z przedziału 0 ... 268 435 455 (228 − 1).
W literaturze używane jest także pojęcie "Global Cell ID" (GCI). GCI zapisywane jest w formacie MCC + MNC + LAC + Cell Identifier. Tak zdefiniowana nazwa komórki jednoznacznie opisuje ją wśród wszystkich komórek we wszystkich sieciach mobilnych. W tym formacie zapisywana jest na przykład w VLR komórka, w której rozmawia (lub w której ostatnio rozmawiał) dany abonent.
Systemy CDMA 2000.
W systemach CDMA2000 "Cell Identifer" zapisywany jest jako 4-bajtowa liczba w formacie: MSCid (16 bitów) + cell (12 bitów) + sektor (4 bity).

</doc>
<doc id="1616214" url="https://pl.wikipedia.org/wiki?curid=1616214" title="Pięta (nazwisko)">
Pięta (nazwisko)

Pięta – polskie nazwisko.
Znane osoby o nazwisku Pięta:

</doc>
<doc id="1616218" url="https://pl.wikipedia.org/wiki?curid=1616218" title="Materiał skalny">
Materiał skalny



</doc>
<doc id="1616221" url="https://pl.wikipedia.org/wiki?curid=1616221" title="Nowołazariewskaja">
Nowołazariewskaja

Nowołazariewskaja (ros. "Новолазаревская") – rosyjska (pierwotnie radziecka) stacja polarna na Antarktydzie, w Oazie Schirmachera na Ziemi Królowej Maud. Na północy stacji ciągnie się lodowiec szelfowy, wpadający do Morza Łazariewa w odległości ok. 75 km od stacji.
Stacja Nowołazariewskaja została założona 18 stycznia 1961 roku przez szóstą radziecką ekspedycję naukową. Maksymalna liczba personelu latem wynosi 70 osób. Zimą pracuje tu około 30 osób.
W pobliżu stacji znajduje się małe lądowisko dla samolotów.

</doc>
<doc id="1616222" url="https://pl.wikipedia.org/wiki?curid=1616222" title="Front wodny">
Front wodny



</doc>
<doc id="1616223" url="https://pl.wikipedia.org/wiki?curid=1616223" title="Novolazarevskaya">
Novolazarevskaya



</doc>
<doc id="1616224" url="https://pl.wikipedia.org/wiki?curid=1616224" title="Gerd Kische">
Gerd Kische

Gerhard „Gerd” Kische (ur. 23 października 1951 w Teterow) – piłkarz niemiecki grający na pozycji prawego obrońcy.
Kariera klubowa.
Kische urodził się w mieście Teterow. Karierę piłkarską rozpoczął w tamtejszym klubie Einheit Teterow, w którym rozpoczął treningi w 1960 roku. W 1970 roku został zawodnikiem klubu Post Neubrandenburg, ale niedługo potem odszedł do Hansy Rostock i w jej barwach zadebiutował w rozgrywkach pierwszej ligi NRD. Od czasu debiutu był podstawowym zawodnikiem zespołu, ale nie osiągał z nią większych sukcesów w klubowej piłce. W 1975 roku spadł z Hansą do drugiej ligi, ale już w 1976 roku wywalczył z nią awans do pierwszej. Po roku gry w ekstraklasie NRD znów przeżył degradację, a w sezonie 1978/1979 ponownie grał w pierwszej, jednak doświadczył kolejnego spadku. W 1981 roku odszedł z Hansy, dla której rozegrał 248 meczów i zdobył 23 gole.
Kolejnym klubem w karierze Gerda był TSG Bau Rostock, a w sezonie 1983/1984 znów był zawodnikiem Post Neubrandenburg i w jego barwach zakończył piłkarską karierę.
Kariera reprezentacyjna.
W reprezentacji NRD Kische zadebiutował 16 sierpnia 1971 w wygranym 1:0 towarzyskim spotkaniu z Meksykiem. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Gerd wystąpił we wszystkich meczach swojej drużyny: z Australią (2:0), z Chile (1:1), z RFN (1:0), z Brazylią (0:1), z Holandią (0:2) i z Argentyną (1:1). Natomiast w 1976 roku Kische zdobył z NRD złoty medal na igrzyskach olimpijskich w Montrealu - Niemcy wygrali 3:1 w finale z Polską. Karierę reprezentacyjną zakończył w 1980 roku po meczu z Węgrami (2:0), a w kadrze narodowej rozegrał 63 mecze.

</doc>
<doc id="1616226" url="https://pl.wikipedia.org/wiki?curid=1616226" title="Krystyna Marek">
Krystyna Marek

Krystyna Marek (ur. 11 października 1914 w Krakowie, zm. 30 marca 1993 w Bernie) – polska profesor prawa międzynarodowego związana z ośrodkami akademickimi w Szwajcarii, działaczka emigracyjna.
Życiorys.
Krystyna Marek urodziła się w rodzinie prawników. Jej ojciec, Zygmunt Marek, był działaczem PPS. Po śmierci ojca w 1931 roku przeprowadziła się do Szwajcarii, gdzie ukończyła szkołę średnią. W 1937 roku ukończyła studia na Uniwersytecie Jagiellońskim.
Pracę doktorską z zakresu prawa międzynarodowego obroniła w 1954 roku. Pracowała na Uniwersytecie w Genewie, w 1967 została mianowana profesorem zwyczajnym w Institut International des Hautes Etudes Internationales w Genewie.
Pochowana na Cmentarzu Rakowickim w Krakowie.
Działalność społeczna.
W latach 50. była współpracowniczką Radia Wolna Europa. Współpracowała także z paryską "Kulturą". W latach 80. aktywnie włączyła się także w organizację pomocy dla internowanych działaczy "Solidarności".
Kierowane do niej listy Jerzego Stempowskiego wydano pod tytułem "Listy z ziemi berneńskiej" (Londyn 1974).
Jej dorobek naukowy obejmuje wiele prac związanych z prawem międzynarodowym publicznym. Była członkiem Polskiego Towarzystwa Naukowego na Obczyźnie (od 1962).

</doc>
<doc id="1616230" url="https://pl.wikipedia.org/wiki?curid=1616230" title="Granica austriacko-słowacka">
Granica austriacko-słowacka

Granica austriacko-słowacka – granica państwowa, pomiędzy Austrią oraz Słowacją, istniejąca od powstania Słowacji w wyniku podziału Czechosłowacji 1 stycznia 1993. Jest wewnętrzną granicą UE oraz strefy Schengen.
Kształtowanie się granicy.
Granica powstała po ogłoszeniu niepodległości przez Czechosłowację po I wojnie światowej i została uznana przez Ententę. Po likwidacji Czechosłowacji przez Hitlera w 1939 roku granica nowo powstałej faszystowskiej Słowacji została w kilku miejscach nieznacznie przesunięta na korzyść należącej wówczas do Rzeszy Austrii. Po zakończeniu II wojny światowej granicę przywrócono w kształcie niemal identycznym jak przed anszlusem – jedyną zmianą było wydłużenie granicy po przyłączeniu do Czechosłowacji przyczółka bratysławskiego. Również po podziale Czechosłowacji granice nowych państw nie były zmieniane.
Przebieg granicy.
Granica zaczyna się na trójstyku granic z Czechami, pomiędzy miejscowościami Hohenau an der March (AUT) i Borský Svatý Jur (SVK). Granica biegnie na południe, do miejscowości Devin, gdzie skręca na wschód korytem rzeki Dunaj, aż do miejscowości Karlova Ves. Dalej granica biegnie na południowy wschód pozostawiając rzekę Dunaj po stronie Słowacji i osiąga trójstyk z Węgrami.
Przejścia graniczne.
Przejścia graniczne zlikwidowano po przystąpieniu do strefy Schengen.

</doc>
<doc id="1616231" url="https://pl.wikipedia.org/wiki?curid=1616231" title="Udar maciczno-łożyskowy">
Udar maciczno-łożyskowy

Udar maciczno-łożyskowy (macica Couvelaire’a, ang. uteroplacental apoplexy, Couvelaire uterus) – rzadkie, zagrażające życiu powikłanie ciąży, w którym odklejeniu łożyska towarzyszy nasiąknięcie mięśnia macicznego krwią, sięgające niemal błony surowiczej. Opisał je jako pierwszy francuski lekarz Alexandre Couvelaire (1873-1948).

</doc>
<doc id="1616232" url="https://pl.wikipedia.org/wiki?curid=1616232" title="Przewlekła niewydolność wątroby">
Przewlekła niewydolność wątroby



</doc>
<doc id="1616235" url="https://pl.wikipedia.org/wiki?curid=1616235" title="CBF">
CBF



</doc>
<doc id="1616236" url="https://pl.wikipedia.org/wiki?curid=1616236" title="Mistrzostwa Świata w Piłce Nożnej 1966 (eliminacje strefy AFC)">
Mistrzostwa Świata w Piłce Nożnej 1966 (eliminacje strefy AFC)

Eliminacje do Mistrzostw Świata w Piłce Nożnej 1966 w strefie AFC zostały połączone z eliminacjami strefy CAF oraz OFC. Początkowo do rozgrywek zgłoszonych zostało 19 drużyn – 15 z Afryki, 3 z Azji oraz Australia ze strefy Oceanii, które miały walczyć o jedno miejsce na turnieju głównym.
Przebieg eliminacji.
I runda – strefa CAF.
"Wszystkie drużyny afrykańskie wycofały się z eliminacji na znak protestu za brak bezpośredniego awansu na turniej dla reprezentanta afryki."
I runda – strefa AFC/OFC.
Pierwotnie planowany był turniej pomiędzy czterema reprezentacjami na terenie neutralnym. Reprezentacja Południowej Afryki została wykluczona z rozgrywek z powodu apartheidu. Po przeniesieniu turnieju z Japonii do Kambodży z gry zrezygnowała reprezentacja Korei Południowej. Zwycięzcy turnieju awansowali do rundy finałowej
II runda – strefa CAF.
Planowano rozegranie trzech dwumeczów pomiędzy zwycięzcami grup pierwszej rundy. Zwycięzcy tych dwumeczów mieli awansować do rundy finałowej.
Runda finałowa.
Planowano rozegrać turniej pomiędzy trzema zwycięzcami dwumeczów w strefie afrykańskiej i zwycięzcą łączonej strefy OFC/AFC. Z powodu rezygnacji drużyn afrykańskich turniej się nie odbył, a na Mistrzostwa Świata awansowała reprezentacja Korei Północnej.

</doc>
<doc id="1616238" url="https://pl.wikipedia.org/wiki?curid=1616238" title="Joonas Kylmäkorpi">
Joonas Kylmäkorpi

Joonas Nikolai Kylmäkorpi (ur. 14 lutego 1980 w Sztokholmie) – fiński żużlowiec.
Mistrz Szwecji i Finlandii juniorów. Finalista indywidualnych mistrzostw świata juniorów (Gorzów Wielkopolski 2000 – XII miejsce). Występował z „dziką kartą” w Grand Prix w 2003 i 2004 roku.
Czterokrotny mistrz świata na długim torze (2010, 2011, 2012, 2013), dwukrotny wicemistrz świata (2006, 2007) oraz brązowy medalista IMŚ na długim torze (2014). Jest reprezentantem Finlandii w rozgrywkach o drużynowy Puchar Świata. Przed rozpoczęciem sezonu 2017 zakończył karierę ze względu na kontuzję odniesioną w wypadku w grudniu 2016, w wyniku tego wypadku złamał kość udową i miednicę.

</doc>
<doc id="1616240" url="https://pl.wikipedia.org/wiki?curid=1616240" title="Tadeusz Bafia">
Tadeusz Bafia

Tadeusz Bafia (ur. 16 lub 18 września 1964 w Nowym Targu) – polski kombinator norweski i skoczek narciarski, reprezentant Polski, olimpijczyk z 1988 w kombinacji, trener kombinacji i skoków, w latach 2004–2010 opiekun męskiej, a następnie żeńskiej reprezentacji Kanady w skokach narciarskich.
Kariera sportowa.
Jest dwukrotnym mistrzem Polski w kombinacji norweskiej (1985 i 1987). Brał też udział w konkursie drużynowym skoków narciarskich na mistrzostwach świata 1987. W 1988 uczestniczył w zimowych igrzyskach olimpijskich w Calgary, gdzie w zawodach indywidualnych w kombinacji norweskiej zajął 18. miejsce.
Kariera trenerska.
Po igrzyskach olimpijskich w Calgary zdecydował się zakończyć karierę z powodów zdrowotnych (choroba płuc). W 1989 zdecydował się na wyjazd z Polski. Przez rok pracował na budowie, a następnie przez dziewięć lat w klubie Altius Nordic Ski Club był trenerem kombinacji norweskiej. Od 1999 pracował w klubie jako trener skoków narciarskich. W latach 2004–2010 był trenerem reprezentacji Kanady w skokach narciarskich. Pracował też jako delegat techniczny na zawodach organizowanych przez PZN oraz sędzia międzynarodowy FIS w skokach narciarskich. Po 2010 zajął się prowadzeniem żeńskiej reprezentacji Kanady.
Życie prywatne.
Ojciec Dominika Bafii (ur. 1988), reprezentanta Kanady w skokach narciarskich.

</doc>
<doc id="1616241" url="https://pl.wikipedia.org/wiki?curid=1616241" title="Joonas Kylmaekorpi">
Joonas Kylmaekorpi



</doc>
<doc id="1616242" url="https://pl.wikipedia.org/wiki?curid=1616242" title="Przylądek Samuela">
Przylądek Samuela



</doc>
<doc id="1616243" url="https://pl.wikipedia.org/wiki?curid=1616243" title="La Nouvelle République du Centre Ouest">
La Nouvelle République du Centre Ouest

La Nouvelle République du Centre Ouest - francuski dziennik ukazujący się na terenie regionu Poitou-Charentes oraz Centre.
Dziennik został założony w 1944 roku Jeana Meuniera, francuskiego polityka, dziennikarza oraz działacza socjalistycznego. 
Siedziba czasopisma mieści się Tours a redaktorem naczelnym dziennika jest Philippe Rivière.
Ze średnim nakładem wynoszącym 228 000 egzemplarzy dziennie, "La Nouvelle République du Centre Ouest" jest szóstym najbardziej poczytnym dziennikiem w regionie ukazywania się.

</doc>
<doc id="1616244" url="https://pl.wikipedia.org/wiki?curid=1616244" title="Elliot Minor">
Elliot Minor

Elliot Minor (dawniej: The Academy) – brytyjski zespół z Yorku. Ich muzyka to mieszanka rocka oraz klasyki.
Historia.
W 2000 Alex Davies oraz Ed Minton założyli szkolny zespół w Uppingham. Później do duetu dołączył Dan Hetherton, a zespół przybrał nazwę "The Academy" a później "Elliot Minor".
W październiku 2006 roku, grupa poleciała do Los Angeles by nagrać swój pierwszy singiel pod tytułem "Parallell Worlds", który miał premierę w marcu 2007. 14 kwietnia 2008 zespół wydał swój pierwszy album zatytułowany "Elliot Minor", który dotarł do czołówki list przebojów w Wielkiej Brytanii.

</doc>
<doc id="1616247" url="https://pl.wikipedia.org/wiki?curid=1616247" title="Dzielny Despero">
Dzielny Despero

Dzielny Despero (ang. "The Tale of Despereaux", 2008) – przygodowy film animowany, który powstał na podstawie książki Kate DiCamillo z 2003 roku pod tytułem "The Tale of Despereaux" (w Polsce wydanej pod tytułem "Opowieść o Despero"). Film opowiada o myszce imieniem Despero, która została odrzucona przez swoją rodzinę i otoczenie tylko z powodu odmiennego wyglądu i jej zainteresowań.
Fabuła.
Podczas obiadu do zupy królowej wpada szczur. Władczyni umiera na zawał serca, a jej nieszczęśliwy małżonek wypowiada wojnę gryzoniom. Te planują porwać w odwecie piękną księżniczkę. Myszka Despero nie może zrozumieć, dlaczego w zamku wszyscy ze sobą walczą. Tylko czy uda jej się przekonać przyjaciół, że ludzie wcale nie są groźni, a gryzonie zasługują na szacunek?

</doc>
<doc id="1616249" url="https://pl.wikipedia.org/wiki?curid=1616249" title="Macica Couvelaire'a">
Macica Couvelaire'a



</doc>
<doc id="1616251" url="https://pl.wikipedia.org/wiki?curid=1616251" title="Wzgórze Radomira">
Wzgórze Radomira



</doc>
<doc id="1616264" url="https://pl.wikipedia.org/wiki?curid=1616264" title="Mahan">
Mahan



</doc>
<doc id="1616268" url="https://pl.wikipedia.org/wiki?curid=1616268" title="Alphonse Lacroix">
Alphonse Lacroix

Alphonse Albert "Frenchy" Lacroix (ur. 21 października 1898 w Newton – zm. 12 kwietnia 1973 w Lewiston) amerykański hokeista. W 1924 roku na zimowych igrzyskach olimpijskich w Chamonix zdobył srebrny medal. W sezonie 1925/1926 występował w NHL w zespole Montréal Canadiens.

</doc>
<doc id="1616269" url="https://pl.wikipedia.org/wiki?curid=1616269" title="Vinson">
Vinson



</doc>
<doc id="1616272" url="https://pl.wikipedia.org/wiki?curid=1616272" title="Lichtheim">
Lichtheim

Nazwisko Lichtheim nosili:

</doc>
<doc id="1616273" url="https://pl.wikipedia.org/wiki?curid=1616273" title="Komitet Koordynacyjny Dożywiania Ubogiej Ludności Żydowskiej">
Komitet Koordynacyjny Dożywiania Ubogiej Ludności Żydowskiej

Komitet Koordynacyjny Dożywiania Ubogiej Ludności Żydowskiej – organizacja non-profit powołana przez Radę Żydowską (Judenrat) w Piasecznie, zajmująca się pomocą materialną dla piaseczyńskich Żydów.
Działanie Komitetu.
Komitet został powołany 15 stycznia 1940. Jego przewodniczącym został Boruch Higier. Po porozumieniu z okupantem Komitet został upoważniony do odbierania przydziałów żywności z Amerykańsko-Żydowskiego Połączonego Komitetu Rozdzielczego oraz zbierania funduszy wśród bogatszych żydowskich mieszkańców Piaseczna.
W początkowym okresie działania Rady Żydowskiej (powstałej w styczniu 1940) oraz samego Komitetu wśród mieszkańców Piaseczna było około 3500 osób pochodzenia żydowskiego z czego około 1000 stanowili Żydzi będący po 1 września 1939 uchodźcami z innych miejscowości. Od 4 lutego do 25 lipca 1940 wydano 1764 obiady i 1500 kg chleba dla potrzebujących i biednych Żydów z Piaseczna. Dalsze działania Komitetu zostały przerwane przez organizację przez Niemców getta piaseczyńskiego.

</doc>
<doc id="1616274" url="https://pl.wikipedia.org/wiki?curid=1616274" title="Model dorpacki">
Model dorpacki

Model dorpacki to trzystopniowa forma organizacyjna korporacji akademickiej. Przyjęta m.in. w K! Polonia czy K! Magna Polonia Vratislaviensis.
Pierwszym, najniższym jest stopień fuksa, drugim barwiarz z ograniczonymi uprawnieniami, a pełnoprawny członek nosi tytuł rycerza lub comilitona.

</doc>
<doc id="1616279" url="https://pl.wikipedia.org/wiki?curid=1616279" title="Crin Antonescu">
Crin Antonescu

George Crin Laurenţiu Antonescu (ur. 21 września 1959 w Tulczy) – rumuński polityk. Minister ds. młodzieży i sportu w latach 1997–2000, wiceprzewodniczący Senatu od grudnia 2008 do września 2009. Przewodniczący Partii Narodowo-Liberalnej (PNL) od marca 2009 do maja 2014. Kandydat w wyborach prezydenckich w 2009. Przewodniczący Senatu od 3 lipca 2012 do 4 marca 2014. Pełniący obowiązki prezydenta Rumunii od 10 lipca do 28 sierpnia 2012.
Życiorys.
Crin Antonescu w 1985 ukończył studia na Wydziale Historii i Filozofii Uniwersytetu Bukareszteńskiego. W latach 1985–1988 był nauczycielem historii w szkołach średnich w Tulczy i Vaslui. W latach 1989–1992 pracował w Muzeum Historii i Archeologii w Tulczy. Od 1990 do 1992 ponownie uczuł w szkole w Tulczy.
W lutym 1990 wstąpił do Partii Narodowo-Liberalnej. W latach 1995–2002 pełnił funkcję jej wiceprzewodniczącego. W 1992 wszedł po raz pierwszy z jej ramienia w skład Izby Deputowanych i zasiadał w niej do 2008 przez cztery kolejne kadencje. Od 1997 do 28 grudnia 2000 zajmował stanowisko ministra ds. młodzieży i sportu w trzech kolejnych gabinetach premierów Victora Ciorbei, Radu Vasile i Mugura Isărescu. W latach 1996–1997, 2002–2004 oraz ponownie od 5 września 2005 do 15 grudnia 2008 był przewodniczącym klubu parlamentarnego PNL w Izbie Deputowanych.
W wyborach parlamentarnych w listopadzie 2008 dostał się do Senatu. 15 grudnia tegoż roku Crin Antonescu został wybrany na wiceprzewodniczącego wyższej izby rumuńskiego parlamentu. Ze stanowiska zrezygnował z dniem 1 września 2009, by skupić się na kampanii wyborczej przed wyborami prezydenckimi.
20 marca 2009 został wybrany na nowego przewodniczącego PNL. W głosowaniu pokonał dotychczasowego jej lidera i byłego premiera Călina Popescu-Tăriceanu. W maju 2009 został mianowany kandydatem PNL w wyborach prezydenckich zaplanowanych na listopad tego samego roku. W I turze głosowania z 22 listopada 2009 zajął trzecie miejsce, uzyskując 20,02% głosów poparcia. Przegrał z urzędującym prezydentem Traianem Băsescu (32,44%) oraz Mirceą Geoaną z PSD (31,15%), któremu udzielił poparcia przed II turą.
W lutym 2011 zawarł porozumienie polityczne z Victorem Pontą, przewodniczącym Partii Socjaldemokratycznej, tworząc wspólnie z nim koalicyjną Unię Socjalno-Liberalną (USL), której celem miało być odsunięcie od urzędującego premiera Emila Boca. W kwietniu 2012 głosami USL uchwalono wotum nieufności wobec rządu Mihaia Răzvana Ungureanu, a 7 maja 2012 na jej bazie powstał nowy rząd na czele z Victorem Pontą. 3 lipca 2012 głosami parlamentarzystów USL Crin Antonescu został wybrany na nowego przewodniczącego Senatu w miejsce Vasile'a Blagi.
Jako druga osoba w państwie 10 lipca 2012 przejął obowiązki prezydenta po dokonanym cztery dni wcześniej zawieszeniu przez parlament Traiana Băsescu. Na wniosek USL parlament wszczął przeciwko prezydentowi procedurę impeachmentu. Zgodnie z nią prezydent został odsunięty z urzędu do czasu zatwierdzenia tej decyzji w powszechnym referendum. Przyczyną impeachmentu były oskarżenia prezydenta o rzekome nadużycie uprawnień i ingerowanie w kompetencje rządu. Oskarżenia te były rezultatem konfliktu pomiędzy prezydentem a premierem Victorem Pontą. W referendum przeprowadzonym 29 lipca 2012 odwołanie prezydenta poparło 88,7% głosujących, jednakże wobec nieprzekroczenia wymaganego progu 50-procentowej frekwencji było ono nieważne, co 21 sierpnia 2012 oficjalnie potwierdził Sąd Konstytucyjny (frekwencja wyborcza wyniosła 46,2%). 27 sierpnia 2012 parlament zatwierdził tę decyzję, a następnego dnia Traian Băsescu powrócił na stanowisko głowy państwa. W okresie wykonywania obowiązków głowy państwa na czele partii tymczasowo zastępował go Daniel Chițoiu.
W wyborach z grudnia 2012 Crin Antonescu z powodzeniem ubiegał się o senacką reelekcję, ponownie także stanął na czele tej izby. Zrezygnował jednak 4 marca 2014. Przeforsował następnie w partii decyzję o przejściu do Europejskiej Partii Ludowej, co umożliwiło nawiązanie ścisłej współpracy z Partią Demokratyczno-Liberalną. 26 maja 2014 zrezygnował z kierowania partią, rekomendując na swojego następcę Klausa Iohannisa.
Życie prywatne.
Crin Antonescu był żonaty z Aurelią Antonescu, z którą miał córkę Irinę (ur. 2001). W 2004 jego żona, z powodu choroby nowotworowej, popełniła samobójstwo. W 2009 ogłosił zamiar powtórnego małżeństwa z partyjną koleżanką, Adiną Vălean, która rok wcześniej rozwiodła się z mężem. 25 września 2009 wstąpił z nią w związek małżeński.

</doc>
<doc id="1616281" url="https://pl.wikipedia.org/wiki?curid=1616281" title="Pappenheim (ujednoznacznienie)">
Pappenheim (ujednoznacznienie)

Niemcy:
Osoby:

</doc>
<doc id="1616282" url="https://pl.wikipedia.org/wiki?curid=1616282" title="Michał Włodarczyk">
Michał Włodarczyk

Michał Włodarczyk (ur. 27 września 1995 w Warszawie) – polski aktor i zawodnik MMA.
Życiorys.
Dzieciństwo i edukacja.
W 2017 ukończył naukę w szkole aktorskiej Lart studio w Krakowie.
Kariera.
W 2005 zadebiutował na ekranie rolą w filmie "Przybyli ułani". Popularność zdobył dzięki graniu roli Wojtka w serialu telewizyjnym Polsat "Rodzina zastępcza" (w latach 2007–2009) i Stasia w serialu TVP2 "Londyńczycy" (2008–2009).
W maju 2017 zdobył drugie miejsce na Pucharze Polski w MMA.

</doc>
<doc id="1616286" url="https://pl.wikipedia.org/wiki?curid=1616286" title="Juan Bianchi">
Juan Bianchi

Juan Bianchi - argentyński piłkarz, napastnik.
Jako gracz klubu Progresista wziął udział w turnieju Copa América 1925, gdzie Argentyna zdobyła mistrzostwo Ameryki Południowej. Bianchi zagrał we wszystkich czterech meczach - dwóch z Paragwajem i dwóch z Brazylią.
Bianchi grał również w klubie Boca Juniors.
W reprezentacji Argentyny Bianchi rozegrał w sumie 4 mecze (wszystkie podczas Copa América).

</doc>
<doc id="1616289" url="https://pl.wikipedia.org/wiki?curid=1616289" title="Niszczyciele typu Mahan">
Niszczyciele typu Mahan

Niszczyciele typu Mahan (Cummings) – seria 18 amerykańskich niszczycieli zamówionych dla United States Navy w roku finansowym 1934 w ramach programu przeciwdziałania skutkom „wielkiego kryzysu”, ulepszona wersja typu "Farragut".
Były to pierwsze amerykańskie niszczyciele z rodzimymi maszynowniami, całkowicie zaprojektowanymi i wykonanymi w Stanach Zjednoczonych. W porównaniu z wcześniejszym typem miały silniejsze uzbrojenie torpedowe oraz dużo bardziej nowoczesne i wydajne turbiny parowe przy praktycznie tej samej wyporności 1500 ton. Dwa ostatnie, nieco zmodyfikowane niszczyciele tej klasy ( i ) określane są czasem jako typ "Dunlap".
Wszystkie 18 okrętów tego typu wzięło udział w II wojnie światowej, z czego sześć zostało zatopionych podczas działań wojennych. Nazwa typu i pierwszego okrętu pochodzi od nazwiska amerykańskiego oficera marynarki i teoretyka wojskowości Alfreda Mahana, twórcy doktryny Mahana.
Tło historyczne.
Okręty zostały zamówione w roku fiskalnym 1934 przy wykorzystaniu funduszy z programu rządowego National Industrial Recovery Act (NIRA) którego zadaniem była stymulacja ekonomii amerykańskiej wciąż cierpiącej z powodu „wielkiego kryzysu” lat 30. Roosevelt, który w latach 1913-20 pracował w United States Department of the Navy (Ministerstwie Marynarki), zdawał sobie sprawę z potrzeb US Navy ale jako prezydent nie chciał prowokować amerykańskich pacyfistów i izolacjonistów rozbudowując i unowocześniając marynarkę. Okazję do tego dało mu podpisanie ustawy NIRA 16 czerwca 1933. Dzień później Roosevelt wydał dekret prezydencki ("executive order") "Emergency Appropriations Act of 1934"' który z łącznej puli 3,3 miliardów dolarów ustawy NIRA przeznaczał sumę 238 milionów dolarów na budowę lotniskowców , i 20 niszczycieli. 
Kontrakty na budowę pierwszych niszczycieli zostały w drodze przetargu przyznane trzem stosunkowo małym stoczniom. Żadna z trzech stocznia z tzw. „wielkiej trójki” (Betlehem Shipbuilding Corporation, New York Shipbuilding i Newport News Shipbuilding) nie otrzymała kontraktu na niszczyciele tego typu. Ponieważ tylko stocznie „wielkiej trójki” miały własne wydziały projektowe, trzy stocznie które wygrały kontrakt musiały wynająć zewnętrzne biuro do stworzenia planów okrętów. Wybrały one wspólnie wówczas jedenastoletnią firmę projektową Gibbs &amp; Cox co było postrzegane jako kontrowersyjny wybór. Firma Gibbs &amp; Cox miała co prawda na koncie projekty kilku bardzo udanych statków, między innymi czterech 9000-tonowych statków pasażersko-towarowych dla linii żeglugowych Grace Line, ale nigdy nie projektowała wcześniej żadnych okrętów. Z drugiej strony firma ta miała znaczne doświadczenie w projektowaniu nowoczesnych maszynowni z kotłami parowymi z parą przegrzaną i turbin turbin wysokociśnieniowych z podwójnymi przekładniami. Ostatecznie wybór firmy Gibbs &amp; Cox został zaakceptowany przez admirała Harolda Bowena, który chciał uniezależnić amerykańskie budownictwo okrętowe od importowanych, brytyjskich turbin.

</doc>
<doc id="1616293" url="https://pl.wikipedia.org/wiki?curid=1616293" title="Pieter Lenie Station (stacja antarktyczna)">
Pieter Lenie Station (stacja antarktyczna)



</doc>
<doc id="1616295" url="https://pl.wikipedia.org/wiki?curid=1616295" title="Nils Karlsson">
Nils Karlsson

Nils Emanuel "Mora-Nisse" Karlsson (ur. 25 czerwca 1917 w Mora w regionie Dalarna, zm. 16 czerwca 2012 tamże) – szwedzki biegacz narciarski, złoty medalista olimpijski oraz brązowy medalista mistrzostw świata.
Kariera.
Jego olimpijskim debiutem były igrzyska olimpijskie w Sankt Moritz w 1948 roku. Zdobył tam złoty medal na dystansie 50 km techniką klasyczną. Pozostałe miejsca na podium zajęli kolejno drugi na mecie Harald Ericson ze Szwecji oraz brązowy medalista Benjamin Vanninen z Finlandii. Na tych samych igrzyskach zajął także piąte miejsce w biegu na 18 km. Cztery lata później, podczas igrzysk olimpijskich w Oslo Karlsson nie zdobył medalu zajmując szóste miejsce na dystansie 50 km oraz ponownie piąte miejsce w biegu na 18 km.
W 1950 roku wystartował na mistrzostwach świata w Lake Placid zdobywając brązowy medal na dystansie 50 km stylem klasycznym. W biegu tym uległ jedynie dwóm swoim rodakom: zwycięzcy Gunnarowi Erikssonowi oraz drugiemu na mecie Enarowi Josefssonowi. Był to jego jedyny start na mistrzostwach świata.
Zdobył 37 złotych medali mistrzostw Szwecji, w tym 17 indywidualnie. Ponadto Karlsson dziewięciokrotnie wygrywał najdłuższy i najstarszy szwedzki maraton biegowy - Vasaloppet w latach: 1943, 1945, 1946, 1947, 1948, 1949, 1950, 1951 i 1953. Żaden inny biegacz narciarski nie pobił tego osiągnięcia. Wygrał także bieg na 50 km podczas Holmenkollen ski festival w 1947 i 1951 roku. Za swoje osiągnięcia w 1952 roku otrzymał medal Holmenkollen wraz z fińskim biegaczem narciarskim i dwuboistą klasycznym Heikkim Hasu oraz dwoma Norwegami: narciarzem alpejskim Steinem Eriksenem i skoczkiem narciarskim Torbjørnem Falkangerem. W 1944 roku otrzymał nagrodę Svenska Dagbladets guldmedalj.

</doc>
<doc id="1616297" url="https://pl.wikipedia.org/wiki?curid=1616297" title="Jürgen Pommerenke">
Jürgen Pommerenke

Jürgen Pommerenke (ur. 22 stycznia 1953 w Wegeleben) – piłkarz niemiecki grający na pozycji pomocnika.
Kariera klubowa.
Pommerenke urodził się w mieście Wegeleben. Karierę piłkarską rozpoczął w tamtejszym klubie Aufbau-Traktor Wegeleben, w którym rozpoczął treningi w 1961 roku. W 1967 roku odszedł do 1. FC Magdeburg i w jego barwach zadebiutował w 1970 roku w rozgrywkach pierwszej ligi NRD. Od następnego sezonu był podstawowym zawodnikiem zespołu. W 1972 roku osiągnął swój pierwszy sukces w karierze, którym było wywalczenie mistrzostwa Niemieckiej Republiki Demokratycznej, pierwszego w historii klubu z Magdeburga. W sezonie 1972/1973 dotarł do 1/8 finału Pucharu Mistrzów, a w tym samym sezonie zdobył swój pierwszy Puchar NRD (3:2 z Lokomotive Lipsk). W 1974 roku wystąpił w finale Pucharu Zdobywców Pucharów, w którym Magdeburg pokonał 2:0 A.C. Milan stając się jedynym klubem z NRD, który wywalczył europejski puchar. Zarówno w 1974, jak i 1975 roku dwukrotnie z rzędu zostawał z Magdeburgiem mistrzem kraju. W 1975 został także Piłkarzem Roku w NRD. W 1977 i 1978 roku zespół był drugi w lidze, a także dwukrotnie dochodził do ćwierćfinału Pucharu UEFA. Kolejne sukcesy Pommerenke osiągnął w latach 1978 i 1979, gdy dwukrotnie wygrał Puchar NRD (po 1:0 w finale odpowiednio z Dynamem Drezno i Dynamem Berlin). W 1983 roku zdobył go po raz ostatni (4:0 z FC Karl-Marx-Stadt). Karierę piłkarską zakończył w 1985 roku, a w lidze NRD rozegrał łącznie 301 meczów, w których zdobył 82 gole.
Po zakończeniu kariery w 1993 roku krótko był trenerem Magdeburga.
Kariera reprezentacyjna.
W reprezentacji NRD Pommerenke zadebiutował 31 maja 1972 roku w zremisowanym 0:0 towarzyskim spotkaniu z Urugwajem. W 1972 roku był członkiem olimpijskiej kadry NRD, która na Igrzyskach Olimpijskich w Monachium wywalczyła brązowy medal. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Pommerenke wystąpił w trzech meczach swojej drużyny: z Australią (2:0), z Holandią (0:2) i z Argentyną (1:1). Ostatni mecz w reprezentacji rozegrał w 1983 roku z Finlandią (3:1), a w kadrze narodowej rozegrał 57 meczów i zdobył trzy gole.

</doc>
<doc id="1616298" url="https://pl.wikipedia.org/wiki?curid=1616298" title="Juergen Pommerenke">
Juergen Pommerenke



</doc>
<doc id="1616299" url="https://pl.wikipedia.org/wiki?curid=1616299" title="Ludovic Orban">
Ludovic Orban

Ludovic Orban (ur. 25 maja 1963 w Braszowie) – rumuński polityk i inżynier, od 2017 do 2021 przewodniczący Partii Narodowo-Liberalnej, minister transportu w latach 2007–2008, od 2019 do 2020 premier Rumunii, w latach 2020–2021 przewodniczący Izby Deputowanych. Brat Leonarda Orbana.
Życiorys.
Działalność do 2019.
W 1988 został absolwentem wydziału technologicznego na Universitatea Transilvania din Brașov. W 1993 ukończył nauki polityczne w SNSPA w Bukareszcie.
W latach 1988–1991 pracował jako inżynier. Od 1992 do 1996 był radnym dzielnicowym Bukaresztu z ramienia Partii Narodowo-Liberalnej. Od 1999 do 2001 pracował w administracji rządowej w randze sekretarza stanu. Początkowo kierował departamentem informacji publicznej rządu, następnie agencją narodową funkcjonariuszy publicznych. W 2001 został dyrektorem programowym Fundacji „Copiii Speranta Lumii”. Od lipca 2004 do kwietnia 2007 zajmował stanowisko zastępcy burmistrza Bukaresztu.
Od 5 kwietnia 2007 do 22 grudnia 2008 pełnił funkcję ministra transportu w gabinecie premiera Călina Popescu-Tăriceanu. W wyniku wyborów parlamentarnych w 2008 wszedł w grudniu 2008 w skład Izby Deputowanych. 20 marca 2009 został wybrany na wiceprzewodniczącego PNL. Od 2009 do 2010 był pierwszym wiceprzewodniczącym PNL. W grudniu 2012 z powodzeniem ubiegał się o parlamentarną reelekcję.
W czerwcu 2017 wybrany na przewodniczącego Partii Narodowo-Liberalnej.
Premier Rumunii.
W październiku 2019, po przegłosowaniu wobec rządu Vioriki Dăncili wotum nieufności, prezydent Klaus Iohannis desygnował go na nowego premiera, powierzając mu misję sformowania gabinetu. Ludovic Orban przedstawił w tym samym miesiącu proponowany skład mniejszościowego i monopartyjnego gabinetu. 4 listopada 2019 połączone izby parlamentu zaaprobowały jego rząd. Poza PNL oficjalnie wsparły go partia ALDE, Demokratyczny Związek Węgrów w Rumunii, Związek Zbawienia Rumunii, Partia Ruchu Ludowego oraz posłowie mniejszości narodowych. Ugrupowania PSD i PRO Rumunia zbojkotowały głosowanie, jednak kilkoro ich przedstawicieli wsparło nowy rząd, który ostatecznie poparło 240 posłów i senatorów (7 więcej niż wymagany próg 233 głosów). Tego samego dnia członkowie gabinetu Ludovika Orbana zostali zaprzysiężeni przez prezydenta, rozpoczynając urzędowanie.
5 lutego 2020 parlament uchwalił wobec rządu wotum nieufności. Dzień po głosowaniu prezydent powierzył premierowi misję sformowania nowego gabinetu. Prezydent i premier deklarowali przy tym dążenie do przedterminowych wyborów parlamentarnych, co usiłowała zablokować głównie odsunięta od władzy Partia Socjaldemokratyczna. Trybunał Konstytucyjny w lutym 2020 orzekł, że ponowne desygnowanie Ludovika Orbana było niezgodne z konstytucją. Premier zrezygnował następnie z misji tworzenia gabinetu, pozostając jednocześnie na czele rządu do czasu wyłonienia swojego następcy.
Do utworzenia rządu został następnie wyznaczony minister finansów Florin Cîțu, który ustąpił wkrótce przed głosowaniem w parlamencie 12 marca. Szybkie konsultacje prezydenta z liderami głównych ugrupowań, mające miejsce w okresie trwającej pandemii COVID-19, doprowadziły do konsensusu celem niezwłocznego powołania nowego gabinetu z dotychczasowym premierem. Ludovic Orban 13 marca został ponownie desygnowany na funkcję premiera, zaproponował skład rządu tożsamy z dotychczasowym. Już 14 marca obie izby parlamentu większością 286 głosów „za” przegłosowały utworzenie nowego rządu. Za gabinetem opowiedziała się zdecydowana większość deputowanych i senatorów, w tym opozycyjnych socjaldemokratów. Znaczna część parlamentarzystów rządzącej PNL nie mogła natomiast wziąć udziału w głosowaniu, przebywając (podobnie jak premier i ministrowie) na dobrowolnej kwarantannie, wynikającej ze zdiagnozowania u jednego z członków izby wyższej choroby COVID-19. Zaprzysiężenie członków gabinetu przy zachowaniu szczególnych środków ostrożności nastąpiło tego samego dnia.
7 grudnia 2020, dzień po wyborach parlamentarnych, które według wstępnych wyników wygrała Partia Socjaldemokratyczna, Ludovic Orban ogłosił swoją rezygnację z funkcji premiera. Zakończył urzędowanie tego samego dnia, gdy pełniącym obowiązki premiera został Nicolae Ciucă.
Działalność od 2020.
W wyborach w 2020 lider PNL uzyskał jeden z przypadających jego partii mandatów w Izbie Deputowanych. W tym samym miesiącu w imieniu PNL podpisał porozumienie koalicyjne celem utworzenia nowego rządu z Florinem Cîțu na czele, a sam został wybrany na przewodniczącego niższej izby rumuńskiego parlamentu.
We wrześniu 2021 utracił przywództwo w partii, w wewnętrznych wyborach został pokonany przez Florina Cîțu. Wkrótce na ręce premiera złożył swoją rezygnację z funkcji przewodniczącego Izby Deputowanych. Ostatecznie Ludovic Orban ustąpił z tego stanowiska w połowie października 2021. W tym samym miesiącu w trakcie kryzysu politycznego i partyjnego wystąpił z frakcji parlamentarnej PNL. W listopadzie 2021 został wykluczony z partii, zapowiedział wówczas utworzenie nowego ugrupowania politycznego. Powołana przez niego partia przyjęła nazwę Forța Dreptei.

</doc>
<doc id="1616301" url="https://pl.wikipedia.org/wiki?curid=1616301" title="Pterygoplichthys gibbiceps">
Pterygoplichthys gibbiceps



</doc>
<doc id="1616303" url="https://pl.wikipedia.org/wiki?curid=1616303" title="Sekwencja połączeń">
Sekwencja połączeń

Sekwencja połączeń - wyznacza porządek, w jakim żyły kabla UTP są podłączone do odpowiednich pinów (zacisków) modularnych wtyczki lub złącza. Wyróżniamy następujące rodzaje sekwencji:

</doc>
<doc id="1616304" url="https://pl.wikipedia.org/wiki?curid=1616304" title="Trzcinnik owłosiony">
Trzcinnik owłosiony

Trzcinnik owłosiony ("Calamagrostis villosa") – gatunek rośliny z rodziny wiechlinowatych ("Poaceae"). Występuje od Francji na zachodzie po Ukrainę na wschodzie. W Polsce rośnie głównie w górach, na niżu jest rzadki.
Zmienność.
Tworzy mieszańce z trzcinnikiem leśnym i lancetowatym.

</doc>
<doc id="1616305" url="https://pl.wikipedia.org/wiki?curid=1616305" title="Calamagrostis villosa">
Calamagrostis villosa



</doc>
<doc id="1616307" url="https://pl.wikipedia.org/wiki?curid=1616307" title="Kanał dystrybucji">
Kanał dystrybucji

Kanał dystrybucji – układ wzajemnie zależnych organizacji zaangażowanych w proces udostępniania produktu bądź usługi konsumentom lub odbiorcom przemysłowym.

</doc>
<doc id="1616309" url="https://pl.wikipedia.org/wiki?curid=1616309" title="Muzeum Porsche">
Muzeum Porsche

Muzeum Porsche (niem. "Porsche-Muzeum") – muzeum samochodowe w Stuttgarcie, w którym przedstawione są wszystkie modele samochodów Porsche.
Muzeum znajduje się przy Porsche-Platz w Zuffenhausen. Muzeum zostało otwarte w 2009 roku.

</doc>
<doc id="1616311" url="https://pl.wikipedia.org/wiki?curid=1616311" title="Lahu">
Lahu

Lahu (; nazwa własna: Ladhulsi lub Kawzhawd) – grupa etniczna żyjąca w Południowo-Wschodniej Azji. Na terenie ChRL stanowią jedną z 55 oficjalnie uznanych mniejszości narodowych. Na terenie chińskiej prowincji Junnan mieszka ich 450 tys., w Mjanmie 200 tys., w Tajlandii około 60 tysięcy. W Tajlandii bywają określani nazwą "Massur" (dosłownie „myśliwi“). Niewielka liczba Lahu zamieszkuje również Laos i Wietnam. W zależności od dominującego koloru stroju dzielą się na podgrupy: Lahu Na (czarnych), Lahu Shi (żółtych), Lahu Nyi (czerwonych), Lahu Hpu (białych), Lahu Shehleh itd.
Język.
Posługują się językiem lahu, należącym do grupy lolo-birmańskiej języków tybeto-birmańskich.
Religia.
Tradycyjnie są animistami, niektórzy praktykują buddyzm lub chrześcijaństwo. Większość Czarnych i Żółtych Lahu w Tajlandii jest baptystami.

</doc>
<doc id="1616319" url="https://pl.wikipedia.org/wiki?curid=1616319" title="OUBZ">
OUBZ



</doc>
<doc id="1616325" url="https://pl.wikipedia.org/wiki?curid=1616325" title="Stefan Szymutko">
Stefan Szymutko

Stefan Szymutko (ur. 27 lipca 1958 w Mysłowicach, zm. 18 lutego 2009) – polski historyk literatury, eseista.
W 1981 roku ukończył studia filologiczne na Uniwersytecie Śląskim i rozpoczął tam pracę naukową. W 1991 na Wydziale Filologicznym tej uczelni uzyskał stopień doktora nauk humanistycznych w zakresie literaturoznawstwa. Temat jego pracy, napisanej pod kierownictwem prof. Tadeusza Bujnickiego, brzmiał: "Wielość i wielkość. O "Końcu »Zgody Narodów«" Parnickiego". Stopień doktora habilitowanego uzyskał w 1999 roku na podstawie rozprawy "Rzeczywistość jako zwątpienie w literaturze i literaturoznawstwie". W 2007 roku uzyskał tytuł profesora nauk humanistycznych.
Prowadził badania nad twórczością Teodora Parnickiego, oprócz pracy doktorskiej poświęcił mu szereg artykułów naukowych publikowanych w czasopismach naukowych oraz książkach zbiorowych. Przez wiele lat pracował nad przypisami do jednej powieści Parnickiego, "Słowa i ciała", których jednak nie zdołał ukończyć. Był też pierwszym prezesem założonego w 1997 roku Towarzystwa Literackiego im. Teodora Parnickiego.

</doc>
<doc id="1616328" url="https://pl.wikipedia.org/wiki?curid=1616328" title="Bitwa nad rzeką Nedao">
Bitwa nad rzeką Nedao

Bitwa nad rzeką Nedao w Panonii – starcie zbrojne, które miało miejsce w roku 454 w trakcie walk Hunów z Gepidami. 
Dokładne umiejscowienie bitwy nad rzeką Nedao pozostaje kwestią sporną. Przypuszcza się, że znajdowało się ono gdzieś na terenie pomiędzy Dunajem a łukiem Karpat. 
Po śmierci Attyli (453) doszło do wybuchu powstania Gepidów pod wodzą Ardaryka przeciwko synom Attyli. Gepidów wsparły liczne plemiona Skirów, Rugiów, Herulów i Swebów, a także Ostrogotów. Wśród samych Gotów brak było jednomyślnosci, gdyż wielu z nich walczyło po stronie Hunów. 
Naprzeciwko wojsk koalicji Gepidów i ich sprzymierzeńców, Hunowie wysłali w roku 454 armię ponad 50 000 wojowników pod wodzą króla Ellaka. Bitwa była bardzo krwawa i zakończyła się całkowitą klęską Hunów, którzy mieli stracić od 30 000 do 40 000 ludzi. Poległ także sam król Ellak. Pozostali przy życiu Hunowie wycofali się pośpiesznie w kierunku wschodnim i po przekroczeniu Karpat zbiegli na ziemie południowej Rusi. Część zaś przeszła na militarną służbę u Rzymian. Inna grupa pod dowództwem syna Attyli Dengizyka (Dengisycza) pozostała nad Dolnym Dunajem, organizując liczne najazdy rabunkowe przez następne lata. Rozdrobnieni Hunowie nie stanowili już jednak jedności, a kolejne nieudane kampanie w Panonii i Tracji sprawiły, że nie stanowili oni już realnej siły militarnej. 

</doc>
<doc id="1616329" url="https://pl.wikipedia.org/wiki?curid=1616329" title="James Michael">
James Michael

James Michael (ur. 26 września 1968 w Holland w Michigan) – amerykański kompozytor, producent muzyczny i piosenkarz.
Współpracował z różnymi artystami m.in.: Alanis Morissette, Meat Loafem, Mötley Crüe, Scorpions, Hilary Duff, Sammym Hagarem, Lillix, Marion Raven, Taylor Dayne, Saliva, Sarah Kelly, Deaną Carter, The Exies.
James Michael jest członkiem zespołu .
W 2000 roku został wydany jego album solowy "Inhale".

</doc>
<doc id="1616332" url="https://pl.wikipedia.org/wiki?curid=1616332" title="Ernest Fryderyk">
Ernest Fryderyk

Ernest Fryderyk (ur. 8 marca 1724 w Saalfeld/Saale, zm. 8 września 1800) – książę Saksonii-Coburg-Saalfeld.
Życiorys.
Urodził się jako najstarszy syn przyszłego księcia Saksonii-Coburg-Saalfeld Franciszka Jozjasza i jego żony Anny Zofii ze Schwarzburga-Rudolstadt. W państwie tym panował wówczas jego dziadek Jan Ernest IV. Na tron wstąpił po śmierci ojca 16 września 1764.
23 kwietnia 1749 w Wolfenbüttel poślubił Zofię z Brunszwiku-Wolfenbüttel. Para miała siedmioro dzieci:
W 1749 został odznaczony Orderem Orła Białego.

</doc>
<doc id="1616333" url="https://pl.wikipedia.org/wiki?curid=1616333" title="Debata oksfordzka">
Debata oksfordzka

Debata oksfordzka (debata uniwersytecka) – rodzaj debaty, w której zdecydowanie zabronione jest obrażanie bądź wyśmiewanie mówców strony przeciwnej. Zadaniem debaty jest dyskusja nad tezą. Debatują przeciwnicy tezy oraz jej obrońcy. Przewodniczy im marszałek, który ma do pomocy sekretarza czuwającego nad czasem i kolejnością wypowiedzi. Typ debaty pochodzi z Uniwersytetu Oksfordzkiego.
Organizacja debaty.
Pomieszczenie, w którym odbywa się debata, jest podzielone na dwie części (np. poprzez ustawienie stołów). Strona broniąca tezy siada po prawej stronie marszałka, ich oponenci po przeciwnej stronie. W środku siedzą osoby niezdecydowane. Naprzeciwko nich na podwyższeniu siedzi marszałek prowadzący obrady i sekretarz czuwający nad czasem i porządkiem debaty. Podczas obrad zakazane jest opuszczanie sali i zmienianie miejsc.
Przebieg debaty.
Rozpoczęcie.
Marszałek rozpoczyna debatę, informuje strony o jej zasadach oraz przedmiocie.
Debata spierających się stron.
Głos jest udzielany na przemian poszczególnym stronom. Zaczyna strona broniąca tezy.
Głos publiczności.
By móc zostać dopuszczonym do debaty, trzeba zwrócić na siebie uwagę marszałka, jeśli on udziela głosu to osoba ta przedstawia się (co zapisuje sekretarz) i dopiero przechodzi do wyrażenia opinii.
Podsumowanie.
Obie strony podsumowują wszystkie wystąpienia.
Głosowanie.
Ostatnią częścią debaty jest głosowanie. Tradycyjnie w Oksfordzie odbywa się poprzez wyjście przez odpowiednie drzwi. Najczęściej głosowanie odbywa się przez podniesienie ręki.
Debata oksfordzka nt. teorii ewolucji (1860).
Pierwsza debata nt. ewolucji – wymiana myśli między kreacjonistami i ewolucjonistami – odbyła się w Oksfordzkim 30 czerwca 1860 roku, kilka miesięcy po opublikowaniu „O powstawaniu gatunków” Karola Darwina. Rozpoczęła ona wieloletnią polemikę między np. darwinistami i ewolucjonistami teistycznymi. W czerwcu 1860 roku doszło do słynnego sporu, w którym uczestniczyli: Thomas Henry Huxley (zoolog, paleontolog, filozof, fizjolog, lekarz) i (biskup Oksfordu). Jeden ze słuchaczy dialogu między nimi twierdził, że na sugestię Wilberforce'a, że Huxley – przez dziadka lub babcię – „pochodzi od małpy” blady z gniewu Huxley sarkastycznie stwierdził, że wolałby mieć dziadka–małpę, niż dziadka-człowieka, który pozwala sobie na takie żarty w poważnej sprawie.
Debata w Polsce.
Model debaty oksfordzkiej pojawił się w Polsce w latach dziewięćdziesiątych z inicjatywy prof. Zbigniewa Pełczyńskiego. Pierwsze debaty w tej formule odbywały się w ramach programu Szkoły Liderów. W 2013 roku zespół "Projektów Edukacyjnych" działający na Wydziale Nauk Politycznych i Dziennikarstwa, zorganizował pierwsze Mistrzostwa Polski Debat Oksfordzkich. Ich koordynatorem został Jan Piosik. MPDO organizowane są corocznie na przełomie marca i kwietnia przez Fundację Edukacyjną G5. Drugim największym wydarzeniem związanym z debatami oksfordzkimi w Polsce są Mistrzostwa Polski Debat Oksfordzkich w Języku Angielskim "Muszkieterowie Słowa". Zawody odbywają się odpowiednio w Poznaniu na Wydziale Nauki Politycznych i Dziennikarstwa (MPDO) oraz Bydgoszczy w Bibliotece Głównej Uniwersytetu Kazimierza Wielkiego (MPDOJA). Charakteryzują się ujednoliconymi regułami odmiennymi od stosowanych na Uniwersytecie Oksfordzkim. W każdej drużynie występuje czterech mówców, którzy dysponują określonym czasem na przedstawienie swojej argumentacji. Nie jest dopuszczalne zabieranie głosu przez publiczność, jak również wydawanie przez nią werdyktu. Ocena debaty pozostawiona jest składom sędziowskim złożonym z co najmniej trzech jurorów i jednego eksperta. Składy sędziowskie tworzą, poza reprezentantami organizatorów, osoby z największych środowisk debatanckich w Polsce, takich jak Instytut Debaty Publicznej z Gdańska, Fundacja Nowy Głos z Warszawy, Krakowskie Stowarzyszenie Mówców, czy Fundacja Projekty Edukacyjne. Rolą jury jest ocena argumentacji i umiejętności retorycznych zaprezentowanych przez drużyny, a do zadań eksperta należy czuwanie nad przestrzeganiem regulaminu turnieju.

</doc>
<doc id="1616334" url="https://pl.wikipedia.org/wiki?curid=1616334" title="Femtocell">
Femtocell



</doc>
<doc id="1616335" url="https://pl.wikipedia.org/wiki?curid=1616335" title="Hermann Sahli">
Hermann Sahli

Hermann Sahli (ur. 23 maja 1856 w Bernie, zm. 28 kwietnia 1933 tamże) – szwajcarski lekarz, internista. Wynalazca hemoglobinometru (hemoglobinometr Sahliego).
W 1878 roku otrzymał tytuł doktora medycyny na Uniwersytecie w Bernie. Następnie był asystentem Ludwiga Lichtheima w Bernie i Juliusa Friedricha Cohnheima oraz Carla Weigerta w Lipsku. Po powrocie do Berna znowu był asystentem Lichtheima w poliklinice, a od 1888 roku był profesorem medycyny wewnętrznej.
Na jego cześć nazwano planetoidę (2088) Sahlia, odkrytą w 1976 roku.

</doc>
<doc id="1616337" url="https://pl.wikipedia.org/wiki?curid=1616337" title="Jerzy Durał">
Jerzy Durał

Jerzy Bohdan Durał (ur. 5 stycznia 1966 w Tarnowie) – polski muzyk rockowy; kompozytor, aranżer, producent muzyczny, autor tekstów, plastyk, scenarzysta i reżyser videoclipów, autor scenicznych scenografii koncertowych, wizjoner projektów muzycznych, animator kultury, członek ZAiKS-u.
Życiorys.
Edukację muzyczną rozpoczął w dzieciństwie ucząc się gry na skrzypcach, altówce i fortepianie, a artystyczną wrażliwość rozwijał w Liceum Sztuk Plastycznych w Tarnowie. Młodzieńcze zainteresowanie jazzem, a później muzyką rockową, zakończyło jego przygodę z muzyką poważną. Prawdziwą muzyczną drogę rozpoczął w wieku 15 lat grając na gitarze basowej, najpierw w tarnowskich składach jazz-rockowych, a potem w kolejnych własnych projektach i zespołach „gitarowych”. W 1985 roku założył nowofalową grupę Ziyo, której debiut sceniczny odbył się podczas FMR Jarocin 1986. Z zespołem tym, w różnych składach, nagrał 9 płyt występując na nich w roli wokalisty, basisty, klawiszowca, producenta, kompozytora muzyki i autora tekstów. Podczas muzycznej kariery zagrał setki koncertów, łącznie z największymi festiwalami (m.in. FMR Jarocin, Opole, Sopot, Woodstock) i współpracował z artystami polskiej sceny rockowej (m.in. Dżem, Małgorzata Ostrowska, Edyta Bartosiewicz, Sławek Wierzcholski, Nowe Sytuacje, Józef Skrzek, Kofi, Indian Woman, Common Dream, Graffiti, Cold War).
Najpopularniejsze utwory w jego artystycznym dorobku to m.in. „Grafiiti”, „Idziemy wytrwale”, „Panie prezydencie”, „Wyspy (Bliżej gwiazd)”, „Każdy krok”, „I Was Born to Be Free”, „War Colours”, „Ikar”, „Ethos”, „Magiczne słowa”, „Dwa słońca”, „Deja vu 1986”, „Ten jeden raz”, „Popburger”, „Sms 636”, „Poste restante”.

</doc>
<doc id="1616340" url="https://pl.wikipedia.org/wiki?curid=1616340" title="AVM">
AVM



</doc>
<doc id="1616342" url="https://pl.wikipedia.org/wiki?curid=1616342" title="Stade du Fort Carré">
Stade du Fort Carré

Stade du Fort Carré – stadion znajdujący się w mieście Antibes we Francji. Na tym obiekcie rozegrano jeden mecz Mistrzostw Świata w Piłce Nożnej 1938. Swoje mecze rozgrywa na nim zespół FC Antibes. Jego pojemność wynosi 4 000.

</doc>
<doc id="1616343" url="https://pl.wikipedia.org/wiki?curid=1616343" title="Steve Williams (brytyjski perkusista)">
Steve Williams (brytyjski perkusista)

Steve Williams (ur. 17 września 1953 w Caerphilly, Walia) – brytyjski perkusista rockowy znany z długoletniej współpracy z zespołem Budgie. Występuje z nią od 1974 do chwili obecnej z małą przerwą w późnych latach '80. Wielokrotnie bywał w Polsce.
Karierę rozpoczynał w mało znanej grupie Quest, w której występował również gitarzysta Myf Isaac, poproszony przez Williamsa o dołączenie do Budgie w 1975 roku.
Steve Williams, jak sam zaznacza, ma niewielki wpływ na muzykę Budgie, jednak znany jest jego znaczny udział w kompozycji "Hellbender" z płyty "Power Supply" (1980). Zarówno muzyka jak i tytuł zostały stworzone przez muzyka, a tytuł nawiązuje do hobby Steve'a, którym jest kolekcjonowanie węży, jaszczurek oraz innych gadów i płazów. "Hellbender" w języku polskim odnosi się do diabła błotnego.

</doc>
<doc id="1616345" url="https://pl.wikipedia.org/wiki?curid=1616345" title="Pawieł Muslimow">
Pawieł Muslimow

Pawieł Iljicz Muslimow ros. Павел Ильич Муслимов (ur. 15 czerwca 1967 w Ufie) – rosyjski biathlonista, srebrny medalista mistrzostw świata i brązowy medalista olimpijski.
Kariera.
W Pucharze Świata zadebiutował 19 grudnia 1991 roku w Hochfilzen, zajmując 30. miejsce w biegu indywidualnym. Pierwsze punkty (do sezonu 2000/2001 punkty zdobywało 25. najlepszych zawodników) zdobył 18 grudnia 1993 roku w Pokljuce, gdzie zajął 25. miejsce w sprincie. Na podium zawodów tego cyklu po raz pierwszy stanął 18 lutego 1995 roku w Anterselvie, kończąc sprint na drugiej pozycji. W kolejnych startach jeszcze pięć razy stawał na podium, odnosząc przy tym jedno zwycięstwo - 13 marca 1997 roku w Nowosybirsku wygrał bieg indywidualny, wyprzedzając dwóch Niemców: Ricco Großa i Svena Fischera. Ostatnie podium w zawodach tego cyklu wywalczył 7 grudnia 1997 roku w Lillehammer, zajmując trzecie miejsce w biegu pościgowym. Najlepsze wyniki osiągał w sezonie 1996/1997, kiedy zajął piąte miejsce w klasyfikacji generalnej, a w klasyfikacji biegu indywidualnego był drugi. Ponadto w sezonie 1994/1995 był trzeci w klasyfikacji sprintu.
Na mistrzostwach świata w Anterselvie w 1995 roku zdobył srebrny medal w sprincie, plasując się za Francuzem Patrice'em Bailly-Salins'em a przed Ricco Großem. Na rozgrywanych rok później mistrzostwach świata w Ruhpolding reprezentacja Rosji w składzie: Wiktor Majgurow, Władimir Draczow, Pawieł Muslimow i Siergiej Rożkow zdobyła srebrny medal w biegu drużynowym. Zajął także między innymi jedenaste miejsce w biegu indywidualnym podczas mistrzostw świata w Osrblie w 1997 roku. Brał też udział w igrzyskach olimpijskich w Nagano w 1998 roku, gdzie razem z Władimirem Draczowem, Siergiejem Tarasowem i Wiktorem Majgurowem zajął trzecie miejsce w sztafecie. W biegu indywidualnym zajął tam siedemnastą pozycję.
Zdobył również trzy medale w sztafecie na mistrzostwach Europy: złoty podczas ME w Kontiolahti (1994), srebrny podczas ME w Iżewsku (1999) i brązowy podczas ME w Zakopanem (2000).

</doc>
<doc id="1616346" url="https://pl.wikipedia.org/wiki?curid=1616346" title="Lisu">
Lisu

Lisu – grupa etniczna żyjąca w południowo-wschodniej Azji. Na terenie ChRL stanowią jedną z 55 oficjalnie uznanych mniejszości narodowych. W zachodniej części chińskiej prowincji Junnan mieszka ich 575 tys., w Mjanmie – 200 tys., w Tajlandii – ok. 25 tys., oraz kilka tysięcy w indyjskim stanie Arunachal Pradesh.
Język.
Posługują się językiem lisu, należącym do grupy lolo-birmańskiej języków tybeto-birmańskich.
Religia.
Tradycyjnie są animistami, niektórzy, zwłaszcza grupy zamieszkujące w Indiach, wyznają chrześcijaństwo.

</doc>
<doc id="1616347" url="https://pl.wikipedia.org/wiki?curid=1616347" title="Kontynentalizm">
Kontynentalizm



</doc>
<doc id="1616351" url="https://pl.wikipedia.org/wiki?curid=1616351" title="Jan Baudouin de Courtenay (publicysta)">
Jan Baudouin de Courtenay (publicysta)

Jan Baudouin de Courtenay (ur. 1735, zm. 2 marca 1822 w Warszawie) – publicysta i tłumacz z czasów Sejmu Czteroletniego, lekarz, konsyliarz dworu królewskiego. 
Życiorys.
Syn Stanisława Baudouin de Courtenay i Karoliny Anieli Oertel (ok. 1790, zm. 19 grudnia 1850). Był związany z warszawskim Teatrem Narodowym, dla którego przetłumaczył komedie Moliera: "Świętoszka", "Skąpca" i "Mieszczanina szlachcicem". W 1778 teatr wystawił sztukę jego autorstwa – komedię w jednym akcie "Kolędę", a w 1782 "Burmistrza poznańskiego". 
Baudouin de Courtenay był znany przede wszystkim jako radykalny publicysta i przedstawiciel bogatego mieszczaństwa. Wydał anonimowo rozprawy "Uwagi ogólne nad stanem rolniczym i miejskim" (1789) oraz "Bezstronne uwagi nad mową Jacka Jezierskiego", zaliczane do najznakomitszych występów publicystycznych tego okresu.
W połowie lat 80. Baudouin de Courtenay zainteresował się modnym wówczas mesmeryzmem. W 1787 r. spędził osiem miesięcy w Paryżu, obserwując paramedyczne eksperymenty Franza Antona Mesmera. Po powrocie do kraju stał się gorącym propagatorem tych praktyk (które już wówczas były przez większość przedstawicieli medycyny uznawane za nieskuteczne), które opisał w pracy "Rzut oka na mesmeryzm, czyli system wzajemnych wpływów i skutków objaśniający teorię i praktykę magnetyzmu zwierzęcego" (Warszawa 1820). Zmarł w 1822 roku, co zostało odnotowane w nekrologu Kuriera Warszawskiego.
Jego bratankiem, synem Aleksandra Baudouin de Courtenay (seniora), był lingwista Jan Niecisław Baudouin de Courtenay.

</doc>
<doc id="1616352" url="https://pl.wikipedia.org/wiki?curid=1616352" title="Zawiesiny">
Zawiesiny



</doc>
<doc id="1616355" url="https://pl.wikipedia.org/wiki?curid=1616355" title="Umbra">
Umbra



</doc>
<doc id="1616356" url="https://pl.wikipedia.org/wiki?curid=1616356" title="Stade Olympique de la Pontaise">
Stade Olympique de la Pontaise

Stade Olympique de la Pontaise – stadion znajdujący się w mieście Lozanna w Szwajcarii. Pojemność stadionu wynosi 15 786 widzów.
Na tym obiekcie rozegrano pięć meczów Mistrzostw Świata w Piłce Nożnej 1954.
Do czasu otwarcia pod koniec 2020 roku nowego Stade de la Tuilière, swoje mecze rozgrywał na nim zespół Lausanne Sports.
Od 1986 roku odbywa się tutaj coroczny lekkoatletyczny mityng Athletissima (wcześniej był on rozgrywany na Stade Pierre de Coubertin).

</doc>
<doc id="1616361" url="https://pl.wikipedia.org/wiki?curid=1616361" title="Maria-Magdalenen-Gymnasium">
Maria-Magdalenen-Gymnasium



</doc>
<doc id="1616363" url="https://pl.wikipedia.org/wiki?curid=1616363" title="Penumbra">
Penumbra



</doc>
<doc id="1616364" url="https://pl.wikipedia.org/wiki?curid=1616364" title="Andreja Koblar">
Andreja Koblar

Andreja Koblar z d. Grasič (ur. 2 września 1971 w Kranju) – słoweńska biathlonistka, mistrzyni Europy w biegu indywidualnym z 1996 roku, czwarta zawodniczka klasyfikacji generalnej pucharu świata w sezonie 1995/1996. Trzykrotnie wygrywała zawody pucharu świata. Jej mężem jest narciarz alpejski Jernej Koblar.
Osiągnięcia.
Mistrzostwa Świata.
IN – bieg indywidualny, SP – sprint, PU – bieg pościgowy, MS – bieg ze startu wspólnego, RL – sztafeta

</doc>
<doc id="1616369" url="https://pl.wikipedia.org/wiki?curid=1616369" title="Stade des Charmilles">
Stade des Charmilles

Stade des Charmilles – stadion znajdujący się w mieście Genewa w Szwajcarii. Na tym obiekcie rozegrano cztery spotkania Mistrzostw Świata w Piłce Nożnej 1954. Swoje mecze rozgrywał na nim zespół Servette FC. Jego pojemność wynosiła 9 250. Został zburzony w 2002 roku, a w jego miejsce powstał nowy stadion Stade de Genève.

</doc>
<doc id="1616372" url="https://pl.wikipedia.org/wiki?curid=1616372" title="Discovery Education">
Discovery Education

Discovery Education - część spółki Discovery Communications zajmująca się produkcją materiałów dydaktycznych (głównie filmów dokumentalnych) dla szkół. Materiały są zgodne z wszystkimi programami nauczania i bardzo popularne wśród nauczycieli. Discovery Education działa na terenie prawie całych Stanów Zjednoczonych.
Usługi.
Discovery Education Lessons.
Materiały do prowadzenia zajęć lekcyjnych i pozalekcyjnych takich jak : filmy, e-książki, interaktywne ćwiczenia. Przeznaczone do wszystkich stopni szkolnictwa tj. od podstawówki do studiów.Wszystkie materiały dostępne są w formie DVD, VHS, CD oraz dostępne przez specjalną witrynę internetową. Są one płatne i przeznaczone tylko do użytkowania w szkołach.
Pogrupowane są tematycznie :
PowerMediaPlus.
Cyfrowa biblioteka zawierająca zarówno autorskie e-książki spółki oraz cyfrowe wersje podręczników, lektur itp. z innych wydawnictw.
Dostępna w dwóch wersjach : dla uczniów i nauczycieli.
Discovery Media Server Solutions.
Serwer internetowy umożliwiający nauczycielom korzystanie z usług Discovery Education za pomocą Internetu.
Discovery School.
Portal internetowy umożliwiający bezpłatny dostęp do wielu różnych narzędzi dydaktycznych. Podzielone podobnie jak w przypadku Discovery Education Lessons (Science, Heatlh, Network). Przeznaczony głównie dla uczniów.

</doc>
<doc id="1616373" url="https://pl.wikipedia.org/wiki?curid=1616373" title="Polijodki">
Polijodki

Polijodki, wielojodki – związki chemiczne typu soli zawierające aniony zbudowane z trzech lub więcej atomów jodu. Najczęściej spotykane są trójjodki (trijodki) o wzorze ogólnym (gdzie M to kation jednowartościowy), rzadsze są cztero- i pięciojodki (odpowiednio i ), a największym znanym anionem polijodkowym jest . Powstają w reakcji jodu z jodkami, np.:
Historia.
Pierwszym opisanym polijodkiem był trójjodek strychniny otrzymany w 1819 przez Pelletiera i Caventou, kilka lat po odkryciu jodu (1811). W 1830 polijodki wprowadzone zostały jako odtrutka na strychninę używaną wówczas w Paryżu do uśmiercania bezpańskich psów. W roku 1833 ustalona została struktura trójjodku amonu, .
Budowa i właściwości.
Polijodki mogą występować w bardzo zróżnicowanych strukturach przestrzennych, które dla większych jonów mogą przybierać formę łańcuchów prostych lub rozgałęzionych, a także trójwymiarowej sieci. Wolny anion trójjodkowy ma budowę liniową i równe długości wiązań, w związkach długość wiązań może jednak się różnić (parametry jonu ):
Czterojodek jest także liniowy, natomiast pięciojodek ma kształt litery V, a siedmiojodek kształt piramidy. Budowę wielu polijodków można znaleźć w bazie danych Cambridge Structural Database.
Polijodki otrzymuje się zazwyczaj przez zmieszanie roztworów jodu i jodku w odpowiednich proporcjach i środowisku. Jednostki budowlane polijodków to jod (kwas Lewisa) i jodek (zasada Lewisa):
Stabilność jonów polijodkowych maleje wraz z ich wielkością, przy czym duże polijodki są trwalsze, jeśli mają wysoką symetrię. W roztworach wodnych stabilny jest wyłącznie , wyższe polijodki wymagają środowiska kwaśnego. Stabilność polijodków silnie wzrasta w roztworach niewodnych. Polijodki są dobrze rozpuszczalne w wielu rozpuszczalnikach organicznych.

</doc>
<doc id="1616374" url="https://pl.wikipedia.org/wiki?curid=1616374" title="Stadio Cornaredo">
Stadio Cornaredo

Stadio Cornaredo – stadion znajdujący się w mieście Lugano w Szwajcarii. Na tym obiekcie rozegrano jedno spotkanie Mistrzostw Świata w Piłce Nożnej 1954. Swoje mecze rozgrywa na nim zespół FC Lugano. Jego pojemność wynosi 15 000.

</doc>
<doc id="1616375" url="https://pl.wikipedia.org/wiki?curid=1616375" title="Trójjodki">
Trójjodki



</doc>
<doc id="1616376" url="https://pl.wikipedia.org/wiki?curid=1616376" title="Pomnik poległych w czasie I wojny światowej w Parku Roth w Raciborzu">
Pomnik poległych w czasie I wojny światowej w Parku Roth w Raciborzu



</doc>
<doc id="1616377" url="https://pl.wikipedia.org/wiki?curid=1616377" title="Nadciśnienie tętnicze lekooporne">
Nadciśnienie tętnicze lekooporne



</doc>
<doc id="1616380" url="https://pl.wikipedia.org/wiki?curid=1616380" title="The Sticky &amp; Sweet Tour">
The Sticky &amp; Sweet Tour



</doc>
<doc id="1616382" url="https://pl.wikipedia.org/wiki?curid=1616382" title="Mieczysław Jaroniec">
Mieczysław Jaroniec

Mieczysław Jaroniec także jako Mietek Jaroniec (ur. 1 stycznia 1949 w Okrzei) – polski chemik, profesor nauk chemicznych, specjalizujący się w chemii teoretycznej zjawisk powierzchniowych.
Studia chemiczne ukończył w 1972 roku na Wydziale Matematyki, Fizyki i Chemii Uniwersytetu Marii Curie-Skłodowskiej w Lublinie. W 1976 uzyskał na tej uczelni stopień doktora nauk chemicznych. Promotorem rozprawy doktorskiej, zatytułowanej "Fizyczna adsorpcja z mieszanin gazowych na heterogenicznych powierzchniach ciał stałych", był Władysław Rudziński. Stopień doktora habilitowanego uzyskał w 1979 roku na podstawie rozprawy "Opis kinetyki i stanu równowagi adsorpcji z wieloskładnikowych mieszanin gazowych na powierzchniach ciał stałych". Tytuł profesora nauk chemicznych uzyskał w 1989 roku. W 1991 wyjechał do Stanów Zjednoczonych, pracował na Georgetown University, McMaster University, a od 1988 na Kent State University.
Mieczysław Jaroniec przebywał również na stażach zagranicznych m.in. jako gość Węgierskiej Akademii Nauk (Miszkolc, 1976) i Akademii Nauk ZSRR (Moskwa, 1978-1979). W latach 1975-1990 był laureatem wielu nagród i wyróżnień, m.in. pięciokrotnie otrzymał Nagrodę Ministra Oświaty i Szkolnictwa Wyższego (1977-1988). W 1984 roku został odznaczony Złotym Krzyżem Zasługi. Otrzymał tytuły doktora honoris causa Uniwersytetu Mikołaja Kopernika (19 lutego 2009) oraz Wojskowej Akademii Technicznej (4 października 2010). W 2016 roku otrzymał Medal Marii Skłodowskiej-Curie przyznawany przez Polskie Towarzystwo Chemiczne.
Prowadził badania dotyczące procesu adsorpcji na granicy faz gaz-ciało stałe i ciecz-ciało stałe oraz zastosowaniem go w chromatografii gazowej i cieczowej. Zajmował się także wpływem rozwinięcia powierzchni materiałów (w tym mezoporowatych i nanoporowatych) na proces adsorpcji.

</doc>
<doc id="1616383" url="https://pl.wikipedia.org/wiki?curid=1616383" title="Mietek Jaroniec">
Mietek Jaroniec



</doc>
<doc id="1616385" url="https://pl.wikipedia.org/wiki?curid=1616385" title="Classmates.com">
Classmates.com

Classmates.com – serwis społecznościowy stworzony w 1995 roku przez Randy’ego Conradsa. Portal był pierwowzorem nk.pl.
Portal ten pomaga odnaleźć się jego użytkownikom oraz nawiązać kontakt ze znajomymi i przyjaciółmi z przedszkola, szkoły podstawowej, szkoły średniej, szkoły wyższej, pracy, jak również z wojska. Serwis ma ponad 40 milionów aktywnych członków w Stanach Zjednoczonych i Kanadzie. Nielsen Online plasuje Classmates.com na trzecim miejscu pod względem liczby miesięcznych odwiedzin wśród serwisów społecznościowych.

</doc>
<doc id="1616388" url="https://pl.wikipedia.org/wiki?curid=1616388" title="Zbigniew Ryndak">
Zbigniew Ryndak

Zbigniew Ryndak (ur. 17 marca 1935 w miejscowości Otorowo, zm. w grudniu 2021) – polski prozaik.
Ukończył studia na Wydziale Dziennikarstwa i Nauk Politycznych Uniwersytetu Warszawskiego. 
Debiutował jako prozaik w 1956 na łamach prasy wojskowej. W latach 1957–1967 pracował w przemyśle. Był redaktorem „Gazety Zielonogórskiej”, a w okresie 1967–1990 dziennikarzem „Gazety Lubuskiej”.
W 1970 otrzymał Nagrodę im. Stanisława Piętaka za powieść "Drugi brzeg miłości". Odznaczony m.in. Krzyżem Kawalerskim Orderu Odrodzenia Polski.

</doc>
<doc id="1616393" url="https://pl.wikipedia.org/wiki?curid=1616393" title="Wrocław – miasto spotkań">
Wrocław – miasto spotkań

Wrocław – miasto spotkań (ang. "Wroclaw – the meeting place") – oficjalne hasło promocyjne Wrocławia, ogłoszone w strategii rozwoju i promocji miasta „Wrocław 2000 plus”, przyjętej uchwałą Rady Miejskiej z dnia 4 czerwca 1998 roku. 
Metafora „miasto spotkań” pojawiła się w homilii, którą Jan Paweł II wygłosił 1 czerwca 1997 roku, podczas mszy na zakończenie 46. Międzynarodowego Kongresu Eucharystycznego we Wrocławiu. Municypalne hasło jest nawiązaniem do słów papieża: „Wrocław jest miastem położonym na styku trzech krajów, które historia bardzo ściśle ze sobą połączyła. Jest poniekąd miastem spotkania, jest miastem, które jednoczy. Tutaj w jakiś sposób spotyka się tradycja duchowa Wschodu i Zachodu.”
Alternatywnym źródłem tej metafory jest wydana w 1950 roku książka Tadeusza Mikulskiego "Spotkania wrocławskie", tom szkiców biograficznych o kontaktach polsko-wrocławskich od XVIII do XX w. W przedmowie do II wydania prof. Mikulski zaznaczył, że „pierwszy pomysł "Spotkań wrocławskich" pochodzi z jesieni 1945 r.”, a na łamach „Zeszytów Wrocławskich” (1947) sprecyzował znaczenie formuły tytułowej jako „spotkanie ludzi i idei”.
Do pojęcia „spotkania” nawiązywały także inne wrocławskie instytucje, wydarzenia i publikacje, np.:
Źródła

</doc>
<doc id="1616394" url="https://pl.wikipedia.org/wiki?curid=1616394" title="Nipagina">
Nipagina



</doc>
<doc id="1616396" url="https://pl.wikipedia.org/wiki?curid=1616396" title="Marrella splendens">
Marrella splendens



</doc>
<doc id="1616400" url="https://pl.wikipedia.org/wiki?curid=1616400" title="Józef Tomankiewicz">
Józef Tomankiewicz

Józef Tomankiewicz (ur. 22 lutego 1912 w Pruszkowie, zm. 23 września 2000) – polski szybownik
Życiorys.
Od najwcześniejszych lat pasjonowało go lotnictwo. Wada wzroku uniemożliwiła mu zrealizowanie marzenia w pełni. Od 1938 był instruktorem w szkole szybowcowej w Starej Miłośnie, od 1939 kierował szkołą. 12 sierpnia 1929 szybowcem Komar-bis SP-1023 wystartował ze Starej Miłosnej do Grudziądza, ale po 8 godzinach lotu wylądował w niemieckiej miejscowości Kunzendorf (obecnie Kończewice). Oskarżony przez Niemców o szpiegostwo, został odstawiony na granicę i przekazany polskim żołnierzom. 
Po wybuchu wojny razem z grupą swoich uczniów udał się do Łucka. W czasie II wojny światowej służył w Polskich Siłach Zbrojnych. Awansował na kapitana.
W 1952 był założycielem Klubu Szybowcowego Stowarzyszenia Lotników Polskich, w którym przez 25 lat członkowie klubu latali na lotnisku Lasham w hrabstwie Hampshire.
W 1992 część swoich zbiorów przekazał do Centralnej Biblioteki Wojskowej w Warszawie. Był żonaty z Angielką.

</doc>
<doc id="1616402" url="https://pl.wikipedia.org/wiki?curid=1616402" title="Michał Cichy">
Michał Cichy

Michał Cichy (ur. 10 marca 1967 w Warszawie) – polski dziennikarz i publicysta związany z „Gazetą Wyborczą”.
W czasach PRL jako uczeń VI Liceum Ogólnokształcącego im. Tadeusza Reytana w Warszawie (ukończył je w 1985 roku) był jednym z członków 1 Warszawskiej Drużyny Harcerskiej im. Romualda Traugutta „Czarna Jedynka”. Od 1985 był studentem Wydziału Historycznego Uniwersytetu Warszawskiego, pracę magisterską "Italia 1655. Z diariusza europejskiej peregrynacji o. Bartłomieja Nataniela Wąsowskiego SJ", napisaną pod kierunkiem Antoniego Mączaka obronił w 1993. Był związany z opozycją polityczną w PRL: pracownik kolportażu wydawnictwa „Głos” Antoniego Macierewicza. Współpracował również z „Przeglądem Katolickim”.
Od 1989 roku dziennikarz „Gazety Wyborczej”. Najpierw pracował w dziale zagranicznym, później w sekretariacie redakcji, a w latach 1993–1998 jako kierownik działu kultury i nieistniejącego już dodatku „Gazeta o Książkach”. Współtwórca, a w latach 1997–2002 sekretarz, Nagrody Literackiej „Nike”.
Najbardziej jest znany z tłumaczonego na wiele języków, m.in. na niemiecki i hebrajski, artykułu "Polacy – Żydzi: czarne karty powstania" z 1994 roku o mordach na Żydach dokonanych przez niektórych żołnierzy AK i NSZ podczas powstania warszawskiego. Po latach, w tekście opublikowanym w „Gazecie Wyborczej” w grudniu 2006 i w wywiadzie dla miesięcznika „Midrasz” z marca 2007 oraz dla „Dziennika” z lutego 2009 przyznał, że – choć artykuł opisywał potwierdzone fakty – jego druk w 50. rocznicę powstania był błędem. Skrytykował także polityczne zaangażowanie środowiska „Gazety Wyborczej”, pisząc, że "w tym pokoleniowym konflikcie zamiast argumentów zaczęto wymieniać epitety a dziennikarzy zastąpili „cyngle”".
W roku 1995 związany ze środowiskami prawicy publicysta Leszek Żebrowski opublikował książkę "Paszkwil Wyborczej", w której wypowiedział się co do zarzutów Michała Cichego w jego artykule z „Gazety Wyborczej” w sprawie mordowania Żydów przez niektórych żołnierzy AK i NSZ. Analiza materiałów historycznych, które Michał Cichy przytacza w swojej publikacji, miała wykazać, iż dopuścił się on wielu przeinaczeń i manipulacji. Książka, poprawiona i uzupełniona, była wznawiana w latach 2013 i 2015.
Przez wiele lat współpracował z Amerykańskim Muzeum Pamięci Holokaustu w Waszyngtonie, przeprowadzając wywiady z polskimi świadkami Holokaustu.
W 2014 roku ogłosił tom prozy "Zawsze jest dzisiaj" (Wydawnictwo Czarne), za który otrzymał Nagrodę Literacką Gdynia. Od grudnia 2014 r. publikuje felietony w „Skarpie Warszawskiej”. W 2017 wydał tom "Pozwól rzece płynąć" (Wydawnictwo Czarne).

</doc>
<doc id="1616408" url="https://pl.wikipedia.org/wiki?curid=1616408" title="RR">
RR



</doc>
<doc id="1616412" url="https://pl.wikipedia.org/wiki?curid=1616412" title="CLD">
CLD



</doc>
<doc id="1616413" url="https://pl.wikipedia.org/wiki?curid=1616413" title="Biełszina Bobrujsk">
Biełszina Bobrujsk



</doc>
<doc id="1616419" url="https://pl.wikipedia.org/wiki?curid=1616419" title="Rr (dwuznak)">
Rr (dwuznak)

Rr rr – dwuznak występujący w języku hiszpańskim i języku albańskim. Oznacza mocne r (IPA []).

</doc>
<doc id="1616421" url="https://pl.wikipedia.org/wiki?curid=1616421" title="FK Darida">
FK Darida



</doc>
<doc id="1616425" url="https://pl.wikipedia.org/wiki?curid=1616425" title="Dniepr Mohylew">
Dniepr Mohylew



</doc>
<doc id="1616426" url="https://pl.wikipedia.org/wiki?curid=1616426" title="Symetria (przekształcenie)">
Symetria (przekształcenie)



</doc>
<doc id="1616431" url="https://pl.wikipedia.org/wiki?curid=1616431" title="Dynamo Brześć">
Dynamo Brześć



</doc>
<doc id="1616433" url="https://pl.wikipedia.org/wiki?curid=1616433" title="Dynamo Mińsk (piłka nożna)">
Dynamo Mińsk (piłka nożna)



</doc>
<doc id="1616434" url="https://pl.wikipedia.org/wiki?curid=1616434" title="Midi Libre">
Midi Libre

Midi Libre - francuski dziennik lokalny należący do grupy Le Monde, wydawany w regionie Langwedocja-Roussillon.
Historia.
Dziennik został założony w 1944 roku, wraz z wyzwoleniem Francji przez wojska alianckie i zakończaniem okupacji przez siły niemieckie. Jednym z założycieli dziennika był Jean Bène, działacz ruchu oporu oraz późniejszy polityk.
Siedziba dziennika znajduje się w mieście Saint-Jean-de-Védas, na obrzeżach Montpellier. Redaktorem naczelnym gazety jest Philippe Palap.
Z nakładem wynoszącym 170 000 egzemplarzy dziennie, "Midi Libre" jest jedną z najbardziej poczytnych gazet w regionie.

</doc>
<doc id="1616435" url="https://pl.wikipedia.org/wiki?curid=1616435" title="Horacy Safrin">
Horacy Safrin

Horacy Safrin, pierwotne imię Hirsz (ur. 11 stycznia 1899 w Monasterzyskach, zm. 22 lipca 1980 w Łodzi) – polski poeta, satyryk, autor sztuk scenicznych, tłumacz literatury żydowskiej na język polski oraz literatury polskiej na jidysz.
Życiorys.
Syn Sebastiana i Dory z Łukaczerów. Od dzieciństwa oprócz polskiego znał niemiecki, francuski, jidysz i hebrajski. Ukończył gimnazjum w Stanisławowie. Studiował germanistykę i anglistykę na Uniwersytecie Wiedeńskim oraz w Szkole Teatralnej w Wiedniu. W 1913 ogłosił swój pierwszy tomik poezji.
W latach 1918–1939 był kierownikiem literackim studia im. Goldfadena w Stanisławowie. Podczas II wojny światowej przebywał w Związku Radzieckim, m.in. nauczał języka niemieckiego w obwodzie stalingradzkim. Od 1946 mieszkał w Łodzi w Domu Literatów przy alei Mickiewicza. 
W 1961 został odznaczony Krzyżem Oficerskim Orderu Odrodzenia Polski. 
Mimo iż był trzykrotnie żonaty, nie miał dzieci. Pochowany jest na Cmentarzu Komunalnym na Dołach w Łodzi.

</doc>
<doc id="1616436" url="https://pl.wikipedia.org/wiki?curid=1616436" title="Trybunały w Polsce">
Trybunały w Polsce

Trybunały w Polsce – organy władzy sądowniczej w Polsce. Obecnie w Polsce funkcjonują dwa trybunały, które są częścią władzy sądowniczej, pozostając jednocześnie poza strukturą wymiaru sprawiedliwości.
Historia.
W dziejach państwa polskiego istniały następujące instytucje określone mianem trybunałów:

</doc>
<doc id="1616437" url="https://pl.wikipedia.org/wiki?curid=1616437" title="ISO 15836">
ISO 15836



</doc>
<doc id="1616439" url="https://pl.wikipedia.org/wiki?curid=1616439" title="Dublin Core Metadata Element Set">
Dublin Core Metadata Element Set



</doc>
<doc id="1616441" url="https://pl.wikipedia.org/wiki?curid=1616441" title="Raciborski Związek Drużyn Harcerzy „Bastion”">
Raciborski Związek Drużyn Harcerzy „Bastion”

Raciborski Związek Drużyn Harcerzy "Bastion" – powstał w 1991 roku rozkazem Naczelnika Harcerzy Związku Harcerstwa Rzeczypospolitej staraniem harcmistrza Ryszarda Dyjakona. Związek drużyn swoim zasięgiem obejmuje obszar miasta Racibórz i Wodzisław Śląski.
Historia.
Raciborski Związek Drużyn Harcerzy "Bastion" powstał dzięki staraniom hm. Ryszarda Dyjakona, który był jego pierwszym komendantem, a funkcję tę piastował ponad 10 lat. Oficjalnie związek drużyn został powołany w 1991 roku na mocy rozkazu Naczelnika Harcerzy. Zrzeszał wówczas trzy drużyny harcerzy: 1 Raciborską Drużynę Harcerzy im. Jana III Sobieskiego, 11 Raciborską Drużynę Harcerzy i 13 Raciborską Drużynę Harcerzy im. Zawiszy Czarnego.
W 2001 roku delegacja harcerzy ze związku drużyn uczestniczyła w Zlocie Okręgu Górnośląskiego z okazji 90. rocznicy powstania Harcerstwa w Zawadzkiem. Również po 2001 roku corocznie harcerze ze związku drużyn biorą udział w pielgrzymce harcerskiej na Jasną Górę. W 2004 roku delegacje drużyn ze związku drużyn uczestniczyły w III Narodowym Zlocie Harcerzy, gdzie otrzymały pochwałę od komendanta zlotu za kwaterkę przedzlotową.

</doc>
<doc id="1616450" url="https://pl.wikipedia.org/wiki?curid=1616450" title="Dźwina Witebsk">
Dźwina Witebsk



</doc>
<doc id="1616452" url="https://pl.wikipedia.org/wiki?curid=1616452" title="MTZ-RIPO Mińsk">
MTZ-RIPO Mińsk



</doc>
<doc id="1616454" url="https://pl.wikipedia.org/wiki?curid=1616454" title="ISO 15706">
ISO 15706



</doc>
<doc id="1616456" url="https://pl.wikipedia.org/wiki?curid=1616456" title="Liuwa I">
Liuwa I

Liuwa I (ur. ? - zm. 569) - król Wizygotów w latach 568 - 569.
Na króla został wybrany po pięciomiesięcznym bezkrólewiu. W 569 roku podzielił królestwo, co nie było dotychczas praktykowane. Część państwa, ze stolicą w Toledo, oddał młodszemu bratu Leowigildowi, sam zaś osiadł w Narbonne, prawdopodobnie by odpierać najazdy Franków. Zmarł przedwcześnie. Następcą został jego brat Leowigild.

</doc>
<doc id="1616457" url="https://pl.wikipedia.org/wiki?curid=1616457" title="Kolegium biskupów">
Kolegium biskupów



</doc>
<doc id="1616461" url="https://pl.wikipedia.org/wiki?curid=1616461" title="Źmiena Mińsk">
Źmiena Mińsk



</doc>
<doc id="1616464" url="https://pl.wikipedia.org/wiki?curid=1616464" title="Tarpeda-SKA Mińsk">
Tarpeda-SKA Mińsk



</doc>
<doc id="1616465" url="https://pl.wikipedia.org/wiki?curid=1616465" title="Królestwo Hanoweru">
Królestwo Hanoweru

Królestwo Hanoweru () – państwo historyczne w Europie, na terenie dzisiejszych północno-zachodnich Niemiec. Królestwo Hanoweru zostało ustanowione w październiku 1814 roku na kongresie wiedeńskim, wraz z odzyskaniem przez Jerzego III z dynastii hanowerskiej po upadku Napoleona terenów Księstwa Hanoweru. Królestwo Hanoweru uległo likwidacji na skutek jego aneksji przez Królestwo Prus podczas wojny siedmiotygodniowej w 1866 roku.
Historia.
Obszar Hanoweru wcześniej stanowił księstwo w ramach Świętego Cesarstwa Rzymskiego, jeszcze zanim został wyniesiony do rangi elektoratu w 1708. Hanower został uformowany na skutek połączenia kilku części Księstwa Brunszwik-Lüneburg powstałych po podziałach dynastycznych, z jedynym wyjątkiem Brunszwiku-Wolfenbüttel.
Pomiędzy 1714 a 1837 Hanower wchodził w skład unii personalnej, najpierw z Królestwem Wielkiej Brytanii, a następnie od 1801 ze Zjednoczonym Królestwem Wielkiej Brytanii i Irlandii.
Od 1803 Elektorat Hanoweru był okupowany przez francuskie i pruskie wojska, a na mocy Pokój w Tylży z 1807, obszar elektoratu wraz z pewnymi terenami scedowanymi kosztem Królestwa Prus, wszedł w skład Królestwa Westfalii, rządzonego przez brata Napoleona Hieronima Bonaparte. Francuska okupacja trwała do 1813 roku, kiedy to obszar Hanoweru został opanowany przez wojska rosyjskie, a przegrana francuska w Bitwie Narodów pod Lipskiem ostatecznie przesądziła o klęsce Francji Napoleona z VI koalicją antyfrancuską i definitywnie zakończyła istnienie klienckiego wobec Francji Królestwa Westfalii, jak i całego Związku Reńskiego. Na Kongresie Wiedeńskim w 1814 władza nad Hanowerem została przywrócona Dynastii Hanowerskej a ich ranga, jako władców, została wyniesiona od książąt-elektorów – wasalnych wobec Cesarstwa Rzymskiego, do monarchów niepodległego królestwa.
Kongres Wiedeński usankcjonował ponadto liczne zmiany terytorialne obejmujące zarówno Hanower, jak i Królestwo Prus. Zmiany te znacząco powiększyły obszar nowo powstałego Królestwa Hanoweru, o biskupstwo Hildesheim, wschodnią Fryzję, Hrabstwo Lingen oraz północną część biskupstwa Münsteru, Hanower stracił natomiast część księstwa Lauenburg znajdującego się na prawym brzegu Łaby oraz kilka małych, niezwiązanych z resztą terytorium Hanoweru, eksklaw na wschodzie.
Unia personalna pomiędzy Hanowerem a Wielką Brytanią zakończyła się w 1837 roku, w momencie wstąpienia na tron brytyjski królowej Wiktorii. Z powodu obowiązującego w Hanowerze prawa (prawo salickie) kobiety nie mogły dziedziczyć tronu gdy żył co najmniej jeden męski potomek (w Wielkiej Brytanii mężczyźni wstępują na tron jedynie przed swoimi siostrami, natomiast Wiktoria jako jedyna córka czwartego syna Jerzego III stała w kolejności przed Ernestem Augustem, który był piątym synem).
Podczas wojny prusko-austriackiej w 1866 roku, Hanower usiłował pozostać wraz z niektórymi innymi członkami Związku Niemieckiego na stanowisku neutralnym. Po pozytywnym wyniku głosowania o mobilizacji wojsk przeciwko Prusom 14 czerwca 1866. Prusy wykorzystały to jako dogodny pretekst do wypowiedzenia wojny. W rezultacie działań wojennych doprowadzono do zlikwidowania Hanoweru jako niepodległego królestwa i jego wcielenia pod postacią Prowincji Hanoweru (niem. Provinz Hannover) do Królestwa Prus.

</doc>
<doc id="1616466" url="https://pl.wikipedia.org/wiki?curid=1616466" title="IBAN">
IBAN



</doc>
<doc id="1616469" url="https://pl.wikipedia.org/wiki?curid=1616469" title="Języki tajskie">
Języki tajskie

Języki tajskie ( ) – podgrupa w obrębie rodziny języków dajskich (kam-tai, kradai, tai-kadai). Języki tajskie obejmują między innymi największe z języków rodziny dajskiej, takie jak standardowy język tajski, język laotański, język szan używany w Birmie, oraz zhuang — język najliczniejszej mniejszości narodowej w ChRL, używany w regionie autonomicznym Guangxi oraz kilkadziesiąt pomniejszych języków w użyciu na terenie Chin, Wietnamu, Laosu, Tajlandii, Mjanmy i Indii, m.in.:

</doc>
<doc id="1616471" url="https://pl.wikipedia.org/wiki?curid=1616471" title="Stade du Fort Carre">
Stade du Fort Carre



</doc>
<doc id="1616472" url="https://pl.wikipedia.org/wiki?curid=1616472" title="Syrop zwykły">
Syrop zwykły

Syrop zwykły, syrop prosty (łac. "Sirupus simplex, Sirupus sacchari") – najprostszy syrop, stężony roztwór sacharozy w wodzie. Jest to preparat farmakopealny, czyli taki, którego skład i wykonanie są zawarte w farmakopei. 
Syrop prosty jest preparatem wyjściowym, służącym do otrzymywania innych syropów lub do poprawiania smaku innych leków płynnych. Roztwory sacharozy służą także jako środki wiążące w tabletkach, granulatach oraz powlekające w drażetkach.
Skład:
Syrop zwykły otrzymuje się przez rozpuszczenie sacharozy w wodzie i doprowadzenie roztworu do wrzenia. Gorący syrop należy przecedzić przez gęstą tkaninę, uzupełniając go wrzącą wodą do przepisanej ilości (w czasie gotowania zawsze część wody wyparowuje). Następnie syrop przelewa się do suchych wyjałowionych butelek maksymalnie je wypełniając i natychmiast zamyka. Po ochłodzeniu zawartość butelki należy wymieszać.
Właściwości: 
Przykładowe syropy na bazie syropu prostego:

</doc>
<doc id="1616473" url="https://pl.wikipedia.org/wiki?curid=1616473" title="Jurgen Pommerenke">
Jurgen Pommerenke



</doc>
<doc id="1616474" url="https://pl.wikipedia.org/wiki?curid=1616474" title="Jules Champfleury">
Jules Champfleury

Jules François Fleury-Husson [ʒyl fʀɑ̃swa flœʀi ysɔ̃], ps. Champfleury [ʃɑ̃flœʀi] (ur. 10 września 1821 w Laon, zm. 6 grudnia 1889 w Sèvres) – francuski pisarz i krytyk sztuki.
Pochodził z niezamożnej rodziny, jego ojciec był sekretarzem mera. Champfleury wcześnie musiał skończyć edukację ze względu na kłopoty finansowe rodziny. Po przyjeździe do Paryża zatrudnił się jako pracownik księgarni, a od r. 1844 włączył się w życie literackie stolicy.
Jako dziennikarz, krytyk sztuki, dramaturg, autor nowel i powieściopisarz związał się przyjaźnią z Victorem Hugo i Gustave'em Flaubertem, równocześnie wzbudzając wrogość ze strony Edmonda i Jules'a de Goncourtów, których napiętnował jako "manierystów".
Popierał realizm w sztuce. Zwolennik malarstwa Eugène'a Delacroix, Honoré Daumiera i Gustave'a Courbeta.

</doc>
<doc id="1616476" url="https://pl.wikipedia.org/wiki?curid=1616476" title="Czesław Hołub">
Czesław Hołub

Czesław Hołub (ur. 2 kwietnia 1925 w Brześciu, zm. 20 czerwca 2015 w Stargardzie Szczecińskim) – polski żołnierz, członek ZWZ-AK od 1941 r. i żołnierz podziemia niepodległościowego.
Życiorys.
Był m.in. członkiem patrolu dywersyjnego „Wachlarza” i uczestnikiem akcji uwolnienia więźniów w Pińsku. W 1943 roku przeszedł szkolenie w Leśnej Szkole Młodszych Dowódców kierowanej przez cichociemnego ppor. "Dziadzio" (Jan Grycz), a następnie wraz z innymi absolwentami szkoły brał udział w akcji odwetowej na UPA w trakcie rzezi wołyńskiej na Polesiu Wołyńskim (na południe od Kamienia Koszyrskiego). Następnie do października 1943 roku walczył w oddziale partyzanckim Watra I pod dowództwem por. „Jura” (Wojciecha Zbiluta) w rejonie Brześć-Kobryń-Wysokie Litewskie. Następnie był dowódcą plutonu "Grzechotka" Szarych Szeregów w Brześciu.
W styczniu 1944 został ciężko ranny w czasie akcji dywersyjnej na pociąg koło mijanki Tewle. Po wyleczeniu wiosną 1944 trafił do oddziału leśnego „Watra IV” i wraz z nim znalazł się w składzie 30 Dywizji Piechoty AK, dzieląc jej losy aż do rozbrojenia przez Armię Czerwoną. Internowany na Majdanku, skąd udało mu się uciec. Ostatecznie trafił na Pomorze Zachodnie, gdzie działał m.in. w WiN. Aresztowany i skazany przez Wojskowy Sąd Rejonowy na karę śmierci, zamienioną na podstawie amnestii na 15 lat. Wolność odzyskał po 10 latach w 1956 r. Po uwolnieniu pracował m.in. w Stacji Sanitarno-Epidemiologicznej w Stargardzie i Szczecinie, a także w Fabryce Kontenerów UNIKON w Szczecinie. Uczestnik strajków w 1980 i 1981, a w latach 1989-2000 prezes Koła Żołnierzy AK w Stargardzie Szczecińskim.
Autor wielu artykułów i opracowań na temat dziejów Armii Krajowej na Kresach Wschodnich. Odznaczony m.in. Srebrnym Krzyżem Orderu Virtuti Militari, Medalem Pro Memoria, Krzyżem Oficerskim Orderu Odrodzenia Polski (2007) i Krzyżem WiN.

</doc>
<doc id="1616477" url="https://pl.wikipedia.org/wiki?curid=1616477" title="Rene Mortiaux">
Rene Mortiaux



</doc>
<doc id="1616480" url="https://pl.wikipedia.org/wiki?curid=1616480" title="VC Puurs">
VC Puurs

VC Argex Duvel Puurs – belgijski, męski klub siatkarski z siedzibą w Puurs. Wszystkie mecze rozgrywa w hali "Sporthal Vrijhals" w Puurs. Klub występuje w rozgrywkach Liga B.

</doc>
<doc id="1616481" url="https://pl.wikipedia.org/wiki?curid=1616481" title="Wełczoń">
Wełczoń

Wełczoń, zwany też "Patrią" (879 m) – szczyt w Paśmie Przedbabiogórskim, które według regionalizacji Polski opracowanej przez Jerzego Kondrackiego należy do Beskidu Makowskiego. Na mapach i w przewodnikach turystycznych czasami zaliczane jest do Beskidu Żywieckiego. Tworzy masyw rozdzielający dolinę potoku Wełczówka od doliny rzeki Skawica. Stoki północne i zachodnie porośnięte lasem świerkowym. Na szczycie polana z punktem widokowym na okoliczne góry i Zawoję.

</doc>
<doc id="1616486" url="https://pl.wikipedia.org/wiki?curid=1616486" title="Atrezja zewnątrzwątrobowych dróg żółciowych">
Atrezja zewnątrzwątrobowych dróg żółciowych



</doc>
<doc id="1616488" url="https://pl.wikipedia.org/wiki?curid=1616488" title="ISO 32000">
ISO 32000



</doc>
<doc id="1616489" url="https://pl.wikipedia.org/wiki?curid=1616489" title="Szachtior Soligorsk">
Szachtior Soligorsk



</doc>
<doc id="1616492" url="https://pl.wikipedia.org/wiki?curid=1616492" title="Sejm rozbiorowy">
Sejm rozbiorowy



</doc>
<doc id="1616493" url="https://pl.wikipedia.org/wiki?curid=1616493" title="Hanada Kōji">
Hanada Kōji



</doc>
<doc id="1616498" url="https://pl.wikipedia.org/wiki?curid=1616498" title="Nonpoint">
Nonpoint

Nonpoint – amerykańska grupa muzyczna, powstała w 1997 roku w Fort Lauderdale. Do 2010 roku grupa sprzedała 700 tys. albumów w Stanach Zjednoczonych.

</doc>
<doc id="1616500" url="https://pl.wikipedia.org/wiki?curid=1616500" title="Kevin McKenna">
Kevin McKenna

Kevin James McKenna (ur. 21 stycznia 1980 w Calgary) – kanadyjski piłkarz występujący podczas kariery na pozycji obrońcy.
Kariera.
McKenna jako junior grał w amatorskich Calgary Foothills oraz Calgary Dinos. W 1998 roku trafił do niemieckiego drugoligowca - Energie Cottbus. W 2. Bundeslidze zadebiutował 23 kwietnia 1999 roku w wygranym 3:0 meczu z SSV Ulm 1846. W sezonie 1998/1999 rozegrał 2 ligowe pojedynki. Rok później w lidze zagrał raz, a także wywalczył z Energie awans do Bundesligi. W Tam pierwszy mecz zaliczył 12 sierpnia 2000 przeciwko Werderowi Brema (1:3). W Energie spędził trzy lata. W tym czasie zagrał tam w 5 meczach.
Latem 2001 podpisał kontrakt ze szkockim Heart of Midlothian. W Scottish Premier League zadebiutował 18 marca 2001 roku w bezbramkowo zremisowanym meczu z Dundee F.C. 8 września 2001 w zremisowanym 2:2 spotkaniu z Rangers strzelił pierwszego gola w trakcie gry w Premier League. Przez cztery lata w barwach Hearts McKenna wystąpił w 121 meczach i strzelił 21 goli.
W 2005 roku powrócił do Energie Cottbus, grającego w 2. Bundeslidze. W sezonie 2005/2006 zajął z Energie 3. miejsce w lidze i wywalczył z nią awans do Bundesligi. W Energie McKenna spędził jeszcze rok. W sumie rozegrał 63 spotkania i zdobył 10 bramek.
W 2007 roku odszedł do drugoligowego 1. FC Köln. Pierwszy występ zanotował tam 5 sierpnia 2007 w przegranym 2:4 meczu Pucharu Niemiec z rezerwami Werderu Brema. W sezonie 2007/2008 awansował z klubem do Bundesligi. 13 grudnia 2008 w wygranym 3:1 spotkaniu z VfL Bochum zdobył pierwszą bramkę w Bundeslidze.
Kariera reprezentacyjna.
McKenna jest reprezentantem Kanady. W drużynie narodowej zadebiutował w 2000 roku. Był uczestnikiem Pucharu Konfederacji w 2001 roku.

</doc>
<doc id="1616503" url="https://pl.wikipedia.org/wiki?curid=1616503" title="Walc z Baszirem">
Walc z Baszirem

Walc z Baszirem lub Walc z Bashirem (ang. "Waltz with Bashir", hebr. ואלס עם באשיר – "Wals im Baszir") – film izraelskiego reżysera Ariego Folmana z 2008 roku. Jest to animowany film oparty na faktach, opowiadający o staraniach reżysera mających na celu odzyskanie jego wspomnień z wojny w Libanie w 1982, w której brał udział jako żołnierz armii izraelskiej.
W Polsce pierwszy raz film został wyświetlony na 24. Warszawskim Festiwalu Filmowym (10-19 listopada 2008). Wygrał w kategorii „filmy fabularne” w Plebiscycie Publiczności. Dystrybucję w Polsce wykupiła firma Against Gravity, premiera miała miejsce 3 kwietnia 2009.
W październiku 2009 film ukazał się na DVD w serii Magazyn Sztuki Dokumentu.
Fabuła.
Film mimo animowanej formy ma charakter dokumentalny. Obrazy wspomnień z wojny przeplatają się z typowymi dla filmów dokumentalnych scenami rozmów ze świadkami i ekspertami, które zostały narysowane na wzór faktycznie nagranych wywiadów. Także postacie pojawiające się w filmie są stworzone na wzór prawdziwych osób – reżysera i jego towarzyszy, którzy (z pewnymi wyjątkami) podkładali własny głos.
Główny bohater, reżyser Ari Folman, spotyka się ze swoim byłym przyjacielem z jednostki, Boazem. Okazuje się, że Boaza dręczą wspomnienia z wojny, w przeciwieństwie do Ariego, który nie może sobie przypomnieć nic z tego okresu. Pod wpływem prośby Boaza o pomoc w rozwiązaniu tego problemu i pojedynczego, zagadkowego wspomnienia które po spotkaniu pojawia się w jego pamięci, Ari postanawia odzyskać pamięć z okresu wojny, a szczególnie z jej najbardziej dramatycznego fragmentu, masakry w Sabrze i Szatili – obozach palestyńskich uchodźców. Przy pomocy dawnych towarzyszy broni – Oriego, Carmiego i Frenkela powoli przypomina sobie kolejne wydarzenia. W filmie widzimy także wywiady z jednym z izraelskich dowódców, Drorem Harazim, oraz z korespondentem wojennym Ronem Ben-Jeszaim, którzy mieli bezpośredni kontakt z masakrą.
Tytuł.
Tytuł pochodzi od sceny w filmie, gdzie jeden z żołnierzy w trakcie walki w Bejrucie przebiega przez ulicę w specyficzny sposób, unikając kul, który głównemu bohaterowi kojarzy się z tańcem na tle portretów zamordowanego prezydenta-elekta Libanu i przywódcy libańskich chrześcijan – Beszira Dżemajela.
Produkcja.
Produkcja filmu trwała 4 lata. Łączy on w sobie różne style graficzne – od obrazów realistycznych, przez surrealistyczne wizje, aż po typową animację komiksową. Jest to jeden z niewielu dokumentów stworzonych niemal w całości techniką animacji – jedynymi wstawkami filmowymi są krótkie sceny na samym końcu, przedstawiające archiwalne nagrania z masakry w Sabrze i Szatili.
Animacja.
Animacja została wykonana specjalnym stylem stworzonym przez Yoni Goodman. Technika ta jest często mylona z animacją rotoskopową (ze względu na oparcie się na rysunkach stworzonych na podstawie filmu fabularnego), a naprawdę polega na połączeniu techniki "cutout" (wycinankowej) we Adobe Flash i zwykłej animacji. Każdy obraz był dzielony na części, poruszające się w stosunku do siebie, co dawało wrażenie ruchu. Film został najpierw nagrany technikami fabularnymi, a następnie przekształcony w scenorys, na podstawie którego powstało około 2300 ilustracji, które zostały następnie zmontowane przy użyciu różnych technik – animacji Flash, animacji 3D i standardowej animacji.
Muzyka.
Ścieżka dźwiękowa łączy kompozycje XVIII- i XIX-wieczne z muzyką z lat osiemdziesiątych XX wieku. Wśród utworów klasycznych pojawiają się fragmenty Walca cis-moll op. 64 nr 2 Fryderyka Chopina (scena tytułowego walca żołnierza w ogniu kul) oraz Largo z Koncertu fortepianowego f-moll Jana Sebastiana Bacha (pierwotnie Koncert na klawesyn, BWV 1056). Współczesną muzykę reprezentują m.in. przeboje "Enola Gay" zespołu OMD oraz "This is not a love song" zespołu Public Image Ltd (PiL).
Autorem ścieżki dźwiękowej do filmu jest niemiecki kompozytor Max Richter. Muzyka w filmie jest uznawana za środek przekazu emocji, a nie tylko tło.
Przyjęcie filmu.
Recenzje.
Film został bardzo dobrze przyjęty przez krytyków. Według kilku serwisów internetowych zbierających i analizujących recenzje filmowe, jak Metacritic czy Rotten Tomatoes, jest on oceniany pozytywnie w ponad 90 procentach. Doceniane jest zwłaszcza jego nowatorskie podejście do trudnej kwestii wojny w Libanie oraz masakry Palestyńczyków w obozach Szabry i Szatili.
Liban i kraje arabskie.
Jak niemal wszystkie izraelskie filmy, "Walc z Baszirem" został zakazany w większości krajów arabskich. W samym Libanie pojawił się sprzeciw przeciwko jego zakazywaniu, szczególnie rozpowszechniony przez grupy blogerów, którzy doprowadzili do jego obejrzenia przez wielu libańskich krytyków filmowych. W styczniu 2009 roku film został wyświetlony w Bejrucie na prywatnym pokazie dla około 90 osób.
Nagrody.
"Walc z Baszirem" otrzymał wiele nagród i nominacji zarówno w Izraelu, jak i na świecie. Do najbardziej prestiżowych należą:

</doc>
<doc id="1616505" url="https://pl.wikipedia.org/wiki?curid=1616505" title="Platyna rodzima">
Platyna rodzima

Platyna rodzima – rzadki minerał zawierający głównie platynę.
Platyna rodzima zawiera zanieczyszczenia metaliczne: żelazo, rod, pallad, ruten, osm oraz iryd. Identyfikacja zanieczyszczeń platyny rodzimej doprowadziła do odkrycia rodu, palladu, osmu i irydu.
Tworzy blaszki lub grudki. Srebrzysto-szara, metaliczna, kowalna, występuje w złożach skał magmowych z oliwinem i chromitem oraz w piaskach.

</doc>
<doc id="1616506" url="https://pl.wikipedia.org/wiki?curid=1616506" title="Flashback (gra komputerowa)">
Flashback (gra komputerowa)

Flashback: The Quest for Identity – gra przygodowo-zręcznościowa wydana w 1992 roku przez firmę Delphine Software. Jest to gra dwuwymiarowa w trybie dla jednego gracza.
Fabuła.
Akcja gry rozpoczyna się w przyszłości, w roku 2142. Bohater budzi się w dżungli na księzyciu Saturna, Tytanie, po tym jak został zestrzelony podczas pościgu po próbie ucieczki przed nieznanymi napastnikami (jak informuje nas filmowe intro gry) i zupełnie nieświadomy, tego kim jest, odnajduje obok siebie holo-kostkę, na której on sam poprzez wcześniej nagrany hologram oznajmia mu, że nazywa się Conrad B. Hart. Nagranie informuje go również o tym, że znajduje się on w niebezpieczeństwie i prosi aby niezwłocznie skontaktował się z jego przyjacielem, Ianem, w Nowym Waszyngtonie.
Przebieg gry.
Zadaniem gracza jest kierowanie głównym bohaterem, który ma na celu ocalenie ludzkości przed zagładą ze strony pozaziemskiej rasy Morphów. Akcja gry przebiega w kilku odmiennych lokacjach, umiejscowionych w różnych zakątkach futurystycznego świata. Aby przejść przez wszystkie lokacje i ukończyć grę, wykonujemy różnego rodzaju zadania. Spotykamy również postacie, z którymi prowadzimy rozmowy. Na drodze głównego bohatera stają zróżnicowani przeciwnicy, tj. kosmici, różnego rodzaju roboty, skorumpowani ludzie. Bohater od początku dysponuje bronią palną (pistoletem), a w dalszej części rozgrywki również tarczą z pola magnetycznego.
Szczegóły techniczne.
Autorzy umieścili w grze kilkadziesiąt animacji. Zważając na rok w którym gra powstała, oferuje ona dość rozbudowane sterowanie oraz wiele możliwości ruchowych głównego bohatera. Możemy wykonywać skoki z rozbiegu, skradać się, a także rzucać przedmiotami odwracając uwagę przeciwników. W zależności od platformy do sterowania używamy głównie joysticka lub klawiatury.
Gra zadebiutowała w 1992 roku na Amidze, po czym wydano ją również na inne platformy:
Nieoficjalne porty.
"REminiscence" to silnik stworzony przez Gregory'ego Montoir (cyx). Dostępny dla Windows, Linux, Mac OS X, AmigaOS 4, MorphOS, Windows CE, Palm OS, Falcon, Dreamcast, GP2X, Nintendo DS, Wii, PlayStation 2, PlayStation Portable i Xbox.
Kontynuacja.
W 1995 roku została wydana kontynuacja gry, zatytułowana Fade to Black.

</doc>
<doc id="1616508" url="https://pl.wikipedia.org/wiki?curid=1616508" title="ISO 19005-1">
ISO 19005-1



</doc>
<doc id="1616509" url="https://pl.wikipedia.org/wiki?curid=1616509" title="23 (film)">
23 (film)

23 – niemiecki film fabularny z 1998 roku.
Głównym bohaterem jest młody haker, Karl Koch, który rzekomo popełnił samobójstwo 23 maja 1989. Tytuł filmu pochodzi od obsesji bohatera związanej z numerem 23 (zjawisko często opisywane jako apofenia).

</doc>
<doc id="1616511" url="https://pl.wikipedia.org/wiki?curid=1616511" title="Schorl">
Schorl



</doc>
<doc id="1616512" url="https://pl.wikipedia.org/wiki?curid=1616512" title="Port lotniczy Djakovica">
Port lotniczy Djakovica



</doc>
<doc id="1616513" url="https://pl.wikipedia.org/wiki?curid=1616513" title="Tomasz Strzyżewski">
Tomasz Strzyżewski

Tomasz Strzyżewski, znany również jako Thomas Starski (ur. 21 grudnia 1945 w Lublinie) – polski publicysta i działacz emigracyjny.
W 1977 po emigracji do Szwecji opublikował Czarną Księgę Cenzury PRL, ujawniającą mechanizmy funkcjonowania cenzury w PRL.
W 2015 "Wydawnictwo Prohibita" opublikowało nowe wydanie zatytułowane "Wielka księga cenzury PRL w dokumentach".
Dzieciństwo i lata młodzieńcze.
Urodził się w rodzinie lekarskiej. Jego ojciec Juwencjusz Strzyżewski kończył wówczas studia medyczne na Uniwersytecie Marii Curie-Skłodowskiej. Cztery lata wcześniej dziadek Wincenty Strzyżewski w stopniu kapitana (pośmiertnie major) padł ofiarą mordu katyńskiego. Dzieciństwo i resztę życia w PRL Tomasz Strzyżewski spędził w Krakowie. Jego introwertyczny charakter (był później określany mianem „milczka”) spowodował konflikt rodzinny i bunt przeciwko metodom wychowawczym ojca. W swojej autobiografii napisał, że spowodowało to zerwanie z religijnością, problemy szkolne i początkową fascynację ustrojem komunistycznym. Jego brat Ryszard określił go jako „nadwrażliwego, zwariowanego romantyka sprawiającego kłopoty”.
Skończył V Liceum Ogólnokształcące im. Augusta Witkowskiego, później studiował w Wyższej Szkole Ekonomicznej w Krakowie. Rozpoczął pisanie pracy dyplomowej, studiów jednak nie ukończył.
Wstąpił do Związku Młodzieży Socjalistycznej, pozostając jego członkiem przez kilka lat. Później zapisał się do Polskiej Zjednoczonej Partii Robotniczej.
Pierwszy wyjazd do Szwecji.
W 1974 ożenił się i postanowił zarobić w Szwecji na mieszkanie. Przed wyjazdem do Szwecji w 1975 zrezygnował z pracy.
Powrót do Polski i praca w GUKPPIW.
Nie udało mu się zrealizować zamierzeń i jeszcze w 1975 wrócił do Polski. W rezultacie musiał ponownie szukać zatrudnienia. Znalazł je za poręczeniem swojego brata w Głównym Urzędzie Kontroli Prasy, Publikacji i Widowisk (GUKPPIW), pomimo że nie spełniał wymogów formalnych.
Strzyżewski sam twierdzi, że wcześniej nie wiedział o istnieniu zinstytucjonalizowanej cenzury i przed trafieniem do GUKPPiW nie wiedział, czym się ten urząd zajmował. W swojej książce napisał:
Ponieważ nie miał wcześniej kontaktu ze środowiskami będącymi pod kontrolą cenzury i nie posiadał więc odpowiedniej wiedzy ani przygotowania, musiał więc przejść odpowiednie przeszkolenie i początkowo miał dostęp tylko do mniej ważnych materiałów.
Według relacji Strzyżewskiego, podjęcie przez niego decyzji ujawnienia prawdy o cenzurze nastąpiło po podjęciu tam pracy. W GUKPPiW pracował 18 miesięcy. W tym czasie starał się o paszport, ale odmówiono mu jego wydania z uwagi na wcześniejszy, przedłużony pobyt w Szwecji. Samowolne przedłużenie pobytu za granicą poskutkowało dwuletnim wstrzymaniem przyznawania paszportu, pomimo składania kilku odwołań. Paszport otrzymał dopiero w 1977 na podstawie poświadczenia urlopu wydanego przez jego ówczesnego przełożonego oraz interwencji brata pracującego w Urzędzie Miasta.
Przez ten okres Strzyżewski przygotowywał, kompletował i kopiował dokumentację w celu jej późniejszego opublikowania i zdemaskowania działalności GUKPPiW. Udało mu się w całości ręcznie przepisać „Księgę Zapisów i Zaleceń GUKPPiW”, do której miał utrudniony dostęp, początkowo tylko w obecności innych współpracowników. Ostatni dyżur w cenzurze poprzedzający urlop pełnił z 9 na 10 marca 1977, do godz. 1.30.
Drugi wyjazd do Szwecji.
Około południa wyleciał z Krakowa do Warszawy, aby następnie dojechać pociągiem do Świnoujścia. Przez kontrolę celną przeszedł w marynarce i rozpiętym płaszczu, z materiałami przytwierdzonymi do pleców. Przeprawił się promem do Szwecji. W 1977 opublikował wywiezione dokumenty w książce Czarna Księga Cenzury PRL, wydanej przez wydawnictwo Aneks.
Według źródeł, część „pomarcowych” środowisk polonijnych (Żydzi, którzy w 1968 musieli opuścić Polskę) nie darzyło go zaufaniem, uważając go za osobę niepewną, a nawet podejrzewając o agenturę. W tym czasie, wobec Strzyżewskiego służby w rodzinnym kraju prowadziły dochodzenie, podsłuchiwały rozmowy i śledziły w Szwecji.
Władze PRL ograniczyły możliwość wyjazdu do Szwecji rodzicom Strzyżewskiego, który, w ramach protestu, przyłączył się do głodówki przed ambasadą PRL w Sztokholmie, zorganizowanej przez innych Polaków w podobnej sytuacji.
Jako działacz emigracyjny wspierał Konfederację Polski Niepodległej – prowadził jej Biuro Informacyjne. Publikował w kanadyjskim „Czasie”, „Głosie Polskim”, sztokholmskich „Wiadomościach Polskich”, „Słowie” Kongresu Polaków w Szwecji oraz prasie krajowej: „Przegląd Artystyczno-Literacki”, „Głos”, „Życie”.
Publikacja „Czarnej Księgi Cenzury” przy jej ściśle dokumentacyjnym charakterze przyczyniła się do ujawnienia faktu, metod i zakresu cenzury w PRL.
Obecnie.
Jest na emeryturze i mieszka w stolicy Szwecji – Sztokholmie. Jest rozwiedziony. Ma córkę Beatę, która również żyje w Szwecji. Jego syn Tomasz, w 2008 zmarł w wyniku przedawkowania kokainy.
W 2005 otrzymał z Instytutu Pamięci Narodowej status pokrzywdzonego na podstawie zaświadczenia BU Kr III-5532-903/02. W 2006 został odznaczony przez prezydenta RP Lecha Kaczyńskiego, Krzyżem Oficerskim Orderu Odrodzenia Polski.
Zawartość teczek z dokumentami Służby Bezpieczeństwa PRL, ukazującymi proces rozpracowywania Tomasza Strzyżewskiego przez służby bezpieczeństwa PRL są do wglądu w Internecie pod adresem: „archiwum skanów niektórych” Zbigniewa Lisieckiego – skan zawartości teczki Tomasza Strzyżewskiego otrzymanej z IPN.
Był członkiem Stowarzyszenia Wolnego Słowa, ale w 2008 w ramach protestu wycofał swoje członkostwo.
W 2009 miało ukazać się nakładem Narodowego Centrum Kultury nowe, poprawione i uzupełnione wydanie „Czarnej Księgi Cenzury PRL”. Pomimo praktycznie zakończonych prac nad książką, wydawca zakwestionował treść przedmowy napisanej przez Strzyżewskiego, który uznał takie postępowanie za formę cenzury i nie zgodził się na ingerencje w tekście. W rezultacie przedsięwzięcie pod patronatem ministra kultury i dziedzictwa narodowego nie doszło do skutku i druk książki został oficjalnie odwołany.
Dopiero w 2015 Strzyżewski własnymi staraniami opublikował nowe wydanie zatytułowane „Wielka księga cenzury PRL w dokumentach”, poprzez Wydawnictwo Prohibita.

</doc>
<doc id="1616516" url="https://pl.wikipedia.org/wiki?curid=1616516" title="Paavo Vierto">
Paavo Vierto

Paavo Vierto (ur. 29 sierpnia 1915 w Lehtimäki, zm. 9 grudnia 1941) – fiński skoczek narciarski i specjalista kombinacji norweskiej, startujący w latach czterdziestych. Zwycięzca konkursu indywidualnego na skoczni dużej w Cortina d’Ampezzo na mistrzostwach świata w narciarstwie klasycznym, które w 1946 zostały uznane przez FIS za nieoficjalne.
W czasie II wojny światowej Vierto walczył w szeregach Ochotniczego Fińskiego Batalionu Waffen-SS. Zginął 9 grudnia 1941 roku na terenie dzisiejszej Ukrainy. Volksbund Deutsche Kriegsgräberfürsorge podaje, że Vierto jest pochowany na cmentarzu w Amwrosijiwce. Stwierdza również, że w momencie śmierci służył w stopniu Rottenführera.

</doc>
<doc id="1616517" url="https://pl.wikipedia.org/wiki?curid=1616517" title="Jules François Fleury-Husson">
Jules François Fleury-Husson



</doc>
<doc id="1616519" url="https://pl.wikipedia.org/wiki?curid=1616519" title="Lwinkowate">
Lwinkowate

Lwinkowate, zmróżkowate (Stratiomyidae) – rodzina owadów należąca do rzędu muchówek (Diptera), podrzędu krótkoczułkich (Brachycera). Obejmuje ponad 2700 opisanych gatunków o różnorodnej budowie i ubarwieniu. Larwy rozwijają się w martwej materii organicznej, pod korą lub w wodzie.
Opis.
Owad dorosły.
Muchówki o ciele długości od 2 do 28 mm, bardzo różnorodne pod względem kształtu ciała i ubarwienia. Wiele gatunków upodobnia się do os lub pszczół ubarwieniem i sposobem lotu, co jest przykładem mimikry. Ciało pozbawione jest dużych szczecin.
Głowa zwykle półkulista, rzadziej kulista, przy czym twarz może być płaska, równomiernie zaokrąglona, rzadziej guzkowana lub wyciągnięta w ryjek (rostrum). Zarówno samce, jak i samice mogą być holoptyczne lub dychoptyczne. Przyoczka najczęściej rozmieszczone są na planie trójkąta równobocznego. Czułki składają się ze zwykle krótkich nóżki i trzonka oraz rozmaicie wykształconego, 5–8-członowego biczyka, który może być dodatkowo zaopatrzony w wierzchołkową lub aristopodobną wić czułkową. Aparat gębowy cechuje się dwu-, rzadziej jednoczłonowymi głaszczkami i zwykle mięsistym labellum.
Tułów cechuje mała, półokrągła tarczka, często zaopatrzona w 2–12 kolców. Odnóża pozbawione są ostróg na goleniach; wyjątkowo drobne ostrogi występują na ich środkowej parze. Stopy zaopatrzone są w parę przylg i empodium. Skrzydła są przezroczyste, przydymione lub z wzorem, często pomarszczone. Żyłka kostalna nie obiega skrzydła dookoła, lecz kończy się w okolicy jego wierzchołka lub wcześniej. Dobrze rozwinięta komórka dyskoidalna ma kształt pięcio- lub sześciokątu. Komórka posterokubitalna jest klinowato wydłużona i zamknięta.
Odwłok rozmaitego kształtu, od krępego i krótkiego po wydłużony. Trzy do pięciu jego ostatnich segmentów jest niewidoczne wskutek wciągnięcia w głąb ciała. Samce mają stosunkowo duży aparat kopulacyjny o jednoczłonowych gonopodach. Samice mają miękkie pokładełko i 3, wyjątkowo 2 spermateki.
Stadia rozwojowe.
Larwy mają ciało spłaszczone grzbietobrzusznie, o oskórku stwardniałym, wskutek wysycenia węglanem wapnia. U gatunków występujących w Polsce długość ich ciała waha się od 2 do 50 mm. Zwykle stożkowata głowa ma trójczłonowe czułki, dobrze rozwinięte oczy, a na przedzie silnie zesklerotyzowany ryjek. Gatunkom wodnym do oddychania służy umieszczony na końcu odwłoka syfon, zabezpieczony przed zalaniem za pomocą wieńca szczecinek, a czasem jeszcze dodatkowo domykany przez płytki przetchlinkowe.
Poczwarki pozostają otoczone ostatnią wylinką larwalną, która nie tworzy jednak bobówki.
Biologia i ekologia.
Postacie dorosłe niektórych gatunków żywią się pyłkiem i chętnie odwiedzają kwiaty. Inne przysiadają na nasłonecznionych liściach lub trzymają się miejsc występowania larw. Samce niektórych gatunków wykazują terytorializm.
Larwy większości gatunków żyją w rozkładającej się materii roślinnej: ściółce, butwiejącym drewnie, nawozie czy gnijących owocach. Niektóre występują pod korą powalonych drzew. Część larw, jak w podrodzinach Striatomyinae i Nemotelinae, jest przystosowanych do życia w wodzie. Zasiedlają one szerokie spektrum habitatów: od zalanych dziupli i wód słodkich po śródlądowe solniska i gorące źródła.
Systematyka i występowanie.
Należy tu ponad 2700 opisanych gatunków, zgrupowanych w ponad 380 rodzajach. W Polsce stwierdzono 59 gatunków (zobacz: lwinkowate Polski).
Lwinkowate stanowią grupę siostrzaną pośniadkowatych. Dzielą się na podrodziny:

</doc>
<doc id="1616521" url="https://pl.wikipedia.org/wiki?curid=1616521" title="Stratiomyidae">
Stratiomyidae



</doc>
<doc id="1616522" url="https://pl.wikipedia.org/wiki?curid=1616522" title="Emma Fowler">
Emma Fowler

Emma Fowler (ur. 5 czerwca 1979 r. w Taunton) – brytyjska biathlonistka, olimpijka. Zadebiutowała w biathlonie w rozgrywkach Pucharu Europy w roku 1998.
Starty w Pucharze Świata rozpoczęła zawodami w Ruhpolding w roku 2000 zajmując 73. miejsce w sprincie. Jej najlepszy dotychczasowy wynik w Pucharze świata to 44. miejsce w biegu pościgowym w Oberhofie w sezonie 2004/05.
Podczas Igrzysk Olimpijskich w Turynie 2006 zajęła 78. miejsce w biegu indywidualnym i 67 w sprincie.
Podczas Mistrzostw świata w roku 2005 w Hochfilzen zajęła 89. miejsce w biegu indywidualnym, 53 w sprincie i 55 w biegu pościgowym.
Na Mistrzostwach świata w roku 2007 w Antholz-Anterselva zajęła 83. miejsce w biegu indywidualnym i 67 w sprincie. Na Mistrzostwach świata w roku 2008 w Östersund zajęła 85. miejsce w biegu indywidualnym, 87 w sprincie. Na Mistrzostwach świata w roku 2009 w Pjongczangu zajęła 83. miejsce w biegu indywidualnym, 79 w sprincie i 21 w sztafecie.

</doc>
<doc id="1616526" url="https://pl.wikipedia.org/wiki?curid=1616526" title="Carlton Football Club">
Carlton Football Club

Carlton Football Club – klub futbolu australijskiego występujący w ogólnokrajowej lidze AFL. Klub, noszący przydomek "the Blues" ("Niebiescy"), został założony w 1864 roku jako reprezentant dzielnicy Carlton w Melbourne. Jest trzecim najstarszym klubem ligi AFL, obecnie zaliczanym do najpopularniejszych tak w Melbourne jak i całym kraju.
Klub rozgrywa swoje domowe mecze na dwóch stadionach:
Wczesne lata.
Rok po powstaniu Carlton FC wystąpił w swych pierwszych rozgrywkach – South Yarra Challenge Cup.
W 1877 roku klub brał czynny udział przy tworzeniu Wiktoriańskiego Związku Futbolu Australijskiego, pierwszej w pełni uformowanej organizacji tego sportu.
W 1897 roku Carlton FC wraz z siedmioma innymi drużynami utworzył Victorian Football League (VFL), która w 1990 roku zmieniła nazwę na Australian Football League (AFL).
Rywale.
Za największych rywali "Carlton FC" uważa się: Collingwood FC; Essendon FC i Richmond FC. Mecze z tymi drużynami gromadzą zawsze olbrzymią liczbę widzów, oscylującą między 60 a 80 tysiącami.
Historycznym rywalem Carlton FC jest drużyna Melbourne Football Club, co związane jest z sąsiedztwem obu klubów. Niemniej na przestrzeni dziesięcioleci rywalizacja ta straciła wiele ze swego początkowego znaczenia.
Barwy klubowe i emblemat.
Oficjalną barwą klubu jest granat. Na ubiorze zawodników widnieje emblemat klubu, na który składają się splecione litery "C", "F", "C" – jest to skrót od Carlton Football Club.
Sukcesy.
1906 1907 1908 1914 1915 1938 1945 1947 1968 1970 1972 1979 1981 1982 1987 1995
1904 1909 1910 1916 1921 1932 1949 1962 1969 1973 1986 1993 1999

</doc>
<doc id="1616528" url="https://pl.wikipedia.org/wiki?curid=1616528" title="Port lotniczy Marka">
Port lotniczy Marka

Port lotniczy Marka – międzynarodowy port lotniczy położony we wschodnim Ammanie. Jest drugim co do wielkości portem lotniczym w Jordanii. Jest otwarty całą dobę.

</doc>
<doc id="1616529" url="https://pl.wikipedia.org/wiki?curid=1616529" title="Konrad Maria Paweł Rudnicki">
Konrad Maria Paweł Rudnicki



</doc>
<doc id="1616530" url="https://pl.wikipedia.org/wiki?curid=1616530" title="Nicollo Pisano">
Nicollo Pisano



</doc>
<doc id="1616532" url="https://pl.wikipedia.org/wiki?curid=1616532" title="Pawieł Rotmistrow">
Pawieł Rotmistrow

Pawieł Aleksiejewicz Rotmistrow (, ur. w m. Skoworowo, gubernia twerska, zm. 6 kwietnia 1982 w Moskwie) – radziecki dowódca wojskowy, główny marszałek wojsk pancernych ZSRR, prof. dr nauk wojskowych, Bohater Związku Radzieckiego.
Życiorys.
Dzieciństwo i młodość.
Urodził się 6 czerwca 1901 w Skoworowie w rodzinie chłopskiej. W 1919 rozpoczął służbę w Armii Czerwonej i wstąpił do WKP(b). Dwa lata później brał udział w tłumieniu powstania w Kronsztadzie. Po ukończeniu szkoły oficerskiej w 1924 dowodził kolejno kompanią i baterią artylerii oraz był zastępcą dowódcy batalionu.
Jego zainteresowania związane z bronią pancerną pochodzą z czasów studiów w Akademii Wojskowej im. Michaiła Frunzego, którą ukończył w 1931. Sześć lat później objął dowodzenie pułkiem. W 1938 został wykładowcą taktyki w Wojskowej Akademii Mechanizacji i Motoryzacji Armii Czerwonej.
II wojna światowa.
W 1939 wziął udział w wojnie zimowej, początkowo jako dowódca batalionu czołgów, później szef sztabu 35 Brygady Pancernej, wreszcie zastępca dowódcy dywizji pancernej. W maju 1941, już jako pułkownik, został szefem sztabu 3 Korpusu Zmechanizowanego i to stanowisko zajmował w dniu niemieckiej agresji na ZSRR. Walcząc na terenie Litwy, znalazł się w okrążeniu, z którego udało mu się wyrwać wraz z grupą żołnierzy. We wrześniu 1941 objął dowództwo 9 Brygady Pancernej, na której czele brał udział w walkach pod Starą Russą, Kalininem i Klinem. Wiosną 1942 został awansowany do stopnia generała, objął dowodzenie 7 Korpusem Pancernym, który od jesieni tego roku uczestniczył w walkach pod Stalingradem. Podczas kontrofensywy radzieckiej w grudniu 1942 bronił rubieży rzeki Myszkowa, nie pozwalając wojskom niemieckim dowodzonym przez feldmarszałka Ericha von Mansteina przebić się do 6 Armii feldmarszałka Friedricha Paulusa. Pod Kurskiem obaj dowódcy znowu się spotkali. Rotmistrow dowodził wówczas 5 Gwardyjską Armią Pancerną, walczącą w składzie Frontu Stepowego gen. Iwana Koniewa. W dniach 11–12 lipca 1943 jego wojska wzięły udział w słynnym boju pancernym pod Prochorowką. W sierpniu 1943 uczestniczył w kontrnatarciu pod Charkowem, a później w dalszych walkach na Ukrainie: forsowanie Dniepru, wyzwalanie Krzywego Rogu i Kirowgradu. W styczniu 1944 u boku gen. Iwana Koniewa brał udział w operacji korsuńskiej. Miesiąc później został awansowany do stopnia marszałka wojsk pancernych.
Po przeniesieniu 5 Gwardyjskiej Armii Pancernej z 2 Frontu Ukraińskiego na 3 Front Białoruski, brał udział w operacji Bagration. W sierpniu 1944 roku został zastępcą dowódcy wojsk pancernych Armii Czerwonej.
Okres powojenny.
Po zakończeniu wojny dowodził radzieckimi wojskami pancernymi i zmechanizowanymi stacjonującymi na terenie okupowanych Niemiec, a później na Dalekim Wschodzie. W 1948 wrócił do pracy naukowej i dydaktycznej w Akademii Sztabu Generalnego. W 1958 został profesorem nauk wojskowych i przez następnych sześć lat kierował Akademią Wojsk Pancernych. W 1962 otrzymał awans do stopnia głównego marszałka wojsk pancernych ZSRR. W okresie powojennym stał się jednym z najwybitniejszych radzieckich specjalistów od broni pancernej. Zmarł 6 kwietnia 1982 w Moskwie.

</doc>
<doc id="1616534" url="https://pl.wikipedia.org/wiki?curid=1616534" title="ISO 19005">
ISO 19005



</doc>
<doc id="1616536" url="https://pl.wikipedia.org/wiki?curid=1616536" title="Port lotniczy Ch’ŏngjin">
Port lotniczy Ch’ŏngjin

Port lotniczy Ch’ŏngjin (kor. 어랑공항) – port lotniczy w mieście Ch’ŏngjin, w Korei Północnej. Jest administrowany przez Koreańską Armię Ludową. Jest używane zarówno do celów wojskowych, jak i cywilnych.

</doc>
<doc id="1616537" url="https://pl.wikipedia.org/wiki?curid=1616537" title="Dana Nemcova">
Dana Nemcova



</doc>
<doc id="1616541" url="https://pl.wikipedia.org/wiki?curid=1616541" title="Edgars Zalans">
Edgars Zalans



</doc>
<doc id="1616542" url="https://pl.wikipedia.org/wiki?curid=1616542" title="Ville Raikkonen">
Ville Raikkonen



</doc>
<doc id="1616543" url="https://pl.wikipedia.org/wiki?curid=1616543" title="Ville Raeikkoenen">
Ville Raeikkoenen



</doc>
<doc id="1616544" url="https://pl.wikipedia.org/wiki?curid=1616544" title="Belgrano II">
Belgrano II

Belgrano II – argentyńska stacja polarna na Antarktydzie, otwarta 5 lutego 1979 roku.
Stacja powstała zamiast ewakuowanej w 1979 roku stacji Belgrano I. W latach 1980–1984 działała również stacja Belgrano III, jednak od 1984 roku Belgrano II jest jedyną argentyńską stacją polarną, będącą jednocześnie najdalej na południe wysuniętą argentyńską placówką naukową.
Leży u wybrzeży Morze Weddella, około 1300 km od bieguna południowego. Belgrano II jest całoroczną placówką naukową, zatrudniającą 21 osób.

</doc>
<doc id="1616545" url="https://pl.wikipedia.org/wiki?curid=1616545" title="ISO 22000">
ISO 22000



</doc>
<doc id="1616546" url="https://pl.wikipedia.org/wiki?curid=1616546" title="Jesiotr bałtycki">
Jesiotr bałtycki

Jesiotr bałtycki ("Acipenser oxyrinchus oxyrinchus") – duża, dwuśrodowiskowa, anadromiczna ryba jesiotrokształtna z rodziny jesiotrowatych (Acipenseridae) zasiedlająca zlewisko Morza Bałtyckiego. Ryba o niejasnej pozycji taksonomicznej, wcześniej uważana była za bałtycką populację jesiotra zachodniego ("Acipenser sturio"), obecnie jest uznawana za wschodnią populację występującego wzdłuż atlantyckich wybrzeży Ameryki Północnej jesiotra ostronosego ("Acipenser oxyrinchus"). 
W Morzu Bałtyckim jesiotr pojawił się nie wcześniej niż 7500 lat temu, około 500 lat po uformowaniu się Morza Litorynowego – dane genetyczne sugerują, że nastąpiło to około 4000–5000 lat temu. Z neolitu i wczesnego średniowiecza znane są udokumentowane dowody obecności tej ryby w basenie Morza Bałtyckiego – rysunki naskalne na półwyspie Besov Nos i pozostałości części kostnych jesiotra odkryte m.in. na terenie Wolina i Gdańska. Z badań wynika, że najwięcej jesiotrów łowiono w VIII wieku. Od tamtej pory liczebność populacji ciągle się zmniejszała. Na początku XX wieku nastąpił tak duży spadek liczebności populacji, że ryba straciła znaczenie gospodarcze. Częściowe zakazy połowów wprowadzono w 1918 na Pomorzu Zachodnim i w 1932 w dorzeczu Wisły. Od 1936 obowiązywał całkowity zakaz połowów, co nie uchroniło ryby przed wyginięciem. Ostatni znany egzemplarz złowiła załoga kutra poławiającego śledzie w 1996 w pobliżu estońskiej wyspy Muhu. Ryba miała długość 2,9 m i masę ciała 136 kg, jej wiek oceniono na 50 lat. Był to trzeci jesiotr złowiony w Bałtyku od 1992 roku.
Według Polskiej Czerwonej Księgi Zwierząt jesiotr bałtycki jest gatunkiem zanikłym w Polsce (kategoria EXP). Od lat 40. XX wieku nie stwierdzono obecności osobników młodocianych. Ostatnie osobniki notowano na terenie Polski w 1965 w dolnym biegu Wisły, w okolicach Chełmna oraz w ujściu Wisły w 1971, a prawdopodobnie ostatniego z populacji bałtyckiej złowiono w maju 1996 w Estonii. Od 1996 prowadzone są prace zmierzające do restytucji jesiotra w polskich wodach. Prace te koordynuje Instytut Rybactwa Śródlądowego w Olsztynie we współpracy z Instytutem Ekologii Wód i Rybactwa Śródlądowego w Berlinie w ramach Projektu Restytucji Ryb Wędrownych w Polsce. W ramach tych działań – pod koniec 2009 roku – wypuszczono do Zatoki Pomorskiej ponad 100 oznakowanych osobników jesiotra ostronosego o średniej długości ok. 1,2 m i masie powyżej 10 kg. W reintrodukcji wykorzystuje się jesiotry z St John River, które są genetycznie najbardziej zbliżone do wymarłych populacji jesiotrów bałtyckich.
Jesiotr bałtycki spędzał większość życia w Bałtyku. Na okres tarła wpływał wiosną do górnego biegu rzek (Wisła, Odra, Niemen, Dźwina i Newa). Był rybą długowieczną, późno dojrzewającą płciowo. Samce osiągały zdolność do rozrodu pomiędzy 12. a 15. rokiem życia, samice dwa do trzech lat później. Młode żywiły się zooplanktonem, później bezkręgowcami, a dorosłe zjadały mięczaki, skorupiaki i małe ryby.
Istotną cechą odróżniającą jesiotra bałtyckiego od innych jesiotrowatych spotykanych w polskich wodach jest masa ciała, która u dorosłych osobników jesiotra bałtyckiego znacznie przekracza 100 kg, w porównaniu do kilku kilogramów dla uciekinierów z hodowli – zwykle jesiotra syberyjskiego, rosyjskiego i ich mieszańców. Ubarwienie grzbietu zmienne – od ciemnooliwkowego do prawie czarnego, boki srebrzyste, brzuch prawie biały. Płytki kostne kontrastują z resztą ciała.

</doc>
<doc id="1616548" url="https://pl.wikipedia.org/wiki?curid=1616548" title="ANSI">
ANSI



</doc>
<doc id="1616550" url="https://pl.wikipedia.org/wiki?curid=1616550" title="Joseph Smith, Jr.">
Joseph Smith, Jr.



</doc>
<doc id="1616555" url="https://pl.wikipedia.org/wiki?curid=1616555" title="Port lotniczy Al-Burajmi">
Port lotniczy Al-Burajmi

Port lotniczy Al-Burajmi – międzynarodowy port lotniczy położony w mieście-oazie Al-Burajmi. Jest trzecim co do wielkości portem lotniczym Omanu.

</doc>
<doc id="1616557" url="https://pl.wikipedia.org/wiki?curid=1616557" title="Port lotniczy Moron">
Port lotniczy Moron



</doc>
<doc id="1616558" url="https://pl.wikipedia.org/wiki?curid=1616558" title="Granica austriacko-czeska">
Granica austriacko-czeska

Granica austriacko-czeska – granica państwowa pomiędzy Austrią a Czechami, istniejąca od podziału Czechosłowacji 1 stycznia 1993. Jest wewnętrzną granicą UE oraz strefy Schengen.
Kształtowanie się granicy.
Granica powstała po ogłoszeniu niepodległości przez Czechosłowację w 1918, w większości pokrywa się z granicą dawnego Królestwa Czeskiego i Moraw z krainami austriackimi - w trzech miejscach dokonano jednak niewielkich korekt na korzyść ówczesnej Czechosłowacji, motywując się głównie argumentami gospodarczymi (Valticko, Vitorazsko, Trójkąt dyjski). Rzeczywista granica etniczna biegła jednak dalej na północ, gdyż na terenach południowych Czech i Moraw mieszkała liczna społeczność niemiecka, którą wbrew własnej woli włączono do Czechosłowacji.
Przebieg granicy.
Granica zaczyna się na trójstyku ze Słowacją, pomiędzy miejscowościami Hohenau an der March (AUT) i Borský Svatý Jur (SVK). Biegnie na zachód i północny zachód i 15 km na wschód od miasta Třeboň zakręca na południe. Na wysokości miasta Gmünd granica skręca ponownie na zachód i biegnie do trójstyku z Niemcami, w okolicy miejscowości Neureichenau (DEU), Nová Pec (CZE) i Schwarzenberg am Böhmerwald (AUT).
Przejścia graniczne.
Przejścia graniczne zlikwidowano po przystąpieniu do strefy Schengen.

</doc>
<doc id="1616562" url="https://pl.wikipedia.org/wiki?curid=1616562" title="Paria (opera)">
Paria (opera)

Paria – ostatnie ukończone dzieło Stanisława Moniuszki, mające swoją premierę 11 grudnia 1869 roku w Teatrze Wielkim w Warszawie, na 3 lata przed śmiercią kompozytora. Libretto autorstwa Jana Chęcińskiego zostało oparte na motywach tragedii Casimira Delavigne'a pod tym samym tytułem.
Streszczenie.
Prolog
Rzecz się dzieje w Indiach, w Benaresie.
Nocą w poświęconym bogom gaju, zwycięski wódz Idamor zwierza się swemu powiernikowi Ratefowi z miłości do Neali - córki arcykapłana, naczelnika kasty braminów - Akebara.
Zwierzenia przerywa nieprzewidziany epizod: żołnierze Idamora gonią nędzarza pariasa, który wtargnął do gaju, bezczeszcząc to święte miejsce. Idamor ocala go przed śmiercią, uświadamiając sobie, że sam wyszedł z kasty pariasów.
Akt I
Neala przebywa z kapłankami w gaju. Po rozterkach wynikających z konfliktów jej kapłańskich powinności i ziemskiej miłości, oznajmia ukochanemu mężczyźnie o decyzji ojca, który zamierza zwolnić ją ze ślubów i wydać za mąż. Zakochani nie wiedzą jednak, kogo Akebar wybrał na męża swojej córki. W świątyni gromadzą się Braminowie, wśród których Akebar oskarża zagrażających ich potędze wojowników. Zapewnia też, że będzie stał na straży dominacji kasty kapłanów.
Zebrani wnoszą zawołania do bogów o opiekę, zaś obecna Neala obawia się o losy Idamora, który pojawia się w świątyni na wezwanie Arcykapłana. Akebar oznajmia młodemu wodzowi, który obronił kraj przed wrogiem, że z wyboru bogów przeznaczony jest na męża Neali.
Akt II
Idamor wyjawia ukochanej tajemnicę swego pochodzenia. Jest pariasem. Miłość bierze górę nad jej przerażeniem i pogardą. Neala po spotkaniu z ukochanym przybywa do kapłanek zdziwionych zatroskaniem przyszłej panny młodej. Neala rozpacza w samotności nad losem Idamora, w imię miłości chce dzielić jego los i tajemnicę. Ratef przekazuje Neali wiadomość o przybyciu na pół obłąkanego starca, który poszukuje Idamora. Neala poleca przyprowadzić starca i wezwać Idamora. Tajemniczym starcem okazuje się być, dopiero co uratowany przez Idamora, paria - Dżares, który w swym wybawicielu rozpoznaje swojego syna i usilnie nakłania go do powrotu w rodzinne strony.
Akt III
Rozpoczynają się uroczystości zaślubin nad świętą rzeką Ganges. Akebar wznosi modlitwę o powodzenie nowożeńców, rozpoczynają się weselne tańce. Obłąkany Dżares zakłóca radosny nastrój swoim wtargnięciem na miejsce uroczystości i jako parias domaga się, stosownie do panującego prawa - śmierci. Idamor rzuca się do stóp arcykapłana, prosząc o łaskę dla swojego ojca, ofiarując w zamian za jego życie - swoje własne.
Nie pomaga podjęta przez Dżaresa próba odwrócenia losu przez oświadczenie, że nie zna wojownika. Idamor wyjawia, że jest Parią i ginie z rąk nieprzejednanego Akebara. Wkraczająca na czele orszaku weselnego na miejsce zaślubin Neala, widząc martwego narzeczonego mdleje, Akebar wyraża swoją boleść w lamencie, Neala zaś odzyskawszy przytomność, postanawia odejść ze starcem, by z nim dzielić los po utracie Idamora, przeklęta przez ojca i braminów.
Muzyka.
W warstwie muzycznej można wyczuć nawiązania do Wagnera czy Chopina. Harmonicznie oraz instrumentacyjnie "Paria" jest najbardziej zróżnicowanym dziełem kompozytora. Orkiestra została poszerzona o tam-tam, gong, kontrafagot i klarnet basowy. Na przestrzeni opery wyróżnia się Uwertura, nazywana przez wielu najlepszym dziełem orkiestrowym Stanisława Moniuszki. Estetycznie, "Paria" bliższa jest operze włoskiej niż wypracowanemu przez lata polskiemu stylowi narodowemu ("Halka", "Straszny dwór"), choć nie brak w niej zwrotów stylistycznych charakterystycznych dla języka muzycznego znanego z poprzednich oper Moniuszki. Użycie gongu, tam-tamu oraz innych mniej typowych jak na tamte czasy instrumentów (klarnet basowy, kontrafagot), często także instrumentacja eksponująca instrumenty dęte drewniane i kotły, zwracają uwagę na indyjską tematykę dzieła.
Nagrania.
DUX 0686/0687 – "Paria" – Leszek Skrla – Dżares, Janusz Lewandowski – Akebar, Katarzyna Hołysz – Neala, Tomasz Kuk – Idamor, Andrzej Lampert – Ratef. Chór i Orkiestra Opery na Zamku w Szczecinie, Warcisław Kunc – dyrygent (jedyne kompletne nagranie opery)

</doc>
<doc id="1616563" url="https://pl.wikipedia.org/wiki?curid=1616563" title="Gromadkarze">
Gromadkarze

Gromadkarze – luterański ruch narodowo-religijny o charakterze pietystycznym wśród Mazurów zapoczątkowany w pierwszej połowie XIX wieku. Jego kres nastąpił po II wojnie światowej.
Geneza ruchu gromadkarskiego.
W XIX wieku, podobnie jak w innych Kościołach luterańskich, także w Ewangelickim Kościele Unii Staropruskiej w Prusach Wschodnich, zyskiwał zwolenników pietystyczny styl pobożności. Przyjmuje się, iż istotny wpływ na rozszerzanie się pietyzmu na tym terenie mieli osiedleni tam bracia salzburscy. Ta odmiana religijności protestanckiej przyjęła się wśród polskojęzycznych Mazurów, zaś w litewskiej części Prus wśród Litwinów.
Charakterystyka religijności.
Religijność pietystyczna na Mazurach w XIX i XX w. polegała w szczególności na gromadzeniu się niektórych wiernych urzędowego Kościoła pruskiego w małych grupach (często w prywatnych mieszkaniach), wspólnym czytaniu Biblii, modlitwie, śpiewie religijnym i prowadzeniu rozważań religijnych. Uczestnicy tych zgromadzeń „"głosili konieczność nawrócenia się, rozumianego jako odrodzenie w Duchu Świętym, które uzdalnia do wejścia we wspólnotę prawdziwie wierzących, czyli wybranych; elitarność ruchu dawała powód do oskarżeń o separatyzm religijny; praktyki i wierzenia religijne połączone były z nieuznawaniem skuteczności pomocy lekarskiej i nietroszczeniem się o wykształcenie dzieci i młodzieży; gromadkarzy ceniono natomiast za sumienne spełnianie obowiązków, pielęgnowanie ojczystej mowy i moralne życie; ich działalności sprzeciwiało się duchowieństwo ewangelickie, zwłaszcza w latach 80. XIX wieku"”. Istotnym rysem ich pobożności była abstynencja od alkoholu i innych używek. Gromadkarze wybierali spośród siebie własnych kaznodziejów. Nie wszyscy jednak uchylali się od posług duchownych pruskiego Kościoła państwowego. Gromadkarze prowadzili aktywną działalność misyjną, mającą na celu pozyskiwanie w ich szeregi kolejnych wiernych. Przyjmuje się, iż przed 1914 gromadkarzami była 1/4 Mazurów.
Istotną rolę dla umacniania tożsamości gromadkarzy miały następujące książki religijne:
Wśród czasopism gromadkarskich ważną rolę odgrywały miesięczniki:
Część gromadkarzy mazurskich skupiona była w formalnych stowarzyszeniach:
Aspekt narodowościowy.
Po Wiośnie Ludów, gdy zaczął się budzić duch narodowościowy w całej Europie, również Mazurzy poszukiwali swej tożsamości. Stąd zachowywali język polski, a także zwyczaje i ludowe obrzędy przyniesione przez pradziadów z Mazowsza. Chociaż głównym celem Staropruskiego Kościoła Unijnego było wzmocnienie władzy królewskiej w Królestwie Prus i uzależnienie feudalne chłopów od możnych, to również Kościół ten wystąpił w roli germanizatora osiadłej od wieków w Prusach Wschodnich ludności pochodzenia polskiego i litewskiego. Na całych Mazurach zaczęto rugować język polski z ewangelickich zborów i szkół podlegających władzom kościelnym. W miejsce pastorów, którzy nie chcieli nauczać po niemiecku (albo w ogóle nie znali tego języka) zaczęto sprowadzać z głębi Niemiec takich, którzy nie znali języka polskiego. Siłowe wprowadzanie języka niemieckiego w zborach i szkołach, gdzie dotąd obowiązywał język polski, wzbudziło oburzenie i przeciwdziałanie ludności Mazur. Jednocześnie prześladowano pastorów, którzy przeciwstawiali się germanizacji.
Ruch gromadkarski, obok wymiaru religijnego był więc zarazem formą protestu przeciwko germanizacji Mazurów, zarówno przez władze państwowe, jak i kościelne. Ten jego walor budził zainteresowanie ze strony przedstawicieli polskiego ruchu narodowego z terenu Królestwa Polskiego i innych ziem. Za polską identyfikację narodową gromadkarzy spotykały ustawiczne szykany ze strony władz niemieckich.
Od języka polskiego gromadkarzy odwodził na rzecz niemczyzny m.in. pietysta F. Grosskopf.
Główne ośrodki.
Działalność gromadkarzy koncentrowała się w miejscowościach Działdowo, Nidzica, Olsztynek, Ostróda, Pasym i Szczytno. Na skutek emigracji w głąb Niemiec w Westfalii znalazło się znaczące środowisko mazurskich gromadkarzy, zwłaszcza w Essen i okolicach Gelsenkirchen (w okresie międzywojennym żyło tam ok. 4000 Mazurów).
Gromadkarze litewscy.
Wśród Litwinów gromadkarze nosili miano „surinkimininker” („ludzie zgromadzenia”) lub „maldeninker” („modliciele”). „"Z czasem wytworzyły się i u gromadkarzy litewskich 2 nurty: ascetyczny »klimkenai« - od nazwiska kaznodziei Klimkusa Grigelaitisa (1750–1825), i mniej liczny, umiarkowany w ascetycznych praktykach »jurkunisskai« - od kaznodziei Jurkunassa; władze świeckie i kościelne uważały ich trwanie przy języku litewskim za separatyzm"”.
Grupy religijne z pobrzeża gromadkarstwa.
Wokół Augusta Chyty z Ciemnej Dąbrowy k. Szczytna powstała grupa chiliastów kojarzona z gromadkarzami, lecz w istocie od nich odrębna. Ze środowiska gromadkarskiego wiernych pozyskiwali przedstawiciele innych wyznań, a zwłaszcza baptyści, adwentyści i mormoni.
Losy w III Rzeszy i po II wojnie światowej.
Zdobycie władzy przez partię nazistowską spowodowało szykany wobec gromadkarzy, zwłaszcza ze względu na ich przywiązanie do języka polskiego oraz niezależność organizacyjną. Aresztowano czołowych działaczy tego ruchu. Przykładem przywódcy gromadkarskiego, skazanego za swą działalność przez władze hitlerowskie na śmierć, jest Reinhold Barcz.
Po wcieleniu po II wojnie światowej Mazur do Polski większość gromadkarzy przyłączyła się do Kościoła Ewangelicko-Metodystycznego lub Kościoła Ewangelicko-Augsburskiego. Do metodystów przekonał ich po wojnie ustrój Kościoła – podział na klasy i zbory oraz duża rola świeckich. Przypominało im to ich przedwojenne „gromadki”.

</doc>
<doc id="1616565" url="https://pl.wikipedia.org/wiki?curid=1616565" title="Metin 2">
Metin 2



</doc>
<doc id="1616566" url="https://pl.wikipedia.org/wiki?curid=1616566" title="ISO 26300">
ISO 26300



</doc>
<doc id="1616567" url="https://pl.wikipedia.org/wiki?curid=1616567" title="Julius Schmidt">
Julius Schmidt

Julius Schmidt (ur. ?, zm. 2 lipca 1944) – as lotnictwa niemieckiego Luftstreitkräfte z 15 potwierdzonymi zwycięstwami w I wojnie światowej.
Życiorys.
W 1916 roku służył w KG4, gdzie 12 maja odniósł swoje pierwsze zwycięstwo powietrzne. 3 kwietnia 1917 roku dołączył do Jagdstaffel 3. W eskadrze odniósł swoje wszystkie pozostałe zwycięstwa, ostatnie potwierdzone 11 września 1917 roku. 24 września podczas kolejnej walki powietrznej Julius Schmidt został zestrzelony i ciężko ranny. Po okresie leczenia został przydzielony do FEA 6, a później do Jagdstaffel 6. W eskadrze nie odniósł żadnego zwycięstwa.
Latał między innymi na samolotach Albatros D.V i Fokker D.VII.

</doc>
<doc id="1616568" url="https://pl.wikipedia.org/wiki?curid=1616568" title="Thomas Starski">
Thomas Starski



</doc>
<doc id="1616571" url="https://pl.wikipedia.org/wiki?curid=1616571" title="Zamek Biskupów Kamieńskich w Golczewie">
Zamek Biskupów Kamieńskich w Golczewie



</doc>
<doc id="1616573" url="https://pl.wikipedia.org/wiki?curid=1616573" title="Dario Franceschini">
Dario Franceschini

Dario Franceschini (ur. 19 października 1958 w Ferrarze) – włoski polityk, parlamentarzysta, w 2009 lider Partii Demokratycznej, w latach 2013–2018 i 2019–2022 minister.
Życiorys.
Ukończył studia prawnicze na Uniwersytecie w Ferrarze. Obronił magisterium na podstawie pracy z zakresu historii doktryn i instytucji politycznych. W 1985 rozpoczął własną praktykę adwokacką. Przez sześć lat był redaktorem dwumiesięcznika poświęconego dokumentacji prawnej. Został członkiem stowarzyszenia zajmującego się studiami i badaniami nad reformą instytucji demokratycznych i innowacji w służbie cywilnej.
Swoją działalność polityczną rozpoczynał w 1974, jeszcze w czasie nauki w szkole średniej. Założył wówczas chadeckie stowarzyszenie demokratycznych studentów (ASD). W okresie studiów był przedstawicielem studentów w radzie rektorskiej Uniwersytetu w Ferrarze. W tym też okresie wstąpił do Chrześcijańskiej Demokracji. W 1980 został wybrany na radnego miejskiego Ferrary. W wyborach lokalnych w 1985 i w 1990 przewodził chadekom w tym mieście, zdobywając największą liczbę głosów poparcia. W tym czasie publikował w kilku czasopismach w tym w „Nuova Politica”, „Il Confronto” oraz „La Discussione”.
W 1994, po rozłamie w DC, współtworzył ruch Cristiano Sociali. W 1995 z jego ramienia bez powodzenia ubiegał się o stanowisko burmistrza Ferrary, uzyskując około 20% głosów poparcia. Wkrótce przystąpił do Włoskiej Partii Ludowej (PPI), w latach 1997–1999 był zastępcą sekretarza krajowego tego ugrupowania. W drugim rządzie premiera Massima D’Alemy (od 1999 do 2000) oraz drugim rządzie premiera Giuliana Amato (od 2000 do 2001) zajmował stanowisko podsekretarza stanu ds. reform instytucjonalnych.
W 2000 należał do inicjatorów koalicji wyborczej Margherita (przekształconej dwa lata później w jednolitą partię). W wyborach parlamentarnych w 2001 wystartował jako jej reprezentant w ramach koalicji wyborczej Drzewo Oliwne. Uzyskał mandat do Izby Deputowanych XIV kadencji z okręgu Ferrara. Został również członkiem Zgromadzenia Parlamentarnego OBWE.
W wyborach parlamentarnych w 2006 skutecznie ubiegał się o reelekcję. W maju tego samego roku został wybrany na przewodniczącego klubu parlamentarnego Drzewa Oliwnego. W parlamencie XV kadencji wchodził w skład komisji ds. UE, był też członkiem włoskiej delegacji do zgromadzeń parlamentarnych Rady Europy i Unii Zachodnioeuropejskiej. 14 października 2007 został wiceprzewodniczącym nowo powstałej Partii Demokratycznej.
W przedterminowych wyborach w 2008 po raz trzeci uzyskał mandat poselski (do Izby Deputowanych XVI kadencji). Po rezygnacji Waltera Veltroniego ze stanowiska sekretarza Partii Demokratycznej Dario Franceschini 21 lutego 2009 został wybrany na jego następcę. Już 25 października tego samego roku zastąpił go Pier Luigi Bersani.
W 2013 i w 2018 Dario Franceschini uzyskiwał mandat poselski na XVII i XVIII kadencję.
27 kwietnia 2013 kandydat na premiera Enrico Letta ogłosił jego nominację na urząd ministra ds. kontaktów z parlamentem. Funkcję tę objął następnego dnia i pełnił ją do 22 lutego 2014. Tego samego dnia w nowo powołanym rządzie Mattea Renziego objął stanowisko ministra kultury. Utrzymał to stanowisko także w utworzonym 12 grudnia 2016 gabinecie, na czele którego stanął Paolo Gentiloni. 1 czerwca 2018 zakończył pełnienie funkcji rządowej.
5 września 2019 objął urząd ministra kultury i turystyki w nowo powołanym drugim rządzie Giuseppe Contego. Pozostał na tej funkcji również w utworzonym 13 lutego 2021 gabinecie Maria Draghiego (od marca 2021 jako minister kultury). Stanowisko rządowe zajmował do października 2022.
W tym samym roku został wybrany w skład Senatu XIX kadencji.
Wybrane publikacje.
Dario Francescini jest autorem licznych artykułów prasowych, a także kilku książek:

</doc>
<doc id="1616574" url="https://pl.wikipedia.org/wiki?curid=1616574" title="Annette Sikveland">
Annette Sikveland

Annette Sikveland (ur. 25 kwietnia 1972 w Stavanger) – norweska biathlonistka, brązowa medalistka igrzysk olimpijskich i sześciokrotna medalistka mistrzostw świata.
Kariera.
Pierwszy sukces w karierze osiągnęła w 1991 roku, startując na mistrzostwach świata juniorów w Galyatető. Wraz z koleżankami z reprezentacji zdobyła tam srebrny medal w sztafecie. Podczas rozgrywanych rok później mistrzostw świata juniorów w Canmore zwyciężyła w sztafecie, a w biegu indywidualnym była trzecia.
W Pucharze Świata zadebiutowała 19 grudnia 1991 roku w Hochfilzen, zajmując 23. miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 5 stycznia 1997 roku w Oberhofie, kończąc rywalizację w biegu pościgowym na trzeciej pozycji. Wyprzedziły ją tylko Magdalena Forsberg ze Szwecji i Niemka Simone Greiner-Petter-Memm. W kolejnych startach jeszcze trzy razy stawała na podium: 9 stycznia 1997 roku w Ruhpolding wygrała bieg indywidualny, 16 stycznia 1997 roku w Anterselvie w tej samej konkurencji była druga, a 5 marca 1998 roku w Pokljuce była trzecia w sprincie. Najlepsze wyniki osiągnęła w sezonie 1996/1997, kiedy zajęła ósme miejsce w klasyfikacji generalnej.
Podczas mistrzostw świata w Canmore w 1994 roku razem z Åse Idland, Ann-Elen Skjelbreid i Hildegunn Mikkelsplass zdobyła srebrny medal w biegu drużynowym. Na rozgrywanych rok później mistrzostwach świata w Anterselvie w tej samej konkurencji reprezentacja Norwegii w składzie: Elin Kristiansen, Annette Sikveland, Gunn Margit Andreassen i Ann-Elen Skjelbreid zdobyła złoty medal. Parę dni później Norweżki zdobyły też brązowy medal w sztafecie. Kolejne dwa medale zdobyła na rozgrywanych dwa lata później mistrzostwach świata w Osrblie. W biegu drużynowym razem z Liv Grete Skjelbreid, Gunn Margit Andreassen i Ann-Elen Skjelbreid ponownie zwyciężyła, a w sztafecie Norweżki w tym samym składzie były drugie. Ostatni medal w zawodach tego cyklu zdobyła na mistrzostwach świata w Pokljuce/Hochfilzen rok później, wspólnie z Hildegunn Mikkelsplass, Ann-Elen Skjelbreid i Liv Grete Skjelbreid zajmując drugie miejsce w biegu drużynowym.
W 1994 roku wystartowała na igrzyskach olimpijskich w Lillehammer, zajmując 22. miejsce w sprincie i czwarte w sztafecie. Brała też udział w rozgrywanych cztery lata później igrzyskach w Nagano, gdzie wywalczyła brązowy medal w sztafecie (skład: Ann Elen Skjelbreid, Annette Sikveland, Gunn Margit Andreassen i Liv Grete Skjelbreid). Zajęła tam także ósme miejsce w biegu indywidualnym i piętnaste w sprincie.

</doc>
<doc id="1616576" url="https://pl.wikipedia.org/wiki?curid=1616576" title="The Best Love... Ever!">
The Best Love... Ever!

The Best Love... Ever! – jest to 11. pozycja z cyklu składanek „The Best... Ever!”. Zawiera ona piosenki o miłości, które śpiewają artyści spoza Polski.
Album w Polsce uzyskał status platynowej płyty.

</doc>
<doc id="1616580" url="https://pl.wikipedia.org/wiki?curid=1616580" title="Kunrei-shiki Rōmaji">
Kunrei-shiki Rōmaji



</doc>
<doc id="1616586" url="https://pl.wikipedia.org/wiki?curid=1616586" title="Marin Aničić">
Marin Aničić

Marin Aničić (ur. 14 listopada 1989 w Mostarze) – bośniacki piłkarz narodowości chorwackiej grający na pozycji obrońcy w Konyasporze.
Kariera piłkarska.
Kariera klubowa.
W 2007 roku Aničić rozpoczął karierę piłkarską w klubie Zrinjski Mostar. W lutym 2014 roku przeszedł do FK Astana.
Kariera reprezentacyjna.
W latach 2009–2011 występował w młodzieżowej reprezentacji Bośni i Hercegowiny. 25 marca 2016 zadebiutował w seniorskiej reprezentacji Bośni i Hercegowiny w wygranym 3:0 meczu z Luksemburgiem.

</doc>
<doc id="1616587" url="https://pl.wikipedia.org/wiki?curid=1616587" title="Jon Mårdalen">
Jon Mårdalen

Jon Mårdalen (ur. 18 sierpnia 1895 w Tinn – zm. 5 grudnia 1977 tamże) – norweski biegacz narciarski, uczestnik Igrzysk Olimpijskich w Chamonix w 1924 roku. Startował na dystansach 18 i 50 km techniką klasyczną, zajmując 4 miejsca. Także w 1924 roku zajął trzecie miejsce w biegu na 50 km podczas zawodów Holmenkollen Ski Festival. Rok wcześniej został mistrzem kraju w biegu na 30 km stylem klasycznym.
Jego syn Kjetil Mårdalen reprezentował Norwegię w kombinacji norweskiej.

</doc>
<doc id="1616588" url="https://pl.wikipedia.org/wiki?curid=1616588" title="Marin Anicic">
Marin Anicic



</doc>
<doc id="1616592" url="https://pl.wikipedia.org/wiki?curid=1616592" title="TAPVR">
TAPVR



</doc>
<doc id="1616593" url="https://pl.wikipedia.org/wiki?curid=1616593" title="PVP">
PVP



</doc>
<doc id="1616596" url="https://pl.wikipedia.org/wiki?curid=1616596" title="Andrula Wasiliu">
Andrula Wasiliu

Andrula Wasiliu, gr. Ανδρούλλα Βασιλείου (ur. 30 listopada 1943 w miejscowości Ktima koło Pafos) – cypryjska polityk i prawniczka, w latach 1988–1993 pierwsza dama Cypru, parlamentarzystka, od 2008 do 2014 komisarz europejski.
Życiorys.
W latach 1961–1964 kształciła się w brytyjskiej szkole prawniczej Middle Temple (należącej do Inns of Court), następnie do 1966 studiowała stosunki międzynarodowe w Royal Institute of International Affairs. W latach 1968–1988 praktykowała w zawodzie prawnika, m.in. jako doradca ds. prawnych w Standard Chartered i w Bank of Cyprus. Zrezygnowała z aktywności zawodowej w 1988, gdy jej mąż Jorgos Wasiliu objął urząd prezydenta Cypru. Do 1993 pełniła obowiązki pierwszej damy. Jednocześnie działała społecznie, będąc m.in. przewodniczącą Światowej Federacji Stowarzyszeń ONZ (1991–1995) i przewodniczącą cypryjskiej sekcji WFUNA. Od 1996 do 2000 stała na czele cypryjskiego związku kobiet przedsiębiorców. Działała w europejskiej partii politycznej liberałów (m.in. jako jej wiceprzewodnicząca i przewodnicząca organizacji kobiecej).
W wyborach parlamentarnych w 1996 i 2001 uzyskiwała mandat posłanki do Izby Reprezentantów. Reprezentowała założone przez swojego męża ugrupowanie Zjednoczeni Demokraci.
Od kwietnia 2008 pełniła funkcję komisarza ds. zdrowia w pierwszej komisji José Manuela Barroso, na stanowisku tym zastąpiła Markosa Kiprianu. Pozostała także w powołanej w lutym 2010 drugiej komisji José Manuela Barroso, obejmując w niej obowiązki komisarza ds. edukacji, kultury, wielojęzyczności i młodzieży, które wykonywała do końca kadencji w 2014.

</doc>
<doc id="1616597" url="https://pl.wikipedia.org/wiki?curid=1616597" title="Granica liechtensteińsko-szwajcarska">
Granica liechtensteińsko-szwajcarska

Granica liechtensteińsko-szwajcarska – granica międzypaństwowa pomiędzy Księstwem Liechtensteinu a Konfederacją Szwajcarską o długości 41,2 km. Aktualny przebieg granicy obowiązuje od 15 sierpnia 1949 r., kiedy nastąpiła wymiana gruntów, podczas której Liechtenstein odstąpił na rzecz Szwajcarii niewielki fragment ziemi ze strategicznym wzgórzem Ellhorn, które Szwajcarzy chcieli wykorzystywać w celach militarnych.
Przebieg.
Granica rozpoczyna się u trójstyku z Austrią na szczycie Naafkopf i biegnie w kierunku zachodnim graniami najwyższych szczytów Liechtensteinu: Grauspitz, Falknis i Falknishorn. Następnie skręca na północny zachód w kierunku szczytu Mittlerspitz, na którym ponownie kieruje się na zachód. Dalej granica schodzi w dolinę, gdzie przecina ją kanał śródlądowy (Liechtensteiner Binnenkanal). Potem granica obiega wzgórze Ellhorn od północnej strony i dociera do Renu. Następnie granica biegnie środkiem koryta rzeki i dociera do trójstyku z Austrią w okolicach Sennwald i Ruggell.
Przejścia graniczne.
Swobodny przejazd przez granicę liechtensteińsko-szwajcarską jest możliwy od 1923 roku, kiedy zawarto unię celną. Kontrole celne na granicy powróciły w 2008 roku, kiedy Szwajcaria przystąpiła do strefy Schengen, jednak 3 lata później w 2011 roku Liechtenstein również stał się członkiem strefy Schengen i kontrole ponownie zostały zniesione.
Ruch samochodowy przez granicę jest możliwy w sześciu miejscach:
Dodatkowo przez granicę przechodzi linia kolejowa łącząca austriackie Feldkirch z szwajcarskim Buchs.

</doc>
<doc id="1616598" url="https://pl.wikipedia.org/wiki?curid=1616598" title="Wydarzenia czerwcowe">
Wydarzenia czerwcowe



</doc>
<doc id="1616599" url="https://pl.wikipedia.org/wiki?curid=1616599" title="Marcel Laponder">
Marcel Laponder

Marcel Laponder (ur. 23 maja 1978 w Pretoria) – brytyjski biathlonista. Zadebiutował w biathlonie w rozgrywkach Pucharu Europy w roku 2007.
Starty w Pucharze Świata rozpoczął zawodami w Hochfilzen w roku 2008 zajmując 106. miejsce w biegu indywidualnym. Jego najlepszy dotychczasowy wynik w Pucharze świata to 89. miejsce w biegu indywidualnym w Pjongczangu w sezonie 2008/09.
Na Mistrzostwach świata w roku 2008 w Östersund zajął 105. miejsce w sprincie. Na Mistrzostwach świata w roku 2009 w Pjongczangu zajął 89. miejsce w biegu indywidualnym.

</doc>
<doc id="1616603" url="https://pl.wikipedia.org/wiki?curid=1616603" title="Jan Reuchlin">
Jan Reuchlin



</doc>
<doc id="1616604" url="https://pl.wikipedia.org/wiki?curid=1616604" title="Bruno Gama">
Bruno Gama

Bruno Alexandre Vilela Gama (ur. 15 listopada 1987 w Vila Verde) – portugalski piłkarz, występujący na pozycji pomocnika.
Kariera piłkarska.
Kariera klubowa.
Wychowanek klubu SC Braga, w barwach którego zadebiutował w lidze w wieku 16 lat w meczu z União Leiria. Występował w klubach Sportingu Braga, FC Porto, Vitorii Setubal i Rio Ave FC. Od lata 2011 roku był zawodnikiem hiszpańskiego klubu Deportivo La Coruña. 17 sierpnia 2013 przeszedł do ukraińskiego Dnipra Dniepropetrowsk. 10 czerwca 2016 powrócił do Deportivo La Coruña. W lutym 2018 przeszedł do AD Alcorcón. 13 sierpnia 2018 przeniósł się do Arisu.
Kariera reprezentacyjna.
Od 2002 do 2010 roku bronił barw juniorskich reprezentacji różnych wiekowych grup oraz młodzieżowej reprezentacji Portugalii. Uczestnik Mistrzostw Świata U-20 rozgrywanych na boiskach Kanady.

</doc>
<doc id="1616605" url="https://pl.wikipedia.org/wiki?curid=1616605" title="Jogawasisztha">
Jogawasisztha

Jogawasisztha (sanskryt: योग-वासिष्ठ, trl. yoga-vāsiṣṭha, ang. Yoga Vasistha, właściwie yoga-vāsiṣṭha-rāmāyana) – bardzo obszerny (32 tysiące ślok) starożytny indyjski poemat filozoficzny napisany w sanskrycie.
Treść.
Napisana jest w formie dialogu pomiędzy młodym księciem Ramą a ryszim (mędrcem) Wasiszthą – jego guru (duchowym nauczycielem dharmy).
Stanowi ważne źródło informacji zarówno o systemie jogi, jak i adwajtawedanty.
Książka ta wykorzystuje starożytną metodę nauczania poprzez powtórki tej samej treści w różnych kontekstach oraz przedstawiania tego co nieznane poprzez toc co jest oczywiste.
Datowanie.
Według tradycji "Jogawasisztharamajana" przypisywana jest Walmikiemu, autorowi Ramajany, i traktowany jako dodatek do Ramajany. Jednak prawdopodobnie jest to znacznie późniejsze dzieło anonimowego autora, powstałe zapewne w IX–XII w.
Surendranath Dasgupta datuje ten utwór nieco wcześniej (przełom VII i VIII w.), argumentując, że zawiera zwrotki z Kalidasy (V w.), ogólnie rzecz biorąc jest braministyczną adaptacją dojrzałego idealizmu buddyjskiego, lecz z drugiej strony w ogóle nie zawiera odniesień ani do Śankary, ani do Gaudapady, a zatem musi to być dzieło od nich wcześniejsze.
Doktryna.
Nauczanie Wasiszty to dźńanajoga, bazujące na doktrynie adwajtawedanty. Droga uczniostwa podzielona jest na siedem etapów bhumi. Osiągnięcie celu oznacza zrealizowanie mistycznego stanu turijaga.

</doc>
<doc id="1616606" url="https://pl.wikipedia.org/wiki?curid=1616606" title="Granica austriacko-liechtensteińska">
Granica austriacko-liechtensteińska

Granica austriacko-liechtensteińska – granica międzypaństwowa pomiędzy Księstwem Liechtensteinu a Republiką Austrii o długości 36,7 km. Aktualny jej przebieg został przyjęty 20 lipca 1960 roku i uległ niewielkiej korekcie 28 grudnia 2006 roku, kiedy rząd Liechtensteinu sprecyzował bieg granicy Księstwa.
Przebieg.
Granica rozpoczyna się u trójstyku ze Szwajcarią na szczycie Naafkopf i biegnie w kierunku północnym do grani szczytu Gorfion, gdzie skręca na wschód. Po dwóch kilometrach ponownie kieruje się na północ i przebiega niezamieszkanymi graniami kolejnych alpejskich szczytów: Ochsenkopf, Scheienkopf i Galinakopf. Na ostatnim szczycie granica skręca na zachód w kierunku szczytu Garsellikopf. Tu przecina ją rzeka Samina. Dalej kieruje się na północ wzdłuż gór: Drei Schwestern, Sattelspitz i Saroja. Następnie granica schodzi na niższe tereny i przebiega w okolicy miejscowości: Schaanwald i Feldkirch (dzielnica Tisis). Biegnie dalej w kierunku północno-wschodnim do podnóży wzgórza Eschnerberg, gdzie zakręca na północny zachód, by po ok. 3 km ponownie skierować się na północny wschód w stronę Renu, gdzie kończy się drugim trójstykiem ze Szwajcarią, który stanowi najdalej wysunięty na zachód punkt Austrii i najdalej wysunięty na północ (a jednocześnie najniżej położony) punkt Liechtensteinu.
Przejścia graniczne.
19 grudnia 2011 roku Liechtenstein przystąpił do strefy Schengen w związku z czym wszystkie przejścia graniczne dla ruchu osobowego zostały zamknięte. Granicę przecinają cztery drogi samochodowe o utwardzonej nawierzchni:
Jedynie ostatnią z wymienionych dróg odbywać się może transport towarowy, ponieważ tylko tam odbywa się kontrola celna, którą od strony Liechtensteinu zapewnia szwajcarska straż graniczna.
Ponadto granice przecina linia kolejowa łącząca austriackie Feldkirch ze szwajcarskim Buchs.

</doc>
<doc id="1616607" url="https://pl.wikipedia.org/wiki?curid=1616607" title="Aleksander Titz">
Aleksander Titz

Aleksander Titz (ur. 1814 w Kołbajowicach koło Sambora, zm. 25 kwietnia 1856 we Lwowie) – polski malarz i litograf.
Nauki pobierał we Lwowie, gdzie odbywał uniwersyteckie studia filozoficzne i prawnicze; jednocześnie pobierał lekcje malarstwa, umiejętności w tej dziedzinie pogłębiając następnie na studiach zagranicznych we Francji. Przez kilka lat pracował jako nauczyciel rysunków w Bordeaux. W 1848 powrócił do Lwowa, gdzie do końca życia zajmował się malarstwem i w mniejszym zakresie litografią.
Malował portrety, krajobrazy, także miniatury. Jako litograf miał w dorobku portrety znanych lwowian, m.in. braci Apolinarego i Antoniego Kątskich, przyrodnika Aleksandra Zawadzkiego, prawnika Ludwika Biegelmayera. W znanym lwowskim zakładzie litograficznym Pillerów tłoczył widok Lwowa oraz pięć widoków Truskawca (1854).

</doc>
<doc id="1616608" url="https://pl.wikipedia.org/wiki?curid=1616608" title="Lindemans Aalst">
Lindemans Aalst

Lindemans Aalst – belgijski męski klub siatkarski z siedzibą w Aalst. Klub występuje w rozgrywkach Volleyliga. Większość czasu klub nazywał się VC Euphony Asse – Lennik. W 2016 roku klub poddał się zmianie, ponieważ hala sportowa Sportcomplex Molenbos została rozebrana i nosi nazwę Lindemans Aalst.
Sukcesy.
Mistrzostwo Belgii:
Puchar Belgii:
Superpuchar Belgii:
Kadra.
Sezon 2021/2022
Sezon 2020/2021
Sezon 2019/2020
Sezon 2018/2019
Sezon 2017/2018
Sezon 2016/2017
Sezon 2015/2016
Sezon 2014/2015
Sezon 2013/2014

</doc>
<doc id="1616609" url="https://pl.wikipedia.org/wiki?curid=1616609" title="Czarna księga cenzury PRL">
Czarna księga cenzury PRL

Czarna księga cenzury PRL – książka napisana przez Tomasza Strzyżewskiego. Pierwsze wydanie opublikowano w Londynie w 1977 roku w wydawnictwie Aneks.
W 2015 r. Strzyżewski opublikował poprzez Wydawnictwo Prohibita nowe wydanie zatytułowane „Wielka księga cenzury PRL w dokumentach”.
"Czarna księga..." zawiera materiały i dokumenty cenzury z okresu PRL oraz ręcznie przepisywane fragmenty najważniejszego jej dokumentu – zbioru instrukcji, mieszczącego się w „Książce Zapisów i Zaleceń Głównego Urzędu Kontroli Prasy, Publikacji i Widowisk w Warszawie”, zwanej przez niektórych „biblią cenzorską”.
Zbieranie materiałów do "Księgi".
Tomasz Strzyżewski zajmował się tym przez 18 miesięcy – praktycznie przez cały okres swego pobytu i pracy w krakowskiej delegaturze GUKPPiW od sierpnia 1975 r. do lutego 1977 r.
Kontrolowano przestrzeganie zasad interpretacyjnej i merytorycznej adekwatności w posługiwaniu się kryteriami cenzury, której dziennikarze i publicyści poddawali siebie samych (autocenzura), jak również tej, którą na terytorium całego kraju stosowały redakcje (cenzura redakcyjna).
Dla zapewnienia sporządzanemu zbiorowi maksimum reprezentatywności, Strzyżewski podporządkował selekcję dokumentów pewnej, z konieczności dość skomplikowanej, koncepcji. Obrał sobie w tym celu cztery kryteria selekcji, aby tak czytelnicy mogli wyrobić sobie na ich podstawie właściwy pogląd na mechanizmy oraz na sens funkcjonowania cenzury w mediach totalitarnego państwa, którym była PRL.
Kryteria te to:
Problem wzajemnego dopasowywania powyższych kryteriów komplikował się z powodu upływu czasu, w miarę którego Strzyżewski sukcesywnie musiał dostosowywać aktualną listę dokumentów do zmieniającej się sytuacji politycznej – tak w kraju, jak i za granicą. Z niektórych musiał rezygnować, by zastępować je innymi, odnoszącymi się do nowych, ważniejszych wydarzeń politycznych (np. konferencji KBWE w Helsinkach, wydarzeń czerwcowych, obchodów 200-lecia niepodległości USA czy zmian w konstytucji). Niemałym utrudnieniem była też świadomość zagrożenia w razie wykrycia jego działalności.
Wywóz dokumentów.
Selekcja dokumentów była nieunikniona również i z tego względu, że gotowy ich komplet zmieścić się musiał w gabarytach pakunku, który Strzyżewski zaplanował przemycić pod ubraniem. Przez cały czas, jaki pozostał mu do dyspozycji – tak długi, jak długo trwać miało oczekiwanie na paszport – pozorować musiał sumienne wykonywanie obowiązków służbowych. Inaczej nie udałoby mu się doprowadzić tej pracy do pomyślnego końca.
Strzyżewski ostatni dyżur poprzedzający urlop pełnił z 9 na 10 marca 1977 roku, do godz. 1.30. Ruszył bez zwłoki w drogę. Około południa wyleciał do Warszawy, aby następnie dojechać pociągiem do Świnoujścia. Przez kontrolę celną przeszedł w marynarce i rozpiętym płaszczu, z materiałami przytwierdzonymi do pleców. Wsiadł na prom do Szwecji.
Materiały okazały się na tyle rewolucyjne w swej treści, że początkowo nie wierzono w ich autentyczność.
Ostatecznie w 1977 opublikował wywiezione dokumenty w książce zatytułowanej "Czarna księga cenzury PRL", wydanej przez wydawnictwo Aneks, które wkrótce okazać się miało rzecznikiem wrogiego mu środowiska politycznego. Będąc posądzonym o chęć zysku Strzyżewski kategorycznie zrzekł się wszelkich honorariów za polskie wydanie publikowane przez Aneks.
Prawdopodobnie z uwagi na jego introwertyczny charakter środowisko polonijne były mu nieufne uważając go za osobę niepewną, a nawet za nasłanego agenta, podczas gdy to właśnie wobec niego prowadzono dochodzenie, podsłuchiwano rozmowy i śledzono w Szwecji.
Reakcja na "Czarną księgę cenzury".
Służba Bezpieczeństwa wyrażała zaniepokojenie rozwojem wydarzeń obawiając się wykorzystania tych dokumentów przez „reakcyjną prasę zachodnią”.
Lektura książki wywołała poruszenie u znanych ludzi pióra ówczesnej Polski. Stefan Kisielewski w swojej książce "Dzienniki" tak napisał:
Władysław Bartoszewski i Andrzej Szczypiorski dostarczyli do sekretariatu premiera list „apelujący o zreformowanie zasad działania urzędu” powodującego „zubożenie życia duchowego, zahamowanie rozwoju nauki i kultury”, podpisany przez czternaście osób, w tym Jana Parandowskiego. Dalsze protesty ogłosiły zarządy Polskiego Towarzystwa Filozoficznego oraz Polskiego Towarzystwa Socjologicznego, a 162. Konferencja Episkopatu wyraziła dezaprobatę.
Poruszona była również strona państwowa. Odchodzący minister kultury i sztuki Józef Tejchma nazwał Księgę „dokumentem hańby”. Mieczysław Rakowski (ówczesny redaktor naczelny tygodnika „Polityka”) udał się na skargę do członka Komitetu Centralnego Edwarda Babiucha.
W rezultacie na polecenie premiera Piotra Jaroszewicza rzecznik prasowy rządu Włodzimierz Janiurek wraz z szefem GUKPPiW St. Kosickim dokonali przeglądu wytycznych, usuwając około 70% zapisów z ówcześnie obowiązującej wersji księgi cenzorskiej.
Po latach, redaktor naczelny „Aneksu” Eugeniusz Smolar powiedział:
W sierpniu 1980 roku na terenie Stoczni Gdańskiej kolportowano egzemplarze Księgi. Problem został też poruszony przez stoczniowców ze Szczecina – punkt 21. ich porozumienia z władzą przewidywał ograniczenie działania GUKPPiW.
W XXI wieku.
W 2009 miało ukazać się nakładem Narodowego Centrum Kultury nowe, poprawione i uzupełnione wydanie "Czarnej księgi cenzury PRL". Pomimo praktycznie zakończonych prac nad książką wydawca zakwestionował treść przedmowy napisanej przez Strzyżewskiego, który uznał takie postępowanie za formę cenzury i nie zgodził się na ingerencje w tekście. W rezultacie przedsięwzięcie pod patronatem ministra kultury i dziedzictwa narodowego nie doszło do skutku i druk książki został oficjalnie odwołany.
Po kolejnych sześciu latach, w 2015 Strzyżewski własnymi staraniami opublikował nowe wydanie zatytułowane „Wielka księga cenzury PRL w dokumentach”, poprzez Wydawnictwo Prohibita. Książkę opatrzono kilkoma wypowiedziami:
Jedyne zachowane oryginalne „Książki zapisów i zaleceń cenzorskich” zachowały się w Archiwum Państwowym w Gdańsku. Książki zaleceń wraz z innymi tajnymi dokumentami przekazał do Archiwum Kazimierz Rosadziński – były dyrektor gdańskiej cenzury, który w ten sposób zaprotestował przeciwko represjom władz w 1968 r.

</doc>
<doc id="1616610" url="https://pl.wikipedia.org/wiki?curid=1616610" title="Biblia cenzorska">
Biblia cenzorska



</doc>
<doc id="1616611" url="https://pl.wikipedia.org/wiki?curid=1616611" title="ISO/IEC 2022">
ISO/IEC 2022

ISO 2022 formalnie ISO/IEC 2022 – standard ISO kodowania znaków "—" odpowiednikiem normy ECMA ECMA-35, standardu ANSI X3.41 i japońskiej normy przemysłowej JIS X 0202. Pochodzi z 1971 roku, ostatnio został zmieniony w 1994 roku. 
Schemat kodowania ISO/IEC 2022 jest zazwyczaj schematem kodowania znaków o zmiennej długości, który wykorzystuje jeden lub więcej bajtów lub dwa bajty na znak.
Zestawy kodów w ISO 2022:

</doc>
<doc id="1616612" url="https://pl.wikipedia.org/wiki?curid=1616612" title="Vila Maior">
Vila Maior

2 miejscowości w Portugalii:

</doc>
<doc id="1616613" url="https://pl.wikipedia.org/wiki?curid=1616613" title="ISO 2022">
ISO 2022



</doc>
<doc id="1616614" url="https://pl.wikipedia.org/wiki?curid=1616614" title="Savannah Gold">
Savannah Gold

Savannah Gold (ur. 29 października 1984 w Yorkshire, zm. 17 października 2011 tamże) – brytyjska aktorka pornograficzna.
Życiorys.
Urodziła się w Yorkshire w Anglii. W wieku 19 lat Savanhah rozpoczęła karierę w branży porno. Pracowała również jako dziewczyna do towarzystwa w Londynie, po podpisaniu wyłącznej umowy z agencją Bluebird, z czasem jednak zerwała kontrakt. W 2007 roku przyjechała do Stanów Zjednoczonych i postanowiła zostać na czas nieokreślony w Los Angeles.
Brała udział głównie w filmowych produkcjach brytyjskich i amerykańskich takich firm jak: Hustler, BangBros, Anabolic, Brazzers, Reality Kings, Evil Angel, New Sensations, Digital Sin czy Red Light District.
Savanah występowała też w programach telewizyjnych w Anglii i Stanach Zjednoczonych. Przeprowadzała także demonstracje w radiu. W wywiadzie dla Bang Bros powiedziała: „"Jestem dziką dziewczyną, uwielbiam imprezy, ale w tym samym czasie lubię szampana w niedzielę na plaży"”.
17 listopada 2006 roku w Hammersmith Palais w dzielnicy Londynu Hammersmith została uhonorowana nagrodą BGAFD (British Girls Adult Film Database) w kategorii „Najlepsza kobieta w brytyjskich filmach dla dorosłych”.
Wzięła udział w serialu dokumentalnym "The Dark Side of Porn" (2006) Davida Clewsa, a także pojawiła się w komediach: "SSI: Sex Squad Investigation" (2006) jako Jessica Shrub i "From Hollywood to Hollywood" (2010) jako dziewczyna w telewizji.
Przez krótki czas była mężatką z aktorem porno Dannym Mountainem, z którym brała udział w scenach seksu w "Fetish Desires 4" (2006) i "World Cups" (2006).
W lipcu 2010 brytyjska gazeta "The Sun" poinformowała, że Savanna Gold w swoim mieszkaniu w Londynie została zaatakowana przez, Shohidula Islama, bukmachera z fałszywą bronią, który próbował ją obrabować. Napastnik próbował ją udusić, zadając jej głęboką ranę w gardle. Pomoc przyszła dzięki sąsiadom, którzy, zaniepokojeni wrzaskiem, wezwali policję. Gold została znaleziona w kałuży krwi, naga, na podłodze domu i natychmiast przetransportowana do szpitala. Gold spędziła kilka miesięcy w Hiszpanii. Mężczyzna, po przyznaniu się, że wszedł do jej domu z wyłącznym zamiarem dokonania rabunku, został skazany na osiem lat więzienia.
Zmarła 1 października 2011 roku w Yorkshire z powodu tętniaka mózgu w wieku 26 lat.

</doc>
<doc id="1616616" url="https://pl.wikipedia.org/wiki?curid=1616616" title="Samina (rzeka)">
Samina (rzeka)

Samina – rzeka w Austrii i Liechtensteinie, lewy dopływ Ill.
Rzeka rozpoczyna się na stokach alpejskich szczytów Naafkopf i Grauspitz, gdzie skupiają się wody kilku spływów. Na odcinku źródłowym nazywana jest "Välunerbach" od nazwy doliny, którą płynie – Väluna. Przyjmuje wiele okresowych dopływów ze zboczy gór Augstenberg, Silberhorn, Nospitz, Rappastein i Godlochspitz. 
Po kilku kilometrach potok dopływa do osady Steg, należącej do gminy Triesenberg. Tam powstały na rzece dwa sztuczne zbiorniki. Pierwszy z nich, położony na wysokości 1300 m n.p.m. – Gänglesee jest stawem sedymentacyjnym i zbiera nadmiar osadów dennych, natomiast drugi położony na wysokości 1296 m n.p.m. – Stausee Steg gromadzi wodę dla elektrowni szczytowo-pompowej Samina. Tuż za drugim zbiornikiem do Saminy uchodzi potok "Malbunbach", niosący wodę z okolic osady Malbun. 
Następnie rzeka płynie na północny wschód malowniczą doliną nazywaną "Saminatal". Pomiędzy szczytami Garsellikopf i Galinakopf rzeka po 12,96 km przecina granicę austriacko-liechtensteińską. Kolejne 9,22 km Samina biegnie już na terytorium Austrii. Tuż przy granicy zbocza doliny są objęte ochroną w postaci rezerwatu przyrody "Spirkenwälder Saminatal". Dalej rzeka przepływa między zabudowaniami austriackiego miasta Frastanz, aby ostatecznie wpaść do rzeki Ill – prawego dopływu Renu.
Samina jest najdłuższą rzeką, której źródła znajdują się w Liechtensteinie i drugą najdłuższą przepływającą przez terytorium tego Księstwa (po Renie).

</doc>
<doc id="1616617" url="https://pl.wikipedia.org/wiki?curid=1616617" title="Stany i kasty w Indiach">
Stany i kasty w Indiach

Stany i kasty w Indiach – system zamkniętych, endogamicznych grup społecznych w Indiach, do których przynależność jest dziedziczna.
Na Zachodzie do tej pory pokutuje szereg nieporozumień dotyczących indyjskiego systemu kastowego, przede wszystkim ze względu na mylenie dwóch pojęć typowych dla hinduizmu:
Podczas gdy system początkowo trzech, później czterech warn, "ćaturwanja" był być może rzeczywistością społeczną w zamierzchłej starożytności wśród indoeuropejskich Ariów, a w późniejszym okresie li tylko postulatem niektórych prawodawców hinduskich, nigdy w pełni nie zrealizowanym, to pojęcie kasty zawsze było podstawową kategorią społeczną, nawet obecnie pomimo prawnego zniesienia systemu kastowego po uzyskaniu przez Indie niepodległości w 1947 roku. Druga przyczyna zamętu to powszechne poza Indiami zakładanie ekonomicznego uprzywilejowania pewnych kast, wiążące się z uciskiem innych, co zupełnie nie odpowiada realiom społecznym.
W indyjskim systemie kastowym wyróżniono ok. 3 tys. kast i podkast.
Przynależność do kasty.
Zgodnie z rozumieniem samego słowa "dźati" przynależność do danej kasty następuje automatycznie przez urodzenie, stąd Hindusi mówiący po angielsku często tłumaczą "dźati" na angielskie „race” (rasa). Przynależności do kasty nie można uzyskać ani przez małżeństwo (kasta jest grupą endogamiczną), ani przez zasługi czy wzbogacenie się (kasta nie ma nic wspólnego ze statusem ekonomicznym). Endogamiczność grupy często związana jest z konkretną profesją, niekiedy także z pochodzeniem etnicznym lub afiliacją religijną. Nazwisko bardzo często stanowi nazwa kasty, np. Gandhi (sprzedawca perfum), Dhobi (pracz), Dikshitar (bramin świątyni Chidambaram w Tamilnadu), Tamang (członek plemienia Tamangów w Nepalu).
Hierarchia wśród kast.
System kast w zasadzie nie jest hierarchiczny, podział na kasty „lepsze” czy „gorsze” polega wyłącznie na bardzo żywotnym w hinduizmie pojęciu czystości i nieczystości. Może polegać na subiektywnym odczuciu własnej kasty jako bardziej „czystej” () niż inne – zdarza się to często również wśród braminów, z których niektóre grupy unikają małżeństw i wspólnego spożywania posiłków z członkami innych podgrup bramińskich, chociaż nie są one zabronione przez tradycyjne zakazy Manusmryti. Często poczucie „nieczystości” związane jest z wykonywanym zawodem, wiążącym się z przekroczeniem różnych tabu. Za nieczysty uchodzi kontakt ze zwłokami ludzkimi i zwierzęcymi, krwią, ekskrementami, nawet potem innych osób. Tak więc posługacze palący zwłoki na śmaśanach, czyściciele latryn czy rzeźnicy i garbarze uważani są za najbardziej nieczystych i wykluczeni poza społeczeństwo, stąd ich angielska nazwa "outcasts". Nieco mniejszy stopień „nieczystości” cechuje np. szewców (kontakt ze skórą zwierzęcą i nogami ludzkimi) czy praczy (kontakt z brudną odzieżą). Poza tymi skrajnymi przypadkami większość kast uchodzi za „w miarę czyste” i tabu w praktyce dotyczy tylko najbardziej intymnych kontaktów (małżeństwo czy ogólnie kontakty seksualne) oraz spraw związanych z pożywieniem. Ogólna zasada dotyczy zakazu przyjmowania wody i potraw gotowanych od osób z kast „mniej czystych” niż własna. W konsekwencji bardzo często się zdarza, że kucharzami w restauracjach są bramini, uważani za najbardziej czystych. Środowiska bardziej ortodoksyjne zwracają również uwagę na to, z kim jedzą (ang. "interdining").
Status prawny we współczesnych Indiach.
System został zniesiony w 1947 roku, co w 1950 roku uwzględniono w konstytucji. Pomimo tego jest on powszechnie uznanawany, szczególnie wśród mieszkańców wsi.
Stosuje się też terminy:
Dla wskazanych grup wprowadzono gwarancje miejsc w administracji i szkolnictwie.
Partie niższych kast.
Partie polityczne reprezentujące indyjskie niższe kasty:
"Pozakastowcy".
Wykluczeni poza system ortodoksyjnego hinduizmu, na przykład w następstwie zaniechania obowiązków religijnych i społecznych wynikających z warny i dźati, postrzegani są jako istoty nie podlegające prawu karmy, czyli nie posiadający potencjału dla reinkarnowania w kolejnym ciele po śmierci.
Podział warn na kasty.
Już w starożytności tradycyjny system czterech warn stanowiący idealny wzorzec społeczeństwa zupełnie nie odpowiadał rzeczywistości społecznej i w związku z tym szereg prawodawców, również najsłynniejszy z nich, Manu, próbowało przypisać istniejące kasty do postulowanych warn, biorąc pod uwagę wykonywaną profesję. Powiązania takie różniły się w zależności od tekstu i epoki, gdyż kasty również ewoluowały, rozpadały się na podkasty ze względu na oddalenie geograficzne lub zmianę zawodu. Poniżej podano przykład tego rodzaju klasyfikacji, który jednakże nie jest ani wyczerpujący, ani autorytatywny, ma służyć jedynie jako ilustracja systemu. Dla przykładu: bramini (stanowiący jedną warnę) podzieleni są w rzeczywistości na wiele różnorodnych kast o odmiennych tradycjach i zwyczajach.

</doc>
<doc id="1616618" url="https://pl.wikipedia.org/wiki?curid=1616618" title="Safari (album)">
Safari (album)

Safari jest siedemnastym albumem Lorenzo Jovanottiego.
Płyta.
Płyta jest zadedykowana zaginionemu bratu artysty. Została wydana 18 stycznia 2008 roku w czterech różnych wersjach: CD z 12 utworami, luksusowym wydaniem CD z 15 utworami (zawiera także płytę DVD z dodatkową dokumentacją), w wersji do ściągnięcia przez iTunes z 14 utworami oraz wersji na pamięci USB 1GB.
Singiel "A te" osiągnął niesamowity sukces i utrzymywał się na włoskiej liście przebojów na pierwszych trzech miejscach przez 25 tygodni z rzędu (przez 8 tygodni na pierwszym miejscu).
Album sprzedał się w ponad 550 000 egzemplarzach tylko w samych Włoszech.

</doc>
<doc id="1616619" url="https://pl.wikipedia.org/wiki?curid=1616619" title="Johann Gottfried Bernhard Bach">
Johann Gottfried Bernhard Bach

Johann Gottfried Bernhard Bach (ur. 11 maja 1715 w Weimarze, zm. 27 maja 1739 w Jenie) – niemiecki organista, syn Johanna Sebastiana Bacha i Marii Barbary Bach.
Był uczniem swojego ojca. Jako organista działał w latach 1735–1736 w Mühlhausen/Thüringen oraz 1737–1738 w Sangerhausen.
W 1738 porzucił karierę muzyczną i udał się do Jeny, gdzie na miejscowym uniwersytecie rozpoczął studia prawnicze. Nawiązał kontakt ze stryjem Johannem Nikolausem Bachem. Zmarł nagle na wysoką gorączkę, w roku 1739.

</doc>
<doc id="1616620" url="https://pl.wikipedia.org/wiki?curid=1616620" title="HMS Reaper (1943)">
HMS Reaper (1943)

HMS Reaper – lotniskowiec eskortowy typu "Bogue" marynarki brytyjskiej (Royal Navy) z okresu II wojny światowej. Wypożyczony od USA, gdzie na etapie budowy nosił nazwę USS Winjah (CVE-54) (początkowo AVG-54, ostatecznie ACV-54)
Stępkę okrętu położono 5 czerwca 1943 w Tacoma w stoczni Seattle-Tacoma Shipbuilding, jako USS "Winjah" (AVG-54). Został przeznaczony dla Wielkiej Brytanii w ramach umowy lend-lease 23 czerwca, a 15 lipca oznaczenie zmieniono na CVE-54. Zwodowany 22 listopada 1943, wszedł do brytyjskiej służby 18 lutego 1944.
Przemianowany na HMS Reaper (D82) lotniskowiec operował w składzie Royal Navy przez resztę II wojny światowej. 
Po dotarciu do Norfolk 13 maja 1946 "Reaper" został wycofany ze służby 20 maja i wrócił do rządu amerykańskiego. Zatwierdzony do rozdysponowania 14 czerwca, "Winjah" został skreślony z rejestrów floty 8 lipca, przerobiony na jednostkę handlową i sprzedany Waterman Steamship Company z Mobile 12 lutego 1947 jako MV "South Africa Star". 
Jednostka została zezłomowana w Nikara (Japonia) w maju 1967.

</doc>
<doc id="1616621" url="https://pl.wikipedia.org/wiki?curid=1616621" title="Helene Thurner">
Helene Thurner

Helene "Leni" Thurner-Bullock (ur. 12 sierpnia 1938 w Zams) – austriacka saneczkarka klubu RV Hallten, brązowa medalistka zimowych igrzysk olimpijskich w Innsbrucku. Na mistrzostwach świata wywalczyła trzy medale: jeden srebrny i dwa brązowe. W 1962 roku została wicemistrzynią Europy.
W 1996 roku została odznaczona Odznaką Honorową za Zasługi dla Republiki Austrii.

</doc>
<doc id="1616624" url="https://pl.wikipedia.org/wiki?curid=1616624" title="Meliponini">
Meliponini



</doc>
<doc id="1616625" url="https://pl.wikipedia.org/wiki?curid=1616625" title="USS Winjah (CVE-54)">
USS Winjah (CVE-54)



</doc>
<doc id="1616626" url="https://pl.wikipedia.org/wiki?curid=1616626" title="USS Winjah (ACV-54)">
USS Winjah (ACV-54)



</doc>
<doc id="1616627" url="https://pl.wikipedia.org/wiki?curid=1616627" title="USS Winjah (AVG-54)">
USS Winjah (AVG-54)



</doc>
<doc id="1616628" url="https://pl.wikipedia.org/wiki?curid=1616628" title="USS Winjah">
USS Winjah



</doc>
<doc id="1616632" url="https://pl.wikipedia.org/wiki?curid=1616632" title="Generał – zamach na Gibraltarze">
Generał – zamach na Gibraltarze

Generał – zamach na Gibraltarze – polski film historyczny z 2009 roku w reżyserii Anny Jadowskiej. Film jest kinową wersją czteroodcinkowego serialu telewizyjnego pt. "Generał".
Fabuła.
Film jest subiektywną wizją ostatnich dni życia generała Władysława Sikorskiego i katastrofy w Gibraltarze.

</doc>
<doc id="1616633" url="https://pl.wikipedia.org/wiki?curid=1616633" title="Dolina Tamar">
Dolina Tamar

Dolina Tamar – dolina położona w północnej Tasmanii, przepływa przez nią rzeka Tamar. W dolinie położone jest miasto Launceston. Zlokalizowanych jest tu ponad 20 winnic, w których uprawiane są głównie winogrona odmian pinot noir i chardonnay.

</doc>
<doc id="1616637" url="https://pl.wikipedia.org/wiki?curid=1616637" title="Alanda Scott">
Alanda Scott

Alanda Scott (ur. 7 lutego 1981 w Sturminster Newton) – brytyjska biathlonistka. Zadebiutowała w biathlonie w rozgrywkach Pucharu Europy w roku 2008.
Starty w Pucharze Świata rozpoczęła zawodami w Pjongczangu w roku 2009 zajmując 97. miejsce w sprincie. Jest to jednocześnie najlepszy jej wynik.
Na Mistrzostwach Europy w roku 2008 w Nové Město na Moravě zajęła 54. miejsce w biegu indywidualnym, 50 w sprincie, 39 w biegu pościgowym oraz 12 w sztafecie.
Na Mistrzostwach świata w roku 2009 w Pjongczangu zajęła 98. miejsce w biegu indywidualnym, 97 w sprincie oraz 21 w sztafecie.

</doc>
<doc id="1616640" url="https://pl.wikipedia.org/wiki?curid=1616640" title="DRE">
DRE



</doc>
<doc id="1616641" url="https://pl.wikipedia.org/wiki?curid=1616641" title="Port lotniczy Aitutaki">
Port lotniczy Aitutaki

Port lotniczy Aitutaki – port lotniczy zlokalizowany na wyspie Aitutaki (Wyspy Cooka). Zbudowany w czasie II wojny światowej.

</doc>
<doc id="1616644" url="https://pl.wikipedia.org/wiki?curid=1616644" title="NSE">
NSE



</doc>
<doc id="1616647" url="https://pl.wikipedia.org/wiki?curid=1616647" title="Poziomka wysoka">
Poziomka wysoka

Poziomka wysoka ("Fragaria moschata") – gatunek rośliny z rodziny różowatych. Rośnie dziko w południowej, wschodniej i środkowej Europie. W Polsce jest znacznie rzadsza od poziomki pospolitej.
Biologia i ekologia.
Bylina, hemikryptofit. Występuje często w wilgotnych lasach liściastych i zaroślach oraz na ich skrajach. Preferuje umiarkowany cień, umiarkowanie ciepłe warunki klimatyczne, gleby świeże, wilgotne, obojętne. Kwitnie od maja do czerwca. Kwiaty zapylane są przez owady. Nasiona rozsiewane przez zwierzęta lub ludzi (endochoria).
Zmienność.
Tworzy mieszańce z poziomką pospolitą ("F. x hagenbachiana" Lang et Koch) oraz poziomką twardawą. 
W Polsce występują jeszcze dwa gatunki poziomek o podobnym wyglądzie i zastosowaniu: poziomka pospolita i poziomka twardawa.

</doc>
<doc id="1616648" url="https://pl.wikipedia.org/wiki?curid=1616648" title="Silent Hill (Original Soundtracks)">
Silent Hill (Original Soundtracks)

Silent Hill (Original Soundtracks) (następnie wydana jako Silent Hill (Original Soundtrack)) – oficjalna ścieżka dźwiękowa z gry "Silent Hill", wydana w wersji pudełkowej w Japonii oraz Europie w 1999 roku. Wszystkie utwory zostały skomponowane przez Akirę Yamaokę z wyjątkiem utworu "Esperándote", skomponowanego przez Rikę Muranakę.

</doc>
<doc id="1616649" url="https://pl.wikipedia.org/wiki?curid=1616649" title="Roda Antar">
Roda Antar

Roda Antar (ur. 12 listopada 1980 we Freetown) – libański piłkarz występujący na pozycji pomocnika.
Kariera klubowa.
Antar karierę rozpoczynał w libańskim Tadamonie Sour. Spędził tam 3 lata. W 2001 roku został wypożyczony do niemieckiego pierwszoligowca, Hamburgera SV. W Bundeslidze zadebiutował 11 sierpnia 2001 roku w zremisowanym 1:1 pojedynku z TSV 1860 Monachium. Natomiast pierwszego gola w Bundeslidze strzelił 2 marca 2002 roku w wygranym 3:1 spotkaniu z 1. FC Nürnberg. Przez 2 lata w barwach HSV wystąpił 23 razy i zdobył 2 bramki.
W 2003 roku Antar podpisał kontrakt z zespołem SC Freiburg, także grającym w Bundeslidze. Pierwszy ligowy mecz zaliczył tam 6 grudnia 2003 roku przeciwko VfL Bochum (4:2). W tamtym spotkaniu strzelił 3 gole. W 2005 roku spadł z klubem do 2. Bundesligi. We Freiburgu grał jeszcze przez 2 lata.
W 2007 roku Antar odszedł do innego drugoligowca, 1. FC Köln. Zadebiutował tam 10 sierpnia 2007 roku w wygranym 2:0 meczu z FC St. Pauli. W 2008 roku awansował z zespołem do Bundesligi. W 1. FC Köln spędził jeszcze rok.
W 2009 roku podpisał kontrakt z chińskim Shandong Luneng. W 2010 roku zdobył z nim mistrzostwo Chin. W 2014 roku przeszedł do Jiangsu Sainty. W 2015 grał w Hangzhou Greentown. W 2016 przeszedł do libańskiego klubu Tadamon. W 2017 zakończył karierę piłkarską oraz rozpoczął karierę trenerską.
W latach 2017-2019 był trenerem Racing Beirut.
Kariera reprezentacyjna.
W reprezentacji Libanu Antar zadebiutował w 2000 roku. Był kapitanem drużyny narodowej.

</doc>
<doc id="1616654" url="https://pl.wikipedia.org/wiki?curid=1616654" title="Weronika Zielińska">
Weronika Zielińska

Weronika Zielińska (ur. 21 marca 1986) – polska lekkoatletka, płotkarka i sprinterka.
Kariera.
Największym sukcesem zawodniczki Warszawianki jest złoty medal mistrzostw Polski seniorów (Bieg na 400 m przez płotki Poznań 2007). Mierzy 164 cm, waży 54 kg.

</doc>
<doc id="1616655" url="https://pl.wikipedia.org/wiki?curid=1616655" title="Puchar Kontynentalny kobiet w skokach narciarskich 2008/2009">
Puchar Kontynentalny kobiet w skokach narciarskich 2008/2009

Puchar Kontynentalny kobiet w skokach narciarskich 2008/2009 – rozpoczął się 13 grudnia 2008 roku w Park City a zakończył 7 marca w Sapporo. W piątej edycji Pucharu Kontynentalnego, po raz pierwszy rozegrano konkurs na polskiej ziemi w Zakopanem. Początkowo miały odbyć się dwa konkursy, jednak drugi konkurs został odwołany z powodu złych warunków atmosferycznych.
Klasyfikacja generalna Pucharu Kontynentalnego.
"Klasyfikacja po 18 / 18 konkursów"
Klasyfikacja drużynowa Pucharu Kontynentalnego.
"Klasyfikacja po 18 / 18 konkursów"

</doc>
<doc id="1616658" url="https://pl.wikipedia.org/wiki?curid=1616658" title="Promień Ziemi">
Promień Ziemi

Promień Ziemi (R🜨) – pozaukładowa jednostka długości, używana w astronomii do określania rozmiarów planet pozasłonecznych, najczęściej superziemi. Odpowiada ona średniemu promieniowi równikowemu Ziemi:
Promień ten różni się od promienia biegunowego ze względu na spłaszczenie planety. Ponadto nie jest on jednakowy we wszystkich kierunkach, gdyż Ziemia nie jest idealną elipsoidą obrotową. Promień biegunowy ma długość 6357 km, zaś promień średni planety to 6371 km.
Promienie większych planet pozasłonecznych, w szczególności gazowych olbrzymów, wyraża się raczej jako wielokrotność promienia (równikowego) Jowisza:

</doc>
<doc id="1616660" url="https://pl.wikipedia.org/wiki?curid=1616660" title="VC Averbode">
VC Averbode

VC Handelsgids Averbode – belgijski, męski klub siatkarski z siedzibą w Averbode. Wszystkie mecze rozgrywa w hali "Sportcentrum Everbeur" w Averbode. Klub występuje w rozgrywkach Volleyliga.
Bilans sezonów.
Poziom rozgrywek:

</doc>
<doc id="1616661" url="https://pl.wikipedia.org/wiki?curid=1616661" title="Calvary Hospital">
Calvary Hospital

Calvary Hospital – prywatny szpital katolicki, położony w dzielnicy Lenah Valley w Hobart. Wyposażony w 400 łóżek. 
Szpital prowadzi leczenia w następujących dziedzinach: ortopedii, urologii, ginekologii, neurochirurgii, chirurgii dziecięcej, chirurgii plastycznej, chirurgii naczyniowej, kardiologii, pulmonologii, gastroenterologii i położnictwie.

</doc>
<doc id="1616663" url="https://pl.wikipedia.org/wiki?curid=1616663" title="Bodegraven">
Bodegraven

Bodegraven – miasto w Holandii, w prowincji Holandia Południowa. Do 2011 roku istniała gmina Bodegraven, w skład której oprócz miasta Bodegraven wchodziły miejscowości Meije i Nieuwerbrug. 1 stycznia 2011 gmina Bodegraven została połączona z gminą Reeuwijk w gminę Bodegraven-Reeuwijk.
Położenie.
Bodegraven leży w samym środku Randstad, w jednakowej odległości ok. 30 km od głównych miast regionu: Rotterdamu, Amsterdamu, Hagi i Utrechtu, po obu brzegach rzeki Oude Rijn (Stary Ren). W granicach miasta znajdują się śluzy na tej rzece. Najstarsza część miasta położona jest na północnym brzegu rzeki, wokół kościoła St. Galluskerk.
Podział administracyjny.
W skład miasta wchodzi 6 dzielnic: "Noord", "Centrum", "Dronenwijk", "Broekvelden", "Zuidzijde" i "Weideveld" (nowa dzielnica w budowie). W Bodegraven wydzielono 3 tereny specjalnie dla przedsiębiorstw komercyjnych i przemysłowych: "Broekvelden", "Groote Wetering" i "Rijnhoek" (w trakcie powstawania).
Dane statystyczne.
Według danych z 1 stycznia 2009 gmina Bodegraven liczyła 19 471 mieszkańców. 5 368 stanowiły osoby do 20 roku życia, zaś liczba osób po 55 roku życia wynosiła 5 114. 
Gmina zajmowała powierzchnię 3 850 ha, z czego tereny zielone 82,8 ha i liczą około 8 500 drzew, a tereny wodne obejmują 20 ha.
W mieście znajduje się 9 szkół podstawowych (w tym 4 protestanckie, 4 katolickie i 1 państwowa) oraz 1 szkoła średnia będąca filią "St. Antoniuscollege" w Goudzie.
W Bodegraven działa 11 różnych grup wyznaniowych. W mieście znajduje się 7 kościołów i 1 meczet.
Historia.
Bodegraven było zamieszkiwane już w czasach Imperium rzymskiego. Strzegło wówczas jego północnych granic, leżąc na Limes Germanicus. Rzymianie zbudowali też drogę oraz forty graniczne tzw. kasztele, m.in. w Woerden i Zwammerdam. Poświadczyły te fakty wykopaliska archeologiczne. Znalezione przedmioty są eksponowane w urzędzie miasta. O późniejszych losach rzymskiej osady niewiele wiadomo. Na mapie z 890 roku w miejscu obecnego Bodegraven zaznaczono nazwę "Bodello", natomiast w późniejszych okresach historycznych pojawiła się kilkakrotnie nazwa "Bodelograven", która najprawdopodobniej dała początek dzisiejszej nazwie miasta. Przypuszcza się, że nazwa miasta i jego herb wzięły swój początek od rodziny ("Graven van Bodelo"), która je posiadała. Inna legenda mówi o przybyciu w te okolice dostojnego wysłannika ("bode"), który zmarł i został pogrzebany ("graven") w tych okolicach. W herbie miasta widać kapelusz owego dostojnika oraz dwie łopaty.
Pewne jest istnienie niewielkiej osady ok. roku 1050. Przez dwa wieki toczył się spór o zawładnięcie miejscowością pomiędzy hrabiami holenderskimi a biskupem Utrechtu. W 1257 na mocy orzeczenia sądu Bodegraven stało się własnością hrabstwa "graafschap Holland". Pod koniec średniowiecza tereny wokół Bodegraven zmeliorowano, a ok. 1350 powstała śluza na Oude Rijn. W 1672, podczas wojny Republiki Zjednoczonych Prowincji z Anglią, Francją Münsterem i Kolonią Bodegraven znalazło się tuż za Holenderską Linią Wodną – barierą mającą powstrzymać postępy wojsk francuskich. Francuzom jednakże udało się ją sforsować podczas zimy, gdyż woda zamarzła, a Bodegraven zostało przez nich zniszczone podczas wycofywania się przed kontratakującymi wojskami holenderskimi. Na krótko po tych wydarzeniach wzniesiono fort "Wierickerschans" położony na wschód od miasta.
Miasto rozwijało się odtąd bez przeszkód aż do 1870, kiedy to strawił je pożar, który rozprzestrzenił się z miejscowej piekarni. Spłonęło ponad sto domów w mieście, w tym budynek siedziby władz miasta wraz z archiwum, a 130 rodzin zostało z dnia na dzień bezdomnymi. Ogólnokrajowa zbiórka pieniężna pozwoliła na szybką odbudowę miasta. W XX wieku Bodegraven rozrosło się. W pierwszej dekadzie tego stulecia rozbudowano je w kierunku południowym do linii kolejowej, a w latach 50. XX wieku w kierunków północnym, do trasy A12.
Handel.
Bodegraven znane jest jako ośrodek handlu serami. Rynek handlu serami został oficjalnie utworzony w 1882, zaś od 1884 w Bodegraven odbywały się w każdy wtorek rano targi sera (chłopi przywozili bryczkami wyprodukowane sery na sprzedaż), które zlikwidowano w 2001, lecz miasto w dalszym ciągu odgrywa ważną rolę w produkcji, przechowywaniu i eksporcie serów, zorganizowanych w sposób współczesny. Zlokalizowane są tu wielkie hurtownie serów: De Groot - Verbrug Kaas, Kaashandel G. v.d. Heiden, Noordhoek Cheese oraz Zijerveld en Veldhuyzen BV.
W Bodegraven produkowano do 1998 roku szampony do włosów o nazwie Andrélon. Firmę założył w latach 40. XX wieku André de Jong. W 2005 fabrykę całkowicie zamknięto, a produkcję wyrobów kosmetycznych przeniesiono m.in. do Polski. Obecnie firma znajduje się w rękach koncernu Unilever. Budynki fabryki zostały w 2007 przebudowane na kompleks z apartamentami mieszkalnymi "Phoenix".
Kultura i rekreacja.
W Bodegraven znajduje się dom kultury "Het Evertshuis", w którym mieszczą się: biblioteka publiczna, sala gimnastyczna, teatr i sale konferencyjne, a na poddaszu muzeum sera. Ponadto mieszkańcy mogą korzystać z basenu "De Kuil".
W pobliżu miasta położone są tereny rekreacyjne: "Reeuwijkse Hout", "Reeuwijkse plassen" i "Nieuwkoopse plassen", głównie nadające się do uprawiania sportów wodnych oraz trasy przeznaczone do spacerów i wycieczek rowerowych.
Stacja kolejowa.
W Bodegraven znajduje się dworzec kolejowy (skrót Bdg), który został założony w 1878. Od grudnia 2006 na stacji zatrzymuje się dwa razy na godzinę pociąg międzymiastowy Intercity z Leiden do Utrechtu. Jest to jedyna stacja pomiędzy Alphen aan den Rijn i Woerden.

</doc>
<doc id="1616664" url="https://pl.wikipedia.org/wiki?curid=1616664" title="Jacques Perrier (biegacz narciarski)">
Jacques Perrier (biegacz narciarski)

Jacques Léon Perrier (ur. 23 lutego 1929 w Les Molunes, zm. 4 maja 1989 w Saint-Claude) – francuski biegacz narciarski.
Życiorys.
Wystąpił na zimowych igrzyskach olimpijskich w 1952 w Oslo zajmując 33. miejsce na dystansie 18 km.
Jego starszy brat Gérard Perrier (1928–2012) również był biegaczem narciarskim, olimpijczykiem z 1948 i 1952.

</doc>
<doc id="1616665" url="https://pl.wikipedia.org/wiki?curid=1616665" title="Port lotniczy Ahe">
Port lotniczy Ahe

Port lotniczy Ahe – port lotniczy położony na atolu Ahe (Polinezja Francuska).

</doc>
<doc id="1616667" url="https://pl.wikipedia.org/wiki?curid=1616667" title="Granica Królestwa Kongresowego z Wolnym Miastem Krakowem">
Granica Królestwa Kongresowego z Wolnym Miastem Krakowem

Granica polsko-krakowska – granica państwowa pomiędzy Królestwem Polskim (Imperium Rosyjskim) i Wolnym Miastem Krakowem, istniejąca w latach 1815–1846.
Kształtowanie się granicy.
Granica powstała w wyniku likwidacji Księstwa Warszawskiego i utworzenia na kongresie wiedeńskim Wolnego Miasta Krakowa oraz Królestwa Polskiego. Wolne Miasto obejmowało miasto Kraków wraz z okolicznymi wsiami.
16 listopada 1846 Wolne Miasto zostało włączone do Cesarstwa Austrii jako Wielkie Księstwo Krakowskie.
Przebieg granicy.
Granica ciągnęła się od rzeki Wisły w okolicach wsi Mogiła (obecnie Nowa Huta) Potokiem Kościelnickim 10 km na północ, następnie (pomiędzy Wąsowem a Czulicami) zmieniała bieg na północno-zachodni (biegła między innymi na południe od Luborzycy, Szyc, Będkowic, Gorenic, Niesułowic), następnie rzeką Biała Przemsza do Jęzora i Trójkąta Trzech Cesarzy w pobliżu Mysłowic.
W okresie II RP stanowiła granicę pomiędzy województwami krakowskim i kieleckim, a w latach okupacji pomiędzy powiatem ziemskim krakowskim i miechowskim.
Obecna wschodnia i część północno-wschodniej granicy miasta Krakowa pokrywa się z dawną granicą WM Krakowa z Królestwem Polskim.

</doc>
<doc id="1616669" url="https://pl.wikipedia.org/wiki?curid=1616669" title="Jukka Koskinen (muzyk)">
Jukka Koskinen (muzyk)

Jukka Koskinen (ur. 16 lipca 1981 w Helsinkach) – fiński basista zespołu metalowego Wintersun i Norther.

</doc>
<doc id="1616670" url="https://pl.wikipedia.org/wiki?curid=1616670" title="Port lotniczy Koumac">
Port lotniczy Koumac

Port lotniczy Koumac (IATA: KOC, ICAO: NWWK) – port lotniczy zlokalizowany w miejscowości Koumac (Nowa Kaledonia).

</doc>
<doc id="1616671" url="https://pl.wikipedia.org/wiki?curid=1616671" title="Janusz Krupiński">
Janusz Krupiński

Janusz Krupiński (ur. 27 czerwca 1958 w Krakowie, zm. 16 lutego 2009 tamże) – piłkarz i trener Wisły Kraków.

</doc>
<doc id="1616673" url="https://pl.wikipedia.org/wiki?curid=1616673" title="Karabin maszynowy M15">
Karabin maszynowy M15



</doc>
<doc id="1616676" url="https://pl.wikipedia.org/wiki?curid=1616676" title="KS Orzeł Warszawa">
KS Orzeł Warszawa



</doc>
<doc id="1616680" url="https://pl.wikipedia.org/wiki?curid=1616680" title="Tyler Christopher">
Tyler Christopher



</doc>
<doc id="1616684" url="https://pl.wikipedia.org/wiki?curid=1616684" title="Czesław Blicharski">
Czesław Blicharski

Czesław Eugeniusz Blicharski (ur. 5 lipca 1918 w Tarnopolu, zm. 21 marca 2015 w Zabrzu) – plutonowy bombardier Polskich Sił Powietrznych w Wielkiej Brytanii, po wojnie kolekcjoner i historyk amator opisujący dzieje Tarnopola.
Życiorys.
Ukończył Szkołę Ćwiczeń przy Państwowym Seminarium Nauczycielskim Męskim im. Henryka Sienkiewicza w Tarnopolu, a następnie II Państwowe Gimnazjum im. Juliusza Słowackiego w Tarnopolu. W 1936 roku podjął studia prawnicze na Uniwersytecie Jana Kazimierza we Lwowie przerwane napaścią niemiecko-rosyjską na Polskę w 1939 roku.
W 1940 roku aresztowany przez NKWD i zesłany do łagru koło Archangielska, a następnie do Workuty. Zwolniony po układzie Sikorski-Majski.
W czasie wojny służył w dywizjonie 300, po wojnie wyemigrował do Ameryki Południowej, w 1956 powrócił do Polski. Po zakończeniu pracy zawodowej w 1978 zajął się pisaniem historii Tarnopola i polski Kresów Wschodnich. Wraz z żoną Kazimierą Blicharską jest autorem obszernego „Archiwum Tarnopolskiego” przekazanego Bibliotece Jagiellońskiej. W 2014 otrzymał nagrodę Kustosz Pamięci Narodowej.
Ordery i odznaczenia.
Jego bratem był m.in. Wacław Blicharski.

</doc>
<doc id="1616685" url="https://pl.wikipedia.org/wiki?curid=1616685" title="Port lotniczy Fitiuta">
Port lotniczy Fitiuta

Port lotniczy Fitiuta – port lotniczy zlokalizowany w miejscowości Fitiuta, na wyspie Tau (Samoa Amerykańskie).

</doc>
<doc id="1616686" url="https://pl.wikipedia.org/wiki?curid=1616686" title="Madonna z długą szyją">
Madonna z długą szyją

Madonna z długą szyją (wł. "Madonna dal collo lungo") – ostatni obraz włoskiego malarza manierystycznego Parmigianina, namalowany w latach 1534–1540.
Historia obrazu.
Obraz zlecony w 1534 roku, miał ozdobić jedną z kaplic kościoła Santa Maria dei Servi w Parmie. Miał zostać wykonany w ciągu jednego roku, jednakże jeszcze w 1540 roku po śmierci mistrza znajdował się w jego pracowni, a jego prawa strona była niedokończona. W 1698 roku obraz znalazł się w zbiorach wielkiego księcia Toskanii Ferdynanda Medyceusza. Obecnie znajduje się w zbiorach Galerii Uffizi.
Opis i symbolika obrazu.
Obraz jest przykładem manieryzmu włoskiego. Przedstawia Matkę Boską z Dzieciątkiem, przy czym postacie są nienaturalnie wydłużone i przedstawione są w paradoksalnych pozach, zrywając tym samym z kanonem malarstwa renesansowego. Po lewej stronie znajdują się postacie o niewyjaśnionym znaczeniu. Dzieło jest alegorią dogmatu Niepokalanego Poczęcia, gdzie długa szyja była atrybutem Madonny i odnosiła się do hymnu maryjnego "Collum tuum ut colonna" (Twoja szyja jak kolumna). Parmigianino w tle za postaciami nawiązując do hymnu namalował kolumnę. Po lewej stronie nagi anioł trzyma owalną wazę w kształcie jaja, na której pierwotnie znajdował się krzyż, a która według słów liturgii miał odnosić się do Marii jako "mistycznego naczynia", w którym dokonała się inkarnacja Chrystusa. Sama postać Madonny, według alchemii, przypominało kształtem "athanor", czyli macierz dzieła alchemicznego, dzieciątko natomiast przedstawia Chrystusa – Lapisa.
Obraz wyróżnia się asymetrią spotęgowaną czerwoną draperią, wiszącą nad postaciami aniołów i pustą przestrzenią z prawej strony. Po prawej stronie, w dolnym rogu, znajduje się prawdopodobnie zdeformowana postać św. Hieronima rozwijającego pergamin.

</doc>
<doc id="1616688" url="https://pl.wikipedia.org/wiki?curid=1616688" title="Prakseda Wolska">
Prakseda Wolska

Prakseda Wolska (ur. 1898, zm. 1974) – polska nauczycielka, pedagog, kierownik szkoły i bibliotekarka, związana z Chodzieżą.
Po ukończeniu Seminarium Nauczycielskiego w Poznaniu pierwszą pracę podjęła w Puszczykowie. W 1922 została nauczycielką w szkole powszechnej w Chodzieży (obecnie Szkoła Podstawowa nr 1 przy ul. Staszica 19), kierowanej przez rektora Franciszka Nowackiego. W ciągu kilkunastu lat pracy zdobyła sobie szacunek współpracowników i zwierzchników, wobec czego w 1933, w chwili przejścia Nowackiego na emeryturę, jako najstarsza stażem nauczycielka tymczasowo przejęła jego obowiązki. Pełniła je do końca kwietnia 1934, tj. podziału szkoły na oddział męski i żeński. Kierowała następnie szkołą żeńską aż do wybuchu II wojny światowej. Doprowadziła w roku szkolnym 1937/1938 do nadania szkole imienia królowej Jadwigi. Wolska kierowała nie tylko Publiczną Szkołą Powszechną nr 2 im. Królowej Jadwigi, ale również mieszczącymi się w tym samym budynku Szkołą Gospodarstwa Domowego oraz żeńską Dokształcającą Szkołą Zawodową nr 2.
Działała w Związku Nauczycielstwa Polskiego, od lutego 1939 kierowała ogniskiem związkowym w Chodzieży.
W czasie okupacji została wysiedlona do Terespola. Powróciła do Chodzieży w kwietniu 1945 i ponownie przejęła obowiązki kierownika szkoły żeńskiej nr 2. W 1948 przeszła do szkolnictwa zawodowego, potem przez pewien czas pracowała w administracji oświatowej. Organizowała Bibliotekę Pedagogiczną w Chodzieży, która była filią Biblioteki Pedagogicznej w Pile, i kierowała nią do przejścia na emeryturę w 1965.
Była autorką artykułów z zakresu bibliotekarstwa pedagogicznego (m.in. "Organizacja punktów bibliotecznych", „Z doświadczeń bibliotek szkolnych i pedagogicznych”, rocznik 2, 1960). 
Zmarła w 1974, pochowana została na cmentarzu w Chodzieży.

</doc>
<doc id="1616689" url="https://pl.wikipedia.org/wiki?curid=1616689" title="Sebastian Tylicki">
Sebastian Tylicki

Sebastian Tylicki (ur. 1 marca 1989 w Bydgoszczy) – polski siatkarz, grający na pozycji libero.
Sukcesy klubowe.
młodzieżowe.
Mistrzostwa Polski Juniorów:
seniorskie.
Mistrzostwo I ligi:

</doc>
<doc id="1616696" url="https://pl.wikipedia.org/wiki?curid=1616696" title="Felix Endrich">
Felix Endrich

Felix Endrich (ur. 5 grudnia 1921 w Bazylei, zm. 31 stycznia 1953 w Garmisch-Partenkirchen) – szwajcarski bobsleista, złoty medalista zimowych igrzysk olimpijskich w Sankt Moritz w bobslejowych dwójkach (w parze z Friedrichem Wallerem). W swoim dorobku ma również 5 medali mistrzostw świata, w tym 3 złote. Zginął na skutek wypadku na torze w Garmisch-Partenkirchen, w którym doznał złamania szyi.

</doc>
<doc id="1616697" url="https://pl.wikipedia.org/wiki?curid=1616697" title="Golden League 2008">
Golden League 2008

Golden League 2008 – jedenasta edycja prestiżowego cyklu mityngów lekkoatletycznych Golden League odbyła się między 1 czerwca, a 5 września 2008 roku. Dla zawodników, którzy zwyciężyli we wszystkich sześciu mityngach przewidziano premię w wysokości 1 miliona dolarów. Wyczynu tego dokonała tylko jedna lekkoatletyka – Pamela Jelimo w biegu na 800 metrów. Rywalizacja o główną wygraną odbywała się w 10 konkurencjach: sześciu męskich i czterech kobiecych. 

</doc>
<doc id="1616700" url="https://pl.wikipedia.org/wiki?curid=1616700" title="Port lotniczy Pointe Vele">
Port lotniczy Pointe Vele

Port lotniczy Pointe Vele (fr. Aéroport de Futuna - Pointe-Vele, IATA: FUT, ICAO: NLWF) – port lotniczy położony w miejscowości Vele, na wyspie Futuna (Wallis i Futuna).

</doc>
<doc id="1616706" url="https://pl.wikipedia.org/wiki?curid=1616706" title="Jan Fryderyk (książę Brunszwiku-Lüneburga)">
Jan Fryderyk (książę Brunszwiku-Lüneburga)

Jan Fryderyk Brunszwicki, niem. Johann Friedrich (ur. 25 kwietnia 1625 w Herzberg am Harz, Niemcy, zm. 18 grudnia 1679 w Augsburgu) – książę Brunszwiku-Lüneburga i władca Calenberga, jednego z obszarów księstwa od 1665 r. do śmierci w 1679 r.; trzeci syn Jerzego. Jako jedyny członek swojej rodziny przeszedł na katolicyzm (1651).
Gdy Jerzy Wilhelm odziedziczył po zmarłym bracie (Chrystianie Ludwiku) Lüneburg, przekazał Janowi Fryderykowi Calenberg. W 1666 r. zbudował pałac w Herrenhausen blisko Hanoweru inspirowany pałacem wersalskim. Pałac posiada 50-hektarowy zespół ogrodów, Ogrody Herrenhausen.
W 1676 r. Jan Fryderyk zatrudnił Leibnitza jako tajnego radcę oraz bibliotekarza książęcej biblioteki. Tak rozpoczęła się czterdziestoletnia współpraca z dynastią władców Hanoweru, która kontynuowana była przez dwóch następnych książąt aż do śmierci Leibnitza.
Potomstwo.
Jan Fryderyk był żonaty z Benedyktą Henriettą Wittelsbach (ur. 14 marca 1652, zm. 12 sierpnia 1730), córką Edwarda Wittelsbacha księcia Palatynatu-Simmern i Anny Gonzagi (ur. 1616, zm. 6 lipca 1684). Ślub odbył się 30 listopada 1668. Mieli czwórkę dzieci:

</doc>
<doc id="1616708" url="https://pl.wikipedia.org/wiki?curid=1616708" title="Pismo Święte Starego i Nowego Testamentu – komentarze KUL">
Pismo Święte Starego i Nowego Testamentu – komentarze KUL

Pismo Święte Starego i Nowego Testamentu – polskie przekłady poszczególnych ksiąg Biblii wraz z naukowym komentarzem i ekskursami. Nazywane „Komentarzami KUL-owskimi” z racji związku większości autorów z Katolickim Uniwersytetem Lubelskim. Wydawcą przekładów było Pallottinum.
Tomy z przekładami ksiąg Nowego Testamentu ukazywały się w latach 1959–1979. Tomy z przekładami ksiąg Starego Testamentu ukazywały się od 1962 do 2020 roku. W 2020 roku, jako ostatni tom, ukazała się "Księga Syracha," którą komentarzem opatrzył Hugolin Langkammer. 
Pomysłodawcami serii komentarzy dotyczącej Starego Testamentu byli Stanisław Łach i Stanisław Styś (po śmierci Stysia do redakcji dołączył Lech Stachowiak). Po śmierci Stanisława Łacha (1983) oraz Lecha Stachowiaka (1997) odpowiedzialnym za serię był Ryszard Rubinkiewcz (zm. 2011), a w ostatnich latach – aż do jej pomyślnego zakończenia – Mirosław Wróbel. 
Komentarz miał być, zgodnie z przedmową do pierwszego tomu: "oparty na solidnych podstawach naukowych", ale skierowany nie tylko do biblistów i teologów, ale także do duchowieństwa i "ogółu katolickiej inteligencji". Redaktorzy przyznawali, że mieli "kłopot z zebraniem dostatecznej liczby współpracowników", gdyż specjalistów z dziedziny Starego Testamentu było mniej. Treść przekładów po ich ukończeniu miała być wydana łącznie z krótszym komentarzem – nie doszło jednak do tego. 
Każdy z tomów zawiera szczegółowy komentarz, przewyższający czasami wielokrotnie rozmiarem sam tekst. Aparat naukowy uzupełnia bibliografia, skorowidze i mapy. Wybrane zagadnienia były dodatkowo opisywane w postaci ekskursów. 
Serię pozytywnie przyjął kardynał Stefan Wyszyński, który w dedykacji do pierwszego tomu pisał o "potrzebie odczuwanej przez społeczeństwo", jak też "wysokim poziomie przygotowania Biblistów" do tego dzieła.
W ankiecie biblistów polskich, którą w 1999 przeprowadziła Katolicka Agencja Informacyjna przekład zwyciężył w dwóch kategoriach: wierności i staranności, a w łącznej punktacji zajął drugie miejsce, ustępując wyłącznie Biblii poznańskiej.
Tradycję "Komentarzy KUL-owskich" kontynuuje Biblia lubelska. Część wydanych w ramach Biblii Lubelskiej tomów została napisana przez tych samych autorów, a tekst przekładów jest zbliżony.
Lista poszczególnych tomów.
Pismo Święte Nowego Testamentu.
Redakcja naukowa przekładu: Feliks Gryglewicz, Eugeniusz Dąbrowski.
Seria znana jest również jako: "Pismo Święte Nowego Testamentu w 12 tomach".
Pismo Święte Starego Testamentu.
Redakcja naukowa przekładu: Lech Stachowiak, Stanisław Łach.

</doc>
<doc id="1616716" url="https://pl.wikipedia.org/wiki?curid=1616716" title="Wiciądz">
Wiciądz

Wiciądz (łuż. "witez" lub "wičaz", cz. "vitěz", ros. "витязь" - "witiaź", ch./s. "vȉtēz", cs. "vitęzь") słowiańskie określenie wybitnego wojownika, bohatera. W języku polskim funkcjonuje obocznie z witeź, które jest rusycyzmem.
Określenie pochodzi zapewne z okresu demokracji wojennej VIII-IX wieku i mogło również oznaczać napadającego na ludność łupieżcę, pierwowzór średniowiecznego, „rycerza-rabusia”. 
W XI i XII wieku u Serbo-Łużyczan występowali "vethenici" (Miśnia) i "vithasii" (klasztor w Lautenbergu), jako ludzie zobowiązani do służby wojskowej w grodzie.
Etymologia.
Od prasłowiańskiego vitędzь [&lt; "*vitęgь"] "bohater, zwycięzca" – stąd polski czasownik "zwyciężyć", stpl. "zwiciężyć" "pokonać przeciwnika w walce, dowieść czegoś, pokonać kogoś w sporze; pokonać sądownie". W języku staropolskim występowało również bez przedrostka "z-": "wyciężyć"/"wiciężyć" "pokonać w walce".

</doc>
<doc id="1616719" url="https://pl.wikipedia.org/wiki?curid=1616719" title="Mys Buor-Chaj">
Mys Buor-Chaj



</doc>
<doc id="1616720" url="https://pl.wikipedia.org/wiki?curid=1616720" title="Giacinto Ghia">
Giacinto Ghia

Giacinto Ghia (ur. 18 września 1887 w Turynie, zm. 21 lutego 1944) - włoski projektant samochodów, założyciel firmy Ghia. Projektował karoserie dla włoskich firm - FIAT-a, Alfa Romeo i Lancii. Był też kierowcą testującym nowe samochody, dopóki nie został ciężko ranny w wypadku samochodowym w 1915. Po zniszczeniu zakładów Ghia w 1943 załamał się. Podjął jeszcze próbę ich odbudowy, lecz nie zdołał jej ukończyć umierając rok później na zawał serca.

</doc>
<doc id="1616721" url="https://pl.wikipedia.org/wiki?curid=1616721" title="Paul Stubbe">
Paul Stubbe

Paul Stubbe - (ur. 6 grudnia 1874 w Neustettin - zm. 1950 w Hamburgu) – niemiecki malarz i lekarz.
Życiorys.
Studiował sztuki piękne i medycynę. Praktykę lekarską otworzył w Szczecinku, w czasie I wojny światowej służył na niemieckim okręcie jako lekarz. Po zakończeniu I wojny światowej osiedlił się w Hamburgu.
Nazywany malarzem dawnego Szczecinka (wówczas Neustettin) Stubbe pozostawił po sobie cykl obrazów przedstawiających ulice miasta, na przełomie XIX/XX w., a także najbardziej znane postacie z miejskiego pejzażu - zaczynając od burmistrza Sasse, a kończąc na ulicznych nędzarzach. Szczególnie cenny jest cykl obrazów namalowanych na zlecenie władz miasta w 1910, w 600-rocznicę nadania Szczecinkowi praw miejskich. Spośród 11 zachowanych obrazów Stubbego, osiem znajduje się w Muzeum Regionalnym w Szczecinku.

</doc>
<doc id="1616723" url="https://pl.wikipedia.org/wiki?curid=1616723" title="Dawid Konarski">
Dawid Konarski

Dawid Andrzej Konarski (ur. 31 sierpnia 1989 w Świeciu) – polski siatkarz, grający na pozycji atakującego. Złoty medalista z Mistrzostw Świata 2014 i 2018.
Życiorys.
W Świeciu, swoim rodzinnym mieście, był uczniem Szkoły Podstawowej nr 3 oraz Gimnazjum nr 2. 
Siatkówkę poznał dzięki nauczycielce wychowania fizycznego Irenie Kwaśniewskiej, która prowadziła w weekendy dodatkowe zajęcia sportowe w Gimnazjum nr 2. Pierwszą dyscypliną, na jaką postawił była piłka nożna. Trenował ją we Wdzie Świecie. Karierę piłkarza zakończył w wieku trampkarza.
Zanim trafił do ekstraklasy regularnie grał w siatkówkę plażową w Ośrodku Wczasowym „Deczno” w Sulnówku. W parze z Patrykiem Ośmiełą zdobywał Grand Prix Świecia oraz triumfował w Ogólnopolskim Turnieju Lumifilu. Karierę klubową rozpoczynał w Chemiku Bydgoszcz jako kadet w I klasie VIII Liceum Ogólnokształcącego w Bydgoszczy. Był uczniem tej szkoły w latach 2005–2008. W pierwszym sezonie z powodu kontuzji grał niewiele. Regularne treningi i grę zaczął jako junior. W ekstraklasie zadebiutował w 2008 roku w barwach Delecty Bydgoszcz. Postawił na niego wówczas trener Waldemar Wspaniały.
Został powołany przez Andreę Anastasiego do kadry na Ligę Światową 2012. W kadrze zadebiutował 11 maja 2012, w wygranym 3:0 towarzyskim meczu z Australią.
21 września 2014, wraz z reprezentacją Polski, wywalczył złoty medal Mistrzostw Świata 2014.
W 2014 został odznaczony Złotym Krzyżem Zasługi.
W reprezentacji Polski rozegrał 110 meczów (stan na 28.05.2018 r.)
17 kwietnia 2022 roku poinformował, że kończy karierę reprezentacyjną.
Sukcesy klubowe.
Superpuchar Polski:
Mistrzostwo Polski:
Ligi Mistrzów:
Puchar Polski:
Puchar CEV:
Sukcesy reprezentacyjne.
Mistrzostwa Świata:
Memoriał Huberta Jerzego Wagnera:
Puchar Świata:
Mistrzostwa Europy:

</doc>
<doc id="1616724" url="https://pl.wikipedia.org/wiki?curid=1616724" title="Friedrich Waller">
Friedrich Waller

Friedrich „Fritz” Waller (ur. 18 marca 1920, zm. 15 lutego 2004) – szwajcarski bobsleista, złoty medalista zimowych igrzysk olimpijskich w Sankt Moritz w bobslejowych dwójkach (w parze z Felixem Endrichem), dwukrotny złoty medalista mistrzostw świata: w Sankt Moritz 1947 w bobslejowych dwójkach i Lake Placid 1949 – w czwórkach.

</doc>
<doc id="1616725" url="https://pl.wikipedia.org/wiki?curid=1616725" title="Port lotniczy Henry E. Rohlsen">
Port lotniczy Henry E. Rohlsen

Port lotniczy Henry E. Rohlsen – port lotniczy zlokalizowany w Christiansted (Wyspy Dziewicze Stanów Zjednoczonych), na wyspie Saint Croix.

</doc>
<doc id="1616741" url="https://pl.wikipedia.org/wiki?curid=1616741" title="ICMPv6">
ICMPv6

Internet Control Message Protocol Version 6 (ICMPv6) lub ICMP for IPv6 jest nową wersją protokołu ICMP. ICMPv6 zdefiniowano w .
ICMPv6 działa w warstwie sieciowej OSI, czyli bezpośrednio na IPv6, poniżej protokołów takich jak UDP czy TCP. ICMPv6 jest integralną częścią IPv6 i musi być obsługiwany przez wszystkie jego implementacje.
Wiadomości ICMPv6 dzielą się na dwa typy – raporty błędów oraz informacje.
Format pakietów.
Poniższa tabelka przedstawia format pakietów ICMPv6. 8-bitowe pole "Type" wskazuje rodzaj wiadomości. Jeśli najstarszy bit jest zerem (wartości od 0 do 127), to jest to raport błędu; jeśli najstarszy bit jest 1 (wartości od 128 do 255), to jest to wiadomość informacyjna. 8-bitowe pole "Code" zależy od rodzaju wiadomości i jest używane do uszczegółowienia przekazywanych danych. Pole "Checksum" jest sumą kontrolną używaną do wykrycia potencjalnych przekłamań w pakiecie.
 0 1 2 3
 0 1 2 3 4 5 6 7 8 9 0 1 2 3 4 5 6 7 8 9 0 1 2 3 4 5 6 7 8 9 0 1
 | Type | Code | Checksum |
 | |
 + Message Body +
 +---------------------------------------------------------------+
Typy wiadomości ICMPv6.
Powyższa lista nie jest kompletna, aktualna i kompletna lista jest dostępna pod tym adresem: IANA: ICMPv6 Parameters

</doc>
<doc id="1616745" url="https://pl.wikipedia.org/wiki?curid=1616745" title="Metoda dobrego startu">
Metoda dobrego startu



</doc>
<doc id="1616749" url="https://pl.wikipedia.org/wiki?curid=1616749" title="Paul Eberhard">
Paul Eberhard

Paul Hans Eberhard (ur. 30 października 1917) – szwajcarski bobsleista, srebrny medalista zimowych igrzysk olimpijskich w Sankt Moritz w dwójkach (w parze z Fritzem Feierabendem).

</doc>
<doc id="1616752" url="https://pl.wikipedia.org/wiki?curid=1616752" title="Cowley (Oksford)">
Cowley (Oksford)

Cowley – dzielnica miasta Oksford, przemysłowo-rezydencjonalna miejscowość angielska w hrabstwie Oxfordshire, w dystrykcie Oksford. Zamieszkują tam znaczące wspólnoty azjatyckie i afrokaraibskie. W 2011 roku dzielnica liczyła 6562 mieszkańców.
Etymologia.
Nazwa miasta pochodzi od angielskich słów "cow" i "leigh" oznaczających krowie pastwisko. Cowley jest wspomniana w Domesday Book (1086) jako "Covelie".
Gospodarka.
W 1912 William Morris zakupił teren szkoły wojskowej w Cowley i otworzył tam fabrykę samochodów Morris Motor Company. Fabryka w Cowley, jako pierwsza w Wielkiej Brytanii podjęła produkcję samochodów na masową skalę. Od lat 20. do 60. XX wieku Cowley do tego stopnia rozwinęło się jako ośrodek przemysłowy, że na początku lat 70. około 20 tys. osób pracowało w trzech tamtejszych fabrykach (Pressed Steel Fisher, Unipart i British Motor Corporation, będącej sukcesorem Morris Motor Company). Obecnie zatrudniająca około 4 tys. osób fabryka samochodów należy do koncernu BMW i produkuje model Mini. Fabryka może produkować do 240 tys. aut rocznie.

</doc>
<doc id="1616755" url="https://pl.wikipedia.org/wiki?curid=1616755" title="Włodzimierz Scisłowski">
Włodzimierz Scisłowski

Włodzimierz Scisłowski (ur. 29 stycznia 1931 w Kościerzynie, zm. 8 września 1994 w Poznaniu) – polski satyryk, autor utworów dla dzieci i młodzieży, szopek radiowych i telewizyjnych oraz tekstów piosenek.
Życiorys.
Ukończył studia na Wydziale Leśnym Wyższej Szkoły Rolniczej w Poznaniu. Debiutował w 1948 na łamach tygodnika „Szpilki” jako satyryk. Był redaktorem tygodnika satyrycznego „Kaktus” w latach 1957–1960, a następnie w latach 1960–1968 „Gazety Poznańskiej”.
Został pochowany na Cmentarzu Junikowo w Poznaniu w Alei Zasłużonych.

</doc>
<doc id="1616759" url="https://pl.wikipedia.org/wiki?curid=1616759" title="Andrzej Pilski">
Andrzej Pilski

Andrzej Sylwester Pilski (ur. w 1949) – polski astronom i popularyzator astronomii, kierownik Planetarium Muzeum Mikołaja Kopernika we Fromborku. Po przejściu na emeryturę pracuje na pół etatu w olsztyńskim planetarium i obserwatorium.
Życiorys.
Był inicjatorem akcji „Wakacje w planetarium”. Redaktor naczelny kwartalnika „Meteoryt”. Autor książek i artykułów popularyzujących meteorytykę. Tłumacz książek z dziedziny astronomii. Członek założyciel Polskiego Towarzystwa Meteorytowego (obecnie w zarządzie), członek Meteoritical Society, a także członek International Meteorite Collectors Association (obecnie w zarządzie).
Andrzej Pilski w roku 1977 otrzymał tytuł honorowego obywatela Fromborka. W roku 1991 został wraz z żoną Edith uhonorowany medalem im. Włodzimierza Zonna za popularyzację astronomii. 
Pozazawodową pasją Andrzeja Pilskiego jest bieganie, uczestniczy w licznych imprezach biegowych dla amatorów (w tym w 5-kilometrowych parkrunach, ale również w dłuższych dystansach do maratonu włącznie), znany jest z biegania boso.
Ze swoją żoną Edith ma dwoje dzieci.

</doc>
<doc id="1616760" url="https://pl.wikipedia.org/wiki?curid=1616760" title="Serce tursasa">
Serce tursasa

Serce tursasa albo serce morsa (fin. tursaansydän albo mursunsydän) – odmiana swastyki pochodząca z Europy północnej. Szczególnie wykorzystywana w kulturze Lapończyków. 
Przyjmuje się, że używany był w obrzędach szamanów. Przypuszcza się również, iż wyobraża on lecący i obracający się młot skandynawskiego boga Thora lub fińskiego boga Ukko. 
Inna teoria mówi, że mogłoby to być serce podstępnego potwora morskiego "tursasa" z mitologii fińskiej. Najprawdopodobniej jednak znaczenie owego znaku zmieniało się często w czasie.

</doc>
<doc id="1616761" url="https://pl.wikipedia.org/wiki?curid=1616761" title="Fritz Feierabend">
Fritz Feierabend

Fritz Feierabend (ur. 29 czerwca 1908 w Engelbergu, zm. 25 listopada 1978 w Stans) – szwajcarski bobsleista, srebrny medalista Zimowych Igrzysk Olimpijskich 1936 w Garmisch-Partenkirchen w bobslejowych dwójkach i czwórkach i Zimowych Igrzysk Olimpijskich 1948 w Sankt Moritz w bobslejowych dwójkach oraz brązowy medalista Zimowych Igrzysk Olimpijskich 1952 w Oslo w bobslejowych dwójkach i bobslejowych czwórkach. Siedmiokrotny mistrz świata (4 razy w dwójkach i 3 razy w czwórkach), dwukrotny wicemistrz (czwórki), trzy razy sięgał po brązowy medal (dwa razy w czwórkach i raz w dwójkach).

</doc>
<doc id="1616762" url="https://pl.wikipedia.org/wiki?curid=1616762" title="IAST">
IAST



</doc>
<doc id="1616764" url="https://pl.wikipedia.org/wiki?curid=1616764" title="Serce morsa">
Serce morsa



</doc>
<doc id="1616765" url="https://pl.wikipedia.org/wiki?curid=1616765" title="Tursaansydän">
Tursaansydän



</doc>
<doc id="1616767" url="https://pl.wikipedia.org/wiki?curid=1616767" title="Mursunsydän">
Mursunsydän



</doc>
<doc id="1616768" url="https://pl.wikipedia.org/wiki?curid=1616768" title="Roman Misiewicz">
Roman Misiewicz

Roman Misiewicz (ur. 6 sierpnia 1957 w Warszawie) – polski bokser, wielokrotny drużynowy mistrz Polski, od początku kariery w Gwardii Warszawa.
Wicemistrz Polski z 1978 roku w wadze lekkiej (do 60 kg), w walce o złoto przegrał z Leszkiem Kosedowskim ze Stoczniowca Gdańsk. Zdobył też brązowy medal mistrzostw Polski w 1982 w wadze lekkopółśredniej (do 63,4 kg). Srebrny medalista Turnieju Międzynarodowego w Ułan Bator w 1980. Zwycięzca Turnieju im. Feliksa Stamma w 1981 w kategorii do 63,5 kg i wielu prestiżowych turniejów na świecie. Reprezentował Polskę na mistrzostwach świata w 1982 w Monachium. Stoczył 140 walk.
Został trenerem w Gwardii Warszawa. U niego pierwsze kroki stawiali, między innymi, tacy pięściarze jak Maciej Sulęcki, Norbert Dąbrowski, Jarosław Hutkowski czy Tomasz Hutkowski.

</doc>
<doc id="1616769" url="https://pl.wikipedia.org/wiki?curid=1616769" title="Port lotniczy Virgin Gorda">
Port lotniczy Virgin Gorda

Port lotniczy Virgin Gorda – port lotniczy zlokalizowany na wyspie Virgin Gorda, w miejscowości Spanish Town (Brytyjskie Wyspy Dziewicze).

</doc>
<doc id="1616775" url="https://pl.wikipedia.org/wiki?curid=1616775" title="Port lotniczy Charles Kirkconnell">
Port lotniczy Charles Kirkconnell

Port lotniczy Charles Kirkconnell – port lotniczy zlokalizowany na wyspie Cayman Brac (Kajmany). Drugi co do wielkości aeroport tego terytorium.

</doc>
<doc id="1616776" url="https://pl.wikipedia.org/wiki?curid=1616776" title="Granica amerykańsko-meksykańska">
Granica amerykańsko-meksykańska

Granica amerykańsko-meksykańska – granica państwowa pomiędzy USA i Meksykiem, istniejąca od 1821, a w obecnym kształcie od 1853.
Kształtowanie się granicy.
Granica amerykańsko-meksykańska powstała w 1821 roku, gdy ogłoszono niepodległość Meksyku. Na skutek utworzenia (1836), a następnie aneksji (1845) przez USA Republiki Teksasu oraz wojny z Meksykiem (1846–1848), a następnie także transakcji zakupu granica przyjęła obecny kształt.
Przebieg granicy.
Granica zaczyna się na brzegach Pacyfiku (w Playas de Tijuana, dzielnicy Tijuany), przecina Półwysep Kalifornijski, następnie biegnie przez Kordyliery do rzeki Rio Grande i od miasta El Paso/Ciudad Juárez biegnie jej korytem do Zatoki Meksykańskiej.
Przejścia graniczne.
Z zachodu na wschód:
Ochrona granicy przez USA.
Granica amerykańsko-meksykańska jest najbardziej umocnioną granicą USA ze względu na masowe próby jej nielegalnego przekroczenia przez imigrantów z Meksyku. Amerykańska straż graniczna, U.S. Border Patrol, stosuje nadzwyczajne zabezpieczenia, jak np. budowanie wysokich murów, instalowanie kamer na podczerwień czy czujników ruchu. Obszar przygraniczny patrolowany jest m.in. przez samochody typu SUV oraz helikoptery. Mimo to, problem nielegalnego przekraczania granic nadal istnieje, a liczne organizacje pozarządowe zwracają uwagę na przypadki łamania praw człowieka przez straż graniczną USA.
Raport organizacji humanitarnej „No More Deaths” przytacza około 13 tysięcy zeznań nielegalnych imigrantów, których prawa mogły zostać naruszone przez urzędników granicznych.

</doc>
<doc id="1616778" url="https://pl.wikipedia.org/wiki?curid=1616778" title="Wolfram Löwe">
Wolfram Löwe

Wolfram Löwe (ur. 14 maja 1945 w Markranstädt) – niemiecki piłkarz grający na pozycji pomocnika.
Kariera klubowa.
Löwe urodził się w mieście Markranstädt. Karierę piłkarską rozpoczął w tamtejszym klubie Motor Markranstädt, w którym rozpoczął treningi w drużynie juniorów. W 1963 roku odszedł do SC Lipsk i w jego barwach zadebiutował w rozgrywkach pierwszej ligi NRD. Od sezonu 1965/1966 był podstawowym zawodnikiem zespołu, a już w 1967 roku wywalczył z nim wicemistrzostwo Niemieckiej Republiki Demokratycznej. Kolejny sukces osiągnął dopiero w sezonie 1973/1974, gdy dotarł z Lokomotive do półfinału Pucharu UEFA. Niemcy przegrali jednak w nim dwukrotnie z Tottenhamem Hotspur 1:2 i 0:2. W 1976 roku wygrał Puchar NRD, a w finale Lokomotive wygrało 3:0 z FC Vorwärts Frankfurt. Także w latach 1970, 1973 i 1977 Löwe grał w finałach krajowego pucharu, jednak drużyna z Lipska przegrywała je. Karierę piłkarską Löwe zakończył w 1980 roku, a w barwach Lokomotive rozegrał 321 ligowych meczów oraz zdobył w nich 87 goli.
Kariera reprezentacyjna.
W reprezentacji NRD Löwe zadebiutował 17 maja 1967 roku w wygranym 1:0 towarzyskim spotkaniu ze Szwecją. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Löwe wystąpił w czterech meczach swojej drużyny: z Australią (2:0), z Brazylią (0:1), z Holandią (0:2) i z Argentyną (1:1). Natomiast w 1976 roku Löwe zdobył z NRD złoty medal na Igrzyskach Olimpijskich w Montrealu - Niemcy wygrali 3:1 w finale z Polską. Ostatni mecz w kadrze narodowej rozegrał w październiku 1977 w eliminacjach do Mistrzostw Świata w Argentynie przeciwko Austrii (1:1 i gol w 50. minucie). Łącznie rozegrał w niej 43 mecze i zdobył 12 goli.

</doc>
<doc id="1616779" url="https://pl.wikipedia.org/wiki?curid=1616779" title="Schuyler Carron">
Schuyler Carron

Schuyler Anthony "Sky" Carron (ur. 24 sierpnia 1921 w Lyon Mountain, zm. 15 czerwca 1964 w Plattsburghu) – amerykański bobsleista, brązowy medalista Zimowych Igrzysk Olimpijskich w Sankt Moritz w dwójkach (w parze z Frederickiem Fortune).

</doc>
<doc id="1616780" url="https://pl.wikipedia.org/wiki?curid=1616780" title="Wolfram Loewe">
Wolfram Loewe



</doc>
<doc id="1616781" url="https://pl.wikipedia.org/wiki?curid=1616781" title="Albert Leidmann">
Albert Leidmann

Albert Leidmann (ur. 23 lutego 1908, zm. 1 lutego 1945) – niemiecki bokser, wicemistrz Europy.
Uczestniczył w letnich Igrzyskach Olimpijskich w Amsterdamie 1928 roku w kategorii średniej.
Startując w Mistrzostwach Europy w Budapeszcie 1930 roku, został srebrnym medalistą mistrzostw w wadze półciężkiej.
W mistrzostwach Niemiec w 1930 roku, został wicemistrzem kraju w tej samej kategorii.
W latach 1930-1935 występował na zawodowym ringu, stoczył 9 walk, z czego 2 wygrał, 1 zremisował i 6 przegrał.

</doc>
<doc id="1616783" url="https://pl.wikipedia.org/wiki?curid=1616783" title="Port lotniczy Providenciales">
Port lotniczy Providenciales

Port lotniczy Providenciales – drugi co do wielkości port lotniczy Turks i Caicos, zlokalizowany na wyspie Providenciales.

</doc>
<doc id="1616784" url="https://pl.wikipedia.org/wiki?curid=1616784" title="SMS Karlsruhe (1912)">
SMS Karlsruhe (1912)

SMS Karlsruhe − niemiecki krążownik lekki (w oryginalnej nomenklaturze mały krążownik – "Kleiner Kreuzer") z okresu I wojny światowej. Budowany w latach 1911–1914, wszedł do służby w Kaiserliche Marine niedługo przed rozpoczęciem działań wojennych. Został wysłany na wody amerykańskie, dla reprezentowania bandery niemieckiej w Indiach Zachodnich. Od sierpnia do października działał z sukcesami jako rajder zwalczający brytyjską żeglugę na Oceanie Atlantyckim. Zatonął 4 listopada 1914 roku w wyniku wewnętrznej eksplozji, z dużymi stratami w załodze.
Zamówienie i budowa.
„Karlsruhe” był pierwszym z dwóch okrętów swojego typu, będącego rozwinięciem wcześniejszego typu "Magdeburg". Były to jednostki lekko uzbrojone, ale szybkie i dysponujące dużym zasięgiem, mające prowadzić rozpoznanie na rzecz floty lub zwalczać statki handlowe na liniach żeglugowych przeciwnika. Ich budowę sfinansowano w ramach programu rozbudowy floty na rok budżetowy 1910.
Stępkę pod krążownik (numer stoczniowy 181) położono w stoczni Germaniawerft w Kilonii 21 września 1911 roku. Zgodnie z niemieckim zwyczajem na czas budowy otrzymał tymczasową nazwę „Ersatz Seeadler”, jako planowany następca planowanego do wycofania starego krążownika „Seeadler”. Wodowanie, w obecności burmistrza miasta Karlsruhe, nastąpiło 11 listopada 1912 roku, zaś wejście do służby w Kaiserliche Marine 15 stycznia 1914 roku.
Opis konstrukcji.
„Karlsruhe” miał długość całkowitą 142,2 m (139 m na konstrukcyjnej linii wodnej), szerokość maksymalną 13,7 m oraz zanurzenie 5,38 m na dziobie i 6,2 m na rufie (średnio 5,5 m). Wyporność konstrukcyjna wynosiła według projektu 4900 ton, pełna 6191 ton metrycznych. Kadłub był podzielony na 15 przedziałów wodoszczelnych i miał podwójne dno na 45% długości.
Napęd stanowiły dwa zespoły turbin parowych typu Marine o łącznej projektowanej mocy 26 000 KM, z których każdy napędzał jedną trójłopatową śrubę o średnicy 3,5 m. Parę do turbin dostarczało 14 dwupaleniskowych kotłów typu Marine, z których 12 było opalanych węglem, dwa zaś paliwem płynnym. Okręt miał pojedynczy ster. Instalację elektryczną o napięciu 220 V zasilały dwa turbogeneratory o mocy 200 i 240 kW. Projektowana prędkość maksymalna miała wynosić 27,8 węzła, na próbach osiągnięto 28,5 węzła przy mocy na wałach 37 885 KM. Zapas paliwa, wynoszący 1300 t węgla i 200 t mazutu pozwalał uzyskać zasięg 5500 mil morskich przy prędkości ekonomicznej 12 węzłów lub 900 mil morskich przy 25 węzłach.
Uzbrojenie składało się z 12 dział 10,5 cm SK L/45, o długości lufy równej 45 kalibrom, umieszczonych na pojedynczych podstawach: dwóch na pokładzie dziobowym, obok siebie, dwóch w identycznej pozycji na pokładzie rufowym oraz po czterech na stanowiskach każdej burty na śródokręciu, z zapasem 1800 jednostek amunicji; dwóch podwodnych wyrzutni torpedowych kal. 500 mm z zapasem pięciu torped oraz maksymalnie 120 min morskich.
Opancerzenie było analogiczne do wcześniejszych jednostek typu "Magdeburg": burtowy pas pancerny grubości do 60 mm, rozciągający się na około 80% długości kadłuba, pokład pancerny o grubości maksymalnej 60 mm, stanowisko dowodzenia chronione płytami o maksymalnej grubości 100 mm, działa artylerii głównego kalibru opancerzone 50 mm płytami. Całość wykonana była ze stali Kruppa.
Etatowa załoga liczyła 18 oficerów oraz 355 podoficerów i marynarzy.
Przebieg służby.
Wkrótce po wcieleniu do służby i osiągnięciu gotowości „Karlsruhe”, dowodzony przez "Fregattenkapitäna" Fritza Lüdecke został wysłany w rejon Morza Karaibskiego, dla zmiany stacjonującego tam starszego krążownika „Dresden”. Miał również reprezentować banderę niemiecką podczas planowanego na połowę sierpnia uroczystego otwarcia Kanału Panamskiego, a następnie na wystawie światowej w San Francisco, ale zamierzenia te zniweczył wybuch wojny. Krążownik, płynąc przez Azory i St. Thomas, dotarł do Port-au-Prince na Haiti, gdzie 25 lipca spotkał się z „Dresdenem”. Zgodnie z otrzymanymi rozkazami, dowódcy obu okrętów zastąpili się rolami: "Fregattenkapitän" Erich Köhler, biegły w polityce środkowoamerykańskiej, przeszedł z „Dresdena” na „Karlsruhe”, zaś Lüdecke miał na starszym z krążowników powrócić do kraju.
3 sierpnia 1914 roku dowódca okrętu otrzymał depeszę informującą o wybuchu wojny z Francją, a następnego dnia z Wielką Brytanią. Odtąd jego zadaniem miało być zwalczanie żeglugi brytyjskiej na południowym Atlantyku, u wybrzeży Brazylii. 6 sierpnia spotkał się w morzu w pobliżu Bahamów z niemieckim statkiem pasażerskim „Kronprinz Wilhelm”, na który przekazał uzbrojenie (dwie armaty kal. 88 mm oraz broń ręczną) i amunicję, celem przekształcenia go w krążownik pomocniczy. Oficer nawigacyjny „Karlsruhe”, kapitan Wolfgang Thierfelder, objął dowództwo zmobilizowanego liniowca. W trakcie transferu ludzi i materiałów Niemcy zostali zaskoczeni przez brytyjski krążownik pancerny „Suffolk”, okręt flagowy eskadry kontradmirała Christophera Cradocka. Zmusiło to oba okręty do rozdzielenia się i opuszczenia akwenu. Ścigany przez „Suffolka” „Karlsruhe” uszedł korzystając ze swej przewagi prędkości. Płynąc w kierunku Newport News, gdzie miał zamiar uzupełnić zapasy paliwa płynnego, natknął się wieczorem tego dnia na kolejny brytyjski okręt: krążownik lekki „Bristol”. Po krótkiej, bezskutecznej wymianie ognia „Karlsruhe” zniknął w zapadających ciemnościach. Z braku paliwa skierował się do portorykańskiego San Juan a następnie Willemstad na Curaçao. Ten ostatni port opuścił wieczorem 12 sierpnia, rozpoczynając działania rajderskie.
Mając na uwadze możliwe kłopoty z zaopatrzeniem w paliwo na wodach karaibskich, komandor Köhler zdecydował się skierować bardziej na południe, ku wybrzeżom Brazylii. Tamten rejon, słabiej patrolowany przez okręty Royal Navy, sprzyjał skrytej działalności korsarskiej i umożliwiał swobodne zaopatrywanie się rajdera bądź w portach neutralnych, bądź z oczekujących go niemieckich statków. 18 sierpnia „Karlsruhe” przechwycił na morzu swój pierwszy łup: brytyjski parowiec „Bowes Castle”. Do końca października lista sukcesów załogi krążownika osiągnęła 17 zatopionych bądź przejętych jako pryzy statków o łącznym tonażu przekraczającym 76 600 BRT: 16 brytyjskich i jeden holenderski, pływający w brytyjskim czarterze. Wszyscy członkowie załóg i pasażerowie zajętych statków byli umieszczani na pokładach towarzyszących parowców bądź w łodziach ratunkowych i bezpiecznie docierali do brzegu. Poszukiwania rajderów (oprócz „Karlsruhe” na wodach południowoamerykańskich pozostał również „Dresden” pod komandorem Lüdecke), prowadzone przez brytyjskie okręty, okazały się nieskuteczne.
25 października krążownik obrał kurs na północ, w kierunku Indii Zachodnich, gdzie komandor Köhler miał zamiar nadal zwalczać żeglugę państw ententy. Planował również przeprowadzenie ataku na port Bridgetown na Barbadosie. 4 listopada 1914 roku wieczorem, gdy znajdował się około 350 mil morskich na wschód od Trynidadu, został zniszczony przez niespodziewaną eksplozję w dziobowej części kadłuba. Przełamany na dwie części okręt zatonął w ciągu kilku minut. Zginęło 263 członków załogi, w tym dowódca i większość obsady mostka. Pozostałych 146 (17 oficerów i 129 marynarzy, w tym wielu rannych i poparzonych) uratowały towarzyszące „Karlsruhe” zaopatrzeniowce „Indrani” i „Rio Negro”. Rozbitkowie powrócili do Niemiec 6 grudnia na pokładzie tego ostatniego. Najprawdopodobniej przyczyną utraty okrętu był wybuch głowic torpedowych, znajdujących się w magazynie poniżej pomostu bojowego.
Statki zatopione i zdobyte przez SMS „Karlsruhe”:
Nazwa zatopionego okrętu została użyta powtórnie dla lekkiego krążownika „Karlsruhe” (II), który wszedł do służby w 1916 roku. Kolejny krążownik o tej nazwie: „Karlsruhe” (III), wszedł do służby w Reichsmarine w 1929 roku, zaś podczas ceremonii wodowania dwa lata wcześniej matką chrzestną była wdowa po komandorze Köhlerze.

</doc>
<doc id="1616786" url="https://pl.wikipedia.org/wiki?curid=1616786" title="Instytut Astronomiczny UWr">
Instytut Astronomiczny UWr



</doc>
<doc id="1616789" url="https://pl.wikipedia.org/wiki?curid=1616789" title="Frederick Fortune">
Frederick Fortune

Frederick Joseph "Fred" Fortune Jr. (ur. 1 kwietnia 1921 w Lake Placid, zm. 20 kwietnia 1994 w Burlington) – amerykański bobsleista, brązowy medalista zimowych igrzysk olimpijskich w Sankt Moritz w dwójkach (w parze z Schuylerem Carronem). Trzykrotnie trzeci na mistrzostwach świata (dwa razy w dwójkach i raz w czwórkach).

</doc>
<doc id="1616791" url="https://pl.wikipedia.org/wiki?curid=1616791" title="Nadzieja Hrekawa">
Nadzieja Hrekawa

Nadzieja Hrekawa-Malinina (biał. Надзея Рыгораўна Грэкава, ros. Надежда Григорьевна Грекова, Надежда Григорьевна Малинина, ur. 17 września 1910 w Mińsku, zm. 6 stycznia 2001 tamże) – białoruska działaczka partyjna i państwowa, w latach 1938-47 przewodnicząca Rady Najwyższej Białoruskiej SRR.
W 1922 rozpoczęła pracę jako szwaczka w fabryce "Kastrycznik" w Mińsku. Dziesięć lat później wstąpiła do WKP(b). W 1933 stanęła na czele jednego z oddziałów związków zawodowych. Od 1938 do 1940 pełniła obowiązki sekretarza KC KP(b)B. W 1941 ukończyła Wyższą Szkołę Partyjną przy KC WKP(b). W czasie II wojny światowej ewakuowała się z Białorusi do Kazania, gdzie sprawowała urząd przewodniczącej komitetu miejskiego WKP(b).
Po przeprowadzeniu reformy ustrojowej w Białoruskiej SRR mianowano ją w 1938 przewodniczącą Rady Najwyższej – funkcję piastowała do 1947. W latach 1942-1946 pełniła również obowiązki wiceprzewodniczącej Rady Komisarzy Ludowych Białoruskiej SRR. W 1947 objęła tekę ministra przemysłu spożywczego BSRR, a od 1949 do 1952 sprawowała funkcję wiceministra w tym samym resorcie w RFSRR.
Działała w partii – była członkiem Biura Politycznego KC KP(b)B (1938-1940) oraz Centralnej Komisji Rewizyjnej WKP(b) (1939-52). Sprawowała mandat deputowanej: w latach 1938-47 Rady Najwyższej Białoruskiej SRR, a od 1946 do 1950 Rady Najwyższej ZSRR. Była również posłanką do Rady Najwyższej RFSRR (1951-1955).
W życiu prywatnym była żoną generała Malinina. Jej imieniem nazwano park znajdujący się w Mińsku przy ul. Malinina. W parku znajduje się od 2002 jej pomnik. Pochowana na Cmentarzu Nowodziewiczym w Moskwie.

</doc>
<doc id="1616792" url="https://pl.wikipedia.org/wiki?curid=1616792" title="Przylądek Czeluskin">
Przylądek Czeluskin



</doc>
<doc id="1616794" url="https://pl.wikipedia.org/wiki?curid=1616794" title="Port lotniczy Miquelon">
Port lotniczy Miquelon

Port lotniczy Miquelon – port lotniczy zlokalizowany w gminie Miquelon-Langlade (Saint-Pierre i Miquelon)

</doc>
<doc id="1616795" url="https://pl.wikipedia.org/wiki?curid=1616795" title="ISO 10206">
ISO 10206



</doc>
<doc id="1616796" url="https://pl.wikipedia.org/wiki?curid=1616796" title="ISO 9899">
ISO 9899



</doc>
<doc id="1616797" url="https://pl.wikipedia.org/wiki?curid=1616797" title="Przylądek Fligely">
Przylądek Fligely



</doc>
<doc id="1616801" url="https://pl.wikipedia.org/wiki?curid=1616801" title="Thoralf Strømstad">
Thoralf Strømstad

 Thoralf Strømstad (ur. 13 stycznia 1897 w Fossum – zm. 10 stycznia 1984 w Oslo) – norweski narciarz klasyczny, specjalista kombinacji norweskiej i biegacz narciarski, dwukrotny medalista olimpijski.
Kariera.
Igrzyska olimpijskie w Chamonix w 1924 roku były pierwszymi i zarazem ostatnimi w jego karierze. Wywalczył tam srebrne medale w kombinacji oraz w biegu na 50 km techniką klasyczną, w obu przypadkach ulegając swemu rodakowi Thorleifowi Haugowi. Haug, który wygrał oba biegi narciarskie oraz zawody w kombinacji, zdobył także brązowy medal w skokach. Prawie 40 lat po igrzyskach Strømstad skontaktował się z norweskim historykiem Jacobem Vaage twierdząc, że w konkursie skoków (w którym Strømstad nie brał udziału) nota Hauga została błędnie obliczona i brązowy medal powinien trafić do reprezentanta Stanów Zjednoczonych Andersa Haugena, który zajął pierwotnie czwarte miejsce. W 1974 roku Międzynarodowy Komitet Olimpijski zdecydował odebrać medal nieżyjącemu już Haugowi i przekazać go reprezentantowi USA.
W 1916 roku wygrał kombinację norweską podczas Holmenkollen ski festival. W 1919 i 1922 roku był mistrzem Norwegii w biegu na 30 km. W 1923 r. otrzymał medal Holmenkollen.
Jego siostra Nora Strømstad reprezentowała Norwegię w narciarstwie alpejskim.

</doc>
<doc id="1616804" url="https://pl.wikipedia.org/wiki?curid=1616804" title="Port lotniczy Saint-Laurent-du-Maroni">
Port lotniczy Saint-Laurent-du-Maroni

Port lotniczy Saint-Laurent-du-Maroni – drugi co do wielkości port lotniczy Gujany Francuskiej, zlokalizowany w miejscowości Saint-Laurent-du-Maroni.

</doc>
<doc id="1616810" url="https://pl.wikipedia.org/wiki?curid=1616810" title="Sinistra Democratica">
Sinistra Democratica



</doc>
<doc id="1616813" url="https://pl.wikipedia.org/wiki?curid=1616813" title="Autodydakta">
Autodydakta



</doc>
<doc id="1616815" url="https://pl.wikipedia.org/wiki?curid=1616815" title="Vansinnesvisor">
Vansinnesvisor

Vansinnesvisor (szw. "Pieśni szaleństwa") – czwarty album studyjny szwedzkiej grupy Thyrfing, wydany 15 czerwca 2002 roku przez wytwórnię Hammerheart Records. Tekst to utworu "The Giant's Laughter" jest tłumaczeniem poematu "Jätten" szwedzkiego poeaty Esaiasa Tegnéra.

</doc>
<doc id="1616816" url="https://pl.wikipedia.org/wiki?curid=1616816" title="Sergiusz Prytycki">
Sergiusz Prytycki

Sergiusz Prytycki (, "Siarhiej Wosipawicz Prytycki"; ur. 1 lutego 1913 w Harkawiczach, zm. 13 czerwca 1971 w Mińsku) – białoruski polityk, działacz partyjny i państwowy okresu II Rzeczypospolitej i Związku Radzieckiego, w latach 1968–1971 przewodniczący Rady Najwyższej Białoruskiej SRR.
Życiorys.
W 1931 r. został sekretarzem rejonowego komitetu Komunistycznego Związku Młodzieży Zachodniej Białorusi (KZMZB) w Krynkach, później analogiczną funkcję pełnił w komitecie okręgowym w Grodnie i Słonimiu. Kierował strajkami pracowników leśnych na ziemiach północno-wschodnich II RP. Od 1932 r. był członkiem KPZB, w maju 1933 r. aresztowany, w październiku 1933 r. zwolniony.
W latach 1934–1935 kształcił się na Wyższej Szkole Partyjnej WKP(b) w Mińsku.
27 stycznia 1936 podczas procesu działaczy komunistycznych w Wilnie postrzelił w sali sądowej świadka oskarżenia, prowokatora policyjnego Jakuba Strelczuka. Został wówczas raniony przez policję i aresztowany, 20 czerwca 1936 skazany na karę śmierci, jednak ostatecznie 26 lutego 1937 wyrok zamieniono na karę więzienia. 1 września 1939 uciekł z więzienia po ataku Niemiec na Polskę.
Po włączeniu ziem północno-wschodnich RP w skład Związku Radzieckiego piastował mandat delegata do Zgromadzenia Ludowego Zachodniej Białorusi, które zatwierdziło decyzję (formalnie: podjęło) o włączeniu północno-wschodnich województw RP do Białoruskiej SRR. Później sprawował mandat posła do Rady Najwyższej BSRR oraz urząd wiceprzewodniczącego Obwodowego Komitetu Wykonawczego w Białymstoku (1939–1941).
Po agresji niemieckiej na ZSRR ewakuował się na wschód Białorusi, gdzie od czerwca do sierpnia brał udział w pracach nad stworzeniem systemu obronnego na Mohylewszczyźnie i Homelszczyźnie. W sierpniu 1941 został powołany w szeregi Armii Czerwonej, był instruktorem Zarządu Politycznego Frontu Zachodniego.
Od 20 stycznia 1942 do 1944 piastował stanowisko II sekretarza Komsomołu Białoruskiej SRR, od marca 1944 zastępca szefa, a od 1944 do maja 1945 szef Polskiego Sztabu Ruchu Partyzanckiego.
Po powrocie na Białoruś w 1944 r. objął urząd sekretarza, następnie II sekretarza (23 sierpnia – 13 grudnia 1948) i I sekretarza Obwodowych Komitetów KP(b)B w Grodnie (13 grudnia 1948 – listopad 1951), Baranowiczach (sierpień 1953 – styczeń 1954) i Mołodecznie (styczeń 1954 – luty 1960), a później w Mińsku (luty 1960 – styczeń 1963). Od 30 października 1951 do sierpnia 1953 był zastępcą kierownika Wydziału Organów Partyjnych, Związkowych i Komsomolskich KC Komunistycznej Partii (bolszewików) Białorusi/Komunistycznej Partii Białorusi. Od 18 grudnia 1962 do 23 stycznia 1968 był sekretarzem KC KPB oraz (do grudnia 1965) wicepremierem Białoruskiej SRR.
22 stycznia 1968 objął stanowisko przewodniczącego Prezydium Rady Najwyższej Białoruskiej SRR – urząd sprawował do śmierci. Od 31 października 1961 do końca życia był członkiem KC KPZR. Odznaczony czterema Orderami Lenina i dwoma Orderami Czerwonego Sztandaru (8 października 1943 i 28 czerwca 1945).
Został pochowany na Cmentarzu Wschodnim w Mińsku.
Był prototypem głównego bohatera w filmie fabularnym "Czyrwonaje lis´cie" (Чырвонае лісьце). Po śmierci stał się przedmiotem kultu państwowego – jego imieniem nazwano m.in. prospekt i plac w Mińsku. W Polsce jego imieniem nazwano Zakłady Stolarki Budowlanej „STOLBUD” w Sokółce, utworzono Izbę Pamięci Siergieja Prytyckiego w rodzinnych Harkawiczach.

</doc>
<doc id="1616820" url="https://pl.wikipedia.org/wiki?curid=1616820" title="Łazar Aronsztam">
Łazar Aronsztam

Łazar Aronsztam, ps. "Artur", "Jakub Czarniak" (ukr. "Лазар Наумович Аронштам", ros. "Лазарь Наумович Аронштам", biał. "Лазар Навумавіч Аранштам") (ur. 21 czerwca 1896 w Równem lub w Borznie w guberni czernihowskiej lub w Romnach guberni połtawskiej, zm. 1939 lub 25 marca 1938) – działacz ukraińskiego, polskiego, rosyjskiego i białoruskiego ruchu komunistycznego pochodzenia żydowskiego.
Życiorys.
Jest synem Nauma i Jekatieriny (Katarzyny) Aronsztam. Miał trzech braci (Ilja (1895–1919) i Boris (1899–1919) bolszewicy-politrukowie w Armii Czerwonej, zginęli w walkach w trakcie wojny domowej, Grigorij (1893–1938) też walczył w Armii Czerwonej w czasie wojny domowej ale podczas czystek stalinowskich został rozstrzelany w 19 marca 1938 roku) oraz siostrę Esfir.
W 1900 rodzina przeniosła się do Łodzi. W 1915 wstąpił do Socjaldemokratycznej Partii Robotniczej Rosji (bolszewików) SDPRR(b). Agitator wśród miejscowych robotników. Brał udział w wydarzeniach rewolucji lutowej w Charkowie. Podczas pobytu w Moskwie wziął udział w rewolucji październikowej. Służył w Armii Czerwonej jako komisarz dywizji i komisarz inspekcji artylerii.
Odznaczony w 1921 Orderem Czerwonego Sztandaru.
W 1924 władze WKP(b) skierowały go do podziemnej pracy partyjnej na terenie północno-wschodniej Polski. Wszedł w skład Komunistycznej Partii Zachodniej Białorusi jako sekretarz jej KC oraz członek KC KPP. W tym samym roku został aresztowany przez władze polskie. W 1928 wyjechał do ZSRR w ramach wymiany więźniów politycznych. Na obszarze Białoruskiej SRR pełnił obowiązki sekretarza komitetu okręgowego KP(b)B w Witebsku.
Od 1929 był dyrektorem zarządu politycznego białoruskiego okręgu wojskowego. Od 1933 analogiczną funkcję pełnił na Dalekim Wschodzie. Podczas czystek stalinowskich 31 maja 1937 aresztowany, skazany 9 lutego 1938 (wyrok zatwierdzony przez Stalina) i rozstrzelany 25 marca 1938. W 2 czerwca 1956 dokonano jego rehabilitacji.

</doc>
<doc id="1616828" url="https://pl.wikipedia.org/wiki?curid=1616828" title="Farsotstider">
Farsotstider

Farsotstider (szw. "Czasy zarazy") – piąty album studyjny szwedzkiej grupy Thyrfing, wydany 21 listopada 2005 roku przez wytwórnię Regain Records. Tekst do utworu "Baldersbålet" pochodzi częściowo z wiersza o tym samym tytule.

</doc>
<doc id="1616831" url="https://pl.wikipedia.org/wiki?curid=1616831" title="Wiera Charuża">
Wiera Charuża

Wiera Charuża (pseudonimy: „Antolka”, „Wiera”, „Weranika Karczeuskaja”, „Alesia Szypszyna”, „Padpolnik”, „H. S. Korniłowa”, „Polskaja kamsamołka”), (ur. 27 września 1903 w Bobrujsku, zm. w grudniu 1942 w Witebsku) – białoruska działaczka komunistyczna w Polsce i ZSRR, dziennikarka i agitatorka.
Życiorys.
Córka carskiego policjanta Zachara. W 1919 ukończyła naukę w mozyrskiej szkole technicznej, po czym pracowała jako nauczycielka na Polesiu. Podczas wojny polsko-bolszewickiej i bezpośrednio po niej brała udział w wojnie partyzanckiej na ziemiach północno-wschodnich II RP. Po powrocie do Białoruskiej SRR działała w Komsomole: stała na czele wydziałów politycznych jego komitetów powiatowych w Mozyrzu i Bobrujsku.
Wstąpiła do Batalionu Komunistycznego i walczyła z oddziałami gen. Stanisława Bułak-Bałachowicza. Od grudnia 1921 członkini Komunistycznej Partii (bolszewików) Białorusi (KP(b)B). W 1923 ukończyła Centralną Szkołę Partyjną w Mińsku, następnie działała w Komitecie Centralnym (KC) Komsomołu Białorusi. Wchodziła w skład redakcji pisma „Малады араты”, współpracowała również z gazetami „Полымя” i „Чырвоная змена”. W 1923 ukończyła naukę w Centralnej Szkole Sowiecko-Partyjnej w Mińsku. W lutym 1924 skierowano ją na wschodnie ziemie polski celem działalności w komunistycznym podziemiu. W czerwcu tego roku objęła funkcję sekretarza KC organizacji młodzieżowej KPZB, weszła również w skład KC KPZB. Brała aktywny udział w wydawaniu gazety „Малады камуніст”.
We wrześniu 1925 została aresztowana przez polskie władze i skazana na osiem lat więzienia – przebywała m.in. w Fordonie. W czasie pobytu w odosobnieniu sporządziła bogatą korespondencję wydaną w latach 30. w Białoruskiej SRR pod tytułem „Лісты на волю”.
W 1932 wyjechała do Związku Radzieckiego, gdzie poświęciła się dalszej pracy na rzecz KPZB: pisała odezwy, artykuły i broszury o charakterze agitacyjnym (m.in. „За Чырвоны Кастрычнік на Заходняй Беларусі”, „Мы – маладая гвардыя рабочых і сялян”, „Увага, школьнікі”). W 1935 wykluczono ją z partii w wyniku donosu męża Stanisława Skulskiego-Mertensa. W sierpniu 1937 została aresztowana przez NKWD i uwięziona w Mińsku. 15 sierpnia 1939 wypuszczona na wolność – pracowała w aparacie KP(b)B w Moskwie. We wrześniu 1942 skierowano ją na wschodnie tereny Białoruskiej SRR, gdzie w listopadzie aresztowali ją Niemcy i niedługo potem zamordowali w Stalag 313 w Witebsku.
W 1960 uhonorowano ją tytułem Bohatera Związku Radzieckiego. Była poliglotką.
Matka naukowca, filozofa i teologa Siergieja Chorużyja (1941-2020).

</doc>
<doc id="1616832" url="https://pl.wikipedia.org/wiki?curid=1616832" title="ORP Lech (1930)">
ORP Lech (1930)



</doc>
<doc id="1616834" url="https://pl.wikipedia.org/wiki?curid=1616834" title="USS Lodestone (ADG-8)">
USS Lodestone (ADG-8)

USS Lodestone (ADG-8) – pływająca stacja demagnetyzacyjna z okresu II wojny światowej.
Pierwotnie planowany jako patrolowy okręt eskortowy (ang. patrol craft escort) (PCE-876). Stępkę jednostki położono 27 maja 1943 w stoczni Albina Engine &amp; Machine Works w Portland. Zwodowano ją 30 września 1943, przeklasyfikowano na YDG-8 23 grudnia 1943 i wcielono do służby 10 lipca 1944. Pierwszym dowódcą został komandor podporucznik C. V. Schlaet.
Służba.
Po dziewiczym rejsie YDG-8 opuścił 18 sierpnia San Pedro i udał się na południowy Pacyfik. Operował z Tulagi do początku października. Następnie dołączył do 7 Floty docierając do portu Manus na Wyspach Admiralicji 6 października. Przez resztę wojny YDG-8 wypełniał zadania demagnetyzacyjne na wyspach pacyficznych, głównie w Manus i na Filipinach. Po wojnie wrócił do Stanów Zjednoczonych i został wycofany w maju 1946. Został wcielony do Floty Rezerwowej i zakotwiczony w San Diego. Przeklasyfikowany na ADG-98 1 listopada 1947. Otrzymał nazwę "Lodestone" 1 lutego 1955.
Skreślony z listy jednostek floty 21 lutego 1975, "Lodestone" został zezłomowany 1 maja 1976.

</doc>
<doc id="1616835" url="https://pl.wikipedia.org/wiki?curid=1616835" title="USS Lodestone">
USS Lodestone



</doc>
<doc id="1616836" url="https://pl.wikipedia.org/wiki?curid=1616836" title="Terrany huńskie">
Terrany huńskie

Terrany huńskie (także "superterran huński") – dwa prehistoryczne mikrokontynenty istniejące od późnego syluru do późnego karbonu. 
W czasie orogenezy kadomskiej (650-550 mln lat temu) terrany mające później utworzyć zespół terranów huńskich były spojone z Gondwaną wzdłuż jej północnego (afrykańsko-arabskiego) brzegu. W późnym ordowiku wzdłuż tego wybrzeża utworzył się ryft tektoniczny, zaczątek późniejszego oceanu Paleotetydy. Powstający ocean w późnym sylurze (około 420 mln lat temu) oddzielił od kontynentu Gondwany długi i stosunkowo wąski pas terranów stanowiących wcześniej jej północny margines. Powstały w ten sposób mikrokontynent był podzielony uskokiem przesuwczym na dwie części: europejski terran huński na zachodzie i azjatycki terran huński na wschodzie. 
Dryfujący na północ europejski terran huński zamykał ocean Reik, którego skorupa uległa subdukcji pod ten mikrokontynent. W środkowym dewonie europejski terran huński zaczął się zderzać z terranami leżącymi wzdłuż południowego brzegu Laurosji. W środkowym karbonie europejski terran huński całkowicie połączył się z Laurosją. 
Większość terranów europejskiego terranu huńskiego została dotknięta fałdowaniami hercyńskimi, wywołanymi późniejszą kolizją Gondwany z Laurosją w karbonie. Część z nich została powtórnie wydźwignięta podczas fałdowań alpejskich. 
Azjatycki terran huński zaczął dryf na północ znacznie później, niż terran europejski. Ostatecznie połączył się z kontynentem eurazjatyckim, dołączając do południowego wybrzeża jego wschodniej części. 
Hipotezę o istnieniu opisanych mikrokontynentów wysunęli w latach 90. ubiegłego wieku szwajcarscy geolodzy Jürgen von Raumer i Gérard Stampfli z uniwersytetów w Lozannie i we Fryburgu. Nazwa "terrany huńskie" została wprowadzona przez G. Stampfliego, który zauważył, że grupują one większość ziem, które miliony lat później zostały spustoszone przez Hunów Attyli.

</doc>
<doc id="1616837" url="https://pl.wikipedia.org/wiki?curid=1616837" title="USS PCE-876">
USS PCE-876



</doc>
<doc id="1616838" url="https://pl.wikipedia.org/wiki?curid=1616838" title="USS YDG-8">
USS YDG-8



</doc>
<doc id="1616842" url="https://pl.wikipedia.org/wiki?curid=1616842" title="W23 (kolej)">
W23 (kolej)

Wskaźnik W 23: „Wskaźnik odcinka izolowanego” – wskaźnik kolejowy w postaci żółtego słupka ustawionego przy torze, oznaczający początek odcinka torowego lub zwrotnicowego wyposażonego w urządzenie kontroli niezajętości torów i rozjazdów.
Wskaźnik W 23 oznacza miejsce, przed którym przetaczany tabor kolejowy powinien się zatrzymać, aby umożliwić przestawienie zwrotnicy.
Wskaźnika W 23 nie oświetla się.

</doc>
<doc id="1616843" url="https://pl.wikipedia.org/wiki?curid=1616843" title="W30 (kolej)">
W30 (kolej)

W 30 – wskaźnik kolejowy oznaczający prędkość, z jaką należy przejeżdżać przez automatyczną wagę podczas ważenia składu.
Ma formę matowobiałego światła na jasnoniebieskim tle, a na nim napis "„Waga x km/h”" gdzie x oznacza prędkość przejazdu w km/h. Świetlny wskaźnik W 30 umieszcza się we właściwej odległości (zgodnie z dokumentacją techniczną wagi) przed wagą, z obu jej stron; wyświetlony wskaźnik W 30 oznacza, że skład będzie ważony i należy przejeżdżać przez wagę z prędkością określoną na wskaźniku.

</doc>
<doc id="1616853" url="https://pl.wikipedia.org/wiki?curid=1616853" title="Racibor (piwo)">
Racibor (piwo)

Racibor – marka piwa typu pilzneńskiego produkowanego przez Browar Zamkowy w Raciborzu. Warzone jest tradycyjną metodą bez ulepszaczy (do produkcji używany jest jedynie antyutleniacz – kwas askorbinowy, czyli witamina C), a proces fermentacji odbywa się w otwartych kadziach. Dzięki charakterystycznej goryczce chmielowej oraz odpowiedniemu nasyceniu dwutlenkiem węgla osiąga właściwy dla raciborskiego browaru smak. Produkowane jest ono w dwóch rodzajach:
Piwo Racibor jest kontynuacją piwa warzonego w tym zakładzie od wieków. Sporządzane jest według oryginalnej receptury mistrza piwowarskiego Kaufmanna. Jego nazwę zaczerpnięto od słowiańskiego imienia "Racibor", charakterystycznego we wczesnym średniowieczu dla książąt pomorskich oraz obodrzyckich. W owych czasach nadawano władcom imię Racibor na dobrą wróżbę, aby walczyli i zwyciężali w bojach. Od tego imienia najprawdopodobniej wziął nazwę również sam Racibórz.

</doc>
<doc id="1616860" url="https://pl.wikipedia.org/wiki?curid=1616860" title="Petunia">
Petunia

Petunia ("Petunia" Juss.) – rodzaj roślin z rodziny psiankowatych. Obejmuje ok. 35–40 gatunków. Rośliny te występują naturalnie w ciepłych obszarach Ameryki Południowej. Nazwa "petun" w języku południowoamerykańskich Indian oznacza tytoń. Gatunki petunii są rzeczywiście z nim spokrewnione i mają również podobne działanie narkotyczne. W naturze rośliny te rosną nad strumieniami na obszarach pustynnych, na otwartych terenach piaszczystych w górach i nad morzem. Mieszańcowego pochodzenia petunie ogrodowe (główne gatunki rodzicielskie to "P.axillaris" i "P. integrifolia") są popularnie uprawiane jako rośliny ozdobne. Wyhodowano ponad 200 ich kultywarów, a obrót nimi w 2005 szacowany był na blisko 100 mln dolarów. 
Systematyka.
Rodzaj z podrodziny "Petunioideae" w obrębie rodziny psiankowatych ("Solanaceae"). Do tego rodzaju bywają też włączane podobne, ale o mniejszych kwiatach rośliny z rodzaju "Calibrachoa", z których wyhodowano także popularne w uprawie odmiany takie jak 'Million Bells'.
Zastosowanie.
Mieszaniec petunia ogrodowa oraz gatunek "Petunia integrifolia" są powszechnie uprawiane jako rośliny ozdobne w ogromnej ilości odmian ozdobnych. W Polsce uprawiane są jako rośliny jednoroczne, głównie doniczkowe i wykorzystywane do zdobienia balkonów, werand, parapetów okiennych, pergoli.

</doc>
<doc id="1616863" url="https://pl.wikipedia.org/wiki?curid=1616863" title="Racibor Premium">
Racibor Premium



</doc>
<doc id="1616864" url="https://pl.wikipedia.org/wiki?curid=1616864" title="Racibor Pełne">
Racibor Pełne



</doc>
<doc id="1616866" url="https://pl.wikipedia.org/wiki?curid=1616866" title="Victoria Bitter">
Victoria Bitter

Victoria Bitter, popularnie nazywane VB – najpopularniejsze australijskie piwo produkowane przez firmę Carlton &amp; United Beverages należącą do Foster's Group, wbrew swojej nazwie nie należy do gatunku bitter, ale lager. Historycznie piwo zawierało 4,9% alkoholu ale w 2007 zawartość alkoholu w piwie została zmniejszona do 4,8% aby zaoszczędzić na opłatach podatkowych.
Powstanie piwa datowane jest na początek XX wieku kiedy założyciel browaru "Victoria Brewery" Thomas Aitken opracował recepturę na nowe piwo.
Dostępne jest w puszkach (375 ml tzw. „tinnies”), butelkach (375 ml „stubbies”, 740 ml „tallies” oraz 250 ml „twisties” – tylko w Nowej Południowej Walii) oraz w beczkach.
Victoria Bitter sprzedawane jest także w odmianie VB Gold (wcześniej znanej jako VB Midstrength) z niższą zawartością alkoholu wynoszącą 3,5%.

</doc>
<doc id="1616867" url="https://pl.wikipedia.org/wiki?curid=1616867" title="Pożar Peshtigo">
Pożar Peshtigo

Pożar Peshtigo – pożar, który 8 października 1871 strawił miasteczko Peshtigo w stanie Wisconsin. Katastrofa spowodowała śmierć największej liczby istnień ludzkich z powodu ognia w dziejach Stanów Zjednoczonych. W związku z tym, że wybuchł on tego samego dnia co "wielki pożar Chicago", pożar Peshtigo pozostaje wydarzeniem prawie nieznanym. Również tego samego dnia miejscowości Holland i Manistee po drugiej stronie jeziora Michigan padły ofiarą ognia, podobnie jak Port Huron na południowym krańcu jeziora Huron.
Pożoga.
8 października nadciągnął od zachodu zimny front, a wraz z nim bardzo silny wiatr, który rozniecił małe lokalne pożary i spowodował zamienienie się ich w morze ognia. Nim wygasł, ogień strawił 4850 km² lasu, obszar odpowiadający wielkości stanu Rhode Island w USA (według niektórych źródeł nawet 6000 km²). Spłonęło dwanaście miejscowości w stanach Wisconsin i Michigan. Dokładnej liczby ofiar śmiertelnych nie udało się ustalić, bowiem ogień zniszczył wszystkie dokumenty, w tym także spisy ludności. Szacuje się, że śmierć poniosło od 1200 do 2500 osób. Raport sporządzony w roku 1873 przez legislaturę stanową wymienia 1182 nazwiska zmarłych w wyniku pożaru lub zaginionych w tym samym czasie mieszkańców. Peshtigo liczyło przed pożarem około 1700 mieszkańców. Ponad 350 ciał pochowano w masowym grobie, bowiem nie znalazł się nikt, kto mógłby je zidentyfikować. Część nazwisk zidentyfikowanych ofiar można uznać za polskie lub polskobrzmiące; na obszarach objętych pożogą znajdują się miejscowości o nazwach "Pulaski" i "Sobieski".
Płomienie były tak wielkie, że zdołały przerzucić się ponad rzeką Peshtigo i spalić do cna miasto położone na obu jej brzegach. Wątpić należy, że ogień pokonał również szeroką na kilka mil zatokę Green, niemniej w tym samym czasie spłonęła część lasów półwyspu Door. Świadkowie opowiadali, że miejscami tworzyły się ogniowe "tornada" porywające w powietrze wagony kolejowe i domy. Większość z tych, którzy przeżyli ową "burzę ogniową", uratowali się dzięki zanurzeniu w rzece lub innych (jak studnie czy stawy) zbiornikach wodnych; byli jednak tacy, którzy potonęli lub ugotowali się żywcem.
Ogień był całkowicie nieobliczalny. Jeden z uratowanych uciekał wraz z całą 5-osobową rodziną dwukonnym wozem. W pewnym momencie jeden z koni przewrócił się, a ściana ognia była coraz bliżej. Mężczyzna zeskoczył z wozu, by podnieść lub wyprząc konia, ale gdy wrócił na wóz wszyscy jego bliscy byli martwi. Rzucił się więc w rów przydrożny, a gdy pożar przetoczył się dalej nie znalazł nawet śladu po wozie, koniach i ludziach. Inny mieszkaniec Peshtigo wzniósł na krótko przed pożarem murowany dom. Na widok płomieni schronił się w rzece, a gdy wrócił okazało się, że dom ocalał, przy czym wszystko w odległości stu metrów uległo zwęgleniu.
Próby wytłumaczenia zjawiska.
Najnowsza publikacja Denise Gess i Williama Lutza, przedstawia dokładnie przebieg wydarzeń. Zdaniem Lutza, "Burza ogniowa nazywana jest naturalną eksplozją nuklearną. To fala płomieni wysoka na kilometr i więcej, szeroka na osiem kilometrów, gnająca z szybkością 150-200 km/godz. Gorętsza niż krematorium zamienia piasek w szkło." 
Niezwykłe połączenie wiejącego z dużą siłą wiatru, takiego a nie innego ukształtowania powierzchni oraz dyslokacji zarzewi ognia, co razem przyczyniło się do powstania burzy ogniowej, nazwane zostało efektem Peshtigo. Ów paradygmat był bardzo wnikliwie badany przez tych amerykańskich i brytyjskich planistów w czasie II wojny światowej, którzy zamierzali wywołać podobne skutki podczas bombardowań niemieckich i japońskich miast. Bombardowanie Drezna i nawet bardziej niszczycielskie bombardowanie Tokio przy użyciu bomb zapalających przyniosło śmierć porównywalnej lub nawet przewyższającej skutki zrzucenia bomb atomowych na Hiroszimę i Nagasaki liczby ofiar.
Ciekawym – i do dziś nie wytłumaczonym elementem – jest pożar lasów na południowej części półwyspu Door. Przeskoczenie ognia nad 2-3 mile szeroką zatoką wydaje się nieprawdopodobne. Wnioski nasuwają się jednak same: albo były tam odrębne zarzewia ognia wzniecone tym samym silnym wiatrem, albo pożar spowodowany został przez czynniki zewnętrzne, których przyczyn do końca nie znamy.
Kontrowersyjna teoria, po raz pierwszy wysunięta w roku 1883, zakłada, że oba pożary, w Peshtigo i Chicago, nie wybuchły tego samego dnia przez przypadek, ale że zostały spowodowane upadkiem meteorytów będących fragmentami komety 3D/Biela. Jednakże teoria ta nie jest (według specjalistów z NASA) przekonująca, bowiem meteoryty w chwili zetknięcia z powierzchnią Ziemi są zimne. W okolicach Peshtigo – przed wielkim pożarem – wzniecono co najmniej kilka niewielkich pożarów w celu oczyszczenia gruntów pod uprawy i budowę linii kolejowej (od kilku tygodni zadymienie obszaru było tak intensywne, że statki na jeziorze Michigan musiały używać sygnałów mgłowych); w tej sytuacji żadne dodatkowe źródło ognia nie było potrzebne.
Spuścizna.
Peshtigo Fire Museum, położone nieco na zachód od autostrady międzystanowej nr 41, składa się na mało znaczącą kolekcję pamiątek po pożarze, spisane relacje tych, którzy przeżyli katastrofę oraz niewielki cmentarz ofiar.
Tydzień Ochrony Przeciwpożarowej (ang. "National Fire Protection Week") obchodzony jest w USA w październiku na pamiątkę wielkiego pożaru Chicago, który (jeśli chodzi o liczbę ofiar) był wydarzeniem na niewielką skalę w porównaniu z zapomnianą pożogą w Peshtigo.
W czasie roku szkolnego 2004/05 Orkiestra Szkoły Średniej w Peshtigo wystąpiła z utworem wokalno-instrumentalnym "The Finger of God", dla upamiętnienia pożaru Peshtigo. W utworze, skomponowanym przez Johna Georgesona, wykorzystano fragmenty opowiadań tych, którzy przeżyli.

</doc>
<doc id="1616874" url="https://pl.wikipedia.org/wiki?curid=1616874" title="Wanda Żurawska">
Wanda Żurawska

Wanda Żurawska (ur. 27 stycznia 1903, zm. 2 stycznia 1996) – polska pielęgniarka, szarytka.
W 1924 ukończyła Warszawską Szkołę Pielęgniarstwa, w późniejszym czasie studiowała w Columbia University. W 1932 wstąpiła do zakonu Szarytek, od 1935 prowadziła kursy pielęgniarskie dla sióstr zakonnych.
W czasie wojny prowadziła szkołę pielęgniarstwa dla zakonnic, pracę dydaktyczną kontynuowała po wojnie. W 1985 została odznaczona Medalem Florence Nightingale.

</doc>
<doc id="1616875" url="https://pl.wikipedia.org/wiki?curid=1616875" title="Medal Florence Nightingale">
Medal Florence Nightingale

Medal Florence Nightingale () – najwyższe oznaczenie przyznawane przez Międzynarodowy Komitet Czerwonego Krzyża, ustanowione w 1912, nazwane od Florence Nightingale.
Medalem odznaczane są wykwalifikowane pielęgniarki lub pielęgniarze, a także wolontariusze wykonujący czynności pielęgniarskie. Muszą być oni aktywnymi członkami i regularnymi pomocnikami krajowego komitetu Czerwonego Krzyża i Czerwonego Półksiężyca lub instytucji medycznych bądź pielęgniarskich związanych z tymi organizacjami.
Medal przyznawany jest m.in. za:
Medal może być również przyznany pośmiertnie, jeżeli osoba predysponująca do jego otrzymania zginęła podczas pełnienia obowiązków. Medale przyznawane są co dwa lata, za każdym razem może być przyznanych najwyżej 50 medali.
Pierwszą Polką uhonorowaną Medalem Florence Nightingale była Maria Tarnowska (1923). W 1935 otrzymała go Zofia Szlenkier, a w 1946 Anna Rydlówna. Do 2011 medal otrzymały 102 Polki. W 2017 do ich grona dołączyła Anna Kaczmarczyk.

</doc>
<doc id="1616878" url="https://pl.wikipedia.org/wiki?curid=1616878" title="Wiśesza">
Wiśesza

Wiśesza (trl. viśeṣa „to, co szczególne, odrębne”) – wtórny pierwiastek rzeczywistości pochodzący od awiśeszy (tworu niewtórnego) w systemach filozoficznych jogi, sankhji i wedanty.
Poza wiśeszani (pierwiastkami ostatecznymi), których jest jedenaście, nie ma już niższych produktów ewolucji prakryti.
Jogabhaszja (2.19) wskazuje następujące wiśesze:

</doc>
<doc id="1616879" url="https://pl.wikipedia.org/wiki?curid=1616879" title="Awiśesza">
Awiśesza

Awiśesza (trl. aviśeṣa „wspólność nie bez reszty”) – nieostateczny (w przeciwieństwie do wiśeszy), pośredni pierwiastek rzeczywistości w systemach filozoficznych jogi, sankhji i wedanty.
Jogabhaszja (2.19) wskazuje następujące sześć awiśeszy:

</doc>
<doc id="1616881" url="https://pl.wikipedia.org/wiki?curid=1616881" title="Jezioro Bogdańskie">
Jezioro Bogdańskie

Jezioro Bogdańskie – jezioro w woj. warmińsko-mazurskim, w pow. olsztyńskim, w gminie Barczewo, leżące na terenie Pojezierza Olsztyńskiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Jezioro Bogdańskie", mimo to w niektórych źródłach internetowych pojawia się nazwa "Bogdany".
Powierzchnia zwierciadła wody wynosi 23,5 hektarów.
Przez jezioro przepływa kanał Kiermas tworząc połączenie z leżącym wyżej jeziorem Silickim (przez kanał Wiktorii) i leżącym niżej jeziorem Umląg.

</doc>
<doc id="1616882" url="https://pl.wikipedia.org/wiki?curid=1616882" title="Rusko-Katolicki Synod">
Rusko-Katolicki Synod

Rusko-Katolicki Synod – synod kościoła greckokatolickiego, odbywający się we Lwowie w dniach od 24 września do 8 października 1891.
Metropolita Josyf Sembratowycz zwrócił się do papieża papieża Leona XIII o zwołanie synodu 5 grudnia 1888, jednak przygotowania do niego trwały już wcześniej. Polskie władze prowincji starały się o opóźnienie synodu, aby nie stał się on terenem agitacji przedwyborczej. Z kolei moskalofile rozwinęli akcję społeczną, obawiając się "katolicyzacji" kościoła greckokatolickiego (głównie wprowadzenia celibatu).
Synod zwołany został przez wymienionego wyżej metropolitę Sembratowycza, oraz nowo wybranych biskupów Juliana Pełesza i Julijana Kuiłowskiego. Oprócz nich i delegata papieskiego Agostina Ciasco, w synodzie wzięło udział 140 duchownych oraz senior Instytutu Stauropigijnego Izydor Szaraniewicz.
Na synodzie omawiano sprawy wprowadzenia częściowego celibatu oraz wprowadzenia do wykazu świętych greckokatolickich również 40 świętych rzymskokatolickich. Mimo poparcia biskupów dla latynizacji cerkwi, wskutek zdecydowanej postawy księży propozycje zarzucono.
Utrzymane "status quo" było zwycięstwem zarówno moskalofilów (utrzymanie obrzędowości i tradycji prawosławnej), jak i ukraińskiego ruchu narodowego, który podkreślał konieczność posiadania odrębnego obrządku, wokół którego tworzyła się ukraińska świadomość narodowa.

</doc>
<doc id="1616883" url="https://pl.wikipedia.org/wiki?curid=1616883" title="Sinosaurus">
Sinosaurus



</doc>
<doc id="1616887" url="https://pl.wikipedia.org/wiki?curid=1616887" title="Alfred Mohr">
Alfred Mohr

Alfred Mohr (ur. 20 stycznia 1889 w Oberremmel, zm. 1 kwietnia 1917 w okolicach Arras) – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
Służył w Jagdstaffel 3 od samego początku jej powstania. Musiał być doświadczonym pilotem skoro po śmierci pierwszego dowódcy Jasta 3, Ewalda von Mellenthin 12 września 1916, został mianowany jej dowódcą. Jednostką dowodził do dnia śmierci, 1 kwietnia 1917 roku. Pierwsze zwycięstwo odniósł 21 października 1916 roku. Łącznie zaliczono mu 6 pewnych zwycięstw.
1 kwietnia 1917 roku w czasie walki z samolotem angielskim z 12. Eskadry został zestrzelony na północ od Arras przez załogę Gordon i Baker. Leciał wówczas swoim Albatrosem D.III o numerze seryjnym 2012/16.

</doc>
<doc id="1616889" url="https://pl.wikipedia.org/wiki?curid=1616889" title="W17">
W17



</doc>
<doc id="1616891" url="https://pl.wikipedia.org/wiki?curid=1616891" title="Richard Lichtheim">
Richard Lichtheim

Richard Lichtheim (ur. 16 lutego 1885 w Berlinie, zm. 29 kwietnia 1963 w Jerozolimie) – niemiecko-izraelski działacz syjonistyczny, polityk, redaktor naczelny syjonistycznej gazety „Die Welt”.
Pochodził z rodziny zasymilowanych niemieckich Żydów, jako syn dostawcy zboża Georga Lichtheima (1849-1908) i Clary z domu Pollack (1857-1896). Ukończył "Bismarck-Gymnasium" w Berlinie-Wilmersdorf w 1904 roku, po czym studiował w Berlinie i we Fryburgu Bryzgowijskim. Już w pierwszym semestrze studiów zaangażował się w ruch syjonistyczny. Wstąpił do organizacji „Hasmonäa” Egona Rosenberga w 1902 roku. Po śmierci ojca i otrzymaniu znacznego spadku zaangażował się jeszcze silniej w działalność syjonistyczną. Na początku 1910 roku po raz pierwszy wyjechał do Palestyny. W tym samym roku został wybrany na przewodniczącego "Zionistische Vereinigung für Deutschland". W 1911 roku wyjechał do Konstantynopolu, gdzie poznał przyszłą żonę Irene Hafter. W 1911 przedstawił „Das Programm des Zionismus”. W 1913 ponownie w Konstantynopolu, W 1916 roku oskarżony o szpiegostwo, musiał powrócić do Berlina. W maju 1917 został członkiem egzekutywy "Zionistische Weltorganisation" w Berlinie i przewodniczącym "Zionistische Vereinigung für Deutschland". Po zakończeniu I wojny zdecydował się emigrować do Palestyny; w tym celu wraz z rodziną wyjechał do Holandii, skąd łatwiej byłoby o pozwolenie na wyjazd. Jednak stamtąd w lutym 1921 na polecenie Chaima Weizmana przeniósł się do Londynu, gdzie miał przyłączyć się do komitetu syjonistycznego. Od 1923 z powrotem w Berlinie. W 1925 związał się z ruchem syjonistyczno-rewizjonistycznym Władmimira Żabotyńskiego. (1880–1940). W 1933 razem z Meirem Grossmannem (1888–1964) założył Jüdische Staatspartei. W 1934 wyemigrował do Palestyny.
Autor opracowań na temat historii ruchu syjonistycznego, pozostawił autobiografię ("She'ar yashuv: Zikhronot ziyoni mi-Germayah"). Jego synem był George Lichtheim.

</doc>
<doc id="1616892" url="https://pl.wikipedia.org/wiki?curid=1616892" title="Towarzystwo Ubezpieczeń Wzajemnych „Dnister”">
Towarzystwo Ubezpieczeń Wzajemnych „Dnister”

Towarzystwo Ubezpieczeń Wzajemnych „Dnister” – ukraińska instytucja ubezpieczeniowa, utworzona w 1891 we Lwowie. Jej zamiarem było działanie wśród ludności ruskiej i wspieranie rozwoju ukraińskiego ruchu spółdzielczego.
Wcześniej podjęto kilka prób utworzenia takiej instytucji, jednak były one torpedowane zarówno przez rząd w Wiedniu (z uwagi na obawy przed przekształceniem instytucji w agendę rosyjskiego wywiadu służącą przekazywaniu pieniędzy na wspieranie ruchu moskalofilskiego i panslawistycznego), jak i polski autonomiczny rząd Galicji (obawiający się wzmocnienia ukraińskich instytucji).
Towarzystwo powołali w połowie 1891 Stepan Fedak, Wasyl Nahirnyj, Damian Sawczak i Teofil Bereżnyćkyj.
Statut Towarzystwa został zatwierdzony przez Ministerstwo Spraw Wewnętrznych reskryptem z dnia 7 grudnia 1891, a walne zgromadzenie odbyło się 30 czerwca 1892. Działało do agresji ZSRR na Polskę w 1939.

</doc>
<doc id="1616895" url="https://pl.wikipedia.org/wiki?curid=1616895" title="Szczęśliwe dni Muminków">
Szczęśliwe dni Muminków

Szczęśliwe dni Muminków – polski film animowany z 1983 roku, oparty na cyklu książek Tove Jansson o Muminkach. Film powstał na bazie odcinków serialu "Opowiadania Muminków".
W filmie rodzina Muminków wspomina przygody Muminka, Ryjka i Włóczykija, którzy wędrowali do planetarium w górach.

</doc>
<doc id="1616897" url="https://pl.wikipedia.org/wiki?curid=1616897" title="W3 (kolej)">
W3 (kolej)

W 3 „Wskaźnik unieważnienia” – wskaźnik kolejowy w Polsce oznaczający, że sąsiedni semafor lub tarcza zatrzymania, znajdujące się z prawej strony toru, nie odnoszą się do toru, przy którym stoi wskaźnik. Jest zatem pokrewny znaczeniowo wskaźnikowi W 15.
Zasady ustawiania.
Wskaźnik W 3 ustawia się z prawej strony jednego z równoległych torów, po których pociągi przechodzą w tym samym kierunku, dla oznaczenia, że semafory lub tarcze zatrzymania znajdujące się z prawej strony toru nie odnoszą się do toru, przy którym stoi wskaźnik.

</doc>
<doc id="1616903" url="https://pl.wikipedia.org/wiki?curid=1616903" title="Gomselmasz Homel">
Gomselmasz Homel



</doc>
<doc id="1616906" url="https://pl.wikipedia.org/wiki?curid=1616906" title="Catherine Brewer Benson">
Catherine Brewer Benson

Catherine Elizabeth Benson, "de domo" Brewer (ur. 24 stycznia 1822 w Auguta, Georgia, zm. 27 lutego 1908 w Macon, Georgia) – pierwsza kobieta w historii, która uzyskała dyplom ukończenia studiów wyższych (bachelor's degree).
Catherine Elizabeth Brewer urodziła się 24 stycznia 1822 r. w Auguście w stanie Georgia. Jej rodzina przeniosła się z Massachusetts do Macon w stanie Georgia w latach 20. XIX w. Tam rozpoczęła naukę w Clintom Female Seminery. Kiedy w 1839 r. seminarium zostało zamknięte, studentki przeniesiono do Georgia Female College (obecnie Wesleyan College). Georgia Female College został założony 23 grudnia 1836 r., a zajęcia rozpoczęły się 7 stycznia 1839 r. Zaszczyt, jaki przypadł Catherine Brewer, bycia pierwszą kobietą, która uzyskała dyplom ukończenia studiów wyższych, był spowodowany tym, że jej nazwisko było pierwsze na alfabetycznej liście absolwentek z roku 1840. Brewer była świadoma znaczenia tego faktu. Przed ukończeniem studiów kilkakrotnie sprawdzała, czy nie przyjęto jakiejś studentki, która mogłaby znaleźć się na liście przed nią. Jej dyplom stwierdzał, że „ukończyła ona studia wyższe (ang. "course") oraz nadawał jej "pierwszy stopień" (ang. "First Degree")”, który ówcześnie był rozumiany jako dzisiejszy bachelor's degree (licencjat). Catherine Brewer jest upamiętniana podczas corocznego spotkania absolwentek college’u, zrzeszonych w "Wesleyan College Alumnae Association", kiedy nowe absolwentki są przyjmowane do stowarzyszenia słowami, pochodzącymi z jej wystąpienia podczas zakończenia roku akademickiego w 1888 r.: "Absolwentki, spocznie na was obowiązek, jaki nie spoczął na nas. Wasz nauka pozwoli wam całkowicie sprostać tym wymaganiom, jeśli tylko jesteście gotowe się tego podjąć. Najlepszym błogosławieństwem, jakie mogę wam udzielić, jest takie, abyście lojalnie wypełniały zadania powierzone wam przez Boga".
Wyszła za mąż za Richarda Aarona Bensona (ur. 10 listopada 1821 w hrabstwie Putnam w Georgii, zm. 10 października 1877 w Macon). Mieli ośmioro dzieci:
Catherine Benson zmarła w swoim domu w Macon 27 lutego 1908 r., przeżywszy 86 lat

</doc>
<doc id="1616907" url="https://pl.wikipedia.org/wiki?curid=1616907" title="Krasowa">
Krasowa



</doc>
<doc id="1616911" url="https://pl.wikipedia.org/wiki?curid=1616911" title="Magia (singel Shakiry)">
Magia (singel Shakiry)

Magia - pierwszy singel kolumbijskiej artystki Shakiry wydany w 1991 roku promujący pierwszy studyjny album o tej samej nazwie. Singel nie cieszył się dużym powodzeniem. Autorką tekstu jest Shakira.

</doc>
<doc id="1616912" url="https://pl.wikipedia.org/wiki?curid=1616912" title="Splanchnologia">
Splanchnologia

Splanchnologia (gr. "splanchnon" – wnętrzności, "logos" – słowo, nauka) – nauka o trzewiach, dział anatomii zajmujący się opisem i budową organów wewnętrznych układu pokarmowego, oddechowego i moczowo-płciowego.

</doc>
<doc id="1616913" url="https://pl.wikipedia.org/wiki?curid=1616913" title="Dzwonek ogrodowy">
Dzwonek ogrodowy

 
Dzwonek ogrodowy ("Campanula medium" L.) – gatunek rocznej lub dwuletniej rośliny z rodziny dzwonkowatych. Występuje w krajach śródziemnomorskich (południowo-wschodnia Francja, Włochy).
Zastosowanie.
Jest uprawiany w ogrodach jako roślina ozdobna. Nadaje się na rabaty. Najlepiej rośnie w półcieniu. Rozmnaża się go z nasion lub przez podział kęp. w Polsce nie jest całkowicie mrozoodporny (strefy mrozoodporności 6–10). W związku z tym na zimę należy go okryć (po ścięciu nadziemnych pędów), lub uprawiać jako roślinę jednoroczną z sadzonek wyhodowanych pod osłonami. Po przekwitnięciu kwiatostany usuwa się.

</doc>
<doc id="1616914" url="https://pl.wikipedia.org/wiki?curid=1616914" title="Campanula medium">
Campanula medium



</doc>
<doc id="1616916" url="https://pl.wikipedia.org/wiki?curid=1616916" title="Lejos De Tu Amor">
Lejos De Tu Amor

Lejos De Tu Amor drugi singel kolumbijskiej piosenkarki Shakiry z 1991 roku promujący pierwszy studyjny album Magia. Autorem tekstu jest Pablo Tedeschi.

</doc>
<doc id="1616919" url="https://pl.wikipedia.org/wiki?curid=1616919" title="Fritzi Massary">
Fritzi Massary

Fritzi Massary właśc. Friederike Massaryk lub Masarik (ur. 31 marca 1882 w Wiedniu, zm. 30 stycznia 1969 w Los Angeles) – austriacko-amerykańska śpiewaczka sopranowa i aktorka. Przed wojną była jedną z czołowych sopranistek, występującą w operetkach Berlina i Wiednia. 
Urodziła się w 1882 roku w Wiedniu jako najstarsza z trzech córek Jakoba Leopolda Masarika (ur. 2 marca 1855, zm. 20 listopada 1913), kupca działającego w branży tekstylnej, i Hermine z domu Herzfeld (1861–1932). Jej siostrami były Olga (ur. 1884) i Edith (Dita, ur. 1889).
Zadebiutowała w "Landestheater" w Linzu w wieku 17 lat. Następnie występowała w Carl-Schulze-Theater w Hamburgu, po czym powróciła do Wiednia. Wystąpiła m.in. w "Komm du kleines Kohlenmädchen" (1907), "Trallala Lied" (1908), "Schutzmannslied" (1908), "Entrée der Messalinette" (1908), "Donnerwetter, tadellos" (1908) i "Auf ins Metropol" (1908) Blisko współpracowała z Oscarem Strausem, wystąpiła w sześciu jego operetkach, w tym w "Der letzte Walzer" z 1920 roku. 
Zagrała w filmach "Viola" (1912), "Der Tunnel" (1915), "Die Rose von Stambul" (1919) i "Narrentanz der Liebe" (1919).
W 1933 roku opuściła Austrię i wyjechała do Londynu. Wystąpiła w "Operette" Noela Cowarda w 1938. W 1939 emigrowała do Stanów Zjednoczonych.
10 września 1903 urodziło się jej jedyne dziecko, Elisabeth Maria Karl Liesl (1903–1979), ojcem był Karl-Kuno "Rollo" Graf von Coudenhove (1887–1940). Pierwszym mężem Massary był dr Bernhard Pollack, lekarz i pianista. 20 lutego 1916 roku wyszła za mąż po raz drugi, za austriackiego aktora komicznego Maxa Pallenberga (1877-1934). Pallenberg zginął w 1934 roku w katastrofie lotniczej.
Zmarła w Los Angeles 30 stycznia 1969. Pochowana jest w Forest Lawn Memorial Park w Los Angeles.

</doc>
<doc id="1616920" url="https://pl.wikipedia.org/wiki?curid=1616920" title="Friederike Massaryk">
Friederike Massaryk



</doc>
<doc id="1616921" url="https://pl.wikipedia.org/wiki?curid=1616921" title="Dzwonek rapunkuł">
Dzwonek rapunkuł

Dzwonek rapunkuł, rapunkuł ("Campanula rapunculus" L.) – gatunek rośliny dwuletniej z rodziny dzwonkowatych. Pochodzi z Azji i Południowej Europy, rozprzestrzenił się również w USA i Kanadzie. W Polsce odnotowany po raz pierwszy w XIX wieku. Do niedawna we florze krajowej klasyfikowana jako efemerofit, obecnie (2012) uważana za gatunek lokalnie zadomowiony (kenofit). W Polsce roślina rzadka, pojawiająca się sporadycznie na łąkach i w zaroślach.
Zastosowania.
Dawniej jego młode pędy i liście oraz podobne do rzepy korzenie były używane jako pożywienie.

</doc>
<doc id="1616922" url="https://pl.wikipedia.org/wiki?curid=1616922" title="Cerkiew Narodzenia Przenajświętszej Bogurodzicy w Chotyńcu">
Cerkiew Narodzenia Przenajświętszej Bogurodzicy w Chotyńcu

Cerkiew Narodzenia Przenajświętszej Bogurodzicy w Chotyńcu – drewniana greckokatolicka cerkiew parafialna, znajdująca się w Chotyńcu, zbudowana w 1615.
W 2013 roku została wpisana na Listę Światowego Dziedzictwa UNESCO wraz z innymi drewnianymi cerkwiami w Polsce i na Ukrainie. Włączona do podkarpackiego Szlaku Architektury Drewnianej.
Historia.
Pierwsza zachowana w dokumentach wzmianka o budowli pochodzi z 1671.
Cerkiew ta jest jedną z nielicznych czynnych świątyń greckokatolickich w Polsce, które szczęśliwie przetrwały wojnę i powojenną likwidację związaną z akcjami deportacyjnymi. Pierwotnie mogła to być budowla trójdzielna z dwiema lub trzema kopułami na tamburach. Nad babińcem znajdowała się kaplica pw. Zwiastowania z zewnętrznymi galeriami. Cerkiew wielokrotnie poddawana była remontom i istotnym przekształceniom m.in. w 1733, 1858 i 1925. Po wysiedleniach 1947 roku została zamknięta, a następnie przekazana kościołowi rzymskokatolickiemu. W latach 80. XX wieku zamknięto ją ponownie, ze względu na zły stan techniczny. W 1990 świątynia przejęta została przez pierwotnego właściciela – kościół greckokatolicki. Wtedy stała się świątynią odrodzonej parafii greckokatolickiej. W latach 1991–1994 dokonano kompleksowej renowacji obiektu, głównie siłami miejscowych parafian.
Cerkiew wyróżnia się oryginalną, bardzo harmonijną bryłą. Jest to budowla jednonawowa, czwórdzielna, wykonana całkowicie z drewna, o konstrukcji zrębowej. W podziale wewnętrznym wyróżnia się prezbiterium, nawę, babiniec i przedsionek. Prezbiterium, nawa i babiniec nakryte są kopułami na ośmiobocznych bębnach, a przedsionek dwuspadowym dachem. Babiniec ma trzy kondygnacje, zaś prezbiterium dwie. Boczne ściany drugiej kondygnacji babińca tworzą galeryjki arkadowe. Pod okapem dolnej kondygnacji znajdują się soboty. Drewniana dzwonnica z XVII wieku została przeniesiona w 1993 ze wsi Torki koło Medyki. Oryginalna dzwonnica zniszczona została podczas I wojny światowej.
We wnętrzu zachowała się polichromia figuralno-ornamentalna z 1735 i 1772 ze szczególnie interesującym malowidłem "Sąd Ostateczny" na południowej ścianie nawy. Po latach zaniedbania wyposażenie jest niekompletne, ale zachował się odnowiony ostatnio ikonostas, zapewne z 1671, w którym umieszczono cudowną ikonę Matki Boskiej. Inna ikona przedstawia świętego Mikołaja.

</doc>
<doc id="1616923" url="https://pl.wikipedia.org/wiki?curid=1616923" title="Campanula rapunculus">
Campanula rapunculus



</doc>
<doc id="1616924" url="https://pl.wikipedia.org/wiki?curid=1616924" title="Chromosomy B">
Chromosomy B

Chromosomy B (chromosomy nadliczbowe, chromosomy dodatkowe) – chromosomy występujące u niektórych, ale nie wszystkich osobników należących do jednego gatunku. Liczba tych chromosomów nie jest stała, różnice w ich liczbie mogą dotyczyć nie tylko populacji czy osobników, ale także tkanek i poszczególnych komórek organizmu, choć niektóre z nich zawierają geny. Nie wiadomo, czy są one aktywne, mimo to obserwuje się ich wpływ na fenotyp, np. u roślin ich obecności może towarzyszyć zmniejszona żywotność. Prawdopodobnie powstają przez fragmentację normalnych chromosomów, zachodzącą wskutek zaburzeń podziałów komórkowych i łatwo ulegają eliminacji podczas kolejnych podziałów komórkowych.

</doc>
<doc id="1616926" url="https://pl.wikipedia.org/wiki?curid=1616926" title="Michaił Afanasijew">
Michaił Afanasijew



</doc>
<doc id="1616927" url="https://pl.wikipedia.org/wiki?curid=1616927" title="Cerkiew Opieki Najświętszej Maryi Panny w Makowisku">
Cerkiew Opieki Najświętszej Maryi Panny w Makowisku

Cerkiew Opieki Najświętszej Maryi Panny w Makowisku – murowana parafialna cerkiew greckokatolicka, znajdująca się w Makowisku.
Parafia należała do greckokatolickiego dekanatu jarosławskiego.
Historia.
Cerkiew wzniesiona została w 1939 na planie krzyża greckiego, z dużą kopułą nad nawą, w miejscu wcześniejszej, drewnianej cerkwi z 1871, która została zniszczona w czasie I wojny światowej. 
Po wysiedleniu w 1947 mieszkańców wyznania greckokatolickiego stała opuszczona, później przejęta przez kościół rzymskokatolicki, początkowo jako filia parafii w Surochowie, od 1982 jako samodzielna parafia pw. Trójcy Przenajświętszej.

</doc>
<doc id="1616928" url="https://pl.wikipedia.org/wiki?curid=1616928" title="Historia Norwegii">
Historia Norwegii

We wczesnym średniowieczu, w połowie I tysiąclecia doszło do uformowania z plemion północnogermańskich małych państw plemiennych, w których główną rolę pełniły wiece wolnych mężczyzn zwane tingami. W VII w. z powodu przeludnienia oraz wewnętrznych wojen (m.in. ważna bitwa pod Hafrsfjord ok. roku 872) Normanowie zaczęli dokonywać wypraw morskich rabunkowych, handlowych i kolonizacyjnych. W latach 800-1066 w zasięgu państwa znalazły się Wyspy Owcze, Szetlandy, Orkady, Hebrydy, wyspa Man, niektóre wybrzeża Szkocji, Irlandii i Islandii. Normanowie także założyli osady na Grenlandii, odkryli Amerykę Północną.
Jednoczenie kraju.
Określenie „Norwegia” odnosiło się pierwotnie nie do kraju, lecz do szlaku handlowego prowadzącego na północ wzdłuż wybrzeża Półwyspu Skandynawskiego. Brakuje zachowanych informacji o wczesnych organizacjach politycznych na terenie współczesnej Norwegii. Ludy zamieszkujące obszary, które miały swoje nazwy (Agder, Hålogaland, Hordaland, Møre, Rogaland), najprawdopodobniej nie były w jakiś sposób zorganizowane w "plemiona", lecz łączyła je wspólnota terenu zamieszkania. Jedynym wyjątkiem, który prawdopodobnie posiadał rodzaj organizacji politycznej, był obszar Trøndelag, stosunkowo gęsto zaludniony rejon wokół dzisiejszego Trondheim. 
Pierwszym władcą próbującym zjednoczyć Norwegów był Harald Pięknowłosy, którego baza znajdowała się najprawdopodobniej w Sogn. Udało mu się rozciągnąć swoje panowanie na południowo-zachodnią część Norwegii (Vestland). W północnej części władza Haralda była w najlepszym razie symboliczna, a rządzący Trøndelag jarlowie z siedzibą w Lade, mieli też znaczące wpływy w Hålogalandzie i rywalizowali z Haraldem (najistotniejszym z nich był Håkon Grjotgardsson). Z kolei na południu, w Viken, największe wpływy mieli królowie duńscy. W drugiej połowie X w. panowanie nad państwem norweskim przejęli władcy Danii, a wnukowie Haralda Pięknowłosego i Håkon, pełnili funkcję jarlów rządzących w imieniu króla Danii. Panowanie duńskie było dla wielu atrakcyjne, bo oferowało możliwość udziału w zamorskich podbojach. Przyszły wyzwoliciel Norwegii spod panowania duńskiego, Olaf I Tryggvason zyskał wpierw doświadczenie i sławę uczestnicząc w duńskich najazdach na Anglię. Pełną niezależność Norwegia uzyskała za czasów Magnusa I Dobrego, syna Olafa II Haraldssona i następnie kuzyna Olafa II, Haralda Hårdråde, od którego pochodzili wszyscy późniejsi władcy średniowiecznej Norwegii. 
Trzy czynniki zadecydowały o sukcesie zjednoczenia kraju: zmniejszenie potęgi królów duńskich, osłabnięcie siły północnych jarlów (linia z Lade wymarła w linii męskiej) i chrystianizacja kraju; ta ostatnia nie napotkała większych oporów - śmierć Olafa Haraldssona pod Stiklestad była efektem walk o lokalną dominację, choć w jej wyniku został on kanonizowany jako Św. Olaf (co także zwiększyło prestiż i legitymizację władzy królewskiej). Kościół norweski, ustanowiony za Olafa I i Olafa II, rozwijał się równolegle z centralizacją władzy królewskiej. W XII w. w Norwegii istniało pięć biskupstw (Trondheim, Bergen, Oslo i założone nieco później: Hamar i Stavanger); założone w 1152 roku arcybiskupstwo Nidaros obejmowało, poza ziemiami norweskimi, także dwa biskupstwa na Islandii, Orkady, Wyspy Owcze i Królestwo Mann i Wysp.
W 1260 została wprowadzona zasada dziedziczności tronu i niepodzielności terytorialnej. W 1261 do Norwegii włączono osady na Grenlandii, a w latach 1262-1264 Islandię. Władza królów panujących w Norwegii była uznawana przez wyspy szkockie. Najdłużej zwierzchnictwo królów uznawały Orkady i Szetlandy. W latach 1274–1276 pierwszy raz skodyfikowano prawo. W XIII wieku gospodarkę kraju podporządkowała sobie Hanza. Spowodowało to zatrzymanie w rozwoju handlu i żeglugi. W XIV w. epidemie chorób spowodowały wyludnienie i pauperyzację norweskich możnowładców, wskutek czego nie mogli wywierać wpływu na władców. W 1319 Norwegia zawarła ze Szwecją unię personalną, która trwała do 1363. W 1380 doszło do unii personalnej z Danią. W 1397 królowa Małgorzata I zawiązała unię 3 królestw skandynawskich zwanych unią kalmarską. W jej skład wchodziły: Szwecja, Dania i Norwegia. W 1523 unia została opuszczona przez Szwecję. Na skutek zawiązania unii norweskimi urzędnikami zostawali ludzie pochodzenia duńskiego albo niemieckiego. W 1536, na skutek decyzji Chrystiana III, Norwegia stała się prowincją duńską, a rok później nową religią panującą został luteranizm. Od 1660 roku w duńsko-norweskim państwie proklamowano absolutyzm.
XVII-XIX w.
W XVII w. na skutek wojen duńsko-szwedzkich, Norwegia utraciła kilka prowincji na rzecz Szwecji (Jämtland, Härjedalen, Bohuslän). W XVII–XVIII w. sytuacja gospodarcza uległa znacznej poprawie. Wykształciło się również norweskie mieszczaństwo. W okresie rewolucji francuskiej 1789-1799 i wojen napoleońskich nastąpiło początkowo znaczne ożywienie norweskiego handlu. Od 1807 na skutek przystąpienia do blokady kontynentalnej Wielkiej Brytanii nastąpił kryzys ekonomiczny. W 1814 po pokonaniu Francji Norwegia na mocy traktatu kilońskiego (oprócz Wysp Owczych, Islandii i Grenlandii) znalazła się pod panowaniem Szwecji. W maju 1814 zwolennicy niepodległości Norwegii ogłosili w Zgromadzeniu Narodowym konstytucję niepodległej Norwegii. Na mocy konstytucji królem Norwegii został Chrystian Fryderyk. Na skutek presji Szwecji, Wielkiej Brytanii i Rosji, abdykował w październiku tego samego roku. Miesiąc później Szwecja i Norwegia zawarły unię personalną, która przetrwała do 1905. Norwegia i Szwecja miały wspólnego monarchę, politykę zagraniczną i służbę konsularną, a król był reprezentowany przez namiestnika. Norwegia zachowała swą konstytucję, parlament (Storting), armię oraz mianowany przez króla rząd. W XIX wieku nastąpił rozwój demograficzny i ekonomiczny. Liczba ludności wzrosła trzykrotnie, a flota handlowa zajmowała 3. miejsce pod względem liczebności na świecie. W 1884 wprowadzono odpowiedzialność rządu przed parlamentem. Powstały także pierwsze partie polityczne. W 1898 wprowadzono powszechne prawo wyborcze, a w 1913 przyznano je również kobietom.
Początek XX w..
W 1905 rozwiązano unię personalną, a królem Norwegii został książę duński Karol, który przybrał imię Håkona VII. Podczas I wojny światowej Norwegia została neutralna. W 1920 Norwegia wstąpiła do Ligi Narodów. W tym samym roku w traktacie wersalskim uznano jej zwierzchność nad Svalbardem. W 1930 roku do terytorium włączono wyspę Jan Mayen. W połowie lat 20. i w latach 30. nastąpił wzrost wpływów socjaldemokratów, którzy w 1936 roku wygrali wybory parlamentarne. Prowadzili oni politykę interwencjonizmu państwowego, przeprowadzili reformę prawodawstwa pracy i rozbudowali system świadczeń socjalnych. Do 9 kwietnia 1940 roku Norwegia pozostawała neutralna.
II wojna światowa.
Pod pretekstem brytyjskich naruszeń neutralności Norwegii, niemiecka III Rzesza 9 kwietnia 1940 roku dokonała inwazji na Norwegię, spotykając się ze słabo zorganizowanym oporem i zajmując szybko większość kraju. Premierem kolaboracyjnego rządu został Vidkun Quisling, natomiast król Norwegii Haakon VII odmówił złożenia broni i wraz z rządem udał się na emigrację do Wielkiej Brytanii. W Norwegii wylądowały sojusznicze siły brytyjskie, francuskie i polskie, odnosząc pewne sukcesy (bitwa o Narwik), lecz w związku z niekorzystnym przebiegiem kampanii francuskiej, do 10 czerwca oddziały te zostały ewakuowane i cała Norwegia znalazła się pod okupacją. Stanowiła następnie istotną bazę dla lotnictwa niemieckiego i marynarki, zagrażającym głównie konwojom do ZSRR. Stacjonowały tam też do końca wojny znaczne siły niemieckie, w obawie przed inwazją. W kraju działał ruch oporu – Front Krajowy i jego organizacja wojskowa Milorg. W Wielkiej Brytanii działał rząd na emigracji i siły zbrojne po stronie alianckiej (głównie marynarka wojenna i lotnictwo). Norwegia była też obszarem brytyjskich operacji sił specjalnych oraz rajdów komandosów na wybrzeże (np. operacja Anklet). Pod koniec 1944 Armia Czerwona wyparła Niemców z Finnmarku (operacja petsamsko-kirkeneska), a 8 maja III Rzesza skapitulowała przed aliantami zachodnimi, po czym wojska niemieckie w pozostałej części Norwegii zostały rozbrojone przez Brytyjczyków i Norwegów (operacja Doomsday).
Od 1945.
W 1945 Norwegia została członkiem ONZ. W 1947 roku przyjęła pomoc gospodarczą w ramach Planu Marshalla, a w 1949 roku przystąpiła do NATO. Kontynuowano politykę współpracy z państwami regionu. W 1952 roku Norwegia przystąpiła do Rady Nordyckiej, a w 1960 do EFT-y. Po wojnie układ sił w parlamencie nie uległ zmianie. Najsilniejszą pozycję zachowali socjaldemokraci realizujący ideę państwa dobrobytu. W latach 70. odkryto złoża ropy naftowej i gazu ziemnego na Morzu Północnym, co przyczyniło się do zbudowania potęgi gospodarczej.
Norwegowie dwukrotnie w referendum w 1972 i referendum w 1994 roku sprzeciwili się przystąpieniu do Unii Europejskiej. Za akcesją opowiadał się socjaldemokratyczny rząd (Norweska Partia Pracy) premier Gro Harlem Brundtland i mimo podjętych w 1993 rokowań z UE, rok później 52,2% głosujących sprzeciwiło się wejściu do UE. Wpłynęły na to względy ekonomiczne i kulturowe. W latach 1997–2000 i 2001–2005 rządziła koalicja partii centroprawicowych chadeka Kjella Magne Bondevika. W 2000 rząd się rozpadł na skutek sporu o elektrownię gazową. Nowy gabinet sformowali socjaldemokraci z Jensem Stoltenbergiem. Rząd ten istniał zaledwie półtora roku. W 2001 do władzy wróciła Partia Pracy. W 2001 Norwegia podpisała Układ z Schengen o zniesieniu kontroli granicznych. Rząd poparł interwencję w Iraku, gdzie wysłano 200-osobowy kontyngent. Niezadowolone z rządów społeczeństwo w 2005 wybrało ponownie socjaldemokratów.
Od tego czasu premierem Norwegii był przewodniczący Norweskiej Partii Pracy Jens Stoltenberg, który po raz pierwszy musiał stworzyć koalicyjny rząd, gdyż do tego momentu socjaldemokraci zawsze rządzili samodzielnie. Koalicję rządową utworzyły trzy partie: Norweska Partia Pracy, Norweska Partia Centrum oraz Socjalistyczna Partia Lewicy. Świadczyło to o przemianach na norweskiej scenie politycznej. W 2006 wycofano norweskich żołnierzy z Iraku, jednak pozostawiono kontyngent w Afganistanie. Socjaldemokraci wstrzymali prywatyzacje strategicznych przedsiębiorstw. Szczególne miejsce w polityce międzynarodowej zajmowały stosunki z Rosją, występował bowiem spór o wody na Morzu Barentsa z pokładami gazu ziemnego. Rosja zaproponowała wspólną jurysdykcję tego obszaru, na co Norwegowie się nie zgodzili.
W 2009 wybory ponownie wygrali socjaldemokraci. Dzięki uzyskaniu większości parlamentarnej, rząd Stoltenberga został pierwszym norweskim gabinetem od 1969, który zdołał wywalczyć w wyborach reelekcję. 22 lipca 2011 miała miejsce największa tragedia w Norwegii od czasu II wojny światowej. Skrajnie prawicowy fundamentalista Anders Breivik podłożył bombę w Oslo oraz dokonał masakry na wyspie Utøya.
Wybory we wrześniu 2013 zakończyły 8 lat rządów Partii Pracy. Koalicja Partii Konserwatywnej oraz Partii Postępu została wybrana dzięki obietnicom zmniejszenia podatków, zwiększenia wydatków na infrastrukturę i edukację oraz lepszego kontrolowania imigracji. Zmiana ta była możliwa również dzięki dobrej sytuacji ekonomicznej Norwegii oraz niskiemu bezrobociu. Centro-prawicowa polityk, Erna Solberg, stworzyła nowy rząd po tym, jak dotychczasowy premier z ramienia Partii Pracy, Jens Stoltenberg uznał swoją porażkę. Solberg powiedziała, że wybranie jej partii było „historycznym zwycięstwem partii prawicowych”.
W 2017 koalicja konserwatywna również otrzymała od wyborców największe poparcie i zachowała władzę. I choć pojedynczo to Parta Pracy uzyskała największą liczbę mandatów (chociaż to i tak najgorszy wynik od 16 lat), nie zdołałaby samodzielnie stworzyć rządu. „Otrzymaliśmy poparcie na kolejne cztery lata” - powiedziała premier i szefowa Partii Konserwatywnej Erna Solberg.

</doc>
<doc id="1616930" url="https://pl.wikipedia.org/wiki?curid=1616930" title="Bitwa pod Camden">
Bitwa pod Camden

Bitwa pod Camden – starcie zbrojne, które miało miejsce 16 sierpnia 1780 podczas amerykańskiej wojny o niepodległość, w pobliżu miasta Camden. Amerykańska armia gen. Horatio Gatesa (3700 ludzi), idąca na pomoc stanom południowym, natknęła się w nocy na 16 sierpnia na uszykowaną na wzgórzu armię angielską gen. Charlesa Cornwallisa (3100 ludzi). Po starciu awangard bitwę przerwano. O świcie Cornwalis zaatakował prawym skrzydłem milicję i kawalerię amerykańską, zmuszając je do ucieczki. Zaciężni amerykańscy odnieśli początkowo sukces nad lewym skrzydłem angielskim, ale potem zaatakowani przez zwycięską jazdę Cornwallisa, ponieśli klęskę. Amerykanie stracili 1000 zabitych oraz 1000 rannych i wziętych do niewoli.

</doc>
<doc id="1616931" url="https://pl.wikipedia.org/wiki?curid=1616931" title="Cerkiew Opieki Matki Bożej w Miękiszu Starym">
Cerkiew Opieki Matki Bożej w Miękiszu Starym

 
Cerkiew Opieki Matki Bożej w Miękiszu Starym − drewniana filialna cerkiew greckokatolicka, znajdująca się w Miękiszu Starym.
Od 1947 obiekt nieczynny kultowo.
Historia obiektu.
Cerkiew greckokatolicka pw. Pokrow Przeświętej Bogurodzicy, zbudowana w latach 1803−1811 jest budynkiem o wyraźnych nawarstwieniach stylowych. Najstarszą częścią jest zrąb ścian sanktuarium. Do niego dostawiono na przełomie XIX/XX w. nawę i babiniec. W 1885 wykonano pseudosklepienie nawy, a bryłę świątyni wzbogacono o zakrystię i kruchty. Należała do parafii greckokatolickiej w Miękiszu Nowym. W 1883 gontowe poszycie dachu zastąpiono blachą. W 1885 uzupełniono malowidła ścienne. Po 1947 opuszczona. W 1976 rozebrano dzwonnicę z XVII wieku. W 1989 wykonano prowizoryczne zabezpieczenie oraz utrwalono polichromię w babińcu.
Architektura i wyposażenie.
Jest to budowla drewniana konstrukcji zrębowej, trójdzielna, orientowana, posadowiona na podwalinie dębowej układanej na dużych kamieniach. Budynek jest jednym z nielicznych, w drewnianej architekturze cerkiewnej południowo-wschodniej Polski, przykładów inspirowanych murowanym barokowym budownictwem sakralnym. 
W 1964 i 1965 jej wyposażenie (75 obiektów) w tym wielostrefowy, ramowy ikonostas z ok. 1815, dwa ołtarze boczne, feretrony przeniesiono do Muzeum-Zamku w Łańcucie.

</doc>
<doc id="1616933" url="https://pl.wikipedia.org/wiki?curid=1616933" title="Nikołaj Branfiłow">
Nikołaj Branfiłow



</doc>
<doc id="1616935" url="https://pl.wikipedia.org/wiki?curid=1616935" title="Marcy l'Etoile">
Marcy l'Etoile



</doc>
<doc id="1616936" url="https://pl.wikipedia.org/wiki?curid=1616936" title="Godło Wallis i Futuny">
Godło Wallis i Futuny



</doc>
<doc id="1616938" url="https://pl.wikipedia.org/wiki?curid=1616938" title="Bitwa pod Cowpens">
Bitwa pod Cowpens

Bitwa pod Cowpens – starcie zbrojne, które miało miejsce 17 stycznia 1781 r. podczas amerykańskiej wojny o niepodległość. Zakończyła się zwycięstwem sił rewolucyjnych pod dowództwem generała Daniela Morgana, będąc punktem zwrotnym w walkach o odzyskanie Karoliny Południowej z rąk Brytyjczyków.
Siły kontynentalne liczyły według oficjalnego raportu Morgana nieco ponad 1 000 ludzi, jednak historyk Lawrence E. Babits oszacował je na nawet 2 000 żołnierzy i ochotników. Brytyjczycy, pod dowództwem płk. Banastre Tarletona, przystąpili do bitwy w sile 1 200 ludzi.
Tarleton, znany ze śmiałych zwycięstw pod Camden i Waxhaw, otrzymał od generała Cornwallisa rozkaz zniszczenia oddziałów Morgana. Amerykański głównodowodzący generał Nathanael Greene podjął śmiałą decyzję rozdzielenia wojsk, odsuwając oddział Morgana z dala od głównych sił. Ten zebrał swych ludzi na rozległym pastwisku – terenie dobrze im znanym, wykorzystując ukształtowanie powierzchni i przewidując możliwe reakcje przeciwnika. Tarleton zaatakował ze zwyczajową pewnością siebie, lecz nie wziął pod uwagę, iż Morgan miał dużo więcej czasu na przygotowanie się. Poprzez manewr okrążający wojska Tarletona zostały otoczone i niemal doszczętnie zniszczone – dowódcy wraz z ok. 250 żołnierzami udało się ujść z pola bitwy.
Straty kontynentalne wyniosły 25 zabitych i 125 rannych, zaś straty wśród Brytyjczyków – 110 zabitych, 229 rannych, 720 pojmanych.
Zwycięstwo pod Cowpens stało się punktem zwrotnym, ważnym psychologicznie dla losów całej wojny o niepodległość. Dodało ducha tak Karolińczykom, jak i mieszkańcom innych południowych kolonii. Z drugiej strony, przyczyniło się do upadku morale wśród Brytyjczyków i lojalistów. Duża część brytyjskich sił wojskowych na Południu została zniszczona, co zmusiło Cornwallisa do zaprzestania pacyfikacji tych terenów. Przesunął on oddziały na północ, aby dogoniły wojska Greene'a w Karolinie Północnej. Stało się to w Guilford Court House, gdzie wprawdzie Cornwallis wygrał bitwę, lecz straty, jakie poniósł, zmusiły go do wycofania wojsk do Yorktown w Wirginii. Tam został złapany w pułapkę i pokonany przez wojska generała Washingtona, co bezpośrednio zmusiło Brytyjczyków do zaprzestania prób odzyskania kolonii i zakończenia wojny.

</doc>
<doc id="1616939" url="https://pl.wikipedia.org/wiki?curid=1616939" title="Offset (informatyka)">
Offset (informatyka)

Offset (z ang. „przesunięcie”) – informacja o pozycji danego pola, nagłówka lub innych danych w pliku lub w pamięci operacyjnej, względem wybranego punktu odniesienia. Punktem odniesienia najczęściej jest początek pliku, początek rozważanej struktury lub, rzadziej, początek pamięci (w tym wypadku jednak najczęściej używa się określenia „adres”). Zwyczajowo offset jest wyrażony w jednostkach zgodnych z najmniejszą, bezpośrednio adresowalną jednostką danych w rozważanym medium – najczęściej są to bajty.
Przykłady użycia.
Termin „offset” jest używany najczęściej w jednym z poniższych kontekstów:
Pozycja w pliku.
Rozważamy następujący plik PE:
W tym przypadku możemy powiedzieć, iż:
Pozycja w strukturze i tablicy.
Rozważmy następującą strukturę w języku C:
struct coords_t {
 int x;
 int y;
Zakładając, że typ int jest wielkości czterech bajtów, możemy powiedzieć, że:
Analogicznie jest w przypadku tablic:
int array[4] = { 0, 10, 20, 30 };
W tym wypadku możemy powiedzieć, że wartość codice_7 znajduje się pod indeksem 2, ale pod offsetem 8 od początku tablicy (ponieważ oba poprzednie pola tablicy zajęły po cztery bajty). W przypadku dopowiedzenia, że offset zostanie wyrażony w 32-bitowych blokach, poprawnym będzie również powiedzenie, że wartość 20 znajduje się pod offsetem 2.

</doc>
<doc id="1616941" url="https://pl.wikipedia.org/wiki?curid=1616941" title="Cerkiew Opieki Matki Bożej w Młynach">
Cerkiew Opieki Matki Bożej w Młynach

Cerkiew Opieki Matki Bożej w Młynach – dawna cerkiew greckokatolicka w Młynach, obecnie kościół filialny (pw. Matki Bożej Pocieszenia) rzymskokatolickiej parafii w Korczowej.
Drewniana cerkiew greckokatolicka pw. Opieki Matki Bożej powstała prawdopodobnie pod koniec XVII lub na początku XVIII wieku. Na nadprożu jednego z portali widnieje – jako fragment dłuższego napisu – data 1733, mogąca być datą budowy lub remontu cerkwi. Drugie nadproże z taką samą datą, pochodzące z zachodniego, głównego portalu cerkwi, wbudowane jest wtórnie w ścianę południowej zakrystii.
Cerkiew jest dwudzielna, zbudowana na zrąb na planie prostokąta, z ośmiobocznym bębnem nad nawą, nakrytym dachem namiotowym z niewielką kopułką. Pozostałe dachy są dwuspadowe, o różnym poziomie kalenic, kryte blachą. Szeroki okap oparty na rysiach w połowie wysokości ścian tworzy soboty. Od południa przybudowana jest zakrystia, od zachodu kruchta.
Nawy mają ściany ozdobione polichromią figuralno-ornamentalną z XIX–XX wieku oraz bogate wyposażenie, m.in. ikonostas z XVII-XVIII w. i ołtarze boczne z XVIII w. Portale i ościeża okienne z 1733 roku wycięte są w kształt oślego grzbietu ze zdobieniami snycerskimi. W drzwiach południowych do nawy i drzwiach do zakrystii zamontowane są ozdobne, masywne zamki kowalskiej roboty z XVIII w.
Obok cerkwi stoi drewniana dzwonnica z poł XIX w. konstrukcji słupowej pod dachem namiotowym.
W latach 1852–1870 proboszczem greckokatolickiej parafii w Młynach był Michał Werbycki, autor muzyki do pieśni Szcze ne wmerła Ukrajina ("Ще не вмерла Україна"), hymnu narodowego Ukrainy. Pochowany został na tutejszym cmentarzu przycerkiewnym. Członkowie lwowskiego akademickiego chóru "Banduryst" ufundowali kamienny nagrobek w kształcie liry, który został ustawiony na grobie Werbyckiego. W 2004 zbudowano kaplicę, 12 kwietnia 2005 odbyło się jej uroczyste poświęcenie, w którym uczestniczył prezydent Ukrainy Wiktor Juszczenko.
Cerkiew zaliczana jest do zabytków położonych na szlaku architektury drewnianej. W latach 2005–2006 przeprowadzono gruntowny remont.

</doc>
<doc id="1616942" url="https://pl.wikipedia.org/wiki?curid=1616942" title="Notokaktus Ottona">
Notokaktus Ottona

Notokaktus Ottona, echinokaktus Ottona, jazgrza Ottona, jeżowiec Ottona ("Parodia ottonis") – gatunek rośliny z rodziny kaktusowatych. Występuje w Meksyku. W klimacie umiarkowanym uprawiany jest jako ozdobna roślina doniczkowa lub szklarniowa.
Morfologia.
Jest to pędowy sukulent o pędach w kształcie prawie kulistych. Wyrasta do 15 cm wysokości. Na górze, w szczycie jest nieco spłaszczony. Ciernie dość duże na brzegach w kolorze żótym, w środkowej części w kolorze brązowym. Kwiaty w kolorze żółtym.

</doc>
<doc id="1616943" url="https://pl.wikipedia.org/wiki?curid=1616943" title="Jazgrza Ottona">
Jazgrza Ottona



</doc>
<doc id="1616944" url="https://pl.wikipedia.org/wiki?curid=1616944" title="Andrzej Kuś">
Andrzej Kuś

Andrzej Kuś (ur. 6 listopada 1940 w Rzeszowie, zm. 16 października 2008 tamże) – alpinista, taternik, tłumacz, projektant, wykładowca języków obcych.
Życiorys.
Urodził się w rodzinie profesora gimnazjalnego Andrzeja Kusia, działacza PSL „Piast” w czasie międzywojennym, i Jadwigi z d. Rusin, brat profesora nauk technicznych, konstruktora i inżyniera Stanisława Kusia.
Szkołę średnią ukończył w Rzeszowie, tytuł magistra inżyniera mechanika uzyskał na Politechnice Warszawskiej w 1963 roku.
Od najmłodszych lat interesował się sportem, co zaowocowało tym, że w okresie studenckim odbył pełne szkolenie taternickie, zaliczając większość trudniejszych wejść w Tatrach, a we wrześniu 1965 z Robinem Pragerem poprowadził nową drogę na Raptawickiej Turni. Dokonał pierwszego przejścia zimowego na wschodniej ścianie Ponad Staw Turni (1966). Wspinał się w górach Wielkiej Brytanii, Alpach francuskich i austriackich. W trakcie wyprawy w góry wschodniej Turcji w r. 1967 poprowadził (wraz z Andrzejem Mrozem) nadzwyczaj trudne i do dziś wysoko notowane drogi na zachodniej ścianie Geliashin i wschodnim Filarze Göl Dagh w masywie Cilo. Był na Olimpie, Araracie i Demawendzie.
Należał do Klubu Wysokogórskiego w Warszawie, w latach 1969–1972 pełnił funkcję sekretarza generalnego. Z ramienia Klubu na licznych obozach zimowych w Tatrach Słowackich przygotowywał wyprawy w najwyższe góry świata.
Wszedł w skład I polskiej wyprawy w Karakorum w 1969 r. – była to wyprawa rekonesansowa przed zaplanowaną na dwa lata później wyprawą na najwyższy w historii polskiego alpinizmu, wówczas jeszcze niezdobyty Kunyang Chhish (7852 m n.p.m.). Podczas rekonesansu w Karakorum zdobył Polan La oraz Malubiting Północny (6843 m n.p.m., w składzie: Andrzej Kuś, Zygmunt Andrzej Heinrich, Ryszard Szafirski). W 1971 roku został sekretarzem II polskiej wyprawy w Karakorum (kierownik: Andrzej Zawada).
Biegle znał języki obce: angielski, niemiecki, rosyjski, francuski. Wielokrotnie wykorzystywał ich znajomość jako tłumacz i opiekun zagranicznych grup odwiedzających Tatry, m.in. ekipy Johna Hunta w r. 1965, grupy Greya w 1967, czwórki Boardmana w 1976 r. W 1965 wspinał się z Johnem Huntem, późniejszym lordem, z którym nawiązał trwającą wiele lat przyjaźń. Sprawozdania z wypraw publikował w „Taterniku”, „Alpine Journal”, „Himalayan Journal”, „Der Bergkamerad”, jest autorem 2 rozdziałów w książce "Ostatni atak na Kunyang Chhish". Prowadził szkolenia wspinaczkowe dla grup komandosów w Tatrach i skałkach podkrakowskich.
W latach 80. przeniósł się z Warszawy do rodzinnego Rzeszowa, gdzie nadal działał jako znakarz szlaków turystycznych i przewodnik po Rzeszowszczyźnie. Organizował liczne wycieczki i prelekcje, był jednym z założycieli Rzeszowskiego Klubu Wysokogórskiego, a także pomysłodawcą i współorganizatorem zawodów w skialpinizmie o Puchar Połonin. W 2007 r. odznaczony został przez Ministra Gospodarki i Turystyki Odznaką honorową „Za Zasługi dla Turystyki”, a w 2008 r. uhonorowany został Srebrnym Krzyżem Zasługi przez Prezydenta RP Lecha Kaczyńskiego. Był członkiem PTTK, członkiem honorowym PZA i prestiżowego Himalayan Club (do którego należał też Sir Edmund Hillary – zdobywca Mount Everestu). Zmarł po latach walki z chorobą Parkinsona.

</doc>
<doc id="1616945" url="https://pl.wikipedia.org/wiki?curid=1616945" title="Savit Mohylew">
Savit Mohylew



</doc>
<doc id="1616947" url="https://pl.wikipedia.org/wiki?curid=1616947" title="Jeżowiec Ottona">
Jeżowiec Ottona



</doc>
<doc id="1616948" url="https://pl.wikipedia.org/wiki?curid=1616948" title="Echinocactus ottonis">
Echinocactus ottonis



</doc>
<doc id="1616949" url="https://pl.wikipedia.org/wiki?curid=1616949" title="Reprezentacja Padanii w piłce nożnej">
Reprezentacja Padanii w piłce nożnej

Reprezentacja Padanii w piłce nożnej – drużyna reprezentująca północną część Włoch – Padanię. Nie należy ani do FIFA ani do UEFA. Bierze udział w rozgrywkach drużyn niezrzeszonych w FIFA organizowanych przez NF-Board – VIVA World Cup, w których zwyciężyła w latach 2008, 2009 i 2010. Była także gospodarzem tych rozgrywek w roku 2009.

</doc>
<doc id="1616951" url="https://pl.wikipedia.org/wiki?curid=1616951" title="Antonina Dziuban">
Antonina Dziuban

Antonina Helena Dziuban (ur. 10 czerwca 1952 w Zabrzu, zm. 13 czerwca 2019 w Gliwicach) – polska nauczycielka, posłanka na Sejm PRL IX kadencji.
Życiorys.
Córka Zbigniewa i Walerii. Z wykształcenia magister filologii polskiej (w 1976 ukończyła studia na Uniwersytecie Śląskim, później ukończyła także przy tej uczelni Podyplomowe Studium Kulturalno-Oświatowe). Do końcówki życia pracowała jako nauczycielka języka polskiego w V Liceum Ogólnokształcącym w Gliwicach (wcześniej, od 1976, pracowała w Szkole Podstawowej nr 2 w Gliwicach, gdzie była dyrektorem).
W 1976 została członkinią Związku Nauczycielstwa Polskiego, a w 1978 Polskiej Zjednoczonej Partii Robotniczej. W 1980 została instruktorką Związku Harcerstwa Polskiego. W latach 1985–1989 sprawowała mandat posła na Sejm PRL IX kadencji w okręgu Gliwice. Pracowała w Komisji Edukacji Narodowej i Młodzieży oraz w Komisji Nadzwyczajnej do rozpatrywania projektów ustaw o stosunku Państwa do Kościoła Katolickiego, o gwarancjach wolności sumienia i wyznania oraz o ubezpieczeniach społecznych duchowych.
W 2001 otrzymała Nagrodę Ministerstwa Edukacji Narodowej. W 2005 została odznaczona Złotym Krzyżem Zasługi.
Pochowana na Cmentarzu Lipowym w Gliwicach (K13, 6, 6).

</doc>
<doc id="1616953" url="https://pl.wikipedia.org/wiki?curid=1616953" title="Youssef Mohamad">
Youssef Mohamad

Youssef Wasef Mohamad (ur. 1 lipca 1980 w Bejrucie) – libański piłkarz występujący na pozycji obrońcy. Zawodnik klubu Al-Ahli Dubaj.
Kariera klubowa.
Mohamad zawodową karierę rozpoczynał w 1999 roku zespole Safa Sporting Club. W 2000 roku dotarł z nim do finału Pucharu Libanu. W Safie spędził 3 lata. W 2002 roku przeszedł do drużyny Olympic Bejrut. W 2003 roku wywalczył z nią mistrzostwo Libanu oraz Puchar Libanu. Graczem Olympiku był przez 2 lata.
W 2004 roku Mohamad wyjechał do Niemiec, by grać w tamtejszym zespole SC Freiburg z Bundesligi. Zadebiutował w niej 7 sierpnia 2004 roku w zremisowanym 0:0 pojedynku z Hansą Rostock. W 2005 roku spadł z klubem do 2. Bundesligi. Barwy Freiburga reprezentował jeszcze przez 2 lata. Łącznie rozegrał tam 87 spotkań i zdobył 9 bramek.
W 2007 roku Mohamad odszedł do innego drugoligowego zespołu, 1. FC Köln. Pierwszy ligowy mecz zaliczył tam 31 sierpnia 2007 roku przeciwko TSV 1860 Monachium (1:1). W 2008 roku awansował z zespołem do Bundesligi. 26 września 2008 roku w wygranym 1:0 spotkaniu z FC Schalke 04 strzelił pierwszego gola w Bundeslidze. W 1. FC Köln występował przez 4 lata.
W 2011 roku Mohamad podpisał kontrakt z klubem Al-Ahli Dubaj ze Zjednoczonych Emiratów Arabskich.
Kariera reprezentacyjna.
W reprezentacji Libanu Mohamad zadebiutował w 2000 roku. W tym samym roku znalazł się w kadrze na Puchar Azji, zakończony przez Liban na fazie grupowej.

</doc>
<doc id="1616957" url="https://pl.wikipedia.org/wiki?curid=1616957" title="Elytrigia repens">
Elytrigia repens



</doc>
<doc id="1616958" url="https://pl.wikipedia.org/wiki?curid=1616958" title="Tomas Zmoray">
Tomas Zmoray



</doc>
<doc id="1616959" url="https://pl.wikipedia.org/wiki?curid=1616959" title="Tama Trevallyn">
Tama Trevallyn

Tama Trevallyn – zapora wodna, położona na rzece South Esk (Tasmania) w pobliżu miasta Launceston, ukończona w 1955. Używana jako elektrownia wodna. Zbiornik ma powierzchnię 1,48 km² i pojemność 8,54 mln m³.

</doc>
<doc id="1616960" url="https://pl.wikipedia.org/wiki?curid=1616960" title="Opel Kapitän">
Opel Kapitän

Opel Kapitän – samochód osobowy produkowany przez niemiecką firmę Opel w latach 1938–1970. Powstało kilka generacji modelu.
1938–40.
Kapitän był ostatnim modelem Opla wprowadzonym na rynek przed wybuchem II wojny światowej. Rozwijany w roku 1938, zadebiutował na genewskich targach motoryzacyjnych wiosną roku 1939. Pierwsza generacja Kapitäna dostępna była w wielu różnych wersjach nadwoziowych, najpopularniejszym był 4-drzwiowy saloon. Dostępna było także dwudrzwiowe coupé cabrio.
Do jesieni roku 1940 cywilna produkcja Kapitäna osiągnęła poziom 25 371 egzemplarzy, kolejne trzy powstały w roku 1943, co daje łącznie 25 374 powstałych sztuk pierwszej generacji.
1948–50.
Ponowne wprowadzenie Kapitäna na rynek miało miejsce w październiku 1948 roku. Samochód opierał się na poprzedniej generacji z 1939, dostępny był jedynie jako sedan z silnikiem sześciocylindrowym. Od poprzedniego modelu różnił się głównie kształtem przednich świateł – zastosowano w nim okrągłe klosze na miejscu sześciokątnych. Od maja roku 1950 dźwignię skrzyni biegów zaczęto montować na kolumnie kierownicy, wcześniej instalowano ją na podłodze. Powojenny Kapitän był w stanie rozpędzić się do 126 km/h, na rozpędzenie się do 100 km/h potrzebował 29 s, a zużycie paliwa wynosiło około 13 litrów na 100 kilometrów.
Do lutego 1951 wyprodukowano 30 431 egzemplarzy modelu.
1951–53.
Kolejna generacja Kapitäna została wprowadzona do produkcji w marcu 1951. W porównaniu do starszego modelu zmieniono nieco wygląd nadwozia, pod względem technicznym samochód nie doczekał się większych zmian. Stopień sprężania silnika wzrósł z 6,0:1 do 6,25:1 co zaowocowało nieznacznym wzrostem mocy (z 55 do 58 koni mechanicznych).
Od marca 1951 do lipca 1953 Opel wyprodukował 48 562 egzemplarze trzeciej generacji.
1954–57.
W listopadzie 1954 Opel wypuścił na rynek całkowicie nowego Kapitäna, model był dłuższy oraz szerszy od poprzednika. Do napędu zastosowano silnik znany z poprzednich generacji, podniesiono jednak stopień sprężania do 7,0:1, co pozwoliło na osiągnięcie mocy 68 koni mechanicznych. W roku 1955 moc silnika podniesiono do 71 KM, rok później wzrosła ona do 75 KM. W nowym modelu zastosowano również między innymi poprawiony tylny most napędowy, stabilizator z tyłu oraz nieznacznie większe hamulce bębnowe.
W roku 1956 samochód poddano nieznacznemu faceliftingowi, zmieniono nieco wygląd przedniego grilla, przednich świateł, zastosowano większe klosze kierunkowskazów. Rocznik '56 mógł osiągnąć prędkość 140 km/h zużywając przy tym średnio 13 litrów na 100 km.
Od maja 1957 opcjonalnie można było wybrać pół-automatyczną trzybiegową skrzynię biegów z nadbiegiem.
Od listopada 1953 do lutego 1958 powstało 154 098 egzemplarzy modelu. Był to w tym czasie trzeci pod względem popularności samochód w Niemczech – wyprzedzał go tylko Volkswagen Garbus oraz Opel Rekord.
Kapitän P1.
W czerwcu 1958 wprowadzono kolejną wersję Kapitäna, P1. Była ona szersza i niższa od poprzednika, zastosowano w niej także panoramiczne okna. Produkowana była tylko przez rok. Do napędu nadal służył 2,5-litrowy silnik, jego moc podniesiono do 80 KM. Nieznacznie skrócono rozstaw osi oraz rozstaw kół, bardziej płaska linia dachu obniżyła samochód o 6 centymetrów.
Od czerwca 1958 do czerwca 1959 powstało 34 282 egzemplarzy P1.
Kapitän P2.
Nowy Kapitän P2 wszedł na rynek w czerwcu 1959 roku. Zastosowano w nim znane już z poprzedniej generacji panoramiczne okna, model otrzymał nowy grill przedni oraz nieco zmodyfikowane nadwozie. Do napędu posłużył 2,6-litrowy sześciocylindrowy silnik (średnica cylindra x skok: 85 × 76,5 zamiast wcześniejszych 80 × 82 mm), było to rozwinięcie silnika znanego z poprzednich generacji, nadal był to motor w układzie OHV z popychaczami.
P2 mógł rozpędzić się do 150 kilometrów na godzinę, do 100 km/h przyspieszał w 16 sekund. Zużycie paliwa wynosiło średnio 12 litrów na 100 km.
Od czerwca 1959 do grudnia 1963 Opel wyprodukował 145 618 egzemplarzy P2.
Kapitän A.
W roku 1964 Opel wprowadził nową rodzinę modeli KAD (Kapitän, Admiral, Diplomat); Kapitän służył za podstawę w tej gamie.
Do napędu służyły silniki znane z modelu Admiral, głównie 2,6l oraz 2,8l R6, część Kapitänów otrzymała nawet silniki 4,6l V8 Chevroleta. Na austriacki rynek wypuszczono serię 580 Kapitänów oraz Admiralów z silnikiem 2,5 R6 o mocy 112 KM.
Sprzedaż Kapitäna A mocno spadła, do listopada 1968 fabrykę opuściło 24 249 Kapitänów.
Kapitän B.
W roku 1969 wprowadzono Kapitäna B, ostatnią generację modelu. Do napędu służył silniki 2,8l R6 dostępny w dwóch wersjach, napęd przenoszony był poprzez 4-biegową manualną lub 3-biegową automatyczną skrzynię biegów na oś tylną.
Produkcję zakończono w maju 1970. Modele Admiral i Diplomat produkowane były jeszcze przez siedem lat, w 1978 zastąpił je nowy model, Senator.
Przez piętnaście miesięcy produkcji powstało zaledwie 4976 sztuk Kapitäna B.

</doc>
<doc id="1616961" url="https://pl.wikipedia.org/wiki?curid=1616961" title="Rezerwat przyrody Bukowa Kępa">
Rezerwat przyrody Bukowa Kępa

Rezerwat przyrody Bukowa Kępa – leśny rezerwat przyrody o powierzchni 52,84 ha położony w woj. śląskim, w powiecie częstochowskim, w gminie Janów, między miejscowościami Gorzków Stary i Holendrów. Leży w granicach Parku Krajobrazowego Orlich Gniazd. Został utworzony zarządzeniem Ministra Ochrony Środowiska, Zasobów Naturalnych i Leśnictwa z dnia 11 grudnia 1995 roku. Obszar rezerwatu podlega ochronie ścisłej.
Ochronie podlega drzewostan bukowy zachowany w stanie zbliżonym do naturalnego, na podłożu wapiennym i lessowym. Oprócz buku w drzewostanie spotyka się też jawor, dąb szypułkowy i lipę szerokolistną. Z rzadziej spotykanych gatunków na terenie rezerwatu występują buławniki, kokoryczka okółkowa, paprotnik kolczysty, przetacznik górski czy wroniec widlasty. Teren rezerwatu stanowi leśną enklawę w terenie, w którym dominują użytki rolne. Różnica wysokości między najniższym a najwyższym (384 m n.p.m.) punktem rezerwatu sięga 100 m, występują ostańce o wysokości do 30 m.

</doc>
<doc id="1616962" url="https://pl.wikipedia.org/wiki?curid=1616962" title="Opel Kapitan">
Opel Kapitan



</doc>
<doc id="1616964" url="https://pl.wikipedia.org/wiki?curid=1616964" title="Igor Gurinowicz">
Igor Gurinowicz



</doc>
<doc id="1616966" url="https://pl.wikipedia.org/wiki?curid=1616966" title="Karl Schulze (bokser)">
Karl Schulze (bokser)

Karl Schulze (ur. 14 maja 1907 w Wandsbeku (obecnie Hamburg), zm. 1935) – niemiecki bokser, medalista mistrzostw Europy.
Uczestnicząc w Mistrzostwach Europy w Sztokholmie 1925 roku, wywalczył brązowy medal w kategorii muszej.
Startując w mistrzostwach Niemiec, zdobył tytuł mistrzowski w 1925 i 1926 w wadze muszej, oraz został wicemistrzem kraju w 1927 w kategorii koguciej.
W latach 1928–1932 walczył na ringu zawodowym, stoczył 33 walki, z czego 14 wygrał, 4 zremisował i 15 przegrał.
Kąpiąc się w rzece Łabie, utonął latem 1935 roku.

</doc>
<doc id="1616968" url="https://pl.wikipedia.org/wiki?curid=1616968" title="Bogdany (jezioro)">
Bogdany (jezioro)



</doc>
<doc id="1616971" url="https://pl.wikipedia.org/wiki?curid=1616971" title="Mangrowce">
Mangrowce



</doc>
<doc id="1616972" url="https://pl.wikipedia.org/wiki?curid=1616972" title="Bridgewater (Tasmania)">
Bridgewater (Tasmania)

Bridgewater- dzielnica miast Hobart położona w gminie Brighton na wschodnim brzegu rzeki Derwent. Przebiega tenty autostrada Midland oraz dzielnice z zachodnim brzegiem łączy most Bridgewater. Głównym obszarem handlowym jest Cove Hill Shopping Centre, który obejmuje supermarket i kilka sklepów.

</doc>
<doc id="1616976" url="https://pl.wikipedia.org/wiki?curid=1616976" title="Torpedo Żodino">
Torpedo Żodino



</doc>
<doc id="1616977" url="https://pl.wikipedia.org/wiki?curid=1616977" title="Siergiej Gorłukowicz">
Siergiej Gorłukowicz

Siergiej Wadimowicz Gorłukowicz (ros. Сергей Вадимович Горлукович; biał. Сяргей Вадзімавіч Гарлуковіч, Siarhiej Wadzimawicz Harłukowicz; ur. 18 listopada 1961 w Borunach k. Grodna, Białoruska SRR) – rosyjski piłkarz pochodzenia białoruskiego, grający na pozycji obrońcy, trener piłkarski, reprezentant Związku Radzieckiego i Rosji.
Kariera piłkarska.
Występował jako obrońca. Wychowanek szkoły sportowej w Mohylewie. Następnie występował w drużynach klubowych Białoruskiej SRR: Torpedzie Mohylew, Gomselmaszu Homel i Dynamie Mińsk. W 1986 przeniósł się do Moskwy by wzmocnić zespół Lokomotiwu. W 1988 z olimpijską drużyną ZSRR zdobył złoty medal Igrzysk w Seulu i w tym samym roku zadebiutował w pierwszej reprezentacji. W 1989 przeszedł do Borussii Dortmund, a w 1992 przeniósł się do Bayeru Uerdingen. Po powrocie z Niemiec grał w lidze rosyjskiej: przez jeden sezon w Spartak-Ałanii Władykaukaz, z którą zdobył Mistrzostwo Rosji (1995), a następnie w Spartaku Moskwa, w barwach którego wywalczył kolejne tytuły mistrzowskie (1996, 1997, 1998) oraz Puchar Rosji (1998). W kolejnych sezonach grał w drużynach Torpeda-ZIŁ Moskwa, Czkałowca-Olimpiku Nowosybirsk oraz Lokomotiwu Niżny Nowogród, a w 2002 zakończył karierę piłkarską jako zawodnik ormiańskiej Mice Asztarak.
W barwach radzieckiej reprezentacji rozegrał 21 meczów, strzelając 1 bramkę oraz uczestniczył w mistrzostwach świata w 1990 we Włoszech. W rosyjskiej drużynie narodowej rozegrał 17 meczów, uczestniczył w mistrzostwach świata w 1994 w USA oraz w mistrzostwach Europy w 1996 w Anglii.
Kariera trenerska.
Po powrocie z Armenii podjął pracę jako trener-selekcjoner w Spartaku Moskwa. Następnie pracował w sztabie szkoleniowym Saturna Ramienskoje, o od 2005 prowadził drużynę SKA-Eniergija Chabarowsk. 3 maja 2007 został trenerem występującego w Pierwszej Dywizji (odpowiednik II ligi) zespołu Awangardu Kursk. W 2008 roku został trenerem Witiaziu Podolsk, a w 2009 roku ponownie został trenerem SKA-Eniergija Chabarowsk.

</doc>
<doc id="1616978" url="https://pl.wikipedia.org/wiki?curid=1616978" title="Piotr II (król Portugalii)">
Piotr II (król Portugalii)



</doc>
<doc id="1616981" url="https://pl.wikipedia.org/wiki?curid=1616981" title="Minister (urząd)">
Minister (urząd)



</doc>
<doc id="1616983" url="https://pl.wikipedia.org/wiki?curid=1616983" title="Thomas Broich">
Thomas Broich

Thomas Broich (ur. 29 stycznia 1981 w Monachium) – niemiecki piłkarz występujący na pozycji pomocnika.
Kariera klubowa.
Broich jako junior reprezentował barwy trzech klubów: ASV Rott/Inn, TSV 1860 Rosenheim oraz SpVgg Unterhaching. W 2001 roku trafił do Wackera Burghausen z Regionalligi Süd. W 2002 roku awansował z nim do 2. Bundesligi. W Wackerze spędził jeszcze 1,5 roku.
W styczniu 2004 roku Broich podpisał kontrakt z pierwszoligową Borussią Mönchengladbach. W Bundeslidze zadebiutował 7 lutego w przegranym 1:2 meczu z Werderem Brema. 14 lutego 2004 roku w zremisowanym 1:1 pojedynku z VfB Stuttgart strzelił pierwszego gola w trakcie gry w Bundeslidze. W ciągu 2,5 roku w barwach Borussii rozegrał 68 ligowych spotkań i zdobył 4 bramki.
W 2006 roku Broich dołączył do spadkowicza z Bundesligi, 1. FC Köln. W 2008 roku awansował z nim do Bundesligi. W czerwcu 2009 roku na zasadzie wolnego transferu odszedł do 1. FC Nürnberg. Jego barwy reprezentował przez rok, w ciągu którego zagrał tam w 7 meczach. W 2010 roku podpisał kontrakt z australijskim zespołem Brisbane Roar. W A-League zadebiutował 8 sierpnia 2010 roku w zremisowanym 0:0 spotkaniu z Gold Coast United. W sezonie 2011/2012 otrzymał medal Johnny'ego Warrena dla najlepszego gracza sezonu w A-League.
Kariera reprezentacyjna.
W latach 2002–2004 był reprezentantem Niemiec U-21. W tym czasie w reprezentacji młodzieżowej wystąpił siedem razy.

</doc>
<doc id="1616984" url="https://pl.wikipedia.org/wiki?curid=1616984" title="Jezioro Białe (Ukraina)">
Jezioro Białe (Ukraina)

Jezioro Białe (ukr. "Біле озеро") – przepływowe jezioro limanowe położone w rejonie ujścia Dniepru, w obwodzie chersońskim na Ukrainie. Przepływa przez nie rzeka Koszowa, deltowa odnoga Dniepru. Powierzchnia jeziora wynosi 4,92 km². Brzegi w wielu miejscach zabagnione.

</doc>
<doc id="1616987" url="https://pl.wikipedia.org/wiki?curid=1616987" title="Maksymilian Horwitz">
Maksymilian Horwitz

Maksymilian Henryk Horwitz, ps. Henryk Walecki (ur. 6 września lub 27 sierpnia 1877 w Warszawie, zm. 20 września 1937 w Moskwie) – doktor matematyk, polski i międzynarodowy działacz socjaldemokratyczny i komunistyczny i publicysta żydowskiego pochodzenia, ofiara „wielkiej czystki” w ZSRR.
Życiorys.
Urodził się w zamożnej, zasymilowanej, warszawskiej rodzinie żydowskiej. Jego dziadek Lazar Horowitz był rabinem w Wiedniu. W 1893 ukończył Gimnazjum Wojciecha Górskiego, następnie studiował na kierunku matematyczno-fizycznym w Gandawie. W 1898 roku ukończył studia na Wydziale Fizyko-Matematycznym uzyskując doktorat, po czym podjął pracę dyrektora szkoły rzemiosł dla młodzieży żydowskiej. Równolegle prowadził aktywną działalność w warszawskiej organizacji Polskiej Partii Socjalistycznej. W latach 1905–1906 był więziony w X Pawilonie Cytadeli Warszawskiej. W kwietniu 1906 był współautorem planu słynnej akcji uprowadzenia z Pawiaka przez grupę bojowców Organizacji Bojowej PPS na czele z Janem Gorzechowskim "Jurem" 10 więźniów politycznych skazanych na karę śmierci przez wojskowy sąd doraźny. Od rozłamu w PPS w listopadzie 1906 członek CKR PPS-Lewicy. Od 16 grudnia 1918 roku członek założyciel Komunistycznej Partii Robotniczej Polski i członek Komitetu Centralnego tej partii. W latach 1918–1919 i 1923–1925 był członkiem KC KPRP, w latach 1923–1924 członkiem Biura Politycznego KC KPRP, a w 1922 roku członkiem Komitetu Wykonawczego Kominternu. W latach 1919–1920 ponownie więziony był w Cytadeli Warszawskiej, a następnie w obozie dla internowanych w Dąbiu, z którego zbiegł w nocy z 8/9 grudnia 1920. Członek frakcji „większości” w KPRP i KPP, po 1926 odsunięty przez Komintern od funkcji partyjnych, przebywał stale w ZSRR. Od 1925 członek Wszechzwiązkowej Komunistycznej Partii (bolszewików) (WKP(b)). Po VII Kongresie Międzynarodówki Komunistycznej (1935) w latach 1935–1937 sekretarz polityczny czasopisma „Komunisticzeskij Internacjonał” i członek międzynarodowej komisji kontroli Kominternu.
Aresztowany przez NKWD w czasie „wielkiej czystki” 21 czerwca 1937 w Hotelu "Lux" w Moskwie. 20 września 1937 skazany przez Kolegium Wojskowe Sądu Najwyższego ZSRR na karę śmierci za "zdradę ojczyzny i udział w kontrrewolucyjnej organizacji terrorystycznej". Rozstrzelany tego samego dnia. Jego ciało zostało skremowane w krematorium na Cmentarzu Dońskim, a prochy pochowane anonimowo. 
Zrehabilitowany przez Kolegium Wojskowe SN ZSRR postanowieniem z 29 kwietnia 1955.
Życie prywatne.
Był synem Gustawa Horwitza (1844–1882) i Julii Horwitz z domu Kleinmann (1845–1912). Żonaty ze Stefanią Heryng (1881–1937), córką działacza socjalistycznego Zygmunta Herynga i Heleny Heryng, z którą miał troje dzieci (Stanisława, Annę i Katarzynę), później związany z Józefiną Swarowską, z którą miał syna Pietię. Jego siostrami były: Kamilla Kancewicz i Janina (Żaneta) Mortkowiczowa.

</doc>
<doc id="1616991" url="https://pl.wikipedia.org/wiki?curid=1616991" title="Bolesław Przybyszewski (duchowny)">
Bolesław Przybyszewski (duchowny)

Bolesław Przybyszewski (ur. 13 września 1908 w Skrzeszowicach, zm. 2 listopada 2001 w Krakowie) – polski duchowny katolicki, historyk Kościoła i historyk sztuki, profesor zwyczajny.
Życiorys.
Uczęszczał do Gimnazjum św. Anny w Krakowie, gdzie zdał maturę w 1928. Studia podjął na Wydziale Teologicznym Uniwersytetu Jagiellońskiego. Święcenia kapłańskie przyjął 1933, skierowany został do pracy w Morawicy, następnie w Wieliczce. W 1938 wrócił do Krakowa jako wikariusz parafii św. Szczepana i podjął studia z zakresu historii sztuki na Wydziale Filozoficznym UJ.
W czasie II wojny światowej wykładał historię Kościoła i prowadził zajęcia dla uczestników konspiracyjnych studiów na Wydziale Teologicznym UJ. W 1942 został mianowany notariuszem Kurii Metropolitarnej. 22 czerwca 1950 otrzymał stopień doktora Wydziału Teologicznego UJ oraz stanowisko kanclerza Kurii Metropolitarnej.
Od 1954 do 1971 proboszcz parafii św. Krzyża w Krakowie, od 1999 infułat. Więziony przez UB od 24 listopada 1952 do 21 lipca 1953. W 1967 uzyskał habilitację na Wydziale Teologicznym ATK w Warszawie, gdzie objął Katedrę Archeologii Chrześcijańskiej. W latach 1973-1978 prezes Polskiego Towarzystwa Teologicznego. Jeden z fundatorów i członek rady powołanej w 2001 roku Fundacji Ratowania Kościoła św. Krzyża w Krakowie.
Wykładowca historii Kościoła i historii sztuki kościelnej na Papieskim Wydziale Teologicznym w Krakowie, od 1977 profesor zwyczajny, od 1991 członek czynny Wydziału Filologicznego Polskiej Akademii Umiejętności. W 1999 roku dorobek naukowy ks. Przybyszewskiego przekroczył 200 opublikowanych pozycji.
Pochowany na Cmentarzu Salwatorskim w Krakowie (sektor SC2-1-1).

</doc>
<doc id="1616994" url="https://pl.wikipedia.org/wiki?curid=1616994" title="Wasilij Chamutouski">
Wasilij Chamutouski

Wasilij Iosifawicz Chamutouski, biał. Васілій Іосіфавіч Хамутоўскі, ros. Василий Иосифович Хомутовский, "Wasilij Iosifowicz Chomutowski" (ur. 30 sierpnia 1978 w Mińsku) – białoruski piłkarz, grający na pozycji bramkarza, reprezentant Białorusi.
Kariera piłkarska.
Kariera klubowa.
Występował w białoruskich zespołach: Źmiena Mińsk, Ataka-Aura Mińsk, BATE Borysów i Tarpeda-MAZ Mińsk, niemieckich klubach SV Waldhof Mannheim i FC Carl Zeiss Jena, rosyjskich Dinamo Moskwa, Wołgar-Gazprom Astrachań i Tom Tomsk, ukraińskim Metalist Charków oraz rumuńskim Steaua Bukareszt. Latem 2008 podpisał 2-letni kontrakt z austriackim zespołem FC Augsburg. 9 sierpnia 2010 przeszedł do Tawrii Symferopol. W końcu listopada 2010 za obopólną zgodą kontrakt został anulowany. W 2011 roku przeszedł do Amkara Perm. W sezonie 2012/2013 grał w Petrolulu Ploeszti, a w 2013 roku został zawodnikiem Tarpieda Żodzino, a w 2015 Dynamy Mińsk.
Kariera reprezentacyjna.
W latach 2000–2008 występował w narodowej reprezentacji Białorusi. Łącznie rozegrał 26 meczów reprezentacyjne.

</doc>
<doc id="1616995" url="https://pl.wikipedia.org/wiki?curid=1616995" title="Wędrowiec (powieść Fritza Leibera)">
Wędrowiec (powieść Fritza Leibera)

Wędrowiec (tytuł oryg. ang. "The Wanderer") – powieść fantastycznonaukowa amerykańskiego pisarza Fritza Leibera. Powieść ukazała się w 1964, polskie wydanie, w tłumaczeniu Julity Wroniak, wydało Wydawnictwo Czytelnik w 1980 w serii „Z kosmonautą”. Powieść otrzymała nagrodę Hugo w 1965.
Fabuła.
Na orbicie Ziemi wychodzi z nadprzestrzeni statek kosmiczny wielkości planetoidy. Bezsilni Ziemianie obserwują jak pojazd zaczyna wchłaniać naszego satelitę. Książka opisuje reakcje mieszkańców Ziemi wobec zaburzenia rzeczywistości.

</doc>
<doc id="1616998" url="https://pl.wikipedia.org/wiki?curid=1616998" title="Źmiena-BATE Mińsk">
Źmiena-BATE Mińsk



</doc>
<doc id="1617001" url="https://pl.wikipedia.org/wiki?curid=1617001" title="Ludovico Bidoglio">
Ludovico Bidoglio

Ludovico Bidoglio (ur. 5 lutego 1900, zm. 25 grudnia 1970) – argentyński piłkarz noszący przydomek "Vico", obrońca.
Życiorys.
Urodzony w Buenos Aires Bidoglio rozpoczął karierę piłkarską w 1916 roku w klubie CS Palermo. Początkowo grał jako napastnik. W jednym z meczów, gdy jeden z obrońców został kontuzjowany, zastąpił go Bidoglio. Odtąd etatowo grał w obronie i nigdy już nie zagrał jako napastnik.
Z powodu eleganckiego stylu gry, zupełnie odmiennego od twardej i bezwzględnej gry innych obrońców, Bidoglio przyciągnął uwagę prasy i kibiców. Niebawem uznany został za jednego z najlepszych obrońców argentyńskich swoich czasów.
Po trzech latach gry w klubie Eureka Buenos Aires w latach 1918–1921 Bidoglio w 1922 roku zadebiutował w klubie Boca Juniors – pierwszy mecz w barwach Boca zagrał przeciwko CA Independiente. W 1923 roku razem z Boca Juniors zdobył swój pierwszy tytuł mistrza Argentyny
Jako gracz klubu Boca Juniors wziął udział w turnieju Copa América 1923, gdzie Argentyna została wicemistrzem Ameryki Południowej. Bidoglio zagrał we wszystkich trzech meczach – z Paragwajem, Brazylią i Urugwajem.
Rok później wziął udział w turnieju Copa América 1924, gdzie Argentyna ponownie została wicemistrzem Ameryki Południowej. Bidoglio zagrał we wszystkich trzech meczach – z Paragwajem, Chile i Urugwajem. W tym samym roku wraz ze swym klubem po raz drugi został mistrzem Argentyny.
Wciąż jako piłkarz Boca Juniors wziął udział w turnieju Copa América 1925, gdzie Argentyna zdobyła mistrzostwo Ameryki Południowej. Bidoglio zagrał we wszystkich czterech meczach – dwóch z Paragwajem i dwóch z Brazylią.
W następnym roku podczas turnieju Copa América 1926 Bidoglio trzeci raz w swej karierze został wicemistrzem Ameryki Południowej. Zagrał we wszystkich czterech meczach – z Boliwią, Paragwajem, Urugwajem i Chile. W kraju w 1926 roku sięgnął po trzeci w swej karierze tytuł mistrza Argentyny.
Nadal jako gracz Boca Juniors Bidoglio wziął udział w turnieju Copa América 1927, gdzie drugi raz w swej karierze zdobył mistrzostwo Ameryki Południowej. Zagrał we wszystkich trzech meczach – z Boliwią, Urugwajem i Peru. W tym samym roku Bidoglio razem z Boca Juniors zdobył swój pierwszy tytuł wicemistrza Argentyny.
Rok później wziął udział w Igrzyskach Olimpijskich w 1928 roku, gdzie Argentyna zdobyła srebrny medal. Bidoglio zagrał we wszystkich pięciu meczach – z USA, Belgią, Egiptem i w dwóch finałowych spotkaniach z Urugwajem. W 1928 roku Bidoglio ostatni raz przywdziewał reprezentacyjną koszulkę – łącznie w reprezentacji zagrał w 34 meczach. W lidze natomiast Bidoglio drugi raz z rzędu został wicemistrzem Argentyny. Po trzeci tytuł wicemistrzowski sięgnął w 1929 roku, a w 1930 czwarty raz w swojej karierze został mistrzem kraju.
Bidoglio niespodziewanie zakończył karierę w 1931 roku – podczas meczu z Estudiantes La Plata zderzył się z Alberto Zozayą, odnosząc ciężką kontuzję. Zniesiony został z boiska, na które już nigdy nie powrócił. W tym samym sezonie jego klub zdobył pierwsze zawodowe mistrzostwo Argentyny, a Bidoglio, który zdążył rozegrać w tym sezonie 16 meczów i zdobyć jedną bramkę, miał w tym sukcesie swój udział. Jednocześnie był to jego piąty tytuł mistrza kraju.
Słynący z finezyjnej techniki Bidoglio uważany jest za protoplastę funkcji libero. Jako znakomity drybler potrafił wydostać się z piłką z największego tłoku na swoim polu karnym.
Po zakończeniu kariery piłkarskiej aż do swej śmierci w 1970 roku pracował jako elektryk.

</doc>
<doc id="1617003" url="https://pl.wikipedia.org/wiki?curid=1617003" title="Neman Grodno">
Neman Grodno



</doc>
<doc id="1617004" url="https://pl.wikipedia.org/wiki?curid=1617004" title="Hạ Long (zatoka)">
Hạ Long (zatoka)

Hạ Long (Vịnh Hạ Long ) – zatoka w północnej części Wietnamu, odnoga Zatoki Tonkińskiej, leżąca w pobliżu miasta Hạ Long (ok. 164 km na południowy wschód od Hanoi). Zajmuje powierzchnię 1500 km², na której rozsianych jest ok. 1900 skalistych wysp i wysepek. Większość wysp ma formę wapiennych słupów wyłaniających się wysoko ponad powierzchnię wody. Wapienne podłoże sprzyja powstawaniu licznych jaskiń i grot. W rosnących tu lasach deszczowych występuje duża różnorodność świata zwierzęcego i roślinnego. W 1962 wietnamskie Ministerstwo Kultury, Sportu i Turystyki ustanowiło zatokę „pomnikiem krajobrazowym”. W 1994 UNESCO umieściło ją na swojej Liście Światowego Dziedzictwa.
Warunki geograficzne.
Hạ Long mieści się u ujścia rzeki Bạch Đằng do płytkich w tym miejscu wód Morza Południowochińskiego (6-10 m głębokości). Jedynie w miejscu starych koryt rzeki głębokość jest większa. W wyniku zalania istniejącego tu wcześniej wapiennego płaskowyżu doszło do powstania krajobrazu, na który składa się 1969 wysp, z których 989 zostało nazwanych. Na południu wyspy dochodzą do 100-200 m wysokości. We wschodniej części zatoki zbocza wysp są niemal pionowe. Szczyty zalanej wyżyny wyrastają na 50-100 m ponad poziom wody (stosunek wysokości do szerokości u ich podstawy sięga 6:1). Do zatoki przylegają podobne formy skalne na zachodzie (wyspy "Cát Bà") oraz na wschodzie mniej znane wyspy zatoki Bái Tử Long.
Klimat.
Klimat zatoki Hạ Long jest ciepły z czterema porami roku. Cechą charakterystyczną jest pojawianie się cyklonów i burz tropikalnych w okresie jesiennym. Średnia temperatur waha się pomiędzy 19-25 °C a średnia opadów od 1600 do 1800 mm (najobfitsze deszcze występują w okresie lipiec-sierpień). Zima potrafi być chłodna i mglista. Średnia wilgotność powietrza sięga 84%. Z uwagi na liczne skały w zatoce, które osłabiają pływy morskie jej wody są zazwyczaj spokojne.
Roślinność.
Na roślinność obszarów wokół zatoki Hạ Long składają się głównie lasy tropikalne oraz mangrowce, w turkusowych wodach znajdują się również rafy koralowe. Lasy pokrywają większe wyspy (np. Ba Mùn), w szczególności mniej strome zbocza oraz miejsca gdzie podłoże składa się z laterytów. Prowadzone tu badania wykazały obecność 499 gatunków roślin charakterystycznych dla wapiennych gleb, z czego siedem stanowiły odmiany wcześniej nieznane. W rejonie zatoki wyróżnia się sześć ekosystemów (m.in. jaskiniowy, mangrowy, lagunowy, raf koralowych)
Fauna.
Według danych konferencji z 2003 r. w sprawie różnorodności biologicznej Hạ Long, na jej obszarze znajduje się 1847 gatunków zwierząt. Najbardziej znane z nich to rezusy, makaki, wiewiórki, łasice, iguany i antylopy. Również wody są obfite w liczne gatunki ryb.
Historia.
Na obszarze zatoki mieszczą się stanowiska archeologiczne datowane na okres 25 000-3000 lat wstecz. W "Giáp Khẩu" odkryto pozostałości po kulturze Hoà Bình, istniejącej tu 10 tys. lat temu. Miejsca takie jak: "Tuần Châu", "Ngọc Vừng", "Cái Đám", "Đông Naim" i "Cát Bà" obfitują w liczne znaleziska z okresu neolitu i razem tworzą obszar nazywany niekiedy „kulturą Hạ Long”. Miasto Hạ Long było ważnym portem na szlaku handlowym pomiędzy Chinami, Japonią a krajami Azji Południowo-Wschodniej. Miały tu miejsce trzy słynne bitwy z chińskimi i mongolskimi najeźdźcami.
Ludność.
Populację chronionego obszaru zatoki szacuje się na ok. 2214 osób, z których większość mieszka na łodziach i bambusowych tratwach. Po wpisaniu tego miejsca na listę UNESCO rybacy byli zmuszani do jego opuszczenia, jednak udało im się obronić przed wysiedleniem na stały ląd. Dużym zagrożeniem dla wartości przyrodniczych regionu są przebiegające tędy szlaki morskie oraz działające w pobliżu kopalnie węgla kamiennego.
Turystyka.
Zatoka jest bardzo popularnym celem wycieczek samych Wietnamczyków, jak i turystów zagranicznych. W 1998 r. odwiedziło ją 300 tys. gości (z czego 38% stanowiły osoby spoza Wietnamu). W 2002 r. liczba ta wzrosła do 1,7 miliona. Popularnymi formami zwiedzania są łodzie oraz kajaki, Ponadto istnieje tu wiele miejsc nadających się do kąpieli i biwakowania. W mieście Hạ Long mieści się centrum informacji turystycznej oraz muzeum przyrodnicze. Rosnący ruch turystyczny pozostaje jednak pod stałą kontrolą ze względu na jego niekorzystne oddziaływanie na ekosystem Zatoki.

</doc>
<doc id="1617006" url="https://pl.wikipedia.org/wiki?curid=1617006" title="Luna to surowa pani">
Luna to surowa pani

Luna to surowa pani (tytuł oryg. ang. "The Moon Is a Harsh Mistress") – powieść fantastycznonaukowa amerykańskiego pisarza Roberta A. Heinleina.
Powieść ukazała się w 1966 r., polskie wydanie, w tłumaczeniu Przemysława Znanieckiego, wydało Wydawnictwo Rebis w 1992 r. Powieść otrzymała nagrodę Hugo w 1967 r. W 1983 r., jako pierwsza, trafiła do Hall of Fame nagrody Prometeusza.
Spopularyzowała hasło TANSTAAFL („There Ain’t No Such Thing As A Free Lunch”, nie ma czegoś takiego jak obiad za darmo). W polskim tłumaczeniu użyto skrótu ZWTP (za wszystko trzeba płacić).
Fabuła.
Rok 2075. Luna, kolonia karna o zaostrzonym rygorze, mieszcząca się na Księżycu. Narrator powieści, technik komputerowy Manuel, pewnego dnia odkrywa, że komputer odpowiedzialny za funkcjonowanie kolonii zyskał świadomość. Człowiek i komputer, który przyjmuje imię Mike, zaprzyjaźniają się. Jednocześnie na satelicie wybucha rewolucja zesłańców, mających dosyć dotychczasowych porządków. Szanse powstańców przeciwko potędze Ziemi wydają się marne, jednak Manuel przekonuje Mike’a do przejścia na stronę rewolucji.

</doc>
<doc id="1617007" url="https://pl.wikipedia.org/wiki?curid=1617007" title="Władysław Slaski">
Władysław Slaski

Władysław Slaski (ur. 8 lipca 1884 w Broniszowie, zm. 21 listopada 1946 w Krakowie) – polski ziemianin, właściciel majątku Ciuślice, mgr inż. rolnik, działacz społeczny i gospodarczy.
Pochodził z gałęzi małopolskiej rodziny Slaskich herbu Grzymała. Był synem Juliusza Joachima Slaskiego, właściciela majątku Broniszów i jego drugiej żony Heleny z Woynarowskich herbu Strzemię. 
Studia agronomiczne ukończył w 1908 r. na Akademii Rolniczej w Dublanach. Przejął od ojca majątek Ciuślice, w którym gospodarował do 1945 r. Był dobrym organizatorem i światłym rolnikiem. Gospodarstwo ukierunkował na uprawy nasienne buraków cukrowych i zbóż, produkował też zboża konsumpcyjne i buraki cukrowe dla cukrowni Łubna w Kazimierzy Wielkiej. Pełnił wiele funkcji społecznych. Od 1908 r. był członkiem Rady Głównej Centralnego Towarzystwa Rolniczego, prezesem Zarządu Związku Kółek Rolniczych, członkiem i prezesem Zarządu Związku Ziemian, Oddział w Pińczowie, prezesem Zarządu Rolniczego Zakładu Doświadczalnego w Sielcu k. Skalbmierza oraz prezesem Koła Porad Sąsiedzkich i radnym gromadzkim.
W czasie okupacji wspomagał materialnie AK, organizację "Uprawa", profesorów Uniwersytetu Jagiellońskiego i ludność żydowską, ukrywającą się w pobliskich lasach. W marcu 1945 r. w czasie przeprowadzania reformy rolnej został aresztowany i osadzony w więzieniu w Pińczowie. Po zwolnieniu objął stanowisko dyrektora Instytutu Naukowego Organizacji i Kierownictwa w Krakowie i został pierwszym powojennym redaktorem czasopisma Przegląd Organizacji.
Jest pochowany na cmentarzu parafialnym w Stradowie.

</doc>
<doc id="1617008" url="https://pl.wikipedia.org/wiki?curid=1617008" title="Mateusz Borucki">
Mateusz Borucki

Mateusz Borucki (ur. 17 maja 1989 w Bydgoszczy) – polski siatkarz, grający na pozycji środkowego w polskim klubie Delecta Chemik Bydgoszcz.
Wychowanek Chemika.

</doc>
<doc id="1617009" url="https://pl.wikipedia.org/wiki?curid=1617009" title="USS Ampere (ADG-11)">
USS Ampere (ADG-11)

USS Ampere (ADG-11) amerykańska stacja demagnetyzacyjna służąca w United States Navy w czasie i po II wojnie światowej.
Pierwotnie jednostka była planowana jako patrolowy okręt eskortowy (ang. patrol craft escort) (PCE-919), następnie zmieniono plany i rozpoczęto budowę USS Drake (AM-359) - trałowca typu "Admirable". Stępkę położono 24 listopada 1943 w Portland w stoczni Willamette Iron &amp; Steel Corporation. Wodowanie odbyło się 12 sierpnia 1944. 20 kwietnia 1945 okręt został przeklasyfikowany na stację demagnetyzacyjną YDG-11. Jednostka weszła do służby 15 sierpnia 1945, dzień po kapitulacji Japonii.
Z powodu wstrzymania walk YDG-11 wykonał bardzo mało zadań, zanim został zakotwiczony w ramach Floty Rezerwowej Pacyfiku (ang. Pacific Reserve Fleet) w San Diego. Uzyskał status nieaktywnego w służbie (ang. inactive, in service) do zimy 1946-1947, gdy został wycofany ze służby i umieszczony w rezerwie (ang. out of service, in reserve). 1 listopada 1947 został przeklasyfikowany na ADG-11. Okręt pozostawał w rezerwie do lipca 1951, gdy ponownie wrócił do aktywnej służby. Został przydzielony na Daleki Wschód i bazował w bazie Yokosuka w Japonii do 1954. Później jego portem macierzystym była baza w Sasebo. 1 lutego 1955 uzyskał nazwę Ampere. Wycofany ze służby w lutym 1957. Pozostawał w rezerwie na Dalekim Wschodzie do lata 1961, gdy zapadła decyzja o pozbyciu się go. Został skreślony z listy okrętów floty 1 lipca 1961 i sprzedany 21 czerwca 1962 Philippine President Lines z Manili.

</doc>
<doc id="1617010" url="https://pl.wikipedia.org/wiki?curid=1617010" title="USS Drake (AM-359)">
USS Drake (AM-359)



</doc>
<doc id="1617012" url="https://pl.wikipedia.org/wiki?curid=1617012" title="USS Drake">
USS Drake



</doc>
<doc id="1617013" url="https://pl.wikipedia.org/wiki?curid=1617013" title="Elvira Diamanti">
Elvira Diamanti

Elvira Diamanti (ur. 30 listopada 1962 we Wlorze) – albańska aktorka, siostra reżyserki Diany Diamanti. 
Życiorys.
W 1986 ukończyła studia w Instytucie Sztuk w Tiranie, na wydziale dramatu. W tym samym roku rozpoczęła pracę w Teatrze Ludowym (alb. "Teatri Popullor") w Tiranie, z którym była związana do roku 2000. Na scenie tej zagrała ponad 20 ról, z których najwyżej oceniana była tytułowa rola w dramacie "Kto przyprowadził Doruntinę?" (na podstawie powieści Ismaila Kadare). Ze sceny narodowej trafiła do Teatru Lalkowego (alb. "Teatri e Kukullave"), obejmując w roku 2000 stanowisko dyrektora tego zespołu.
Na dużym ekranie zadebiutowała w roku 1979 niewielką rolą w filmie "Liri a vdekje". Wystąpiła w 15 filmach fabularnych. Za rolę Marigo w filmie "Perralle nga e kaluara" została wyróżniona na VIII Festiwalu Filmu Albańskiego w 1989.
W latach 2008–2010 pełniła funkcję szefa protokołu przy Prezydencie Republiki Albanii. Od 2010 kieruje Albańskim Państwowym Archiwum Filmowym i prowadzi wykłady w Akademii Sztuk w Tiranie oraz w Akademii Filmowej Marubi. W życiu prywatnym jest mężatką (mąż Drin Baboçi), ma dwóch synów.

</doc>
<doc id="1617015" url="https://pl.wikipedia.org/wiki?curid=1617015" title="USS Ampere">
USS Ampere



</doc>
<doc id="1617016" url="https://pl.wikipedia.org/wiki?curid=1617016" title="USS PCE-919">
USS PCE-919



</doc>
<doc id="1617017" url="https://pl.wikipedia.org/wiki?curid=1617017" title="In the Garden">
In the Garden

In the Garden – album brytyjskiego zespołu Eurythmics, wydany w 1981 roku.
Ogólne informacje.
Jest to debiutancki album Eurythmics. Mimo przychylnych recenzji krytyków, płyta nie zdobyła specjalnie dużej popularności z powodu trudnego w odbiorze, psychodelicznego brzmienia. Nie weszła zatem na żadne listy sprzedaży.
Album promowały dwa single: "Never Gonna Cry Again" i "Belinda". Ukazały się one jedynie w Wielkiej Brytanii i nie odniosły sukcesu komercyjnego.
14 listopada 2005 firma Sony BMG wydała ekskluzywne wydanie płyty "In the Garden" wzbogacone o dodatkowe utwory i nagrania koncertowe.
Lista utworów.
Dodatkowy materiał (reedycja z 2005 roku)
Twórcy.
Eurythmics
Muzycy towarzyszący

</doc>
<doc id="1617020" url="https://pl.wikipedia.org/wiki?curid=1617020" title="Alexander Pechtold">
Alexander Pechtold

Alexander Pechtold (ur. 16 grudnia 1965 w Delfcie) – holenderski polityk, od 2006 do 2018 lider partii Demokraci 66, minister bez teki w latach 2005–2006.
Życiorys.
W 1996 uzyskał magisterium z zakresu historii sztuki i archeologii na Uniwersytecie w Lejdzie. Od 1992 pracował w domu aukcyjnym w Hadze.
W 1989 wstąpił do Demokratów 66. Od 1990 był asystentem frakcji radnych partii w Lejdzie. W latach 1994–2002 był członkiem rady miejskiej Lejdy. Od 1997 zajmował stanowiska w miejskiej egzekutywie. Od 1 października 2003 do 31 marca 2005 sprawował urząd burmistrza Wageningen. Od 1992 zasiadał we władzach krajowych Demokratów 66. Od 16 listopada 2002 do 31 marca 2005 pełnił organizacyjno-techniczną funkcję przewodniczącego tego ugrupowania. Następnie został ministrem bez teki ds. reformy rządowej w trzecim gabinecie premiera Jana Petera Balkenende, które to stanowisko zajmował do 3 lipca 2006.
W 2006 został nowym liderem politycznym Demokratów 66. W wyborach parlamentarnych w tym samym roku Demokraci 66 pod jego przywództwem zdobyli tylko 3 mandaty w Tweede Kamer. Jeden z nich objął 30 listopada 2006 Alexander Pechtold, stając na czele frakcji parlamentarnej swojego ugrupowania. Partia zwiększała swoją reprezentację w wyborach w 2010, 2012 i 2017, a jej lider z uzyskiwał wówczas poselską reelekcję. W październiku 2018 zrezygnował z funkcji partyjnej i mandatu poselskiego.

</doc>
<doc id="1617021" url="https://pl.wikipedia.org/wiki?curid=1617021" title="USS YDG-11">
USS YDG-11



</doc>
<doc id="1617022" url="https://pl.wikipedia.org/wiki?curid=1617022" title="Johannes Friessner">
Johannes Friessner



</doc>
<doc id="1617023" url="https://pl.wikipedia.org/wiki?curid=1617023" title="Ferdinand Schorner">
Ferdinand Schorner



</doc>
<doc id="1617024" url="https://pl.wikipedia.org/wiki?curid=1617024" title="Ferdinand Schoerner">
Ferdinand Schoerner



</doc>
<doc id="1617027" url="https://pl.wikipedia.org/wiki?curid=1617027" title="Maciej Krzywiecki">
Maciej Krzywiecki

Maciej Krzywiecki (ur. 27 października 1989) – polski siatkarz, grający na pozycji przyjmującego. Reprezentant kraju kadetów i juniorów. Srebrny medalista Mistrzostw Europy Kadetów w 2007.
Maciej Krzywiecki uprawianie sportu zaczął od pływania, jednak ta dyscyplina szybko mu się znudziła. Siatkarską karierę rozpoczynał w GTPS-ie Gorzów Wielkopolski. Po skończeniu Szkoły Mistrzostwa Sportowego w Spale wykupiła go Skra Bełchatów. Szybko wypożyczyła go do pierwszoligowego SMS-u, a następnie do Delecty Bydgoszcz. W jej barwach młody siatkarz zadebiutował w PlusLidze, w przegranym 1:3 meczu z Jastrzębskim Węglem. Łącznie w sezonie 2008/2009 w rundzie zasadniczej rozegrał 14 spotkań, a ze swoim klubem zajął ostatecznie siódmą lokatę. Pod koniec czerwca 2009 Krzywiecki po raz kolejny został wypożyczony, tym razem do Farta Kielce. Sam przyznał, że wybrał tę drużynę, gdyż mógł w niej liczyć na regularne występy, a to dla młodych zawodników jest bardzo ważne. W sezonie 2009/2010 wywalczył z Fartem awans do PlusLigi. Latem 2010 opuścił kielecki zespół. W grudniu 2010 podpisał kontrakt ze Stalą Nysa. W lipcu 2011 roku przeniósł się do AZS Politechniki Warszawskiej.
Maciej Krzywiecki był kapitanem reprezentacji kadetów, która w 2007 w Wiedniu wywalczyła srebrny medal mistrzostw Europy, a następnie w Meksyku zajęła w Mistrzostwach Świata 5. miejsce za Iranem, Chinami, Francją i Argentyną. Awans do strefy medalowej reprezentacja Polski przegrała małymi punktami. W 2009 został powołany przez Stanisława Gościniaka do kadry, która pojechał na Mistrzostwa Świata juniorów w Indiach. Wraz z drużyną narodową zajął w nich 9. miejsce, po wygranej w spotkaniu o tę lokatę z Francją 3:0.
Sukcesy klubowe.
Puchar Challenge:
Sukcesy reprezentacyjne.
Mistrzostwa Europy Kadetów:

</doc>
<doc id="1617030" url="https://pl.wikipedia.org/wiki?curid=1617030" title="Babczyna Dolina">
Babczyna Dolina

Rezerwat przyrody „Babczyna Dolina” – leśny rezerwat przyrody o powierzchni 76,25 ha położony w województwie śląskim, w powiecie pszczyńskim, w gminie Suszec.
Rezerwat podlega ochronie ścisłej (47,56 ha) i czynnej (28,69 ha).
Utworzony został 31 stycznia 2002 rozporządzeniem wojewody śląskiego. Przedmiotem ochrony jest zespół przyrodniczy boru trzcinnikowego z rzadkimi gatunkami mszaków, w tym "Orthotrichum obtusifolium" i "Orthotrichum lelli" oraz wątrobowiec "Frullania dilatata", a także inne higrofity i hydrofity. Jest to także ostoja dla wielu gatunków fauny, m.in. jaszczurki żyworodnej, padalca, zaskrońca i żaby jeziorkowej.

</doc>
<doc id="1617032" url="https://pl.wikipedia.org/wiki?curid=1617032" title="Mistrzostwa Świata w Piłce Nożnej 1966 (eliminacje strefy CONMEBOL)">
Mistrzostwa Świata w Piłce Nożnej 1966 (eliminacje strefy CONMEBOL)

W eliminacjach do Mistrzostw Świata w Piłce Nożnej 1966 strefy CONMEBOL wzięło udział 9 drużyn, które zostały podzielone na 3 grupy. zwycięzcy grup awansowali do finałow.
Przebieg eliminacji.
Grupa 2.
"O awansie zadecydował mecz dodatkowy."

</doc>
<doc id="1617033" url="https://pl.wikipedia.org/wiki?curid=1617033" title="Marvin Matip">
Marvin Matip

Marvin Job Matip (ur. 25 września 1985 w Bochum) – niemiecki piłkarz pochodzenia kameruńskiego występujący na pozycji obrońcy lub pomocnika. Zawodnik klubu FC Ingolstadt 04. Brat Joëla Matipa, również piłkarza.
Kariera klubowa.
Matip urodził się w Bochum jako syn Kameruńczyka i Niemki. Treningi rozpoczął w wieku 7 lat w klubie SC Weitmar 45. Mając 9 lat przeszedł do juniorów zespołu VfL Bochum. W 2004 roku został włączony do jego pierwszej drużyny grającej w Bundeslidze. Zadebiutował w niej 23 października 2004 roku w przegranym 0:3 pojedynku z VfL Wolfsburg. Było to jednak jedyne spotkanie rozegrane przez niego w barwach Bochum. W 2005 roku, po spadku Bochum do 2. Bundesligi, Matip odszedł z klubu.
Latem 2005 roku Matip został zawodnikiem pierwszoligowego 1. FC Köln. Pierwszy ligowy mecz zaliczył tam 6 sierpnia 2005 roku przeciwko 1. FSV Mainz 05 (1:0). 29 października 2005 roku w przegranym 1:2 spotkaniu z Bayernem Monachium strzelił pierwszego gola w Bundeslidze. W 2006 roku spadł z nim do 2. Bundesligi, ale w 2008 roku powrócił z zespołem do Bundesligi. W styczniu 2010 roku został wypożyczony do drugoligowego Karlsruher SC. Spędził tam pół roku.
Latem 2010 roku podpisał kontrakt z drugoligowym FC Ingolstadt 04. Zadebiutował tam 10 września 2010 roku w przegranym 1:2 pojedynku z Rot-Weiß Oberhausen.
Kariera reprezentacyjna.
Jest byłym reprezentantem Niemiec U-20 oraz Niemiec U-21. Był uczestnikiem Mistrzostw Świata U-20 2005 i Mistrzostw Europy U-21 2006. W 2007 roku Matip ogłosił chęć gry w reprezentacji Kamerunu. Niedługo potem dostał do niej powołanie. Nie zdołał jednak zadebiutować w barwach tamtego kraju, gdyż jego akta nie dotarły na czas do siedziby FIFA.

</doc>
<doc id="1617034" url="https://pl.wikipedia.org/wiki?curid=1617034" title="Frédéric Gorny">
Frédéric Gorny

Frédéric Gorny (ur. 6 września 1973 w Asnières-sur-Seine) – francuski aktor filmowy, nominowany do Cezara za rolę osadnika „Czarnej Stopy” Henriego Marianiego podczas wojny algierskiej w dramacie "Dzikie trzciny" ("Les Roseaux Sauvages", 1994).
Kiedy uczęszczał do Kolegium im. Toulouse'a-Lautreca w Tuluzie, pojawiał się w reklamach w miejscowym dzienniku „La Dépêche du Midi”. Popularność wśród telewidzów przyniosła mu postać geja Laurenta Zeldera, syna adwokata kancelarii, w serialu "Avocats &amp; associés" (1998–2008).

</doc>
<doc id="1617038" url="https://pl.wikipedia.org/wiki?curid=1617038" title="Hans-Jürgen Kreische">
Hans-Jürgen Kreische

Hans-Jürgen Kreische (ur. 19 lipca 1947 w Dreźnie) – piłkarz niemiecki grający na pozycji napastnika.
Kariera klubowa.
Kreische urodził się w mieście Drezno. Karierę piłkarską rozpoczął w tamtejszym klubie Dynamo Drezno i w jego barwach zadebiutował w sezonie 1964/1965 w rozgrywkach pierwszej ligi NRD i już w debiucie zdobył gola. Od sezonu 1965/1966 był już podstawowym zawodnikiem zespołu. Swoje pierwsze sukcesy z Dynamem zaczął osiągać w latach 70. W sezonie 1970/1971 wywalczył z nim pierwsze w karierze mistrzostwo kraju oraz Puchar NRD (2:1 w finale z Dynamem Berlin, a z 17 golami na koncie został królem strzelców ligi. Także w kolejnych dwóch sezonach Kreische był najlepszym strzelcem ligi zaliczając odpowiednio 14 i 26 trafień. W tym drugim przypadku dodatkowo został drugi raz mistrzem kraju. W latach 1976-1978 Dynamo trzykrotnie z rzędu zdobyło tytuł mistrza Niemieckiej Republiki Demokratycznej, a w 1977 roku sięgnęło też po kolejny krajowy puchar (3:2 w finale z Lokomotive Lipsk). W sezonie 1975/1976 Kreische zdobył 24 gole i po raz czwarty stał się najlepszym strzelcem ligi. W 1978 roku zakończył on piłkarską karierę, a w barwach Dynama rozegrał 234 meczów i zdobył 127 goli i jest szóstym strzelcem w historii pierwszej ligi NRD. W swojej karierze jeden raz był wybierany Piłkarzem Roku w NRD - miało to miejsce w 1973 roku.
Po zakończeniu kariery Kreische krótko był trenerem - prowadził zespoły Dynama Drezno i Dresdner SC.
Kariera reprezentacyjna.
W reprezentacji NRD Kreische zadebiutował 22 lutego 1968 roku w zremisowanym 2:2 towarzyskim spotkaniu z Czechosłowacją i w debiucie zdobył gola. Natomiast w listopadzie 1971 roku w meczu eliminacji do Euro 72 z Luksemburgiem (5:0) zdobył 4 gole. W 1972 roku był członkiem olimpijskiej kadry NRD, która na Igrzyskach Olimpijskich w Monachium wywalczyła brązowy medal. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Kreische wystąpił w trzech meczach swojej drużyny: z Chile (1:1), z RFN (1:0) i z Holandią (0:2). Ostatni mecz w kadrze narodowej rozegrał w lipcu 1975 przeciwko Kanadzie (7:1). Łącznie rozegrał w niej 46 meczów i zdobył 22 gole.

</doc>
<doc id="1617039" url="https://pl.wikipedia.org/wiki?curid=1617039" title="Hans-Juergen Kreische">
Hans-Juergen Kreische



</doc>
<doc id="1617041" url="https://pl.wikipedia.org/wiki?curid=1617041" title="Samochody, które zjadły Paryż">
Samochody, które zjadły Paryż

Samochody, które zjadły Paryż (ang. "The Cars That Ate Paris") – australijska czarna komedia z 1974 roku w reżyserii Petera Weira, utrzymana w nurcie australijskiego gotyku.
Opis fabuły.
Arthur Waldo budzi się po wypadku samochodowym ze śpiączki w szpitalu, w nieznanym sobie australijskim miasteczku Paryż. Dowiaduje się, że jego brat zginął w wypadku, co wywołuje u Arthura poczucie winy i lęk przed prowadzeniem samochodów. Zmuszony przez okoliczności do pozostania w miasteczku, poznaje jego dziwacznych mieszkańców i zostaje otoczony opieką burmistrza, który zaprasza go do swojego domu. Arthur stopniowo odkrywa, że jedynym źródłem utrzymania mieszkańców są ustawione wypadki samochodowe, a samochody ofiar stają się trofeami. Same ofiary, w katatonicznym stanie, znajdują się na oddziale szpitala prowadzonego przez doktora Midlanda, który przypomina Frankensteina. Jednocześnie w mieście narasta konflikt pomiędzy starszymi mieszkańcami a młodzieżowym gangiem, który terroryzuje miasteczko jeżdżąc dziwacznymi pojazdami skonstruowanymi z elementów zniszczonych samochodów. W finale salowy Daryl prowadzi młodych w kawalkadzie groteskowo przystrojonych, najeżonych pojazdów, do brutalnej walki przeciw autokratycznej władzy burmistrza. Arthur jest zmuszony do opowiedzenia się po jednej ze stron konfliktu i wybiera złowieszczego burmistrza, jednak gdy ten niszczy jeden z wozów i zabija Daryla, udaje mu się ocknąć z letargu, przełamać lęk przed prowadzeniem samochodu i wyjechać ze zniszczonego miasta.
"Samochody, które zjadły Paryż" to czarna komedia utrzymana w stylistyce australijskiego gotyku: nurtu kina australijskiego lat 70. i 80., który korzystał z nawiązań do popkultury, a jego eklektyczny styl wizualny zawierał groteskowe i przewrotne elementy. Weir wykorzystuje także elementy innych gatunków, takich jak parodia, western (konie zastąpiono tu samochodami), fantastyka naukowa (szalony doktor i jego podopieczni) czy horror. W filmie pojawiają się również elementy absurdalnego humoru Monty Pythona.
Obsada.
Źródło.
Produkcja.
Obraz jest pierwszym pełnometrażowym filmem fabularnym Weira. Powstał w 1974 roku dzięki wsparciu finansowemu rządowej instytucji Australian Film Development Corporation, a przy produkcji wielu znajomych Weira pracowało prawie za darmo. Pomysł na film narodził się we Francji, podczas podróży Weira samochodem, gdy automatycznie ruszył objazdem, który wskazali mu nieznani mężczyźni, choć nie było widać żadnego powodu do zmiany trasy, a niepokojącą atmosferę wzmagała mgła.
Z początku trudności przysporzyło znalezienie krajowego dystrybutora, ze względu na głębokie różnice między "Samochodami..." i poprzedzającymi je popularnymi filmami australijskimi. Dzięki producentom Halowi i Jimowi McElroy film pokazano w 1973 na Festiwalu Filmowym w Cannes; choć udało im się zyskać przychylność Rogera Cormana, ten później wycofał się z deklaracji dystrybucji filmu w Stanach Zjednoczonych. Gdy w 1976 New Line Cinema został zagranicznym dystrybutorem filmu, na potrzeby rynku amerykańskiego zmienił tytuł na "The Cars That Eat People" (tłum.: "Samochody, które jedzą ludzi"), wprowadził głos narratora oraz zmienił montaż bez zgody Weira. Choć obraz nie osiągnął sukcesu finansowego, zdobył za to grono wielbicieli.
Opinie.
Według Matta Edwardsa ("Den of Geek") "Samochody, które zjadły Paryż" to „czarna komedia i film satyryczny, ale też film całkiem szalony”. Albert Nowicki ("His Name is Death") pisał: „Film o takim tytule nie powinien tulić do snu, bo ma w sobie zawadiackość i surrealnie poetycki wydźwięk. W "Samochodach..." odrzuca Weir tendencje, jakie dotychczas panowały w kinie australijskim, ale sam fakt, że jest to projekt niemożliwy do sklasyfikowania, nie świadczy jeszcze o niczym. Zamiast niezatartym klasykiem – jak "Rocky Horror Picture Show" czy rówieśnicza "Teksańska masakra piłą mechaniczną" – pozostaje projekt Weira irracjonalną ciekawostką”. Według Marka Haltofa różnorodność tematów i atmosfery, oraz mnogość elementów odmiennych gatunków filmowych prowadzi do braku napięcia w filmie. Stwierdza on także, iż naszpikowane ostrzami pojazdy, które podkreślają absurdalną przemoc obrazu, w pewnym sensie zwiastują mroczną, futurystyczną serię filmów George’a Millera zapoczątkowaną obrazem Mad Max.

</doc>
<doc id="1617044" url="https://pl.wikipedia.org/wiki?curid=1617044" title="Międzynarodowy Festiwal Muzyki Organowej Frombork">
Międzynarodowy Festiwal Muzyki Organowej Frombork



</doc>
<doc id="1617047" url="https://pl.wikipedia.org/wiki?curid=1617047" title="Yu Shumei">
Yu Shumei

Yu Shumei (; ur. 20 października 1977 w Dalian) – chińska biathlonistka, srebrna medalistka mistrzostw świata.
Kariera.
W zawodach Pucharu Świata zadebiutowała 7 marca 1996 roku w Pokljuce, zajmując 24. miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła dwa dni później w tej samej miejscowości, kończąc rywalizację w sprincie na trzeciej pozycji. Wyprzedziły ją tam jedynie dwie Niemki: Petra Behle i Uschi Disl. W kolejnych startach jeszcze cztery razy stawała na podium zawodów tego cyklu: 16 marca 1996 roku w Hochfilzen była druga w sprincie, 5 grudnia 1996 roku w Östersund była druga w biegu indywidualnym, 22 lutego 2000 roku w Oslo powtórzyła ten wynik, a 18 marca 2001 roku w Oslo zwyciężyła w biegu masowym. Najlepsze wyniki osiągnęła w sezonie 1996/1997, kiedy zajęła 13. miejsce w klasyfikacji generalnej.
Największy sukces osiągnęła podczas mistrzostw świata w Oslo/Lahti w 2000 roku. Zajęła tam drugie miejsce w biegu indywidualnym, rozdzielając na podium Francuzkę Corinne Niogret i Magdalenę Forsberg ze Szwecji. Była też między innymi dziesiąta w biegu pościgowym na tej samej imprezie oraz dziesiąta w sztafecie na mistrzostwach świata w Pokljuce rok później. W 1996 roku zdobyła złoty medal w sprincie podczas letnich mistrzostw świata w Hochfilzen. Ponadto wielokrotnie zdobywała medale igrzysk azjatyckich, w tym złote w sztafecie na IA w Harbinie (1996) i IA w Aomori (2003) oraz sprincie i biegu indywidualnym na IA w Gangwon (1999).
W 1998 roku wystartowała na igrzyskach olimpijskich w Nagano, zajmując dziewiąte miejsce w biegu indywidualnym, piąte w sprincie i siódme w sztafecie. Brała też udział w igrzyskach olimpijskich w Salt Lake City cztery lata później, plasując się na 46. pozycji w biegu indywidualnym, 20. w sprincie, 44. w biegu pościgowym i 13. w sztafecie.

</doc>
<doc id="1617050" url="https://pl.wikipedia.org/wiki?curid=1617050" title="Macrovision Corporation">
Macrovision Corporation



</doc>
<doc id="1617051" url="https://pl.wikipedia.org/wiki?curid=1617051" title="Golden League 2007">
Golden League 2007

Golden League 2007 - dziesiąta edycja prestiżowego cyklu mityngów lekkoatletycznych Golden League odbyła się między 15 czerwca, a 16 września 2007 roku. Dla zawodników, którzy zwyciężyli we wszystkich sześciu mityngach przewidziano premię w wysokości 1 miliona dolarów. Wyczynu tego dokonały dwie zawodniczki: Sanya Richards oraz Jelena Isinbajewa. Rywalizacja o główną wygraną odbywała się w 10 konkurencjach: pięciu męskich i pięciu kobiecych. 

</doc>
<doc id="1617053" url="https://pl.wikipedia.org/wiki?curid=1617053" title="Paula Lehtomäki">
Paula Lehtomäki

Paula Ilona Lehtomäki (ur. 29 listopada 1972 w Kuhmo) – fińska polityk, była minister handlu zagranicznego i rozwoju oraz minister środowiska, a także wiceprzewodnicząca Partii Centrum.
Życiorys.
Paula Lehtomäki ukończyła nauki społeczne na Uniwersytecie Turku oraz ekonomię i administrację w Szkole Handlowej Turku. W latach 1995–1997 pracowała jako nauczycielka.
W 1997 rozpoczęła karierę polityczną. W latach 1997–2004 zasiadała w radzie miejskiej w Kuhmo. W 1999 po raz pierwszy dostała się do parlamentu z ramienia Partii Centrum. W wyborach parlamentarnych w 2003, 2007 i 2011 uzyskiwała reelekcję. W latach 1999–2003 była członkinią fińskiej delegacji w Radzie Nordyckiej. W 2002 została wybrana na wiceprzewodniczącą Partii Centrum.
Od kwietnia 2003 do września 2005 oraz ponownie od marca 2006 do kwietnia 2007 zajmowała stanowisko ministra handlu zagranicznego i rozwoju w rządach Anneli Jäätteenmäki i Mattiego Vanhanena. Była w tych okresach również ministrem w kancelarii premiera, a od kwietnia do czerwca 2003 również ministrem w resorcie handlu i przemysłu. W międzyczasie zastępowała ją Mari Kiviniemi. W kwietniu 2007 została ministrem środowiska w drugim gabinecie tego samego premiera; we wrześniu 2007 w związku z urlopem macierzyńskim zastąpił ją Kimmo Tiilikainen. Powróciła na tę funkcję w kwietniu 2008, po czym utrzymała zajmowane stanowisko również w powołanym w czerwcu 2010 rządzie Mari Kiviniemi. Zakończyła urzędowanie w czerwcu 2011. W 2015 odeszła z parlamentu, krótko zasiadała w nim ponownie w lutym 2017. Również w 2015 została powołana na sekretarza stanu przy premierze. W lutym 2017 krótko ponownie wykonywała obowiązki posłanki. W 2019 powołana na sekretarza generalnego Nordyckiej Rady Ministrów.

</doc>
<doc id="1617055" url="https://pl.wikipedia.org/wiki?curid=1617055" title="Luigi Musina">
Luigi Musina

Luigi Musina (ur. 17 kwietnia 1914 w Gorycji, zm. 10 lutego 1990 w Cormòns) – włoski bokser kategorii półciężkiej, dwukrotny złoty medalista mistrzostw Europy, zawodowy mistrz Europy.
Uczestniczył w Mistrzostwach Europy w Mediolanie 1937, na których zdobył tytuł mistrzowski (pokonał w finale Franciszka Szymurę). Powtórzył ten sukces na Mistrzostwach w Dublinie w 1939 (ponownie zwyciężył z F. Szymurą).
Startując na ringu zawodowym (1940–1947), wywalczył tytuł zawodowego mistrza Europy na rok 1942 w wadze półciężkiej. Stoczył 52 walki zawodowe, z czego 38 wygrał, 5 zremisował i 9 przegrał.

</doc>
<doc id="1617057" url="https://pl.wikipedia.org/wiki?curid=1617057" title="Georg Weiner">
Georg Weiner

Georg Weiner (ur. 22 sierpnia 1895, zm. 24 stycznia 1957) – as lotnictwa niemieckiego Luftstreitkräfte z 9 potwierdzonymi zwycięstwami w I wojnie światowej.
Po służbie w "Schutzstaffel 15" 25 stycznia 1917 roku został przydzielony do Jagdstaffel 20. W eskadrze uzyskał swoje pierwsze zwycięstwo 23 marca 1917 roku. W maju 1917 roku został przeniesiony do Kest 3, w której odniósł kolejne trzy zwycięstwa. 4 lub 5 września 1918 roku nastąpiło kolejne przesunięcie Georga Weinera. Został mianowany dowódcą Jagdstaffel 3. W jednostce przebywał do końca wojny i uzyskał kolejnych pięć zwycięstw. 
W okresie międzywojennym pracował jako pilot, pisarz i wydawca. W II wojnie światowej służył w Luftwaffe i zakończył służbę w 1945 roku w stopniu generała-majora.

</doc>
<doc id="1617059" url="https://pl.wikipedia.org/wiki?curid=1617059" title="Standard-definition television">
Standard-definition television



</doc>
<doc id="1617060" url="https://pl.wikipedia.org/wiki?curid=1617060" title="USS Magnet (YDG-9)">
USS Magnet (YDG-9)

USS "Magnet" (ADG-9) - amerykańska stacja demagnetyzacyjna służąca w United States Navy w czasie II wojny światowej. Była trzecią jednostką noszącą tę nazwę.
Pierwotnie planowano, że zostanie zbudowany patrolowy okręt eskortowy (ang. patrol craft escort) (PCE-879). Stępkę położono 27 maja 1943 w stoczni Albina Engine &amp; Machine Works w Portland. Wodowanie odbyło się 30 września 1943, jednostkę przeklasyfikowano na YDG-9 23 grudnia 1943, wcielono do służby 10 lipca 1944.
Służba.
Po dziewiczym rejsie i szkoleniu w pobliżu San Pedro YDG-9 operował w pobliżu zachodniego wybrzeża, najpierw w ramach 11 Dystryktu Morskiego (ang. 11th Naval District), następnie jako część ServRon 8. Następnie przydzielony został do ServRon 6, służącej na bardziej wysuniętych wodach. Tworzył i służył na poligonach demagnetyzacyjnych oraz zapewniał pomieszczenia dla inspekcji, kalibrowania i ustawiania okrętowych urządzeń demagnetyzacyjnych na obszarach wysuniętych. Głównie z jego usług korzystały trałowce. Po zakończeniu II wojny światowej operował z grupami minowymi w pobliżu Okinawy, a po 29 stycznia 1946 z portu w Sasebo. Pomagał grupom oczyszczającym wody z min dla żeglugi handlowej i okrętów.
Do Stanów Zjednoczonych wrócił w tym samym roku, został wycofany ze służby 11 grudnia 1946 w San Diego, gdzie pozostawał zakotwiczony do 1969 jako część Floty Rezerwowej Pacyfiku. Po wejściu do tej floty został przeklasyfikowany na ADG-9 1 listopada 1947 i otrzymał nazwę Magnet 1 lutego 1955.
Skreślony z listy okrętów floty 21 lutego 1975 "Magnet" został zatopiony jako okręt-cel 4 marca 1976 w pobliżu kalifornijskiego wybrzeża na pozycji i spoczął na głębokości około 1050 sążni.

</doc>
<doc id="1617061" url="https://pl.wikipedia.org/wiki?curid=1617061" title="USS Magnet (ADG-9)">
USS Magnet (ADG-9)



</doc>
<doc id="1617062" url="https://pl.wikipedia.org/wiki?curid=1617062" title="USS PCE-879">
USS PCE-879



</doc>
<doc id="1617063" url="https://pl.wikipedia.org/wiki?curid=1617063" title="USS YDG-9">
USS YDG-9



</doc>
<doc id="1617064" url="https://pl.wikipedia.org/wiki?curid=1617064" title="Osiedle Zwycięstwa (Poznań)">
Osiedle Zwycięstwa (Poznań)

Osiedle Zwycięstwa – osiedle mieszkaniowe w Poznaniu, a zarazem jednostka obszarowa na obszarze Systemu Informacji Miejskiej (SIM), należąca do większej jednostki obszarowej Winogrady, na terenie jednostki pomocniczej Osiedle Nowe Winogrady Północ. 
Sąsiaduje z osiedlami: Przyjaźni, Wichrowe Wzgórze. Na osiedlu znajduje się 13 budynków 16-kondygnacyjnych oraz 15 budynków 5-kondygnacyjnych.
Ulice.
Granice osiedla wyznaczają następujące ulice:
Przez osiedle przebiegają ulice:
Historia.
Obszar osiedla do 1990 r. należał do dzielnicy administracyjnej Stare Miasto. W 2000 r. utworzono jednostkę pomocniczą miasta Osiedle Zwycięstwa. 1 stycznia 2011 r. połączono dwie jednostki Osiedle Zwycięstwa i Osiedle Wichrowe Wzgórze w jedno Osiedle Nowe Winogrady Północ.
W 2021 na osiedlu do użytku zostanie oddana kryta pływalnia z dwoma basenami (w tym sportowym o długości 25 metrów), sauną i salą fitness.
Szkoły.
W szkole nr 12 otwarto 12 września 1987 pracownię do zajęć krajoznawczych i turystycznych. Był to prawdopodobnie pierwszy w Polsce tego typu specjalistyczny gabinet w szkolnictwie podstawowym.
Kultura.
Na terenie osiedla funkcjonuje Osiedlowy Dom Kultury "Wiktoria".
Kościół.
Na terenie osiedla funkcjonuje Parafia Matki Bożej Zwycięskiej. 

</doc>
<doc id="1617065" url="https://pl.wikipedia.org/wiki?curid=1617065" title="Maciej Kreczmer">
Maciej Kreczmer

Maciej Kreczmer (ur. 4 kwietnia 1981 w Rajczy) – polski biegacz narciarski, zawodnik klubu LKS Poronin Poroniec.
Kariera.
Po raz pierwszy na arenie międzynarodowej Maciej Kreczmer pojawił się w lutym 1999 roku, podczas Mistrzostw Świata Juniorów w Saalfelden, gdzie zajął 79. miejsce w biegu na 10 km techniką klasyczną. Najlepsze wyniki w tej kategorii wiekowej osiągnął na Mistrzostwach Świata Juniorów w Štrbskim Plesie w 2000 roku, gdzie zajął między innymi 29. miejsce na dystansie 30 km klasykiem i 31. miejsce w sprincie stylem dowolnym. Startował także rok później na Mistrzostwach Świata Juniorów w Szklarskiej Porębie, ale osiągał słabsze wyniki.
W Pucharze Świata zadebiutował 17 grudnia 2000 roku w Brusson, gdzie zajął 76. miejsce w sprincie technika dowolną. Pierwsze pucharowe punkty wywalczył jednak dopiero 15 grudnia 2002 roku w Cogne, zajmując 21. miejsce w sprincie klasykiem. Były to jego jedyne punkty zdobyte w sezonie 2002/2003 i w klasyfikacji generalnej zajął ostatecznie 109. miejsce. W Pucharze Świata najlepsze wyniki osiągał w sezonie 2003/2004, który ukończył na 87. pozycji. Zajął wtedy między innymi dziesiąte miejsce w sprincie stylem dowolnym rozegranym 24 lutego 2004 roku w Trondheim. Wynik ten powtórzył 21 marca 2007 roku w Sztokholmie.
Pierwszą seniorską imprezą w jego karierze były Mistrzostwa Świata w Val di Fiemme w 2003 roku, gdzie zajął 36. miejsce w sprincie stylem dowolnym oraz 61. miejsce w biegu na 15 km klasykiem. Indywidualnie najlepiej wypadł podczas Mistrzostw Świata w Oberstdorfie w 2005 roku, zajmując siedemnastą pozycję w sprincie stylem klasycznym. Był także piąty w sprincie drużynowym techniką dowolną na Mistrzostwach Świata w Sapporo w 2007 r. Biegł tam w parze z Januszem Krężelokiem, Polacy na mecie stracili do zwycięzców zaledwie 0,9 sekundy. W 2006 roku wystąpił na Igrzyskach Olimpijskich w Turynie plasując się na siódmym miejscu w sprincie drużynowym, a indywidualnie zajął 33. miejsce. Cztery lata później, na Igrzyskach Olimpijskich w Vancouver zajął odpowiednio 12. i 27. miejsce
Po sezonie 2014/2015 zakończył karierę sportową.
Osiągnięcia.
Puchar Świata.
Miejsca na podium.
Kreczmer nigdy nie stał na podium indywidualnych zawodów Pucharu Świata.

</doc>
<doc id="1617067" url="https://pl.wikipedia.org/wiki?curid=1617067" title="USS ADG-9">
USS ADG-9



</doc>
<doc id="1617068" url="https://pl.wikipedia.org/wiki?curid=1617068" title="Pectus (album)">
Pectus (album)

Pectus – debiutancki album zespołu Pectus wydany 27 lutego 2009.
Na płycie znajduje się 11 autorskich utworów. Autorem tekstów i większości pomysłów muzycznych jest Tomek Szczepanik. Płytę nagrano w Undergroundsound-Studio z realizatorem Leszkiem „Czubkiem” Wojtasem. Producentem albumu jest Jarosław Jasiu Kidawa.
9 września 2009 roku płyta uzyskała status złotej.
Nagrania dotarły do 5. miejsca zestawienia OLiS.

</doc>
<doc id="1617075" url="https://pl.wikipedia.org/wiki?curid=1617075" title="Jak oni śpiewają (V edycja)">
Jak oni śpiewają (V edycja)



</doc>
<doc id="1617078" url="https://pl.wikipedia.org/wiki?curid=1617078" title="Prowokator (film)">
Prowokator (film)

Prowokator – film polsko-czesko-brytyjski z 1995 roku w reżyserii Krzysztofa Langa.
Opis fabuły.
Zdecydowana część akcji filmu rozgrywa się w 1909 roku. Artur Herling jest terrorystą walczącym z przedstawicielami carskiej władzy na terenie Królestwa Polskiego. W zamachu na generalnego prokuratora Warszawy Andrieja Kawielina przypadkowo giną jego córki i ich guwernantka. Herling zostaje pojmany i osadzony w więzieniu pod nadzorem pułkownika Pirinowa. Wyrzuty sumienia, wywołane śmiercią niewinnych osób i działanie Pirinowa powodują, że Herling załamuje się i próbuje się powiesić. Pułkownik nakłania go do odkupienia win poprzez pomoc w schwytaniu niebezpiecznego dla rosyjskiej władzy dziennikarza i początkującego terrorysty Andrzeja Woydy. Herling ucieka z transportu więziennego i z pomocą innego więźnia, Adama Tańskiego, udaje się do Zakopanego. Tam poznaje Woydę i jego przyjaciółkę Martę Moraczewską. Woyda nakłania Artura do udziału w zamachu na pułkownika Pirinowa, w międzyczasie starając się zarazić swojego gościa pasją taterniczą. Podczas wspinaczki na Kazalnicę Herling zdradza Woydzie, iż jest zdrajcą i przybył tu z polecenia Pirinowa, a także sugeruje, iż wie o wcześniejszym epizodzie z życia Andrzeja, kiedy ów zdradził przed pułkownikiem swoich towarzyszy. Woyda strzela do Herlinga, który spada ze skalnej półki i ginie. Następnie Woyda przeprowadza udany zamach na pułkownika Pirinowa. Napisy końcowe filmu informują, że działał w organizacji bojowej i dokonał jedenastu zamachów, w 1918 roku wstąpił do partii bolszewików, a w 1936 roku został rozstrzelany z rozkazu Stalina. Jego przyjaciółka Marta wyjechała do Ameryki Północnej i tam zajmowała się fotografią.

</doc>
<doc id="1617079" url="https://pl.wikipedia.org/wiki?curid=1617079" title="Anastasija Kuźmina">
Anastasija Kuźmina

Anastasija Władimirowna Kuźmina z domu Szypulina (ros. Анастасия Владимировна Кузьмина z d. Шипу́лина, ur. 28 sierpnia 1984 w Tiumeni) – rosyjska biathlonistka, od grudnia 2008 roku reprezentująca Słowację. Sześciokrotna medalistka olimpijska i trzykrotna medalistka mistrzostw świata.
Kariera.
Po raz pierwszy na arenie międzynarodowej pojawiła się w 2002 roku, startując na mistrzostwach świata juniorów w Val Ridanna. Zajęła tam ósme miejsce w sprincie, piąte w biegu pościgowym i 20. w biegu indywidualnym, a razem z koleżankami zdobyła srebrny medal w sztafecie. Podczas rozgrywanych rok później mistrzostw świata juniorów w Kościelisku była druga w biegach pościgowym i indywidualnym, a w sztafecie zdobyła złoty medal. Zdobyła ponadto srebrny medal w sztafecie na mistrzostwach świata juniorów w Haute Maurienne w 2004 roku oraz złoto w sztafecie i brąz w sprincie podczas mistrzostw świata juniorów w Kontiolahti rok później.
W Pucharze Świata zadebiutowała 7 stycznia 2006 roku w Oberhofie, zajmując 63. miejsce w sprincie. Pierwsze punkty wywalczyła 29 listopada 2006 roku w Östersund, gdzie zajęła 13. miejsce w biegu pościgowym. Pierwszy raz na podium zawodów pucharowych stanęła 22 lutego 2009 roku w Pjongczang, gdzie bieg masowy ukończyła na drugiej pozycji. W zawodach tych rozdzieliła Rosjankę Olgę Zajcewą i Helenę Ekholm ze Szwecji. W kolejnych startach jeszcze 33 razy stawała na podium, odnosząc przy tym 16 zwycięstw: 13 lutego 2010 roku w Whistler, 10 grudnia 2010 roku w Hochfilzen, 17 stycznia 2013 roku w Anterselvie, 14 grudnia 2017 roku w Annecy, 4 stycznia 2018 roku w Oberhofie, 15 marca 2018 roku w Oslo, 17 stycznia 2019 roku w Oberhofie i 8 marca 2019 roku w Östersund wygrywała sprinty, 19 marca 2011 roku w Oslo, 22 marca 2014 roku w Oslo, 9 grudnia 2017 roku w Hochfilzen i 6 stycznia 2018 roku w Oberhofie była najlepsza w biegach pościgowych, a 23 marca 2014 roku w Oslo i 23 grudnia 2018 roku w Novym Měscie triumfowała w biegach masowych. Najlepsze wyniki osiągnęła w sezonie 2017/2018, kiedy zajęła drugie miejsce w klasyfikacji generalnej, za Kaisą Mäkäräinen z Finlandii. W tym samym sezonie zwyciężyła też w klasyfikacjach sprintu i biegu pościgowego. Sezon 2018/2019 ukończyła na trzecim miejscu, za dwiema Włoszkami: Dorotheą Wierer i Lisą Vittozzi. Zwyciężyła ponownie w klasyfikacji sprintu, a w biegu pościgowym była trzecia. Ponadto w sezonie 2013/2014 była trzecia w klasyfikacjach biegu indywidualnego i masowego.
Pierwszy medal wśród seniorek wywalczyła w 2009 roku, zajmując drugie miejsce w biegu masowym podczas mistrzostw świata w Pjongczangu. Na rozgrywanych dwa lata później mistrzostwach świata w Chanty-Mansyjsku była trzecia w sprincie, ulegając tylko Mäkäräinen i Niemce Magdalenie Neuner. W zawodach tego cyklu wywalczyła ponadto złoty medal w sprincie na mistrzostwach świata w Östersund w 2019 roku, wyprzedzając Norweżkę Ingrid Landmark Tandrevold i Niemkę Laurę Dahlmeier. Blisko kolejnego medalu była podczas rozgrywanych w 2013 roku mistrzostw świata w Novym Měscie, gdzie była czwarta w biegu indywidualnym. Walkę o podium przegrała tam z Wałentyną Semerenko z Ukrainy.
W 2010 roku wystartowała na igrzyskach olimpijskich w Vancouver, gdzie zdobyła dwa medale. Najpierw zwyciężyła w sprincie, zdobywając pierwszy w historii złoty medal olimpijski w tym sporcie dla Słowacji. Wyprzedziła tam Magdalenę Neuner i Francuzkę Marie Dorin Habert. Następnie zajęła drugie miejsce w biegu pościgowym, w którym wyprzedziła ją Neuner. Na rozgrywanych cztery lata później igrzyskach w Soczi ponownie zwyciężyła w sprincie, zostając pierwszą w historii biathlonistką, która obroniła tytuł mistrzyni olimpijskiej. W biegu pościgowym była tym razem szósta. Brała także udział w igrzyskach olimpijskich w Pjongczangu w 2018 roku, gdzie zdobyła kolejne 3 medale. Najpierw zajęła drugie miejsce w biegu pościgowym, rozdzielając Dahlmeier i Francuzkę Anaïs Bescond. Następnie drugie miejsce zajęła też w biegu indywidualnym, ulegając Szwedce Hannie Öberg. Ponadto zwyciężyła w biegu masowym, zdobywając kolejny pierwszy w historii złoty medal olimpijski w tej konkurencji dla Słowacji. Pozostałe miejsca na podium zajęły Darja Domraczewa z Białorusi i Norweżka Tiril Eckhoff.
W 2019 roku zakończyła karierę.
Życie prywatne.
Jej brat Anton Szypulin był rosyjskim biathlonistą, natomiast mąż – Daniel Kuźmin – to były biegacz narciarski występujący w barwach Izraela, który był jej osobistym trenerem przygotowującym ją do ZIO 2010, ma z nim syna Jelisieja, oraz córkę Oliwię. Mieszka w Bańskiej Bystrzycy. Z zawodu jest policjantką. Została wybrana najlepszym sportowcem roku na Słowacji w latach 2010, 2014 i 2018.

</doc>
<doc id="1617086" url="https://pl.wikipedia.org/wiki?curid=1617086" title="Jezioro Bytyń">
Jezioro Bytyń



</doc>
<doc id="1617087" url="https://pl.wikipedia.org/wiki?curid=1617087" title="Cicer cum caule">
Cicer cum caule

Cicer cum caule czyli groch z kapustą: panopticum i archiwum kultury – zbiór ciekawostek i osobliwości literackich, zebranych w okresie po 1945 r. przez Juliana Tuwima i publikowanych przez niego w cyklu pod tą samą nazwą w latach 1949-1953 w miesięczniku „Problemy”. Cykl został następnie wydany w formie książkowej w trzech częściach przez wydawnictwo „Czytelnik” (1958, 1959, 1963). Do druku przygotował go i przedmową opatrzył Józef Hurwic. 
"Cicer cum caule" stanowi kontynuację zbioru "Pegaz dęba, czyli panopticum poetyckie" z roku 1950.

</doc>
<doc id="1617088" url="https://pl.wikipedia.org/wiki?curid=1617088" title="Arciom Radźkou">
Arciom Radźkou

Arciom Radźkou (biał. Арцём Радзькоў, ros. Артём Радьков, "Artiom Rad'kow"; ur. 26 sierpnia 1985 w Mohylewie) – białoruski piłkarz, grający na pozycji obrońcy, reprezentant Białorusi.
Od 2006 powoływany do reprezentacji Białorusi. Ostatnim jego klubem był Gençlerbirliği SK. Wcześniej występował w białoruskich zespołach takich jak: Dniapro Mohylew i Tarpeda Żodino, BATE Borysow oraz rosyjskich FK Chimki i Terek Grozny.

</doc>
<doc id="1617089" url="https://pl.wikipedia.org/wiki?curid=1617089" title="Bydgoski Stadion Miejski">
Bydgoski Stadion Miejski



</doc>
<doc id="1617090" url="https://pl.wikipedia.org/wiki?curid=1617090" title="Mirosław Słowiński">
Mirosław Słowiński

Mirosław Słowiński (ur. 8 kwietnia 1953 w Zagórowie) – polski producent filmowy i pisarz.
Życiorys.
Jest absolwentem Wydziału Filologii Polskiej i Klasycznej Uniwersytetu im. Adama Mickiewicza w Poznaniu i doktorem nauk humanistycznych. 
Zajmował się organizowaniem studenckich festiwali kulturalnych w Poznaniu. 
Od grudnia 1985 do lipca 1989 był zastępcą kierownika Wydziału Kultury Komitetu Centralnego PZPR.
Był redaktorem naczelnym tygodnika „Kultura”, redagował tygodnik „Słowo” oraz „Przegląd Kulturalny”, jak również współpracował z tygodnikiem „Wprost” i „Głosem Wielkopolskim”. Był wiceministrem kultury i sztuki w rządzie premierów M. Rakowskiego i T. Mazowieckiego. Jest laureatem nagrody I stopnia Ministra Nauki i Szkolnictwa Wyższego. Był producentem filmów, między innymi: "Quo vadis " Jerzego Kawalerowicza, "Kto nigdy nie żył..." Andrzeja Seweryna, "Przyjaciółki" oraz "Przyjechała nasza malarka ... znaczy jest już lato – szkic do portretu Grażyny Harmacińskiej-Nyczki" Wandy Różyckiej-Zborowskiej oraz Syberiada polska Janusza Zaorskiego.

</doc>
<doc id="1617093" url="https://pl.wikipedia.org/wiki?curid=1617093" title="Peter Ducke">
Peter Ducke

Peter Ducke (ur. 14 października 1941 w Bensen, obecnie Benešov nad Ploučnicí) – niemiecki piłkarz grający na pozycji napastnika. Jest bratem Rolanda Ducke, także byłego gracza FC Carl Zeiss Jena.
Kariera klubowa.
Ducke urodził się w mieście Bensen, obecnie zwanym Benešov nad Ploučnicí i leżącym w Czechach. Karierę piłkarską rozpoczął w klubie BSG Motor Schönebeck podejmując w nim treningi w 1950 roku. W 1959 roku odszedł do SC Motor Jena i w jego barwach zadebiutował w sezonie 1960/1961 w rozgrywkach pierwszej ligi NRD. Od czasu debiutu był podstawowym zawodnikiem zespołu. W sezonie 1962/1963 osiągnął swoje pierwsze sukcesy w piłce klubowej. Z 19 golami na koncie został królem strzelców Oberligi, a drużyna SC Motor sięgnęła po tytuł mistrza Niemieckiej Republiki Demokratycznej. W 1965 i 1968 roku dochodził z klubem z Jeny do finału Pucharu NRD, jednak przegrywał on zarówno z SC Aufbau Magdeburg (1:2), jak i Unionem Berlin (1:2). Także w 1968 roku został po raz drugi mistrzem kraju, a latach 1965, 1966 i 1969 - wicemistrzem. W 1970 roku doprowadził Carl Zeiss do kolejnego tytułu mistrzowskiego, a w 1971 do wicemistrzostwa. Z kolei sam został Piłkarzem Roku w NRD. Lata 1973-1975 to kolejne drugie miejsca Carl Zeiss z Ducke w składzie, a w 1972 i 1974 zdobył on też Puchar NRD (odpowiednio 2:1 i 3:1 z Dynamem Drezno w finale). Karierę piłkarską Ducke zakończył w 1977 roku, a w barwach FC Carl Zeiss Jena rozegrał 352 ligowe mecze i zdobył 153 gole, dzięki czemu zajmuje 4. miejsce na liście najlepszych strzelców ligi NRD wszech czasów.
Kariera reprezentacyjna.
W reprezentacji NRD Ducke zadebiutował 30 października 1960 roku w wygranym 5:1 towarzyskim spotkaniu z Finlandią i w debiucie zdobył gola. W 1972 roku był członkiem olimpijskiej kadry NRD, która na Igrzyskach Olimpijskich w Monachium wywalczyła brązowy medal. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Ducke wystąpił w trzech meczach swojej drużyny: z Chile (1:1), z Holandią (0:2) i z Argentyną (1:1). Ostatni mecz w kadrze narodowej rozegrał w październiku 1975 przeciwko Francji (7:1). Łącznie rozegrał w niej 68 meczów i zdobył 15 goli.

</doc>
<doc id="1617094" url="https://pl.wikipedia.org/wiki?curid=1617094" title="Momo (pierogi)">
Momo (pierogi)

Momo (tyb.: མོག་མོག; Wylie: mog mog) – rodzaj pierożków z mięsem, danie kuchni tybetańskiej, popularne również w Nepalu i Indiach.
Ciasto jest robione z białej mąki z dodatkiem wody, czasami również drożdży i sody oczyszczonej. 
Nadzienie jest tradycyjnie mięsne, używane jest mięso jaka, bawołu, kozie, wieprzowe i drób. W Indiach najczęściej wykorzystuje się mięso kozie i drób, popularne są również odmiany wegetariańskie: z serem lub ziemniakami.
Spożywa się albo gotowane, albo smażone.

</doc>
<doc id="1617095" url="https://pl.wikipedia.org/wiki?curid=1617095" title="ISO 5800">
ISO 5800



</doc>
<doc id="1617097" url="https://pl.wikipedia.org/wiki?curid=1617097" title="Wieczni Łowcy">
Wieczni Łowcy



</doc>
<doc id="1617100" url="https://pl.wikipedia.org/wiki?curid=1617100" title="Jan Ciharau">
Jan Ciharau

Jan Alaksandrowicz Ciharau, biał. Ян Аляксандравіч Цігараў, ros. Ян Александрович Тигарев, "Jan Aleksandrowicz Tigariew" (ur. 10 marca 1984 w Mińsku, Białoruska SRR) - białoruski piłkarz, grający na pozycji obrońcy, reprezentant Białorusi, piłkarz plażowy.
Kariera piłkarska.
Kariera klubowa.
Wychowanek DJuSSz Żodino. Pierwszy trener Leanid Chripacz. W 2002 rozpoczął karierę piłkarską w Dynamie Mińsk. Latem 2007 przeszedł do ukraińskiego Metałurha Zaporoże. 1 marca 2011 podpisał 2,5-letni kontrakt z rosyjskim klubem Tom Tomsk.
W 2012 r. przeszedł do Lokomotiwu Moskwa. W 2015 powrócił do Dynama Mińsk.
Piłka nożna plażowa.
W 2017 roku Ciharau zadebiutował w rozgrywkach beach soccera debiutując w drużynie BATE.
Kariera reprezentacyjna.
W reprezentacji Białorusi wystąpił 34 razy.

</doc>
<doc id="1617101" url="https://pl.wikipedia.org/wiki?curid=1617101" title="Aleksiej Kobielew">
Aleksiej Kobielew

Aleksiej Aleksandrowicz Kobielew (ros. Алексей Александрович Кобелев, ur. 27 lipca 1971 w Iżewsku) – rosyjski biathlonista, czterokrotny medalista mistrzostw świata.
Kariera.
Pierwszy sukces w karierze osiągnął w 1990 roku, kiedy jako reprezentant ZSRR na mistrzostwach świata juniorów w Sodankylä zdobył złoty medal w sztafecie. W zawodach Pucharu Świata zadebiutował 21 grudnia 1991 roku w Hochfilzen, gdzie zajął 33. miejsce w sprincie. Pierwsze punkty (do sezonu 2000/2001 punkty zdobywało 25. najlepszych zawodników) zdobył 17 grudnia 1992 roku w Pokljuce, zajmując 10. miejsce w biegu indywidualnym. Na podium zawodów tego cyklu po raz pierwszy stanął 10 grudnia 1994 roku w Bad Gastein, kończąc rywalizację w sprincie na trzeciej pozycji. W zawodach tych wyprzedzili go tylko dwaj Norwegowie: Jon Åge Tyldum i Ole Einar Bjørndalen. W kolejnych startach jeszcze trzy razy stawał na podium: 21 stycznia 1995 roku w Oberhofie wygrał sprint, 11 grudnia 1997 roku Östersund był drugi w biegu indywidualnym, a dwa dni później w tej samej miejscowości ponownie wygrał sprint. Najlepsze wyniki osiągnął w sezonie 1995/1996, kiedy zajął dziesiąte miejsce w klasyfikacji generalnej.
Na mistrzostwach świata w Borowcu w 1993 roku wspólnie z Walerijem Kirijenko, Siergiejem Łożkinem i Siergiejem Czepikowem zajął drugie miejsce w biegu drużynowym. Wynik ten powtórzył razem z Kirijenko, Władimirem Draczowem i Siergiejem Tarasowem podczas mistrzostw świata w Canmore w 1994 roku. Na rozgrywanych dwa lata później mistrzostwach świata w Ruhpolding reprezentacja Rosji w składzie: Wiktor Majgurow, Władimir Draczow, Siergiej Tarasow i Aleksiej Kobielew zdobyła pierwszy złoty medal dla Rosji w sztafecie. Ponadto podczas mistrzostw świata w Pokljuce/Hochfilzen w 1998 roku razem z Draczowem, Majgurowem i Siergiejem Rożkowem zajął trzecie miejsce w biegu drużynowym.
Brał również udział w igrzyskach olimpijskich w Nagano w 1998 roku, gdzie w swoim jedynym starcie zajął 56. miejsce w sprincie. Zdobył także złoty medal w sztafecie na mistrzostwach Europy w Ridnaun w 1996 roku i brązowy w tej samej konkurencji podczas mistrzostw Europy w Iżewsku trzy lata później.

</doc>
<doc id="1617103" url="https://pl.wikipedia.org/wiki?curid=1617103" title="VC Antwerpen">
VC Antwerpen

Top Volley Precura Antwerpen – belgijski, męski klub siatkarski z siedzibą w Antwerpii. Powstał w 1995 roku z połączenia "First Antwerp Volley Team" i "VC Zorgvliet Hoboken". Początkowo nosił nazwę "Antwerpse VC Zorgvliet Antwerpen (VCZA)". Wszystkie mecze rozgrywa w hali "Sportcentrum Everbeur" w Antwerpen. Klub występuje w rozgrywkach Volleyliga.
Sukcesy.
Mistrzostwo Belgii:
Puchar Belgii:
Kadra.
Sezon 2016/2017
Sezon 2015/2016
Sezon 2014/2015
Sezon 2013/2014

</doc>
<doc id="1617107" url="https://pl.wikipedia.org/wiki?curid=1617107" title="Pawieł Płaskonny">
Pawieł Płaskonny

Pawieł Siarhiejewicz Płaskonny (biał. Павел Сяргеевіч Пласконны, ros. Павел Сергеевич Пласконный, "Pawieł Siergiejewicz Płaskonnyj"; ur. 29 stycznia 1985 w Białyniczach) – białoruski piłkarz, grający na pozycji obrońcy, reprezentant Białorusi.

</doc>
<doc id="1617108" url="https://pl.wikipedia.org/wiki?curid=1617108" title="Miejski Zakład Komunikacji w Chojnicach">
Miejski Zakład Komunikacji w Chojnicach

Miejski Zakład Komunikacji w Chojnicach – działające przedsiębiorstwo komunikacyjne z siedzibą w Chojnicach.
Aktualnie po mieście i okolicach kursuje 8 linii komunikacyjnych. Zakład zatrudnia około 80 pracowników i posiada 34 autobusów (w 40% są to Many) do komunikacji miejskiej i podmiejskiej oraz dwa autobusy Bova Futura do przewozów krajowych i międzynarodowych. Zakład powstał w roku 1959, mieści się przy ul. Angowickiej 53.
Historia.
Uchwałą Miejskiej Rady Narodowej w Chojnicach z dnia 29 maja 1959 r. został powołany do życia Zakład Komunikacji Miejskiej w Chojnicach przy Miejskim Przedsiębiorstwie Gospodarki Komunalnej. Dnia 1 lipca 1950 r. autobusy po raz pierwszy wyjechały na linię nr 1 (dworzec kolejowy – Osady Bytowskie), a wkrótce też na linię nr 2 (Małe Osady – Topole).
W kolejnych latach linię nr 1 przedłużono do Charzyków, a linię nr 2 do Lasku Miejskiego oraz utworzono linię nr 3 z Topoli do Pawłowa.
Początkowo zajezdnia autobusowa mieściła się na Placu Piastowskim, a 20 stycznia 1964 r. zostaje ona przeniesiona na ul. Dworcową 20. W latach 1973/74 w związku z budową i uruchomieniem zakładów „Mostostal” i „Zremb” zwiększono obsługę o dwie linie tj. linię nr 4 na trasie Zremb – Cmentarz Komunalny oraz linię nr 5 na trasie Osady Bytowskie – Mostostal.
Kolejnym ważnym etapem działania komunikacji miejskiej w Chojnicach jest rok 1976 – w tym roku zakład wchodzi w skład Wojewódzkiego Przedsiębiorstwa Komunikacyjnego w Bydgoszczy jako Zakład Komunikacji Autobusowej w Chojnicach. Uruchamia się linię nr 6 Osady Bytowskie – Dworzec PKP (później Lichnowy). Również w tym roku zostają uruchomione linie: nr 7 (Urząd Miasta – Zremb) oraz nr 8 (Człuchowska – Zremb). W tym okresie zakład posiadał na stanie autobusy San H100B oraz Autosan H9-02 i H9-35.
W 1979 roku uruchomiono linię nr 9 ze Zbiorczej Szkoły Gminnej nr 7 przez Osiedle Kolejarz i Aleją Brzozową do Zrembu. W maju 1983 r. zakład uruchamia linię nr 10 na trasie Angowicka – Cmentarz Komunalny, rok później przedłużono linię nr 2 do Jarcewa. W 1988 r. Wojewódzkie Przedsiębiorstwo Komunikacyjne w Bydgoszczy zostało podzielone, a w Chojnicach powstało Miejskie Przedsiębiorstwo Komunikacyjne. W 1991 roku MPK przekształcono w Miejski Zakład Komunikacji.
W okresie październik – listopad 1999 r. nastąpiło przeniesienie bazy transportowej na ulicę Angowicką 53. Obecnie tabor stanowią w 90% niskopodłogowe autobusy MAN. W 2010 r. linia nr 10 została przedłużona do miejscowości Ogorzeliny. Od października 2010 MZK rozpoczęło przedłużanie swoich linii do innych miejscowości położonych nawet poza powiatem chojnickim. Pierwszymi liniami były linie K (Chojnice Dworzec – Konarzyny) i D (Chojnice Szpital – Dąbrówka). Następne to R (Chojnice Drzymały – Rytel) i O (Chojnice Cmentarz – Obkas/Sławęcin), a w marcu i kwietniu 2011r Z (Chojnice Dworzec – Zamarte/Ogorzeliny) oraz P (Chojnice Lasek Miejski – Piastoszyn). Linie te skasowano do końca 2013 roku.
Obecnie przy MZK działa stacja paliw, Stacja Kontroli Pojazdów oraz myjnia samochodowa.

</doc>
<doc id="1617110" url="https://pl.wikipedia.org/wiki?curid=1617110" title="Brentwood (Kalifornia)">
Brentwood (Kalifornia)

Brentwood – miasto w stanie Kalifornia, w Stanach Zjednoczonych Ameryki. Jest położone w hrabstwie Contra Costa. W 2005 roku liczyło 40007 mieszkańców.
W centrum miasta znajdują się biura, restauracje, kino, sklepy, a także szkoła i biblioteka. W ciągu ostatnich lat na obrzeżach powstało duże centrum handlowe. Pomimo wzrostu liczby domków jednorodzinnych Brentwood jest wciąż ważnym ośrodkiem rolniczym, uprawia się tu głównie czereśnie, kukurydzę i brzoskwinie. 
Poza tymi obszarami Brentwood ma przede wszystkim charakter mieszkalny. Znajduje się tu również dużo pól golfowych.

</doc>
<doc id="1617112" url="https://pl.wikipedia.org/wiki?curid=1617112" title="Brentwood (Los Angeles)">
Brentwood (Los Angeles)

Brentwood – dzielnica w zachodniej części Los Angeles. W 2008 roku szacowano liczbę mieszkańców na 33 312 osób. Położona jest u stóp gór Santa Monica. Jej granice wyznaczają San Diego Freeway, od wschodu Wilshire Boulevard, od południa granica miasta Santa Monica, od zachodu granica Parku Stanowego Topanga, natomiast poprzez góry granicą jest Mulholland Drive.
Nie należy mylić Brentwood w Los Angeles z miastem Brentwood w hrabstwie Contra Costa oraz tak samo nazwanym obszarem w mieście Victorville w hrabstwie San Bernardino.
Historia.
Obszar dzisiejszego Brentwood był częścią terenu meksykańskiego rancza "San Vincente y Santa Monica", które zostało sprzedane przez rodzinę Sepulveda po wojnie amerykańsko-meksykańskiej. W 1916 został włączony do Los Angeles.
W The Sunset Fields Golf Club, od roku 1941 znanym pod nazwą Brentwood Country Club odbyły się zawody pięcioboju nowoczesnego podczas Letnich Igrzysk Olimpijskich w Los Angeles w 1932 roku.
W 1961 roku w Brentwood wybuchł jeden z najpotężniejszych pożarów w historii Stanów Zjednoczonych. W jego wyniku spłonął obszar o wielkości ok. 65 km², zniszczeniu uległy 484 domy i 190 innych budowli.
Brentwood jest jedną z najzamożniejszych dzielnic Los Angeles.

</doc>
<doc id="1617117" url="https://pl.wikipedia.org/wiki?curid=1617117" title="Reaktywacja (album)">
Reaktywacja (album)

Reaktywacja – czwarta płyta zespołu Buenos Ares wydana po nieco ponad 8 latach przerwy, latem 2008 roku z okazji reaktywacji zespołu (zawieszonego w połowie 2002). Na czele zespołu stanęła wokalistka Justyna Mosiej.

</doc>
<doc id="1617119" url="https://pl.wikipedia.org/wiki?curid=1617119" title="The Best Kids... Ever!">
The Best Kids... Ever!

The Best Kids... Ever! – jest to 12. pozycja z cyklu „The Best... Ever!”. Tym razem na czterech płytach znajdują się piosenki dla dzieci.
Album w Polsce uzyskał status potrójnej platynowej płyty.

</doc>
<doc id="1617120" url="https://pl.wikipedia.org/wiki?curid=1617120" title="Osiedle Wichrowe Wzgórze (Poznań)">
Osiedle Wichrowe Wzgórze (Poznań)

Osiedle Wichrowe Wzgórze (dawniej "Kraju Rad") – osiedle mieszkaniowe w Poznaniu, a jednocześnie jednostka obszarowa na obszarze Systemu Informacji Miejskiej (SIM), należąca do większej jednostki obszarowej Winogrady, położona na terenie jednostki pomocniczej Osiedle Nowe Winogrady Północ. 
Sąsiaduje z osiedlami: Przyjaźni, Zwycięstwa, Kosmonautów. Na osiedlu znajduje się 15 budynków 16-kondygnacyjnych oraz 20 budynków 5-kondygnacyjnych. Numeracja bloków zaczyna się od numeru 2, brakuje bloku nr 1.
Historia.
Osiedle wybudowano w latach 1978-1981 (Kombinat Budowlany Poznań-Północ) według projektu Jerzego Buszkiewicza.
Obszar osiedla do 1990 r. należał do dzielnicy administracyjnej Stare Miasto. 
W 2000 r. utworzono jednostkę pomocniczą miasta Osiedle Wichrowe Wzgórze, tożsamą pod względem obszaru z granicami osiedla. Z dniem 1 stycznia 2011 r. jednostkę Osiedle Wichrowe Wzgórze połączono z jednostką Osiedle Zwycięstwa w jedno Osiedle Nowe Winogrady Północ.
Ulice.
Granice osiedla wyznaczają następujące ulice:
Przez osiedle przebiegają ulice:
Kultura.
Na terenie osiedla funkcjonuje Osiedlowy Dom Kultury "Bajka". W 2020 na bloku nr 3 odsłonięto mural zatytułowany "Strajk w Stoczni Gdańskiej 1980".
Kościół.
Na terenie osiedla znajduje się parafialna świątynia rzymskokatolicka: kościół Wniebowstąpienia Pańskiego, którego proboszczem jest ks. kan. Jan Szczepaniak, początkowo ks. Czesław Liczbański. Budowę ukończono w 1993, do tego czasu funkcję kościoła pełnił barak.
Osoby.
Na osiedlu zamieszkiwał (w bloku nr 21) Maciej Frankiewicz, wiceprezydent Poznania, opozycjonista antykomunistyczny, członek Solidarności Walczącej.

</doc>
<doc id="1617121" url="https://pl.wikipedia.org/wiki?curid=1617121" title="Beqir Balluku">
Beqir Balluku

Beqir Balluku (ur. 14 lutego 1917 w Tiranie, zm. 5 listopada 1975 w Linzë k. Tirany) – albański komunista i oficer armii albańskiej. 
Życiorys.
Pochodził z ubogiej rodziny muzułmańskiej, był synem Alii i Naxhije. Uczył się w szkole technicznej, ale z powodów materialnych był zmuszony przerwać naukę w szkole i podjąć pracę jako robotnik. W czasie II wojny światowej przyłączył się do ruchu oporu i szybko awansował w jego strukturach. W kwietniu 1942 został członkiem Komunistycznej Partii Albanii, a w marcu 1943 wybrano go do władz partii w okręgu Tirany.
W maju 1943 objął dowództwo nad batalionem partyzanckim "Krujë Ishëm". Z początkiem 1944 został dowódcą II Brygady Uderzeniowej. W chwili kiedy wojska niemieckie opuszczały Albanię (listopad 1944) Balluku awansował na podpułkownika i zastępcę komendanta III Korpusu Armii Narodowowyzwoleńczej. W stopniu podpułkownika znajdował się w składzie orzekającym Sądu Specjalnego, który skazywał na karę śmierci osoby podejrzewane o współpracę z okupantem. Wkrótce potem został skierowany na studia do Wyższej Akademii Wojskowej im. Klimenta Woroszyłowa w Moskwie.
Po powrocie do kraju w styczniu 1948 objął stanowisko szefa sztabu generalnego armii albańskiej, zastępując Spiro Moisiu. W 1952 stanął na czele resortu obrony, awansując do stopnia generała pułkownika. W historii Albanii był swoistym rekordzistą stojąc na czele tego resortu nieprzerwanie przez okres 21 lat.
Oprócz kierowania resortem obrony był także deputowanym do parlamentu (alb. "Kuvendi Popullor") i od 1948 członkiem Biura Politycznego Albańskiej Partii Pracy.
Odegrał bardzo istotną rolę w wydarzeniach kwietnia 1956, kiedy to na konferencji stołecznej organizacji partyjnej podjęto działania skierowane przeciwko Enverovi Hodży. Balluku zawiadomił o zagrożeniu wypoczywającego wówczas nad morzem dyktatora, dzięki czemu ten wrócił do Tirany i rozprawił się z oponentami.
Pozycja polityczna Balluku uległa wyraźnemu pogorszeniu, kiedy w latach 60. dokonano zasadniczych zmian w doktrynie obronnej Albanii. W 1961 Albania zerwała stosunki z ZSRR, swoim dotychczasowym sojusznikiem, a w 1968 wycofała się z Układu Warszawskiego. Podstawą nowego systemu obrony Albanii była idea wojny ludowej, która zakładała przekształcenie armii zgodnie z tradycją partyzancką. W opinii samego Envera Hodży Balluku miał opracować „czarne tezy” (alb. "Tezat e zeza"), przedstawiające zagrożenia dla bezpieczeństwa Albanii wynikające z wprowadzanych zmian.
Balluku został w 1974 pozbawiony stanowisk i internowany wraz z rodziną w Roskovecu. Stamtąd 17 września 1974 wysłał długi list do Envera Hodży, starając się wyjaśnić błędy, które popełnił jako minister obrony. Wkrótce potem aresztowany i skazany przez sąd wojskowy na karę śmierci za „zdradę stanu” i tworzenie tajnej organizacji wojskowej, przygotowującej zamach stanu. Wyrok Najwyższego Sądu Wojskowego zapadł 5 listopada 1975, w tym samym dniu prezydium parlamentu nie skorzystało z prawa łaski i w tym samym dniu Beqir Balluku wraz z grupą najbliższych współpracowników (Petrit Dume, Hito Çako) został rozstrzelany na przedmieściach Tirany przez oddział specjalny ministerstwa spraw wewnętrznych. Według raportu opublikowanego przez prasę albańską ostatnie słowa, jakie wypowiedział Balluku brzmiały "Niczemu nie jestem winien".
Był żonaty (żona Taibe rozwiodła się z nim po aresztowaniu), miał sześcioro dzieci. W 1992 został pośmiertnie zrehabilitowany. Jego szczątki odnaleziono w 2001, zostały pochowane w Tiranie.

</doc>
<doc id="1617122" url="https://pl.wikipedia.org/wiki?curid=1617122" title="Johann Passler">
Johann Passler

Johann Passler (ur. 18 sierpnia 1961 w Anterselvie) – włoski biathlonista, dwukrotny medalista igrzysk olimpijskich i czterokrotny medalista mistrzostw świata.
Kariera.
W Pucharze Świata zadebiutował 14 stycznia 1982 roku w Egg am Etzel, zajmując 19. miejsce w biegu indywidualnym. Tym samym już w swoim debiucie zdobył pierwsze punkty. Na podium zawodów tego cyklu po raz pierwszy stanął 9 marca 1983 roku w Oslo, zajmując drugie miejsce w tej samej konkurencji. W zawodach tych rozdzielił Dmitrija Wasiljewa z ZSRR oraz Andreasa Schweigera z RFN. W kolejnych startach jeszcze 11 razy stawał na podium, odnosząc przy tym trzy zwycięstwa: 23 stycznia 1988 roku w Anterselvie wygrał bieg indywidualny, a 11 marca 1989 roku w Östersund i 16 stycznia 1993 roku w Val Ridanna był najlepszy w sprincie. Ostatni raz w czołowej trójce znalazł się 18 marca 1995 roku w Lillehammer, gdzie był drugi w sprincie. Najlepsze wyniki osiągnął w sezonie 1987/1988, kiedy zajął trzecie miejsce w klasyfikacji generalnej, za Niemcem Fritzem Fischerem i Eirikiem Kvalfossem z Norwegii.
W 1982 roku wystartował na mistrzostwach świata w Mińsku, gdzie zajął 27. miejsce w biegu indywidualnym, 20. w sprincie i piąte w sztafecie. Na rozgrywanych trzy lata później mistrzostwach świata w Ruhpolding wywalczył brązowy medal w sprincie. Wyprzedzili go tam jedynie Frank-Peter Roetsch z NRD i Eirik Kvalfoss. Kolejny brązowy medal zdobył podczas mistrzostw świata w Oslo w 1986 roku, gdzie wspólnie z Wernerem Kiemem, Gottliebem Taschlerem i Andreasem Zingerle zajął trzecie miejsce w sztafecie. Ponadto sztafeta włoska w składzie: Pieralberto Carrara, Wilfried Pallhuber, Johann Passler i Andreas Zingerle zwyciężyła na mistrzostwach świata w Oslo/Mińsku/Kontiolahti w 1990 roku oraz rozgrywanych trzy lata później mistrzostwach świata w Borowcu. Był też czwarty w tej samej konkurencji na mistrzostwach świata w Feistritz w 1989 roku oraz mistrzostwach świata w Lahti w 1991 roku, a także w sprincie na MŚ 1986 i MŚ 1989, przegrywając walkę o podium odpowiednio z André Sehmischem z NRD i Jurijem Kaszkarowem z ZSRR.
Jego olimpijskim debiutem były igrzyska w Sarajewie w 1984 roku. Zajął tam 35. miejsce w biegu indywidualnym i piąte w sztafecie. Największe sukcesy osiągnął podczas igrzysk olimpijskich w Calgary w 1988 roku, gdzie zdobył dwa medale. Najpierw zajął trzecie miejsce w biegu indywidualnym, przegrywając tylko z Frankiem-Peterem Roetschem i Walerijem Miedwiedcewem z ZSRR. Następnie był ósmy w sprincie, a w ostatnich zawodach, razem z Kiemem, Taschlerem i Zingerle był trzeci w sztafecie. Na rozgrywanych cztery lata później igrzyskach olimpijskich w Albertville był między innymi siódmy w biegu indywidualnym i czwarty w sztafecie. Brał również udział w igrzyskach w Lillehammer w 1994 roku, gdzie rywalizację w sprincie ukończył na trzynastej pozycji, a w sztafecie zajął szóste miejsce.
Z zawodu był policjantem.

</doc>
<doc id="1617123" url="https://pl.wikipedia.org/wiki?curid=1617123" title="Aleksandr Osipowicz">
Aleksandr Osipowicz



</doc>
<doc id="1617124" url="https://pl.wikipedia.org/wiki?curid=1617124" title="Rumble Fish">
Rumble Fish

Rumble Fish – amerykański dramat z 1983 roku w reżyserii Francisa Forda Coppoli na podstawie noweli autorstwa S. E. Hinton pod tym samym tytułem.
Jeden z najmniej znanych oraz najmniej docenianych filmów Coppoli, krytykowany w czasie premiery okazał się klapą finansową. Niemniej jednak stworzone w czarno-białej konwencji dzieło stanowiło w późniejszych latach wzór dla innych twórców filmowych, film stanowił także początek kariery aktorskiej m.in. dla takich aktorów jak: Mickey Rourke, Matt Dillon, Nicolas Cage czy Laurence Fishburne.
Fabuła.
Fabuły nie można jednoznacznie określić, ponieważ możemy podzielić ją na dosłowną oraz symboliczną. Dosłownie jest to prosta historia zbuntowanego nastolatka Rusty’ego Jamesa, który próbuje wskrzesić działalność „gangów” w swoim mieście, ostatecznie nieskutecznie. W kwestii symbolicznej widz może odnaleźć wiele wątków i schematów, które zostały spotęgowane poprzez walory estetyczne obrazu. Odnajdziemy tutaj walkę dobra ze złem, determinizm jednostki ludzkiej, jej bunt przeciwko ustalonemu porządkowi, wreszcie tragizm istnienia ludzkiego. Dzięki temu reżyser stworzył dzieło uniwersalne, które nigdy nie straci na swojej aktualności.
Zbuntowany Rusty James (Matt Dillon), młody kilkunastoletni chłopak żyje nieustannymi wspomnieniami o swoim bracie Motorze (w tej roli niezapomniany Mickey Rourke), dlatego co rusz uczestniczy w ulicznych walkach pomiędzy zwaśnionymi nastolatkami. Ma nadzieję na powrót tzw. gangów, które przed kilku laty rządziły całym miastem i na fali których wyrosła legenda Motora. Jej pozostałości widnieją na miejskich murach w postaci graffiti („Motorcycleboy regins” – „Motor rządzi”)

</doc>
<doc id="1617126" url="https://pl.wikipedia.org/wiki?curid=1617126" title="Krzyż burgundzki">
Krzyż burgundzki

Krzyż burgundzki (niem.: Burgunderkreuz, fr.: Croix de Bourgogne, hiszp.: Cruz de Borgoña) lub krzyż ostrzewiowy– używana w heraldyce odmiana krzyża św. Andrzeja.
Zarys historii.
Różniący się od krzyża św. Andrzeja tylko tym, że ramiona krzyża nie są gładkie, lecz ukazują sęki na gałązkach, Krzyż Burgundzki pojawił się po raz pierwszy ok. r. 1408 na sztandarach księcia Burgundii, który walczył po stronie Anglików w czasie wojny stuletniej. Używany był także przez burgundzką gwardię króla Filipa Pięknego, zaś później przez wszystkich tych, którzy uważali się za rzeczywistych czy moralnych spadkobierców dawnej Burgundii: w heraldyce hiszpańskich kolonii w Ameryce, we fladze Niderlandów Austriackich pod koniec XVIII wieku, w Holandii w insygniach Orderu Wilhelma, w Belgii w oznakach orderu Zasług Cywilnych z XIX wieku, przez hiszpańskich karlistów w XIX i XX wieku, przez faszystowskich belgijskich reksistów i ich Legion Waloński w XX wieku oraz w XX i XXI wieku na sztandarach pułkowych niektórych regimentów piechoty w siłach zbrojnych Hiszpanii.
Krzyż burgundzki stosowała na sztandarach polska piechota w okresie Potopu szwedzkiego w XVII wieku.

</doc>
<doc id="1617128" url="https://pl.wikipedia.org/wiki?curid=1617128" title="Piersi (album)">
Piersi (album)

Piersi – debiutancki album polskiego zespołu rockowego Piersi wydany w roku 1992 przez wytwórnię Polskie Nagrania. W 2002 album doczekał się reedycji wydanej przez Box Music, do której dołączono kilka niewydanych wcześniej utworów z tamtego czasu.
Na płycie znalazł się kontrowersyjny, ale dający grupie sporą popularność utwór „ZCHN zbliża się". Utwór ten powstał na bazie melodii z pieśni kościelnej (Pan Jezus już się zbliża), do której dopisano nowy tekst. Kontrowersje związane z tym tematem były przedmiotem kilku spraw sądowych.
Lista utworów.
Skład grupy: (piosenki od 1 do 10) Paweł Kukiz – śpiew, instrumenty klawiszowe, Rafał Jezierski – gitara, śpiew, akordeon, Zbigniew Moździerski – gitara basowa, śpiew Krzysztof Wiercigroch – perkusja

</doc>
<doc id="1617131" url="https://pl.wikipedia.org/wiki?curid=1617131" title="The Boxer Rebellion">
The Boxer Rebellion

The Boxer Rebellion – brytyjski zespół muzyczny założony w 2001 wykonujący rocka alternatywnego. Często porównywany jest do Mogwai, Interpol i Elbow.
Historia.
W 2000, piosenkarz Nathan Nicholson po śmierci swojej matki opuścił Amerykę i przeprowadził się do Londynu. Spotkanie z gitarzystą prowadzącym Tooddem Howe w londyńskim zaowocowało początkiem zespołu.
Pisząc i żyjąc razem przyciągnęli uwagę basisty Adama Harrisona i perkusisty Piersa Hewitta, przyjaciół z koledżu. Ich pierwszy projekt miał nazwę „The Slippermen”. Skutkiem tego było wypuszczenie singla i EP pod tytułem "Lens" i "The Traveller EP". Sukces komercyjny był niewielki.
Po zmianie nazwy na „The Boxer Rebellion” wygrali konkurs PlayLouder w czerwcu 2003. W wyniku tego zagrali na Glastonbury. Krótko po tym zauważył ich Alan McGee i zaproponował im kontrakt z Poptones.
2 maja 2005 wydali pierwszy studyjny album zatytułowany "Exits". Utwór "Watermelon" został uznany za znak rozpoznawczy grupy, a nawet dorobił się miejsca w soundtracku do filmu The Football Factory obok takich wykonawców jak Razorlight, The Libertines i Buzzcocks.
Dwa tygodnie po wydaniu ich albumu, grupa ogłosiła, że kontrakt z wytwórnią został zerwany. Pomimo tego kontynuowali koncerty finansując je z własnej kieszeni. Dzięki wytrwałej pracy doczekali się supportowania Editors, Lenny’ego Kravitza czy Gary’ego Numana.
14 lipca 2013 roku grupa wystąpiła w Polsce podczas koncertu Lata ZET i Dwójki w Słubicach, wykonując utwór „Diamonds” promujący album "Promises".

</doc>
<doc id="1617133" url="https://pl.wikipedia.org/wiki?curid=1617133" title="Amenity">
Amenity

Amenity – demo holenderskiego zespołu symfoniczno-metalowego Delain, wydane przez sam zespół 7 grudnia 2002 roku.
Lista Utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1617135" url="https://pl.wikipedia.org/wiki?curid=1617135" title="Wiktor IV Albrecht von Ratibor">
Wiktor IV Albrecht von Ratibor

Wiktor IV Albrecht von Ratibor, właśc. Viktor Albrecht Johannes Josef Michael Maria von Hohenlohe-Schillingsfürst (ur. 12 lutego 1916 w Rudach, zm. 18 września 1939 w Pociechach) – niemiecki arystokrata i wojskowy, pierworodny syn Wiktora III Augusta von Ratibor.
Życiorys.
Był pierworodnym synem i czwartym dzieckiem Wiktora III Augusta von Ratibor i jego żony Elżbiety. Nosił tytuł "Erbprinz", ponieważ był najstarszym synem księcia Wiktora III i jednocześnie spadkobiercą tytułu księcia raciborskiego. Wiktor IV urodził się w 1916 roku, jeszcze za życia swojego dziadka Wiktora II Amadeusza von Ratibor. Pierwsze wychowanie i wykształcenie uzyskał w rodzimych dobrach.
W wieku 23 lat został wcielony do armii niemieckiej, w której służył w wojskach pancernych jako porucznik ("Oberleutnant"). Podczas kampanii wrześniowej w Polsce był dowódcą plutonu w 11. Pułku Pancernym ("Panzer Regiment 11") 1. Dywizji Lekkiej ("1. Leichte Division"). 18 września dowodzony przez niego czołg PzKpfw 35(t) został zniszczony w zasadzce koło wsi Pociecha, w Puszczy Kampinoskiej niedaleko Modlina przez polską tankietkę TKS (uzbrojoną w nkm 20 mm), którą dowodził podchorąży Roman Orlik. Pojazd dowodzony przez Orlika zaskoczył i zniszczył wówczas ogółem trzy niemieckie czołgi. Wiktor IV Albrecht zmarł w wyniku ran i ciężkich oparzeń, jakich doznał. Ciało zostało zidentyfikowane na podstawie legitymacji myśliwskiej.
Pochowany został w rodzinnej krypcie pod kruchtą zachodnią kościoła parafialnego w Rudach, koło Raciborza. Pogrzeb odbył się ze wszystkimi honorami wojskowymi, a jego metalową wojskową trumnę okrywała flaga ze swastyką, którą według relacji świadków miała zdjąć jego matka, Elżbieta. Na temat śmierci Wiktora IV krąży do dziś szereg domysłów. Nie brakuje nawet takich, że powołanie do wojska i skierowanie w 1939 r. na pierwszą linię frontu było karą dla jego ojca za krytyczny stosunek do nazistów.
Przypuszcza się także, że prawdopodobną przyczyną podpalenia przez wojska radzieckie pałacu oraz byłego klasztoru cystersów w Rudach było znalezienie w krypcie kościoła trumny Wiktora, który był ubrany w czarny mundur wojsk pancernych. Rosjanie mogli go pomylić z mundurem wojsk SS i to mogło rozwścieczyć Rosjan, którzy podłożyli ogień.
Wywód przodków.
Źródło:

</doc>
<doc id="1617140" url="https://pl.wikipedia.org/wiki?curid=1617140" title="Godło Dominiki">
Godło Dominiki



</doc>
<doc id="1617144" url="https://pl.wikipedia.org/wiki?curid=1617144" title="Kot singapurski">
Kot singapurski

Kot singapurski – jedna z najmniejszych ras kota, ceniona za duże oczy i uszy oraz krótkie futro z wyraźnym tickingiem. Za rok powstania rasy uznaje się 1975, kiedy Tommy Meadow zabrał ze sobą 3 kocięta z Singapuru do Stanów Zjednoczonych. Koty te stały się bazą hodowlaną dla nowej rasy. Ich nazwa pochodzi od nazwy miasta Singapur w języku malajskim (Singapura), która oznacza Miasto Lwa.

</doc>
<doc id="1617145" url="https://pl.wikipedia.org/wiki?curid=1617145" title="Jahor Filipienka">
Jahor Filipienka

Jahor Filipienka (biał. Ягор Філіпенка, ros. Егор Филипенко, "Jegor Filipienko"; ur. 10 kwietnia 1988 w Mińsku) – białoruski piłkarz, grający na pozycji obrońcy, reprezentant Białorusi.
Kariera klubowa.
Jest wychowankiem BATE Borysów, w którym zadebiutował w 2006 roku. W 2008 trafił do Spartaka Moskwa. Był z niego wypożyczano do Tomu Tomsk, Sibiru Nowosybirsk i BATE. W latach 2012–2014 znów grał w BATE, a w latach 2014–2016 w Máladze. W 2016 został zawodnikiem Maccabi Tel Awiw.

</doc>
<doc id="1617146" url="https://pl.wikipedia.org/wiki?curid=1617146" title="Discovery Digital Media">
Discovery Digital Media

Discovery Digital Media – grupa mediów należąca do Discovery Communications. Obejmuje grupę witryn internetowych poświęconych nauce i edukacji, mobilny kanał Discovery oraz usługę VOD.
Discovery Mobile.
Nadający 24 godziny na dobę kanał telewizyjny przeznaczony do urządzeń mobilnych (głównie komórek).Dostępny w większości amerykańskich operatorów.Na kanale nadawane są programy z innych stacji Discovery oraz specjalne krótkie filmiki dokumentalne. Kanał prezentuje programy dotyczące wszystkich dziedzin życia: nauka, historia, podróże, zwierzęta, zdrowie, motoryzacja i style życia. Jest nadawany w wysokiej rozdzielczości.
Discovery Online.
Grupa witryn poświęcona nauce i tematom pokrewnym.
Petfinder.
Najstarsza i największa wyszukiwarka zwierząt oczekujących na adopcję. Portal jest także źródłem wiedzy o tym, jak wybrać najbardziej odpowiednie zwierzę do warunków domowych oraz w jaki sposób opiekować się nim. Na stronie dostępny jest katalog zawierający ponad 10000 schronisk wraz z listą zwierząt. Pomaga wyszukać zwierzęta w pobliżu miejsca zamieszkania głównie w USA, ale dostępne są także dane z Kanady, Meksyku i krajów karaibskich. Według danych Discovery Communications portal odwiedza miesięcznie ponad 3,5 miliona internautów.
HowStuffWorks.
Internetowa encyklopedia zakupionna w październiku 2007. Oprócz standardowych definicji haseł zawiera ciekawostki, filmy, interaktywne ćwiczenia itp.Portal otrzymał kilkukrotnie nagrody Webby Awards, pojawił się na liście ""25 stron które warto odwiedzić" opublikowanej w The Times oraz czterokrotnie na liście "100 najlepszych stron w USA"" opublikowanej w magazynie PC Magazine. HowStuffWorks przyciąga średnio ponad 10 milionów internautów miesięcznie.
TreeHugger.
Portal zakupiony w sierpniu 2007. Początkowo miał być częścią Planet Green, później stał się oddzielnym portalem. Jest źródłem informacji na temat zdrowego stylu życia.Portal działa jako źródło informacji o ekologii i sozologii, blog i forum miłośników przyrody oraz internetowy kanał audio-telewizyjny poświęcony ekologii. Zawiera także wiele materiałów wideo i interaktywnych. Według danych Discovery Communications portal odwiedza miesięcznie ponad milion internautów.
Discovery on Demand.
Serwis VOD stworzony w 2006 roku przez Discovery Communications. Udostępnia widzom najlepsze programy emitowane na kanałach Discovery. Jest dostępny u większości operatorów telewizji cyfrowych i kablowych w USA. Usługa udostępniana jest także do krajów takich jak: Belgia, Dania, Finlandia, Niemcy, Włochy, Norwegia, Hiszpania, Szwecja, Szwajcaria i Wielka Brytania. Obecnie usługa nie jest dostępna w Polsce.

</doc>
<doc id="1617152" url="https://pl.wikipedia.org/wiki?curid=1617152" title="Gruczoł czułkowy">
Gruczoł czułkowy

Gruczoł czułkowy, gruczoł antenalny, gruczoł zielony – parzysty narząd wydalniczy występujący u larw i u osobników dorosłych niektórych skorupiaków. W poszczególnych grupach skorupiaków występuje w liczbie 1 lub 2 par, u niektórych wraz z parą gruczołów szczękowych (skorupowych). 
Gruczoł czułkowy jest zmodyfikowanym metanefrydium składającym się z niewielkiego pęcherzyka i długiego nieorzęsionego kanalika. Zarówno pęcherzyk jak i kanalik są ślepo zakończone, co zapobiega dostawaniu się do ich światła hemolimfy. Gruczoł czułkowy kończy się otworem położonym u nasady II pary czułków. 

</doc>
<doc id="1617154" url="https://pl.wikipedia.org/wiki?curid=1617154" title="Anna Kutkowska">
Anna Kutkowska

Anna Kutkowska (ur. 26 lutego 1978 r. w Zabrzu) − polska aktorka.
Ukończyła II Liceum Ogólnokształcące w Zabrzu, L'art Studio w Krakowie (1997), PWST we Wrocławiu (2002), International College of Journalistics w Katowicach (2004) i Podyplomowe Studia Menedżerskie dla Twórców, Artystów i Animatorów Kultury na Wydziale Zarządzania Uniwersytetu Warszawskiego (2008).
W latach 2005 – 2007 aktorka koszalińskiego Bałtyckiego Teatru Dramatycznego im. Juliusza Słowackiego.
Współpracuje z teatrami, produkcjami telewizyjnymi, a także tworzy własne spektakle pod szyldem nieformalnego Teatru Artystycznego.

</doc>
<doc id="1617155" url="https://pl.wikipedia.org/wiki?curid=1617155" title="Mys Fligieli">
Mys Fligieli



</doc>
<doc id="1617156" url="https://pl.wikipedia.org/wiki?curid=1617156" title="Sekiwake">
Sekiwake

 – trzecia pod względem ważności ranga w grupie san'yaku, profesjonalnych zapasów japońskich sumō. 
Ranga sekiwake przyznawana jest zapaśnikom rangi niższej komusubi, którzy osiągnęli odpowiednio dodatni bilans walk w turnieju (zazwyczaj co najmniej 10 wygranych i 5 porażek) lub obniżana zawodnikom wyższej rangi ōzeki, którzy uzyskali ujemny bilans walk. Rangę sekiwake można stracić w przypadku nawet najmniejszego ujemnego bilansu walk w turnieju. Rangę sekiwake zawsze posiada co najmniej dwóch, a maksymalnie czterech zawodników jednocześnie.
Zobacz też.
Dywizje sumo zawodowego
Linki zewnętrzne.
https://web.archive.org/web/20141222191221/http://www.scgroup.com/sumo/faq/faq4.html

</doc>
<doc id="1617158" url="https://pl.wikipedia.org/wiki?curid=1617158" title="Ramalinga Swamigal">
Ramalinga Swamigal

Arutprakasa Vallalar Chidambaram Ramalinga Swamigal tamil: அருட்பிரகாச வள்ளலார் சிதம்பரம் இராமலிங்க சுவாமிகள் 1823 – 1874, znany powszechnie jako வள்ளலார Vallalar – jeden z najsławniejszych tamilskich świętych i poetów XIX w.
Poglądy i działalność.
Vallalar zdecydowanie zwalczał system kastowy, założył organizację "Samarasa Suddha Sanmarga Satya Sangam". Otworzył jadłodajnię "The Sathya Dharma Salai" w Vadalur, w której mogli się stołować członkowie wszystkich kast. Potępiał spożywanie mięsa. Jedną z jego głównych idei była służba ludzkości jako droga do wyzwolenia.

</doc>
<doc id="1617166" url="https://pl.wikipedia.org/wiki?curid=1617166" title="Puchar Kontynentalny kobiet w skokach narciarskich 2007/2008">
Puchar Kontynentalny kobiet w skokach narciarskich 2007/2008

Puchar Kontynentalny kobiet w skokach narciarskich 2007/2008 – rozpoczął się 12 sierpnia 2007 roku w Bischofsgrün a zakończył 9 marca w Zaō.
Zwyciężczynią całego cyklu została Anette Sagen.

</doc>
<doc id="1617168" url="https://pl.wikipedia.org/wiki?curid=1617168" title="Uładzimir Karyćka">
Uładzimir Karyćka

Uładzimier Michajławicz Karyćka (biał. Уладзімір Міхайлавіч Карыцька, ros. Владимир Михайлович Корытько, "Władimir Michajłowicz Koryt'ko"; ur. 6 lipca 1979 w Mołodeczno, Białoruska SRR) – białoruski piłkarz, grający na pozycji pomocnika, reprezentant Białorusi.
Kariera piłkarska.
Kariera klubowa.
Karierę piłkarską rozpoczął w FK Mołodeczno. Potem występował w białoruskich zespołach takich jak: Tarpeda Mińsk i Sławija Mozyrz, słowackim MFK Ružomberok, rosyjskich Rostsielmasz, Saturn-REN TV Ramienskoje, Torpedo-Metałłurg Moskwa, Ałanija Władykaukaz i Terek Grozny oraz ukraińskich Metałurh Zaporoże, Czornomoreć Odessa i Metałurh Donieck. W styczniu 2010 podpisał dwuletni kontrakt z Szynnikiem Jarosław. Był z niego wypożyczany do Dinama Briańsk i Arsienału Tuła. W 2015 trafił do Dynamy Mińsk.
Kariera reprezentacyjna.
W reprezentacji Białorusi wystąpił 40 razy, strzelił 3 bramki.

</doc>
<doc id="1617169" url="https://pl.wikipedia.org/wiki?curid=1617169" title="Władimir Korytko">
Władimir Korytko



</doc>
<doc id="1617170" url="https://pl.wikipedia.org/wiki?curid=1617170" title="Phoenix pusilla">
Phoenix pusilla



</doc>
<doc id="1617171" url="https://pl.wikipedia.org/wiki?curid=1617171" title="Wasilij Chomutowski">
Wasilij Chomutowski



</doc>
<doc id="1617172" url="https://pl.wikipedia.org/wiki?curid=1617172" title="Joanna Salamon">
Joanna Salamon

Joanna Salamon (ur. 20 września 1932 w Warszawie - zm. 6 grudnia 2001 w Krakowie) – poetka, tłumaczka literatury rosyjskiej i serbskiej, historyczka i krytyczka literatury.
Ukończyła studia medyczne w Leningradzie. Do emerytury pracowała jako lekarz pulmonolog.
Autorka tomików: "Abecadło" (1971), "Medytacje" (1973), "Pra-nowe abecadło" (1976), "Szkice do nowego słownika wyrazów" (1978), "Tu wzrusza tylko nietrwałość" (1979), "Ulica Ku Niebu" (1980) oraz książek historyczno- i krytycznoliterackich: "Latarka Gombrowicza, albo żurawie i kolibry. U źródeł ukrytego nurtu w literaturze polskiej" (1991), "Cztery godziny albo zegar Dziadów" (1999), "Czas Herberta albo na dom w Czarnolesie" (2002). Pod koniec życia udzieliła wywiadu rzeki "O ukrytych nurtach w polskiej literaturze" (2003). Autorka znana jest przede wszystkim jako niezwykle oryginalna i kontrowersyjna interpretatorka literatury polskiej, którą analizuje w perspektywie diachronicznej, uwzględniając niezwykle szerokie spektrum kontekstów, niepojawiających się zwykle w rozprawach i szkicach polskich literaturoznawców. Przez wielu współczesnych czytelników postrzegana jest jako postać porównywalna z Haroldem Bloomem, słynnym amerykańskim krytykiem literackim, autorem jednej z najważniejszych koncepcji teoretycznych nowoczesności, a mianowicie „lęku przed wpływem”.
Była członkiem Stowarzyszenia Pisarzy Polskich.

</doc>
<doc id="1617173" url="https://pl.wikipedia.org/wiki?curid=1617173" title="Jan Tigarew">
Jan Tigarew



</doc>
<doc id="1617174" url="https://pl.wikipedia.org/wiki?curid=1617174" title="Jegor Filipienko">
Jegor Filipienko



</doc>
<doc id="1617177" url="https://pl.wikipedia.org/wiki?curid=1617177" title="Artiom Radkow">
Artiom Radkow



</doc>
<doc id="1617178" url="https://pl.wikipedia.org/wiki?curid=1617178" title="Vojtech Adalbert Kral">
Vojtech Adalbert Kral

Vojtech Adalbert Kral ("Vojtěch Adalbert Král", ur. 5 lutego 1903 w Pradze, zm. 6 czerwca 1988 w Jerozolimie) – kanadyjski neuropsychiatra czeskiego pochodzenia.
Urodził się 5 lutego 1903 w Pradze, jako syn Samuela Krála (1864-1937) i Pauliny z domu Löwy (1879-1969). Ukończył gimnazjum w Pradze, po czym studiował medycynę na niemieckim Uniwersytecie w Pradze. Tytuł doktora medycyny otrzymał w 1927 roku. Po studiach pracował jako asystent w klinice neurologicznej u Ottona Pötzla i Eduarda Gampera. W 1938 roku stracił posadę z powodu żydowskiego pochodzenia. Razem z żoną Katherine z domu Neumark, lekarką okulistką, znalazł się w obozie koncentracyjnym Theresienstadt. Pracował w obozowej służbie medycznej, co uratowało mu i jego żonie życie. Po wojnie i przejęciu władzy w Czechosłowacji przez komunistów, emigrowali do Kanady. Od 1952 do 1972 zatrudniony na Uniwersytet McGill w Montrealu, początkowo jako "lecturer", ostatecznie na stanowisku "associate professor". Zmarł w 1988 roku, podczas podróży do Izraela.
Zajmował się przede wszystkim psychogeriatrią. Wprowadził do psychiatrii termin "benign senescent forgetfulness".
Był laureatem Allan Award i złotego medalu American Geriatric Society, nagrody Ontario Psychogcriatric Association i corocznej nagrody przyznawanej przez Psychiatric
Out-patients Center of America. Był członkiem British Royal College of Psychiatrists, American Psychiatric Association i Royal College of Physicians of Canada. Był honorowym przewodniczącym Ontario Psychogeriatric Association.

</doc>
<doc id="1617179" url="https://pl.wikipedia.org/wiki?curid=1617179" title="Antonio Cerrotti">
Antonio Cerrotti

Antonio Cerrotti (ur. 14 lipca 1901, zm. 27 lipca 1979) – argentyński piłkarz, napastnik.
Jako gracz klubu Boca Juniors wziął udział w turnieju Copa América 1925, gdzie Argentyna zdobyła mistrzostwo Ameryki Południowej. Cerrotti zagrał w ostatnim meczu z Brazylią, zdobywając dla Argentyny pierwszą bramkę.
Razem z klubem Boca Juniors odniósł liczne sukcesy na arenie krajowej. Trzykrotnie zdobył mistrzostwo Argentyny (w 1923, 1924 i 1926) oraz zwyciężył w 1920 w turnieju Copa de Honor Cusenier, dwukrotnie - w 1923 i 1924 - wygrał turniej Copa Ibarguren, a także w 1926 zwyciężył w turnieju Copa Estímulo.
Na koniec kariery grał w klubach Club El Porvenir i Barracas Juniors Buenos Aires.
W latach 1923-1925 Cerrotti rozegrał w reprezentacji Argentyny 3 mecze i zdobył 1 bramkę.

</doc>
<doc id="1617181" url="https://pl.wikipedia.org/wiki?curid=1617181" title="Inwestytura swiecka">
Inwestytura swiecka



</doc>
<doc id="1617182" url="https://pl.wikipedia.org/wiki?curid=1617182" title="Inwestytura duchowa">
Inwestytura duchowa



</doc>
<doc id="1617184" url="https://pl.wikipedia.org/wiki?curid=1617184" title="Plamisty zanik kości">
Plamisty zanik kości



</doc>
<doc id="1617185" url="https://pl.wikipedia.org/wiki?curid=1617185" title="Rüdiger Schnuphase">
Rüdiger Schnuphase

Rüdiger Schnuphase (ur. 23 stycznia 1954 w Werningshausen) – wschodnioniemiecki piłkarz grający na pozycji pomocnika.
Kariera klubowa.
Schnuphase urodził się w mieście Werningshausen. Karierę piłkarską rozpoczął w tamtejszym klubie BSG Traktor Werningshausen. W 1971 roku odszedł do Rot-Weiß Erfurt i w jego barwach zadebiutował w sezonie w rozgrywkach drugiej ligi NRD. Już po roku awansował z drużyną z Erfurtu do pierwszej ligi NRD. Od tego czasu stał się podstawowym zawodnikiem zespołu i w drużynie „czerwono-białych” grał do końca sezonu 1975/1976 nie odnosząc większych sukcesów.
Latem 1976 Schnuphase przeszedł do FC Carl Zeiss Jena i tam także występował w pierwszym składzie. W 1980 roku wywalczył z Carl Zeiss Puchar Niemieckiej Republiki Demokratycznej, dzięki zwycięstwu 3:1 w finale nad swoją dawną drużyną, Rot-Weiß Erfurt. Wiosną 1981 roku wystąpił z klubem z Jeny w finale Pucharu Zdobywców Pucharów, jednak Niemcy przegrali 1:2 z Dinamem Tbilisi. Niedługo potem Jena została wicemistrzem NRD, a w sezonie 1981/1982 Rüdiger z 19 golami został królem strzelców Oberligi. W Carl Zeiss występował do końca sezonu 1983/1984 i rozegrał dla tego klubu 196 spotkań w lidze, w których strzelił 94 gole.
Po odejściu z Carl Zeiss Schnuphase wrócił do Rot-Weiß Erfurt. Grał w nim jeszcze przez dwa lata i w 1986 roku zdecydował się zakończyć piłkarską karierę. W barwach Erfurtu wystąpił w 130 spotkaniach i zdobył 30 goli. Łącznie w pierwszej lidze NRD zaliczył 123 trafienia, co daje mu 7. miejsce na liście najlepszych strzelców wszech czasów.
Kariera reprezentacyjna.
W reprezentacji NRD Schnuphase zadebiutował 17 lipca 1973 roku w wygranym 2:1 towarzyskim spotkaniu z Islandią. W 1974 roku został powołany przez selekcjonera Georga Buschnera do kadry na Mistrzostwa Świata w RFN, jedyny mundial na którym uczestniczyła kadra NRD. Tam Schnuphase wystąpił we dwóch meczach swojej drużyny: z Holandią (0:2) i z Argentyną (1:1). W 1980 roku był członkiem olimpijskiej kadry NRD, która na Igrzyskach Olimpijskich w Moskwie wywalczyła srebrny medal. Ostatni mecz w kadrze narodowej rozegrał w październiku 1983 przeciwko Szwajcarii (3:0). Łącznie rozegrał w niej 45 meczów i zdobył 6 goli.

</doc>
<doc id="1617186" url="https://pl.wikipedia.org/wiki?curid=1617186" title="Ruediger Schnuphase">
Ruediger Schnuphase



</doc>
<doc id="1617187" url="https://pl.wikipedia.org/wiki?curid=1617187" title="Cimafiej Kałaczou">
Cimafiej Kałaczou

Cimafiej Siarhiejawicz Kałaczou (biał. Цімафей Калачоў, ros. Тимофей Сергеевич Калачёв, "Timofiej Siergiejewicz Kałaczow"; ur. 1 maja 1981 w Mohylewie) – białoruski piłkarz, grający na pozycji pomocnika, reprezentant Białorusi.
Jego atrybuty fizyczne to 172 cm i 69 kg. W reprezentacji Białorusi wystąpił 63 razy. Obecnie występuje w rosyjskim zespole FK Rostów. Wcześniej występował w białoruskich zespołach takich jak: Dniapro Mohylew i Szachcior Soligorsk, ukraińskie Szachtar Donieck i Ilicziwiec Mariupol oraz rosyjskie FK Chimki i Krylja Sowietow Samara.

</doc>
<doc id="1617188" url="https://pl.wikipedia.org/wiki?curid=1617188" title="Timofiej Kałacziow">
Timofiej Kałacziow



</doc>
<doc id="1617189" url="https://pl.wikipedia.org/wiki?curid=1617189" title="Katedra św. Jana Chrzciciela w Savannah">
Katedra św. Jana Chrzciciela w Savannah

Katedra św. Jana Chrzciciela w Savannah, w stanie Georgia jest głównym kościołem rzymskokatolickiej diecezji Savannah oraz katedrą miejscowego biskupa. Położona jest przy 222 East Harris Street. Zbudowana jest na miejscu dwu wcześniej zbudowanych kościołów, które na skutek pożarów uległy zniszczeniu. Obecna świątynia została zbudowana w stylu neogotyckim na początku XX wieku i dwukrotnie poddana renowacji (w latach 1959-63 oraz 1984-85). Katedra pełni również funkcję kościoła parafialnego. Społeczność parafialna wydaje co miesiąc biuletyn "The Twin Spires".

</doc>
<doc id="1617191" url="https://pl.wikipedia.org/wiki?curid=1617191" title="CRPS">
CRPS



</doc>
<doc id="1617192" url="https://pl.wikipedia.org/wiki?curid=1617192" title="Dzianis Kouba">
Dzianis Kouba

Dzianis Jurjewicz Kouba, biał. Дзяніс Юр'евіч Коўба, ros. Денис Юрьевич Ковба, "Dienis Jurjewicz Kowba" (ur. 6 września 1976 w Witebsku, zm. 18 listopada 2021 w Moskwie) – białoruski piłkarz, grający na pozycji pomocnika, reprezentant Białorusi.
Życiorys.
Urodził się 6 września 1976 w Witebsku (wówczas Białoruska Socjalistyczna Republika Radziecka) jako syn Białorusinki, Ukraińca.
Kariera klubowa.
Wychowanek klubu Lakamatyu Witebsk, w barwach którego w 1996 rozpoczął karierę piłkarską. W 1998 z polecenia ojca został piłkarzem ukraińskiej Zirki Kirowohrad. W końcu czerwca 2000 podpisał 2-letni kontrakt z Kryljami Sowietow Samara, ale współpraca z samarskim klubem trwała aż do końca 2011. 29 lipca 2009 przeszedł do czeskiej Sparty Praga. 10 czerwca 2010 powrócił do Krylji Sowietow. 20 grudnia 2011 wygasł kontrakt z samarskim klubem, a na początku lutego 2012 podpisał nowy kontrakt z ukraińskim FK Ołeksandrija. 5 września 2012 przeszedł do FK Chimki, w którym w końcu 2012 zakończył karierę piłkarską.
Kariera reprezentacyjna.
W latach 2002–2007 występował w reprezentacji Białorusi. Łącznie rozegrał 36 meczów i strzelił 2 bramki.

</doc>
<doc id="1617193" url="https://pl.wikipedia.org/wiki?curid=1617193" title="Dienis Kowba">
Dienis Kowba



</doc>
<doc id="1617196" url="https://pl.wikipedia.org/wiki?curid=1617196" title="Koçi Xoxe">
Koçi Xoxe

Koçi Xoxe (ur. 1 maja 1911 w k. Floriny, zm. 11 czerwca 1949 w Tiranie) – albański komunista pochodzenia macedońskiego.
Życiorys.
Pochodził z rodziny albańsko-macedońskiej, mieszkającej w Macedonii Egejskiej, był synem Dhimitra i Vasilii. Uczył się w greckim gimnazjum w Salonikach. Do Albanii przyjechał wraz z rodziną w 1930. Zarabiał na życie pracując jako blacharz.
Należał do organizatorów komunistycznej grupy działającej w Korczy. Za swoją działalność został w 1938 uwięziony, ale w 1939 prawdopodobnie uciekł z więzienia. W 1941 był jednym z założycieli Komunistycznej Partii Albanii. Wkrótce potem znalazł
się we władzach kierowanej przez komunistów Rady Naczelnej Ruchu Narodowowyzwoleńczego Albanii. W listopadzie 1943 wziął udział w nieudanych rozmowach z komendantem ELAS, greckim generałem Stefanosem Sarafisem dotyczących sformowania wspólnego bałkańskiego sztabu partyzanckiego. Po powrocie do Albanii zajął się organizowaniem jednostek partyzanckich w Korczy. W maju 1944 wybrany wiceprzewodniczącym Rady, w tym czasie awansował do stopnia generała porucznika w Armii Wyzwolenia Narodowego.
Po zakończeniu wojny stanął na czele resortu spraw wewnętrznych, organizując także służby specjalne i formacje zwalczające antykomunistyczny ruch oporu. W latach 1946–1948 pełnił funkcję wicepremiera. W 1945 zajął się przygotowywaniem pierwszych w Albanii procesów pokazowych. Był także członkiem Biura Politycznego KPA i deputowanym do parlamentu.
Był osobą ściśle związaną z kierownictwem Związku Komunistów Jugosławii i rywalem politycznym Envera Hodży. Po zerwaniu stosunków dyplomatycznych między Albanią i Jugosławią Xoxe został usunięty z resortu spraw wewnętrznych. Wkrótce po wizycie Envera Hodży w Moskwie, Xoxe został aresztowany (28 listopada 1948) w swoim domu w Tiranie. 11 maja 1949 wraz z grupą współpracowników (Kristo Themelko, Pandi Kristo, Nesti Kerenxhi) stanął przed sądem wojskowym, któremu przewodniczył Frederick Nosi. Akt oskarżenia koncentrował się na zarzucie zdrady państwa, a także czynnego wspierania projektu przejęcia kontroli nad Albanią przez Jugosławię i oddzielenia jej od Związku Sowieckiego. W czasie procesu odbywały się demonstracje w Tiranie, których uczestnicy domagali się kary śmierci dla Xoxe. Sąd 10 czerwca skazał go na karę śmierci. Jego ostatnie słowa przed egzekucją miały brzmieć "Jestem niewinny! Niech żyje Partia, Republika, Związek Radziecki i Stalin. Sądził mnie i skazał Bedri Spahiu!". Miejsce pochówku nie jest dotąd znane.
Donald Busky określił Xoxe przywódcą "frakcji proletariackiej", walczącej o dominację w partii z "grupą intelektualistów" Hodży. Enver Hodża w swoich pamiętnikach określał Xoxe mianem agenta jugosłowiańskiego; jego także obciążano odpowiedzialnością za falę terroru w latach 1944–1948. Obserwujący proces Xoxe dziennikarz radziecki i propagandzista tak określał głównego oskarżonego: "Koci Xoxe to mały człowieczek łączący w sobie brutalność wilka i tchórzostwo szakala. Z pomocą Tity zatapiał własny kraj, pomagając mu w ekonomicznej inwazji na Albanię". Po śmierci Stalina, w trakcie destalinizacji, Michaił Susłow sugerował Enverowi Hodży rehabilitację Xoxego, do czego jednak nie doszło.
Xoxe był żonaty, miał sześcioro dzieci.
Został uznany przez albański Instytut Badania Zbrodni i Skutków Komunizmu za zbrodniarza wojennego.

</doc>
<doc id="1617198" url="https://pl.wikipedia.org/wiki?curid=1617198" title="Killingworth">
Killingworth

Killingworth – miasto w Wielkiej Brytanii, w Anglii, w regionie North East England, w hrabstwie Tyne and Wear. W 2006 r. miasto to zamieszkiwało 9 251 osób.

</doc>
<doc id="1617200" url="https://pl.wikipedia.org/wiki?curid=1617200" title="Tarim">
Tarim

 
Tarim (arab. تريم) – miasto w Jemenie, położone w dolinie Hadramautu.
Historia.
Pod koniec I tysiąclecia było ważnym ośrodkiem religijnym muzułmanów. Mieściły się tu liczne szkoły koraniczne i wiele bibliotek. Gromadzili się liczni uczeni. Miasto rozkwitło w XIX wieku dzięki dogodnemu położeniu na szlaku handlowym.
Zabytki.
W mieście zbudowano 365 meczetów różnej wielkości i zróżnicowanych stylowo. Do najcenniejszych zabytków należą tu:

</doc>
<doc id="1617202" url="https://pl.wikipedia.org/wiki?curid=1617202" title="TAPVC">
TAPVC



</doc>
<doc id="1617206" url="https://pl.wikipedia.org/wiki?curid=1617206" title="Nadleśnictwo Trzebież">
Nadleśnictwo Trzebież

Nadleśnictwo Trzebież – jednostka organizacyjna Lasów Państwowych podległa Regionalnej Dyrekcji Lasów Państwowych w Szczecinie. Siedziba (od 2001 r.) nadleśnictwa znajduje się w Zalesiu.
Położenie.
Nadleśnictwo położone jest na terenach powiatu polickiego oraz gmin (od północy) Nowe Warpno, Police, Dobra Szczecińska i miast Nowe Warpno, Police, Szczecin, oraz części gminy Kołbaskowo (obręby: Bobolin, Stobno, Przylep, Ostoja oraz części obrębów Rajkowo, Będargowo i Rajnik). Powierzchnia nadleśnictwa wynosi (zgodnie z Planem Urządzania Lasu sporządzonym na lata 2017-2026) 24 887,34 ha (w tym grunty leśne 23 179,25 ha, lasy ochronne to 22 246,57 ha). Nadleśnictwo Trzebież administracyjnie podzielone jest na 12 leśnictw:
Nadleśnictwo posiada także własną szkółkę leśną w miejscowości Tanowo.
Lasy.
Lasy stanowią 33,1% powierzchni nadleśnictwa. Tworzą one kompleks leśny zwany Puszczą Wkrzańską występują tu głównie bory, a najbardziej rozpowszechnionym gatunkiem jest sosna. 
Dominującym typem siedliskowym lasu jest bór mieszany świeży – BMśw, zajmujący 48,7% powierzchni leśnych. Udział siedlisk borowych wynosi 67,5%, siedliska lasowe zajmują 26,9%, udział olsów - Ol i OlJ wynosi 5,6%.
Na terenie Nadleśnictwa Trzebież znajduje się jeden rezerwat przyrody, chroniący stanowiska lęgowe ptaków wodnych – Świdwie.

</doc>
<doc id="1617207" url="https://pl.wikipedia.org/wiki?curid=1617207" title="Oderisio di Palearia">
Oderisio di Palearia

Oderisio di Palearia (zm. 1204) – włoski benedyktyn. Zwany też Oderisio II "il Grande".
Pochodził ze szlacheckiej rodziny. Wstąpił do zakonu benedyktynów na Monte Cassino. W 1155 roku został wybrany opatem klasztoru San Giovanni in Venere w Abruzji. W 1165 rozpoczął gruntowną przebudowę kościoła klasztornego. Uzyskał nowe przywileje dla opactwa od papieża Aleksandra III w 1176 i od cesarza Henryka VI w 1195. Zmarł w bardzo zaawansowanym wieku, sprawując rządy nad opactwem przez 49 lat.
Według wielu przekazów opat Oderisio około roku 1163 został mianowany kardynałem Świętego Kościoła Rzymskiego przez papieża Aleksandra III, jednak jedynym współczesnym źródłem potwierdzającym to jest wzmianka w nekrologu opactwa na Monte Cassino. Z drugiej strony, poważnym świadectwem przemawiającym przeciwko przynależności Oderisio do Kolegium Kardynałów wydaje się dokument wystawiony 27 kwietnia 1207 przez kardynała Roffredo dell’Isola, opata Monte Cassino, który wyraźnie tytułuje się jako opat i kardynał, a zmarłego trzy lata wcześniej Oderisio określa jedynie jako opata. Również dokumenty wystawione jeszcze za jego życia tytułują go wyłącznie jako opata.
Jedynym pewnym przekazem co do bezpośrednich związków Oderisio z kurią rzymską jest inskrypcja w bazylice S. Giovanni in Venere upamiętniająca rozpoczęcie jej rozbudowy w kwietniu 1165, a więc już po jego domniemanej promocji kardynalskiej; jest on w niej tytułowany jako opat S. Giovanni in Venere i subdiakon Świętego Kościoła Rzymskiego. Być może do niego odnosi się też wzmianka w bulli Aleksandra III z 25 lipca 1168, w której wymieniony jest niejaki „Oderisio, subdiakon apostolski”, choć może tu chodzić także o późniejszego biskupa Valva Oderisio de Raiano.

</doc>
<doc id="1617208" url="https://pl.wikipedia.org/wiki?curid=1617208" title="Zatoka Ha Long">
Zatoka Ha Long



</doc>
<doc id="1617211" url="https://pl.wikipedia.org/wiki?curid=1617211" title="Bomba rurowa">
Bomba rurowa

Bomba rurowa, rurobomba – rodzaj improwizowanej bomby. 
Koncepcja bomby rurowej opiera się na wzmocnieniu działania materiału wybuchowego przez zamknięcie go w szczelnym pojemniku (najczęściej metalowej rurze, skąd nazwa), co powoduje wstępny wzrost ciśnienia gazów przed rozerwaniem. Dodatkową skuteczność wobec celów miękkich (siły żywej) dają powstające w wyniku detonacji odłamki – eksplozja przypomina rozerwanie pocisku odłamkowego lub granatu obronnego. Efektywność takiego ataku poprawia się, odpowiednio nacinając pojemnik, a czasami dla uzyskania jeszcze większej skuteczności umieszcza się w (lub na) nim także drobne twarde przedmioty, na przykład gwoździe, kulki łożyskowe lub nakrętki (podobnie jak w szrapnelach). 
Broń ta jest trudna do identyfikacji z powodu względnej łatwości jej wykonania, dużej ilości zamiennych materiałów i ich dużej dostępności, a przede wszystkim braku jednego określonego sposobu wykonania.

</doc>
<doc id="1617214" url="https://pl.wikipedia.org/wiki?curid=1617214" title="Vinh Ha Long">
Vinh Ha Long



</doc>
<doc id="1617216" url="https://pl.wikipedia.org/wiki?curid=1617216" title="W imię Jezusa">
W imię Jezusa

W imię Jezusa (wł. "Nel nome di Gesù", ang. "In Jesus Name", 1992-1994) – włoski serial animowany w Polsce wydany jedynie na płytach DVD.
Fabuła.
Serial przedstawia dzieje Apostołów, a także największych świadków wiary w pierwszych wiekach chrześcijaństwa. Ukazują naukę Apostołów, którzy głosili Dobrą Nowinę i rozpowszechniali religię.
Wersja polska.
Reżyseria: Grzegorz Pawlak
W wersji polskiej udział wzięli:

</doc>
<doc id="1617218" url="https://pl.wikipedia.org/wiki?curid=1617218" title="Park Narodowy Phong Nha-Ke Bang">
Park Narodowy Phong Nha-Ke Bang



</doc>
<doc id="1617221" url="https://pl.wikipedia.org/wiki?curid=1617221" title=".iso">
.iso



</doc>
<doc id="1617222" url="https://pl.wikipedia.org/wiki?curid=1617222" title=".cdr">
.cdr



</doc>
<doc id="1617224" url="https://pl.wikipedia.org/wiki?curid=1617224" title="Phan Xi Pang">
Phan Xi Pang



</doc>
<doc id="1617225" url="https://pl.wikipedia.org/wiki?curid=1617225" title="Siegmar Wätzlich">
Siegmar Wätzlich

Siegmar Wätzlich (ur. 16 listopada 1947 w Rammenau, zm. 18 kwietnia 2019) – niemiecki piłkarz grający na pozycji lewego obrońcy.
Kariera klubowa.
Wätzlich urodził się w mieście Rammenau. Karierę piłkarską rozpoczął w tamtejszym klubie SG Rammenau, a następnie odszedł do Dynama Drezno i w jego barwach zadebiutował w sezonie 1967/1968 w rozgrywkach pierwszej ligi NRD. Swoje pierwsze sukcesy z Dynamem zaczął osiągać w latach 70. W sezonie 1970/1971 wywalczył z nim pierwsze w karierze mistrzostwo kraju oraz zdobył Puchar NRD (2–1 w finale z Dynamem Berlin). W sezonie 1972/1973 po raz drugi został mistrzem Niemieckiej Republiki Demkratycznej i był to ostatni sukces w karierze klubowej Siegmara. W 1975 roku zakończył on piłkarską karierę z powodu kontuzji stawu kolanowego, a w barwach Dynama rozegrał 139 ligowych meczów i zdobył w nich 10 goli.
Kariera reprezentacyjna.
W reprezentacji Niemieckiej Republiki Demokratycznej Siegmar Wätzlich zadebiutował 7 października 1972 roku w wygranym 5–0 spotkaniu przeciwko Finlandii. W 1972 roku był członkiem olimpijskiej reprezentacji NRD, która podczas XX Letnich Igrzysk Olimpijskich w Monachium wywalczyła brązowy medal. W 1974 roku został powołany przez selekcjonera Georga Buschnera do kadry na mistrzostwa świata w RFN, jedyny mundial, w którym uczestniczyła reprezentacja NRD. Tam wystąpił w czterech meczach swojej drużyny: przeciwko Australii (2–0), Chile (1–1), RFN (1–0) i Brazylii (0–1). Ostatni mecz w reprezentacji narodowej rozegrał w czerwcu 1975 roku przeciwko Islandii (1–2). Łącznie rozegrał w niej 24 mecze.

</doc>
<doc id="1617227" url="https://pl.wikipedia.org/wiki?curid=1617227" title="Siegmar Waetzlich">
Siegmar Waetzlich



</doc>
<doc id="1617228" url="https://pl.wikipedia.org/wiki?curid=1617228" title="Mikałaj Kaszeuski">
Mikałaj Kaszeuski

Mikałaj Kaszeuski (biał. Мікалай Кашэўскі, ros. Николай Николаевич Кашевский, "Nikołaj Nikołajewicz Kasziewski"; ur. 5 października 1980 w Żodzinie) – białoruski piłkarz, grający na pozycji pomocnika, reprezentant Białorusi.
Kariera piłkarska.
Kariera klubowa.
Jest wychowankiem Tarpeda Żodzino, w którym w 1998 rozpoczął karierę piłkarską. Po tym jak klub awansował z drugiej ligi do pierwszej został zaproszony do klubu Akadem-Sławija Mińsk, w której występowali młode utalentowane piłkarze. Potem występował w FK Daryda, która awansowała do Wyższej ligi. W 2002 przeniósł się do Lakamatyu Mińsk. W następnym roku przeszedł do ukraińskiego Metałurha Zaporoże, ale nie zatrzymał się długo w nim i następne trzy sezony bronił barw Krywbasa Krzywy Róg. W 2006 powrócił do Metałurha Zaporoże. Od 2008 występował w Illicziwcu Mariupol. W czerwcu 2010 przeszedł do Tawrii Symferopol. W końcu listopada 2010 za obopólną zgodą kontrakt został anulowany.
Kariera reprezentacyjna.
Od 2006 jest zawodnikiem reprezentacji Białorusi.

</doc>
<doc id="1617229" url="https://pl.wikipedia.org/wiki?curid=1617229" title="Nikołaj Kasziewski">
Nikołaj Kasziewski



</doc>
<doc id="1617230" url="https://pl.wikipedia.org/wiki?curid=1617230" title="Tarpieda Mińsk">
Tarpieda Mińsk

Tarpieda Mińsk (biał. ФК «Тарпеда» Мінск) – białoruski klub piłkarski z siedzibą w Mińsku, grający w Pierszaja liha.
Historia.
Chronologia nazw:
Drużyna piłkarska została założona w 1947 jako Tarpieda Mińsk. W latach 1947—1991 występował w Wyższej lidze Białoruskiej SRR, niejednokrotnie zdobywając różne tytuły.
W 1992 klub debiutował w pierwszych niepodległych mistrzostwach Białorusi w Wyszejszej lidze. W 1998 zmienił nazwę na Tarpieda-MAZ Mińsk, a w 2003 roku na Tarpieda-SKA Mińsk. W 2004 klub zajął 6 miejsce w Wyszejszej lidze, ale z powodów finansowych spadł do II ligi. W 2005 klub zdobył mistrzostwo II ligi, ale potem został rozformowany. W 2006 na bazie klubu została utworzona szkółka piłkarska (SDJuSzOR Tarpieda-MAZ Mińsk). W 2007 klub został odrodzony pod nazwą Tarpieda-MAZ Mińsk i startował w mistrzostwach amatorskich miasta Mińska. Od 2009 nazywa się Tarpieda Mińsk. W sierpniu 2019 z powodów finansowych klub wycofał się z rozgrywek.

</doc>
<doc id="1617231" url="https://pl.wikipedia.org/wiki?curid=1617231" title="Marynarka Wojenna Stanów Zjednoczonych">
Marynarka Wojenna Stanów Zjednoczonych



</doc>
<doc id="1617234" url="https://pl.wikipedia.org/wiki?curid=1617234" title="Groch z kapustą">
Groch z kapustą



</doc>
<doc id="1617236" url="https://pl.wikipedia.org/wiki?curid=1617236" title="Alaksiej Skwierniuk">
Alaksiej Skwierniuk

Alaksiej Skwierniuk (biał. Аляксей Сквернюк, ros. Алексей Сквернюк, "Aleksiej Skwierniuk"; ur. 13 października 1985 w Mińsku) – białoruski piłkarz, grający na pozycji pomocnika, reprezentant Białorusi.
Jego atrybuty fizyczne to 171 cm i 64 kg. W reprezentacji Białorusi wystąpił 7 razy.

</doc>
<doc id="1617237" url="https://pl.wikipedia.org/wiki?curid=1617237" title="Bac Giang">
Bac Giang



</doc>
<doc id="1617238" url="https://pl.wikipedia.org/wiki?curid=1617238" title="Aleksiej Skwierniuk">
Aleksiej Skwierniuk



</doc>
<doc id="1617240" url="https://pl.wikipedia.org/wiki?curid=1617240" title="Prowincja Bac Giang">
Prowincja Bac Giang



</doc>
<doc id="1617241" url="https://pl.wikipedia.org/wiki?curid=1617241" title="Whitley Bay">
Whitley Bay

Whitley Bay – miasto portowe w północno-wschodniej Anglii, w hrabstwie Tyne and Wear, część aglomeracji Tyneside. W 2001 r. miasto to zamieszkiwało 35 000 osób.
W tym mieście ma swą siedzibę klub piłkarski Whitley Bay F.C., hokeju na lodzie - Whitley Warriors, rugby - Whitley Bay Rockcliff RFC.

</doc>
<doc id="1617242" url="https://pl.wikipedia.org/wiki?curid=1617242" title="Gunter von Schwarzburg (rycerz zakonu krzyżackiego)">
Gunter von Schwarzburg (rycerz zakonu krzyżackiego)

Gunter von Schwarzburg, także Guntherus de Schwarzburch, Swarczburg (ur. ?, zm. 22 stycznia 1311) – komtur grudziądzki w latach 1291-1298, komtur ziemi chełmińskiej w latach 1299-1309. 
Życiorys.
Gunter wywodził się rodu hrabiów Schwarzburg osiadłych w Turyngii.
Był synem Henryka von Schwarzburg-Blankenburga oraz Zofii córki księcia halickiego Daniela Halickiego. Poprzez matkę skoligacony był z rodem Rurykowiczów oraz Piastów. Był starszym bratem Zygharda von Schwarzburga oraz stryjem Guntera von Schwarzburga Młodszego.
Gunter von Schwarzburg wstąpił do zakonu krzyżackiego przed rokiem 1277 i związany był z baliwatem turyngeńskim. Do Prus przybył na początku lat osiemdziesiątych XIII wieku. Gunter początkowo nie był związany z żadnym konwentem. Swoją karierę związał z bezpośrednim otoczeniem kolejnych mistrzów krajowych Konrada von Thierberga Młodszego oraz Meinharda von Querfurta. W roku 1291 objął stanowisko komtura Grudziądza, które opuścił w 1298. Następnie objął urząd komtura ziemi chełmińskiej, który pełnił do roku 1309. Przyjmuje się, że Gunter von Schwarzburg zmarł 22 stycznia 1311 roku. 
Gunter von Schwarzburg był jedną z wyróżniających się postaci zakonu krzyżackiego na przełomie XIII i XIV wieku. Wraz z Konradem Sackiem otwarcie występował przeciwko polityce wielkiego mistrza Gotfryda von Hohenlohe wobec prowincji pruskiej. W listopadzie 1308 stanął na czele wyprawy mającej ochronić Gdańsk przed atakiem wojsk brandenburskich. Wojska krzyżackie zdobyły Gdańsk i w nocy z 12 na 13 listopada zgotowały załodze oraz mieszkańcom miasta krwawą rzeź. Opanowanie Gdańska przez wojska krzyżackie było początkiem ekspansji zakonu na ziemie Pomorza Gdańskiego.
W kulturze.
Jest jedną z postaci w pierwszych częściach cyklu pisarki Elżbiety Cherezińskiej „Odrodzone królestwo” obok swojego brata Zygharda. 

</doc>
<doc id="1617247" url="https://pl.wikipedia.org/wiki?curid=1617247" title="Sébastien Bassong">
Sébastien Bassong

Sébastien Bassong Nguena (ur. 9 lipca 1986 w Paryżu) – kameruński piłkarz pochodzenia francuskiego występujący na pozycji obrońcy.
Kariera klubowa.
W latach 1997–1998 Bassong grał w szkółce piłkarskiej INF Clairefontaine. W roku 2003 zaczął występować w drużynie juniorów klubu FC Metz. Do pierwszej drużyny włączony został przed sezonem 2005/2006. W drużynie tej zadebiutował 20 sierpnia 2005 roku w bezbramkowo zremisowanym pojedynku z RC Strasbourg. W swoim pierwszym sezonie w FC Metz Francuz był podstawowym zawodnikiem i wystąpił w 23 ligowych spotkaniach, jego drużyna spadła jednak do Ligue 2. 18 maja 2007 roku w przegranym 2:1 spotkaniu z RC Strasbourg Bassong zdobył swoją pierwszą bramkę, zaś cały sezon 2006/2007 zakończył z 37 występami. Ponadto wraz ze swoim klubem świętował awans do Ligue 1. W ostatnim swoim sezonie spędzonym we Francji wystąpił w 19 spotkaniach, zaś w lipcu 2008 roku przeszedł do angielskiego Newcastle United.
W nowej drużynie zadebiutował 26 sierpnia w wygranym 3:2 meczu Pucharu Ligi z Coventry City. W Premier League swój pierwszy występ zaliczył natomiast 30 sierpnia w spotkaniu z Arsenalem Londyn przegranym przez jego drużynę 3:0. W Newcastle United Bassong był jednym z podstawowych zawodników i sezon 2008/2009 zakończył z 30 ligowymi występami. Jego zespół spadł jednak z Premier League.
6 sierpnia 2009 roku przeszedł do Tottenhamem Hotspur. Zadebiutował tam 16 sierpnia w ligowym meczu z Liverpoolem. Tottenham wygrał 2:1 a on zdobył jedną z bramek.
31 stycznia 2012 roku został wypożyczony do końca sezonu do Wolverhampton Wanderers.
21 sierpnia 2012 podpisał trzyletni kontrakt z Norwich City. W sezonie 2012/13 został wybrany graczem roku w klubie.
Kariera reprezentacyjna.
Bassong rozegrał 2 mecze dla reprezentacji Francji do lat 21. Ostatecznie zdecydował się jednak na grę dla reprezentacji Kamerunu. Zadebiutował w niej 12 sierpnia 2009 roku w zwycięskim 2:0 meczu z Austrią.

</doc>
<doc id="1617249" url="https://pl.wikipedia.org/wiki?curid=1617249" title="Ihar Stasiewicz">
Ihar Stasiewicz

Ihar Stasiewicz (biał. Ігар Стасевіч, ros. Игорь Стасевич, "Igor Stasiewicz"; ur. 21 października 1985 w Borysowie) – białoruski piłkarz grający na pozycji pomocnika, reprezentant Białorusi. Od 2016 występuje w BATE Borysów.

</doc>
<doc id="1617252" url="https://pl.wikipedia.org/wiki?curid=1617252" title="Igor Stasiewicz">
Igor Stasiewicz



</doc>
<doc id="1617253" url="https://pl.wikipedia.org/wiki?curid=1617253" title="The Best Film... Ever!">
The Best Film... Ever!

The Best Film... Ever! – jest to 13. pozycja z cyklu "The Best... Ever!". Składanka zawiera najlepszą muzykę filmową.
Album w Polsce uzyskał status podwójnej platynowej płyty.

</doc>
<doc id="1617255" url="https://pl.wikipedia.org/wiki?curid=1617255" title="Parafia Matki Bożej Częstochowskiej w Jastrzębiu Zdroju">
Parafia Matki Bożej Częstochowskiej w Jastrzębiu Zdroju



</doc>
