<doc id="1630769" url="https://pl.wikipedia.org/wiki?curid=1630769" title="Paul Spiecker">
Paul Spiecker

Paul Spiecker (ur. 29 marca 1905, zm. 23 maja 1950) – zbrodniarz nazistowski, esesman, członek załogi niemieckiego obozu koncentracyjnego Flossenbürg.
Członek załogi obozu Flossenbürg od 1940 do 1944. Miał na sumienia liczne morderstwa więźniów (w tym Żydów) popełnione podczas służby wartowniczej. Maltretował również więźniów na inne sposoby. 27 lutego 1948 wschodnioniemiecki sąd w Magdeburgu skazał Spieckera za wyżej wymienione zbrodnie na karę śmierci. Po serii apelacji i rozpraw rewizyjnych wyrok zatwierdził 5 maja 1950 sąd wyższej instancji z siedzibą w Halle. Paul Spiecker został stracony 23 maja 1950.

</doc>
<doc id="1630772" url="https://pl.wikipedia.org/wiki?curid=1630772" title="Corry Vreeken">
Corry Vreeken

Corry Vreeken, właściwie Maria Cornelia Vreeken (z domu Bouwman, ur. 22 grudnia 1928) – holenderska szachistka.
Kariera szachowa.
W latach 60. i 70. XX wieku należała do ścisłej czołówki holenderskich szachistek. Wielokrotnie startowała w finałach indywidualnych mistrzostw Holandii, pięciokrotnie (1960, 1962, 1964, 1966, 1970) zdobywając złote medale. Pomiędzy 1963 a 1982 r. siedmiokrotnie reprezentowała swój kraj na szachowej olimpiadzie (w tym 5 razy na najtrudniejszej I szachownicy).
Dwukrotnie startowała w turniejach międzystrefowych (eliminacjach mistrzostw świata): w 1971 r. w Ochrydzie zajęła XIV, natomiast w 1976 r. w Rozendaal – X miejsce.
W 1962 r. zwyciężyła w Emmen, w 1967 zajęła II m. w. Beverwijk, w 1968 r. w Beverwijk podzieliła I-III m., natomiast w 1979 r. zajęła II m. w Hyeres. W 1980 r. zwyciężyła w kołowym turnieju w Biel/Bienne (z bardzo dobrym wynikiem 10 pkt w 11 partiach, wyprzedzając m.in. Giselę Fischdick i Ninę Høiberg), a w następnym roku w kolejnym turnieju rozegranym w tym mieście zajęła III miejsce (za Nieves Garcią Vicente i Else Thygesen).
W 1968 r. otrzymała tytuł mistrzyni międzynarodowej, natomiast w 1987 r. Międzynarodowa Federacja Szachowa przyznała jej honorowy tytuł arcymistrzyni, za wyniki osiągnięte w przeszłości.

</doc>
<doc id="1630774" url="https://pl.wikipedia.org/wiki?curid=1630774" title="Górna Szwabia">
Górna Szwabia

Górna Szwabia (niem. "Oberschwaben" lub "Schwäbisches Oberland") – kraina historyczna i etniczna w dzisiejszych południowych Niemczech. Obejmuje tereny pomiędzy Jurą Szwabską, górnym Dunajem, Jeziorem Bodeńskim, regionem Allgäu i doliną rzeki Iller. Była znaczącym terenem Księstwa Szwabii, państwa istniejącego od X do XIII wieku na terenie obecnych południowych Niemiec, Szwajcarii, francuskiej Burgundii i Alzacji.

</doc>
<doc id="1630776" url="https://pl.wikipedia.org/wiki?curid=1630776" title="Szkoła Austriacka">
Szkoła Austriacka



</doc>
<doc id="1630778" url="https://pl.wikipedia.org/wiki?curid=1630778" title="44. ceremonia wręczenia nagród Brytyjskiej Akademii Filmowej">
44. ceremonia wręczenia nagród Brytyjskiej Akademii Filmowej

44. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (po 5) otrzymały filmy "Chłopcy z ferajny" i "Cinema Paradiso".
Nominacje.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1630784" url="https://pl.wikipedia.org/wiki?curid=1630784" title="Following">
Following



</doc>
<doc id="1630787" url="https://pl.wikipedia.org/wiki?curid=1630787" title="Rodrigo Avila">
Rodrigo Avila



</doc>
<doc id="1630789" url="https://pl.wikipedia.org/wiki?curid=1630789" title="U-1061">
U-1061

U-1061 – niemiecki okręt podwodny (U-Boot) typu "VII F" z okresu II wojny światowej. Okręt wszedł do służby w 1943.
Historia.
14 maja 1943 nalot amerykańskich bombowców na stocznię produkujące U-Booty doprowadził do uszkodzenia budowanego okrętu (bomba trafiła w kiosk), ale udało się go wyremontować.
Podczas służby okręt odbył 33 rejsy, z czego 5 stanowiły patrole bojowe. Brak bliższych informacji o ich charakterze, można przypuszczać, że miały one na celu transport wyposażenia między bazami w Niemczech i Norwegii. 30 października 1944 zaatakowały go samoloty: Vickers Wellington z kanadyjskiego 22. Dywizjonu (wyposażony w reflektor Leigha) oraz B-24 Liberator z 407. Dywizjonu i ciężko uszkodziły, zdołał jednak dopłynąć do portu w Måløy (Norwegia). Wyremontowany, odbył jeszcze kilka rejsów pomiędzy portami norweskimi.
Poddany Aliantom w maju 1945 Bergen (Norwegia), przebazowany do Loch Ryan (Szkocja); zatopiony ogniem artyleryjskim 1 grudnia 1945 w ramach operacji Deadlight.
Przebieg służby.
25.08.1943 – 31.12.1943 – 5. Flotylla (szkolenie)
01.01.1944 – 01.03.1944 – 12. Flotylla (okręt bojowy)
01.03.1944 – 30.04.1944 – 5. Flotylla (szkolenie)
01.05.1944 – 31.10.1944 – 12. Flotylla (okręt bojowy)
01.11.1944 – 08.05.1945 – 5. Flotylla (szkolenie)
Dowódcy:
25.08.1943 – 19.03.1945 – Oblt. Otto Hinrichs
20.03.1945 – 08.05.1945 – Oblt. Walter Jäger

</doc>
<doc id="1630790" url="https://pl.wikipedia.org/wiki?curid=1630790" title="Commando Squad">
Commando Squad

Commando Squad to amerykański film fabularny z 1987 roku, wyreżyserowany przez Freda Olena Raya. Jest to niskobudżetowy projekt niezależny. W Polsce w latach dziewięćdziesiątych film dystrybuowany był przez Imperial Entertainment pod tytułem Oddział Commando; lektorem był Marek Gajewski.
Fabuła.
Agent federalny Morgan Denny zostaje renegatem i wikła się w dilerkę narkotyków na terenie Meksyku. Misja zniweczenia jego pracy kończy się dla komandosa Clinta Jensena klęską, gdy zostaje on schwytany i jest poddany brutalnym torturom. Z planem odbicia żołnierza oraz powstrzymania przemytniczego interesu Denny’ego rusza do Meksyku była partnerka Jensena, policjantka wydziału narkotykowego Kat Withers.
Realizacja filmu i wydanie filmu.
Film, jako produkcja klasy „B”, produkowany był niskim budżetem. Zdjęcia ruszyły wrześniem 1986 w Kalifornii. Za lokacje zdjęciowe posłużyły: Bronson Caves w parku miejskim Griffith Park, elektrownia Castaic Power Plant nad jeziorem Castaic, Vasquez Rocks Natural Area Park, miejscowość Santa Clarita oraz ranczo filmowe Paramount Ranch w paśmie górskim Santa Monica. W ostatniej lokacji nagrano sceny rozgrywające się w fikcyjnej meksykańskiej wiosce barona narkotykowego.
Organizacja Motion Picture Association of America (MPAA) przyznała filmowi kategorię wiekową „R” ("restricted"; osoby poniżej 17. roku życia mogą oglądać film jedynie z rodzicem lub pełnoletnim opiekunem). Premiera filmu w USA miała miejsce w czerwcu 1987 roku, kiedy to "Commando Squad" wydało Trans World Entertainment (TWE). W wielu regionach świata, w tym w Polsce, projekt opublikowany został na rynku video.

</doc>
<doc id="1630791" url="https://pl.wikipedia.org/wiki?curid=1630791" title="Stanisław Łętowski">
Stanisław Łętowski

 

</doc>
<doc id="1630793" url="https://pl.wikipedia.org/wiki?curid=1630793" title="Hans Ulrich">
Hans Ulrich

Hans Ulrich (ur. 1908, zm. ?) − zbrodniarz nazistowski, dyrektor fabryk Deutsche Ausrüstungswerke w niemieckich obozach koncentracyjnych Buchenwald i Dachau oraz SS-Obersturmführer.
Członek NSDAP od 1930, SS od 1932 i Waffen-SS od 1940. W 1933 rozpoczął służbę w Dachau, początkowo kierując obozową masarnią. Następnie pracował dla DAW (Deutsche Ausrüstungswerke, pol. Niemieckie Zakłady Ekwipunku). W kwietniu 1943 został kierownikiem fabryki DAW w Dachau, następnie został przeniesiony na identyczne stanowisko do Buchenwaldu. W Dachau w skład zakładów wchodziły między innymi warsztaty stolarskie i ślusarskie oraz różnego rodzaju fabryki. Pracowali tam więźniowie wielu narodowości (w tym Polacy, Rosjanie, Włosi i Francuzi) w liczbie około ośmiuset. Ulrich nadzorował przekazywanie karnych raportów na ich temat, za co więźniowie skazywani byli na dotkliwe kary. Oprócz tego nie robił nic, by chronić więźniów podczas alianckich nalotów. Bił więźniów, którzy jego zdaniem pracowali zbyt wolno lub niedokładnie. Czynił to szczególnie w stanie upojenia alkoholowego.
W procesie członków załogi Dachau (US vs. Hans Ulrich i inni) (drugim oskarżonym był Otto Merkle), który miał miejsce w dniach 12–22 listopada 1946 przed amerykańskim Trybunałem Wojskowym w Dachau Ulrich skazany został na 20 lat pozbawienia wolności.

</doc>
<doc id="1630794" url="https://pl.wikipedia.org/wiki?curid=1630794" title="Lista odcinków serialu 1000 złych uczynków">
Lista odcinków serialu 1000 złych uczynków

Opis odcinków serialu animowanego 1000 złych uczynków.

</doc>
<doc id="1630796" url="https://pl.wikipedia.org/wiki?curid=1630796" title="Brick Lane (film)">
Brick Lane (film)

Brick Lane – brytyjski dramat filmowy z 2007 roku w reżyserii Sary Gavron. Scenariusz do filmu został oparty na motywach powieści Moniki Ali. W rolach głównych aktorzy indyjscy: Tannishtha Chatterjee z Bengalu i Satish Kaushik. Akcja filmu rozgrywa się w Londynie, na tytułowej ulicy Brick Lane, w miejscu zamieszkania muzułmańskich emigrantów z Bangladeszu. Film opowiada historię kobiety, która jako nastolatka poślubiona starszemu mężczyźnie musiała opuścić wieś w Bangladeszu i przyjechać do Londynu. Do dziś nie może się odnaleźć w Anglii rozdarta między małżeństwem, macierzyństwem a wspomnieniami z dzieciństwa i więzią z siostrą pozostawioną w Bangladeszu. Jej los zmienia rozpoczęcie pracy zarobkowej i spotkanie z młodym radykalizującym się po zamachu na World Trade Center muzułmaninem.
Fabuła.
Historia rozpoczyna się na malowniczym polu ryżowym niedaleko bangladeskiej wsi, gdzie nastolatki Nazneen (Tannishtha Chatterjee) i jej młodsza siostra Hasina (Zafreen) przeżywają najpiękniejszy okres swojego życia. Akompaniuje im przy tym przepiękna muzyka Jocelyna Pooka i bardzo ironiczne słowa znanej wszystkim bengalskim dziewczynkom: "Huśtaj się malutka na swej huśtaweczce/ Uczesz swe piękne włosy/ Pan młody niebawem przybędzie/ I zabierze cię stąd na zawsze."
Matka tych dziewczynek żyła w przekonaniu, że należy poddać się Bogu i cierpliwie czekać na Jego decyzję. Przekazała ona swoim córkom jeszcze inne prawdy życiowe, które już jako młode kobiety miały po latach zweryfikować i odrzucić: istotą życia kobiety nie musi być cierpienie. Bierne czekanie nie przynosi szczęścia, należy brać los we własne ręce, podejmować decyzje i nie czekać, co Bóg ześle. Sama jednak tego nie wytrzymuje.
Mija kilkanaście lat, Nazneen młodo wydana za starszego Bengalczyka Chanu (Satish Kaushik) mieszka teraz w Londynie. Widzimy ją przesiadującą całymi dniami w domu, wyglądającą przez okno, sprzątającą, gotującą i wychodzącą tylko, gdy trzeba zrobić zakupy. Mąż jej jest wykształconym człowiekiem i nigdy nie podniósł na nią ręki; zanudza ją natomiast nieustannymi przemyśleniami, opowieściami o swoich planach, które nigdy nie miały doczekać się realizacji. Nazneen przez lata nie ma pracy, a jej jedyny kontakt ze światem zewnętrznym to herbata z sąsiadkami i listy pisane z siostrą. To w nich siostry opisują wszystkie swoje radości i cierpienia, nieustannie biegną przed siebie, kochają i znajdują swoje ukojenie.
Przez kilkanaście lat Nazneen prowadzi dom i wychowuje dzieci robiąc to, czego od niej oczekuje mąż i tradycja. W końcu nadchodzi dzień, który zaburza tą nudną rutynę dnia: w jej życiu pojawia się Karim (Christopher Simpson), młody chłopak, przejęty ideą zbawiania świata, chcący scementować islamską społeczność Brick Lane. Za sprawą Karima Nazneen staje się osobą świadomą swojej przynależności społecznej i urzeczywistnienia swoich marzeń, spełnia się jako krawcowa i zaczyna kochać. Dociera do niej, że ma wybór – i wybiera takie życie, jakie sama uznaje za najlepsze...

</doc>
<doc id="1630798" url="https://pl.wikipedia.org/wiki?curid=1630798" title="Sabina Spielrein">
Sabina Spielrein

Sabina Spielrein (ros. Сабина Нафтуловна Шпилрейн, Sabina Naftulowna Szpilrein, ur. 7 listopada 1885 w Rostowie nad Donem, zm. 11/12 sierpnia 1942 tamże) – rosyjska lekarka, psychiatra, psychoanalityczka.
Życiorys.
Urodziła się 7 listopada 1885 r. w Rostowie nad Donem jako najstarsze dziecko Naftula Szpilreina, który dorobił się na handlu nawozami i środkami ochrony roślin, i stomatolożki Ewy Lublińskiej, córki rabina z Jekaterynosławia. Naftul Aronowicz pochodził z Warszawy; po przeniesieniu się do Rostowa zmienił imię i patronimik na Nikołaj Arkadiejewicz. Braćmi Sabiny byli Isaak, Jan i Emil, którzy zostali zesłani do gułagu i zamordowani podczas stalinowskich czystek.
Wychowywała się pod presją konieczności osiągania doskonałych wyników w nauce, opanowywania gry na instrumentach i kolejnych języków obcych. Z tego powodu jako sześciolatka znała języki niemiecki, łacinę i francuski, uczyła się gry na fortepianie i śpiewu. Między piątym i ósmym rokiem życia uczyła się w Warszawie. Ukończyła szkołę z wyróżnieniem, szczególnie wyróżniając się z przedmiotów ścisłych. Planowała wtedy studia medyczne.
Jej ojciec był niestabilny emocjonalnie, często stosował wobec rodziny przemoc, a jednocześnie groził samobójstwem, gdyż nie czuł się dość mocno kochany przez dzieci. Natomiast jej matka była nadopiekuńcza i nadmiernie uzależniająca, a także uzależniona od zakupów, których dokonywała ponad stan, ukrywając potem długi przed agresywnym mężem. Spielrein często była bita przez ojca, który stosował bicie jako karę za niewłaściwe zachowanie. Jako nastolatka zaczęła utożsamiać upokorzenie i ból fizyczny z przyjemnością seksualną. Również na widok bitych braci czuła podniecenie seksualne i lęk przed śmiercią. Pod wpływem opisanych traumatycznych przeżyć rozwinęły się u niej epizody lęku, koszmary nocne i przywidzenia, słyszała także głosy wypowiadające przykre dla niej treści.
Z powodu napadu paniki w 1904 roku została przyjęta do kliniki Burghölzli, uznawanej wtedy za najbardziej innowacyjną placówkę psychiatryczną w Europie. Tam też została poddana psychoterapii przez Carla Gustava Junga, w wyniku której jej samopoczucie znacząco się poprawiło. W efekcie Spielrein zaczęła asystować Jungowi i innym lekarzom w projektach badawczych, zaczęła też czytać publikacje naukowe i korespondować z asystentkami rosyjskich psychiatrów. Według Petera Loewenberga, historyka psychoanalizy i biografa Spielrein, jej relacje z Jungiem przekroczyły akceptowane ramy relacji lekarz–pacjent i było to powodem zakończenia współpracy Junga z jego przełożonym, Eugenem Bleulerem. Z kolei według nowszych badań Lothane’a związek Spielrein i Junga, chociaż intymny, nie przyjął charakteru erotycznego.
Pod wpływem Junga Spielrein zaczęła studia medyczne, które ukończyła w 1911 r. na Uniwersytecie Zuryskim i w tym samym roku jako pierwsza kobieta obroniła doktorat w dziedzinie psychiatrii na podstawie pracy o przypadku schizofrenii. W październiku 1911 r. osiadła w Wiedniu. Zaraz też przystąpiła do kierowanego przez Sigmunda Freuda Wiedeńskiego Towarzystwa Psychoanalitycznego, w którym prowadziła wykłady m.in. na temat destrukcji i popędu śmierci, które to poglądy Freud wpierw odrzucił, a w 1920 r. uznał za własne. Jung w tym czasie wspierał Spielrein, zapewniając o poparciu dla jej badań i koncepcji, a równocześnie korespondował z Freudem, dezawuując jej dorobek i jednocześnie wykorzystując jej koncepcje i badania. W tym okresie publikowała również liczne artykuły, m.in. w pionierskiej dziedzinie rozwoju noworodka (1913), a uważana długo za pionierkę w tej dziedzinie Anna Freud wydawała swoje prace dopiero dziewięć lat później.
W marcu 1912 r. wyjechała do Berlina i w tym samym roku poślubiła rosyjskiego psychiatrę Pawła Szeftela, z którym miała córkę Irmę Renatę (1912). Od 1915 r. była w separacji z mężem. W następnych latach mieszkała i pracowała również w Monachium, Lozannie i Genewie. W Berlinie należała do Stowarzyszenia Psychoanalitycznego, w Genewie organizowała Towarzystwo Psychonalityczne i była profesorem psychoanalizy w Instytucie Rosseau. W Genewie dodatkowo publikowała wspólnie z Charlesem Ballym i Jeanem Piagetem. W 1923 r. powróciła do Związku Radzieckiego i zamieszkała w Moskwie, gdzie pracowała z Wierą Szmidt, Lwem Wygotskim i Aleksandrem Łuriją i otrzymała katedrę na moskiewskim uniwersytecie oraz kierownictwo kliniki psychoanalizy dziecięcej, odgrywając kluczową rolę w przeniesieniu psychoanalizy do tego kraju.
Trzy lata później przeniosła się do rodzinnego Rostowa, gdzie do 1933 r. pracowała w Państwowym Instytucie Psychoanalitycznym. Tam też zeszła się z mężem i urodziła drugą córkę Ewę (1926). Ponieważ psychoanaliza nie poddawała się ideologii bolszewickiej, radziecki rząd od 1929 r. wprowadzał szykany i ograniczenia do działalności psychoanalityków, ostatecznie likwidując m.in. Towarzystwo Psychoanalityczne w Moskwie. W 1936 r. Spielrein otrzymała zakaz wykonywania zawodu, jednak kontynuowała pracę prywatnie w tajemnicy.
Zginęła wraz z córkami 11/12 sierpnia 1942 r. w rostowskiej synagodze z rąk nazistów, rozstrzelana podczas masowej akcji likwidacyjnej rostowskich Żydów.
Jej dorobek został ponownie odkryty w latach 70.
W 2011 powstał film "Niebezpieczna metoda", którego fabuła została oparta na relacji Sabiny Spielrein i Carla Gustava Junga.

</doc>
<doc id="1630799" url="https://pl.wikipedia.org/wiki?curid=1630799" title="Stefan I Nemanja">
Stefan I Nemanja



</doc>
<doc id="1630800" url="https://pl.wikipedia.org/wiki?curid=1630800" title="Vauxhall Insignia">
Vauxhall Insignia



</doc>
<doc id="1630804" url="https://pl.wikipedia.org/wiki?curid=1630804" title="Adhemar Canavesi">
Adhemar Canavesi

Adhemar Canavesi (niekiedy Canavessi) (ur. 18 sierpnia 1903, zm. 14 listopada 1984) – piłkarz urugwajski grający na pozycji obrońcy.
Jako piłkarz klubu CA Bella Vista wziął udział w turnieju Copa América 1927, gdzie Urugwaj został wicemistrzem Ameryki Południowej. Canavesi zagrał w dwóch meczach – z Peru i Argentyną. Na 5 minut przed końcem meczu z Argentyną strzelił bramkę samobójczą, która zadecydowała o tym, że to właśnie Argentyna zdobyła mistrzostwo kontynentu.
Wziął udział w Igrzyskach Olimpijskich w 1928 roku, gdzie Urugwaj zdobył złoty medal. Canavesi zagrał tylko w jednym meczu – w półfinałowym spotkaniu z Włochami. Miał również wystąpić z Argentyną, jednak zrezygnował, uważając, że przyniosłoby to pecha jego drużynie. Zawsze, gdy Canavesi był w składzie Urugwaju, jego zespół przegrywał z Argentyną.
Później Canavesi grał w barwach klubu CA Peñarol, z którym w 1932 roku zdobył mistrzostwo Urugwaju, a w 1933 roku wicemistrzostwo Urugwaju.
Od 14 lipca 1925 roku do 7 czerwca 1928 roku Canavesi rozegrał w reprezentacji Urugwaju 9 meczów.

</doc>
<doc id="1630805" url="https://pl.wikipedia.org/wiki?curid=1630805" title="Adhemar Canavessi">
Adhemar Canavessi



</doc>
<doc id="1630806" url="https://pl.wikipedia.org/wiki?curid=1630806" title="Cathedral City (Kalifornia)">
Cathedral City (Kalifornia)

Cathedral City – miasto w Stanach Zjednoczonych położone we północnej części hrabstwa Riverside w Kalifornii. Liczba mieszkańców 42 647 (2000). W 2006 szacuje się, że miasto zamieszkiwało 48 000 osób.
Położenie.
Cathedral City znajduje się w pustynnej, sztucznie nawadnianej Dolinie Coachella ok. 100 km na wschód od stolicy hrabstwa, miasta Riverside.
Historia.
Nazwa miasta wywodzi się od pobliskiego Cathedral Canyon odkrytego w 1850 roku, osadnictwo na terenie miasta rozpoczęło się w latach 20. XX-wieku. Prawa miejskie Cathedral City posiada od 1981 roku. W ostatnim dwudziestoleciu nastąpił szybki rozwój miasta, liczba ludności zwiększyła się kilkukrotnie.
Na cmentarzu Desert Memorial Park znajduje się grób Franka Sinatry.

</doc>
<doc id="1630812" url="https://pl.wikipedia.org/wiki?curid=1630812" title="Kryzys gospodarczy">
Kryzys gospodarczy

Kryzys gospodarczy (także: "krach gospodarczy", "recesja gospodarcza", "załamanie gospodarcze", "zapaść gospodarcza", "depresja gospodarcza", "spowolnienie gospodarcze") – zjawisko ekonomiczne w gospodarce.
Przyczyn kryzysu upatruje się zależnie od wyznawanej szkoły (zwykle albo-albo):
Przeciwieństwem kryzysu gospodarczego jest wzrost gospodarczy. W odróżnieniu od recesji kryzys to przede wszystkim zjawisko generujące skutki jakościowe, a więc takie, które trwale zmieniają reguły funkcjonowania gospodarki.
Objawy kryzysu.
W czasie trwania kryzysu dochodzi do upadłości wielu przedsiębiorstw, w wyniku czego następują zwolnienia grupowe, utrata miejsc pracy i redukcja etatów.
Ogólnie kryzys objawia się nagłym pogorszeniem stanu gospodarki.
Pierwszym sygnałem nadchodzącego kryzysu są spadki indeksów giełdowych lub krach giełdowy przeradzający się w długoterminową bessę. Jeszcze wcześniej można to zauważyć obserwując (monitorując) statystyki dotyczące zawieranych transakcji na kontraktach terminowych (tzw. "futures") które pokazują, jakich tendencji należy spodziewać się w niedalekiej przyszłości.
Objawami kryzysu są:
Obecność kryzysu obrazują wskaźniki makroekonomiczne, czyli wielkości ekonomiczne charakteryzujące gospodarkę – np. przynajmniej dwa kwartały spadku PKB.
Cykl życia kryzysu.
Rozwój i przebieg kryzysu z perspektywy jego dynamiki, potencjału destabilizującego, a także zasięgu geograficznego opisuje model "cyklu życia kryzysu." Składa się on z pięciu etapów: 1. Kumulacja 2. Inicjacja 3. Zarażanie 4. Transmisja 5. Nowa rzeczywistość pokryzysowa.
Historyczne przykłady.
Największe światowe kryzysy to: Wielki kryzys (1929–1933), kryzys naftowy (1973) oraz Kryzys finansowy (2007–2009).
W Polsce: Wielki kryzys w Polsce (1929–1935).

</doc>
<doc id="1630813" url="https://pl.wikipedia.org/wiki?curid=1630813" title="Ratusz w Los Angeles">
Ratusz w Los Angeles

Ratusz w Los Angeles () – siedziba władz miasta Los Angeles oraz miejsce posiedzeń rady miejskiej. Znajduje się w śródmieściu w Civic Center. 
Wybudowany został w 1928; jego wysokość to 138 m. Ze względu na zagrożenie sejsmiczne do końca lat 50. w Los Angeles nie można było wznosić budynków wyższych niż ratusz. 
Na 27 piętrze znajduje się taras widokowy.

</doc>
<doc id="1630814" url="https://pl.wikipedia.org/wiki?curid=1630814" title="Special! Best Mini ~2.5 Maime no Kare~">
Special! Best Mini ~2.5 Maime no Kare~

 – pierwszy minialbum zespołu Berryz Kōbō, wydany 7 grudnia 2005. Album osiągnął 45 pozycję w rankingu Oricon, sprzedał się w nakładzie egzemplarzy.

</doc>
<doc id="1630817" url="https://pl.wikipedia.org/wiki?curid=1630817" title="Susanne Klatten">
Susanne Klatten

Susanne Hanna Ursula Klatten, z d. Quandt (ur. 28 kwietnia 1962 w Bad Homburg vor der Höhe) – członek rodziny Quandt. Obecnie wartość jej majątku szacowana jest na 20,4 miliarda USD (2017), co plasuje ją na 38 pozycji na liście miliarderów. Główne branże, w które lokowany jest jej kapitał to motoryzacja (BMW – 12,6%), przemysł chemiczny i farmaceutyczny (Altana AG – 95%) i energia odnawialna. W 2005 r. zajęła 71 miejsce na liście najpotężniejszych kobiet świata.
Życie prywatne.
Jej mężem jest Jan Klatten, którego poznała podczas praktyki zawodowej w firmie BMW, z którym ma trójkę dzieci.
W latach 2007 i 2008 była szantażowana, głównym szantażystą był Helg „Russak” Sgarbi, 40-letni Szwajcar, który groził ujawnieniem materiałów ujawniających ich romans, Susanne zgłosiła sprawę na policję. Szwajcar został skazany na 6 lat więzienia za to i inne podobne przestępstwa. W roku 2012 skazany został Ernano Barretta, właściciel hotelu który miał nagrywać przy pomocy ukrytych kamer spotkania Susanne i Helga.

</doc>
<doc id="1630821" url="https://pl.wikipedia.org/wiki?curid=1630821" title="Grigorij Kulik">
Grigorij Kulik

Grigorij Iwanowicz Kulik, , (ur. w chutorze Dudnikowo w guberni połtawskiej, zm. 24 sierpnia 1950 w Moskwie) – radziecki dowódca wojskowy, marszałek Związku Radzieckiego, Bohater Związku Radzieckiego, deputowany do Rady Najwyższej ZSRR 1. kadencji (1937–1946).
Swą karierę wojskową zawdzięczał znajomości ze Stalinem i Woroszyłowem, z którymi wspólnie walczył podczas wojny domowej w 1918 pod Carycynem, gdzie Kulik był dowódcą artylerii. Uważany był za kiepskiego dowódcę i organizatora.
Życiorys.
Służbę w armii carskiej pełnił od listopada 1912. Był uczestnikiem I wojny światowej. Od 1918 pełnił służbę w Armii Czerwonej. W czasie wojny domowej był komisarzem wojskowym guberni, komendantem garnizonu Charków, dowódcą artylerii kilku armii (w tej liczbie – 1 Armii Konnej Budionnego). Był pięciokrotnie ranny. Po wojnie pełnił służbę na stanowiskach dowódczych w artylerii. Od 1921 był szefem artylerii Północno-Kaukaskiego Okręgu Wojskowego, potem zastępcą szefa artylerii Armii Czerwonej. W 1924 ukończył kurs doskonalenia wyższych dowódców Armii Czerwonej. Od 1926 był szefem Głównego Zarządu Artylerii Armii Czerwonej, od lutego 1932 dowódcą dywizji, a od listopada 1932 do maja 1937 – dowódcą 3 Korpusu Strzelców, następnie komisarzem korpusu. W 1932 ukończył studia w Akademii Wojskowej im. M. Frunzego. Od 1937 został szefem Zarządu Artylerii Armii Czerwonej. W latach 1937–1938 był doradcą wojskowym w republikańskiej Hiszpanii. Od stycznia 1939 jednocześnie był zastępcą Ludowego Komisarza Obrony ZSRR. Brał udział w walkach z Japończykami nad rzeką Chałchin-Goł. We wrześniu 1939 koordynował działania Frontów: Ukraińskiego i Białoruskiego w czasie agresji na Polskę. Następnie uczestniczył w wojnie zimowej z Finlandią do 1940. Krótko przed agresją Niemiec na ZSRR G. Kulik sprzeciwiał się wprowadzeniu do uzbrojenia Armii Czerwonej nowych rodzajów broni, m.in. armaty ZIS-3 uznanej z czasem za jedną z najlepszych tego typu broni podczas wojny. Uważał również, że ważną rolę podczas wojny odegra artyleria konna.
5 maja 1940 Stalin rozkazał potajemnie porwać żonę Kulika, Kirę Kulik, która pochodziła z hrabiowskiego rodu (jej ojciec kierował w Finlandii carskim wywiadem, został rozstrzelany przez Czeka). Dwa dni później Stalin mianował Kulika marszałkiem Związku Radzieckiego. Po podstępnym uwięzieniu dokonanym przez ludzi Berii Kira Kulik została zabita strzałem w tył głowy przez Wasilija Błochina. Oficjalnie Kirę Kulik uznano za zaginioną i za taką uważano ją przez następne dwanaście lat.
Po ataku niemieckim na ZSRR przyleciał 23 czerwca 1941 roku do Białegostoku, aby pokierować działaniami 3 i 10 armii oraz zorganizować kontratak pod dowództwem Bołdina. Po otoczeniu przez Niemców porzucił swoje oddziały i uciekł do Moskwy w chłopskim przebraniu.
Od sierpnia 1941 dowodził 54 Armią działającą na Froncie Leningradzkim i Wołchowskim. Po rozbiciu dowodzonych przez niego wojsk – w listopadzie 1941 – skierowany został do organizowania obrony na Krymie. Po upadku Kercza, 16 lutego 1942, na specjalnym posiedzeniu Sądu Najwyższego ZSRR Kulik został oskarżony o doprowadzenie do klęski wojsk radzieckich i jednocześnie wykluczony ze składu Komitetu Centralnego WKP(b). W marcu 1942 zdegradowano go ze stopnia marszałka Związku Radzieckiego do rangi generała majora. Następnie pozostawał w dyspozycji Głównego Zarządu Kadr Ludowego Komisariatu Obrony ZSRR. Pomimo ujawnienia defraudacji ponad 85 000 rubli oraz skandalu obyczajowego (Kulik poślubił nastoletnią przyjaciółkę swej młodszej córki) w kwietniu 1943 awansowany na stopień generała porucznika. Od kwietnia do września 1943 dowodził 4 Gwardyjską Armią. Od stycznia 1944 był II zastępcą szefa Głównego Zarządu Formowania i Uzupełnień Armii Czerwonej. Na początku 1945 ponownie obniżono mu rangę do stopnia generała majora.
Po wojnie, od 19 lipca 1945 do 28 czerwca 1946 był zastępcą dowódcy Nadwołżańskiego Okręgu Wojskowego. W 1946 został odwołany z tego stanowiska i przeniesiony do rezerwy. Krótko po zakończeniu II wojny światowej Stalin planował kolejną czystkę wśród wojskowych, m.in. przeciwko marszałkowi Żukowowi. Żukow i inni najwyżsi wojskowi ocaleli, ale podsłuchano telefoniczną rozmowę Kulika, podczas której mówił on, że politycy próbują sobie przypisać zasługi wojska w zwycięstwie nad Niemcami. 11 stycznia 1947 na rozkaz Stalina Kulik został aresztowany i po kilkuletnim śledztwie – 24 sierpnia 1950 skazany na karę śmierci przez rozstrzelanie, zdegradowany i pozbawiony wszystkich odznaczeń. Wyrok wykonano w tym samym dniu. Pochowany został na Cmentarzu Dońskim w Moskwie.
Był członkiem RKP(b) od 1917. 27 kwietnia 1945 decyzją Komisji Kontroli Partyjnej został wykluczony z WKP(b). W latach 1937–1946 był deputowanym do Rady Najwyższej ZSRR 1. kadencji.
W 1956 Grigorij Kulik został zrehabilitowany. 28 września 1957 przywrócono mu stopień marszałka Związku Radzieckiego.
Odznaczenia.
W lutym 1942 został pozbawiony wszystkich odznaczeń. Postanowieniem Prezydium Rady Najwyższej ZSRR z 3 czerwca 1944 przywrócono mu dwa Ordery Lenina – z 1937 i 1938 oraz Ordery Czerwonego Sztandaru.

</doc>
<doc id="1630829" url="https://pl.wikipedia.org/wiki?curid=1630829" title="Ciemiernik korsykański">
Ciemiernik korsykański

Ciemiernik korsykański, c. niebieskawy ("Helleborus lividus" Aiton subsp. "corsicus" (Briq.) P. Fourn.) – podgatunek rośliny z rodziny jaskrowatych. Pochodzi z Korsyki i Sardynii. W Polsce jest czasami uprawiany jako roślina ozdobna.
Nazewnictwo.
Istnieje spore zamieszanie w nazewnictwie tej rośliny. Została ona przez różnych autorów zaklasyfikowana do różnych gatunków, również w języku polskim posiada różne nazwy. Wszystko to są jednak synonimy tej samej rośliny:
Uprawa.
Może rosnąć w pełnym słońcu, ale jest rośliną cienioznośną i nadaje się również na półcieniste rabaty. Najlepiej rośnie na wilgotnej i przepuszczalnej glebie, może mieć odczyn obojętny, lekko kwaśny lub lekko zasadowy. Nie jest w pełni mrozoodporny i na zimę lepiej jest go okryć, przy dużych mrozach może przemarznąć, zwłaszcza, jeśli zima jest bezśnieżna. Jest też wrażliwy na zimne wiatry, w związku z tym należy go uprawiać w miejscu osłoniętym. Najlepiej jest rozmnażać go przez wysiew nasion wprost do gruntu, źle bowiem znosi podział kęp i przesadzanie.

</doc>
<doc id="1630830" url="https://pl.wikipedia.org/wiki?curid=1630830" title="Farida (piosenkarka)">
Farida (piosenkarka)

Farida, właściwie Concetta Gangi (ur. 26 września 1946 w Katanii) – włoska piosenkarka.
Życiorys.
Urodziła się w Katanii w mieszanej rodzinie Włocha i Egipcjanki. W 1966 po udziale w kilku konkursach piosenkarskich wystąpiła (pod pseudonimem "Ketty Gangi") na Festiwalu Nieznanych w Ariccia, organizowanym przez Teddy'ego Reno i Ritę Pavone.
Jej debiutem nagraniowym była piosenka "Superman", wydana na płycie w 1968 pod kierownictwem Ruggero Cini, do ścieżki dźwiękowej filmu "Wspaniali trzej Supermeni w Tokio". W tym samym roku piosenką "Io per lui" i "La voce del silenzio" zdobyła uznanie publiczności, przyjmując ostatecznie pseudonim "Farida". Podczas przedstawień odbywających się w "Piper Club" w Rzymie śpiewała utwory Mikis Theodorakis, Charles Aznavour i Luigi Tenco, i nie tylko; ale także wykonania jazzowe i rockowe, w stylu Billie Holiday i Janis Joplin.
W 1970 Czesław Niemen usłyszał ją na festiwalu Cantagiro, gdzie śpiewała piosenkę "Pensami stasera". Pod wrażeniem jej talentu zaprosił ją na festiwal w Sopocie w tym samym roku. Na festiwalu otrzymała Nagrodę Dziennikarzy. Od tego momentu zrodziła się popularność Faridy w państwach RWPG. W Polsce wydała płytę winylową Muza SXL 0840 "Farida".
W 1979 z udziałem Faridy wystawiono poświęcony Renato Zero spektakl "Erozero". Rok 1981 przyniósł kolejną płytę Faridy "Q disc Complicita" wydaną przez Renato Zero i zawierający cztery piosenki ("Basta", "Si o no", "Mentiro", "Mister uomo") z aranżacją autorstwa Ruggero Cini. Przez pewien czas Farida współpracowała z Franco Batiato i Alberto Radiusem.
W 1995 ukazała się płyta "Di amore In amore", po wydaniu której artystka zdecydowała się na przerwę w karierze muzycznej. Powróciła na scenę w 2005 z utworem "Farida Walter Farina – Decisamente complici".
16 lutego 2009 wystąpiła na Uniwersytecie im. Adama Mickiewicza w Poznaniu podczas koncertu z okazji 70. urodzin Czesława Niemena. Koncert ten zorganizował jego ostatni manager − Krzysztof Wodniczak. Po koncercie doszło do procesu sądowego pomiędzy Faridą a Małgorzatą Niemen o prawa do piosenki "Musica Magica".
Życie prywatne.
Za mąż wyszła pod koniec lat 60. Na początku lat 70. urodziła syna, a w drugiej połowie lat 70. − córkę. Farida miała romans z Czesławem Niemenem, z którym wzięła symboliczny ślub w Zakopanem.

</doc>
<doc id="1630831" url="https://pl.wikipedia.org/wiki?curid=1630831" title="Helleborus lividus">
Helleborus lividus



</doc>
<doc id="1630832" url="https://pl.wikipedia.org/wiki?curid=1630832" title="Helleborus corsicus">
Helleborus corsicus



</doc>
<doc id="1630834" url="https://pl.wikipedia.org/wiki?curid=1630834" title="Helleborus argutifolius">
Helleborus argutifolius



</doc>
<doc id="1630835" url="https://pl.wikipedia.org/wiki?curid=1630835" title="Porażenie Todda">
Porażenie Todda

Porażenie Todda lub porażenie ponapadowe Todda – wystąpienie po napadzie padaczkowym przejściowych, utrzymujących się od kilku minut do kilku godzin, objawów porażenia połowiczego, które następnie samoistnie całkowicie ustępują.
Przyczyna wystąpienia tego zjawiska jest nieznana. Porażenie Todda nie wymaga leczenia. Według niektórych autorów wystąpienie porażenia Todda zwiększa ryzyko wystąpienia kolejnego napadu padaczkowego.
Wymaga różnicowania z udarem mózgu.
Pierwszy opis tego porażenia podał Robert Bentley Todd w 1849.
Porażenie Todda może wystąpić po ponad 13% napadów padaczkowych.

</doc>
<doc id="1630836" url="https://pl.wikipedia.org/wiki?curid=1630836" title="Ciemiernik niebieskawy">
Ciemiernik niebieskawy



</doc>
<doc id="1630843" url="https://pl.wikipedia.org/wiki?curid=1630843" title="Kultura biełogrudowska">
Kultura biełogrudowska

Kultura biełogrudowska – kultura archeologiczna późnej (młodszej) epoki brązu ze wschodniej części Europy.
Nazwa.
Swoją nazwę "kultura biełogrudowska" bierze od miejscowości Biełogrudowski Les k. Humania, w której pobliżu odkryto pierwsze pozostałości osadnicze tej kultury.
Chronologia i obszar występowania.
"Kultura biełogrudowska" istniała w okresie XI–IX/VIII wieku p.n.e. i była współczesna dla m.in.: kultury łużyckiej, kultury wysockiej i kultury Gáva.
Ludność "kultury biełogrudowskiej" zamieszkiwała tereny nadrzeczne strefy leśno-stepowej zachodniej Ukrainy (Wołyń i okolice) pomiędzy Dnieprem i Dniestrem.
Przynależność etniczna.
Nie ustalono dokładnie, jakiego pochodzenia etnicznego była ludność kultury biełogrudowskiej. Obecnie ścierają się dwie koncepcje. Według pierwszej członkowie tej kultury to przodkowie wschodnich Słowian; według drugiej byli to członkowie północno-wschodnich Traków.
Konflikt pomiędzy badaczami może być jałowy: w świetle niektórych analiz, tych uznających dialekty trackie za pobratymcze wobec bałtyckich; oraz na podstawie poglądu, że mowa prasłowiańska była jedynie peryferyjnym dialektem kontinuum bałtosłowiańskiego.
Osadnictwo, gospodarka, religia.
Osady "kultury biełogrudowskiej" były stosunkowo duże, ale otwarte (bez fortyfikacji) i z zabudową półziemankową. Brak jakichkolwiek umocnionych osiedli wskazuje, że ludność tej kultury nie wykształciła silnej władzy centralnej, a jedynie ustrój patrialchalno-rodowy.
Gospodarka ludności biełogrudowskiej opierała się na rolnictwie oraz osiadłej hodowli zwierząt; do produkcji wyrobów używano: kamienia, gliny, zwierzęcych rogów, a czasem także brązu.
Z terenu osad "kultury biełogrudowskiej" pochodzą tzw. zolniki, czyli nasypy zawierające warstwy popiołu oraz przedmioty kultowe, mogące być miejscami kultu (ognia lub ogniska domowego) lub pozostałościami po świątyniach.
Bezpośrednią kontynuacją "kultury biełogrudowskiej" była kultura czarnoleska.

</doc>
<doc id="1630846" url="https://pl.wikipedia.org/wiki?curid=1630846" title="Gra wstępna (ujednoznacznienie)">
Gra wstępna (ujednoznacznienie)



</doc>
<doc id="1630853" url="https://pl.wikipedia.org/wiki?curid=1630853" title="James Leonard Corning">
James Leonard Corning

James Leonard Corning (ur. 1855, zm. 1923) – amerykański lekarz neurolog, praktykował w Nowym Jorku. Pamiętany jest za prace nad punkcją lędźwiową i wczesne eksperymenty nad leczeniem drgawek poprzez stymulację nerwu błędnego. 

</doc>
<doc id="1630854" url="https://pl.wikipedia.org/wiki?curid=1630854" title="Jakość energii">
Jakość energii



</doc>
<doc id="1630857" url="https://pl.wikipedia.org/wiki?curid=1630857" title="Teoria wielkiego podrywu">
Teoria wielkiego podrywu

Teoria wielkiego podrywu () – amerykański serial komediowy stworzony przez Chucka Lorre i Billa Prady’ego, którzy są także głównymi producentami razem ze Stevenem Molaro. Oprócz tego cała trójka jest głównymi scenarzystami. Serial miał premierę 24 września 2007 roku na kanale CBS. W Polsce emitowany jest przez kanał Comedy Central.
12 marca 2014 roku stacja CBS oficjalnie zamówiła trzy kolejne sezony (ósmy, dziewiąty i dziesiąty) „Teorii wielkiego podrywu”.
20 marca 2017 roku stacja CBS oficjalnie zamówiła dwa kolejne sezony (jedenasty i dwunasty) serialu.
22 sierpnia 2018 roku stacja CBS oficjalnie poinformowała, że sitcom zakończy się po dwunastym sezonie.
Fabuła.
Akcja dzieje się w mieście Pasadena w stanie Kalifornia i skupia się na pięciu postaciach: dwóch współlokatorach geniuszach, pracujących w California Institute of Technology: fizyku eksperymentalnym Leonardzie Hofstadterze i fizyku teoretycznym Sheldonie Cooperze; ich sąsiadce Penny – kelnerce, która chce zostać aktorką. Leonard i Sheldon mają równie wykształconych i społecznie nieprzystosowanych współpracowników i przyjaciół: Howarda Wolowitza, inżyniera lotnictwa bez tytułu doktora z Massachusetts Institute of Technology (MIT), i Rajesha Koothrappaliego, astrofizyka, również pracującego w Caltech. Wykształcenie i poziom intelektu tych czterech postaci zostały zestawione z umiejętnościami społecznymi oraz zdrowym rozsądkiem Penny, co dało komiczny efekt. Głównymi hobby panów są komiksy, filmy science-fiction, gry komputerowe oraz internet.
Piosenka przewodnia.
Kanadyjski zespół rockowy Barenaked Ladies napisał i nagrał piosenkę do serialu. Opisane jest w niej powstanie oraz historia wszechświata. Ed Robertson, wokalista i gitarzysta zespołu, został poproszony przez Chucka Lorre i Billa Prady o napisanie utworu tytułowego. Już wcześniej artysta był proszony o tworzenie piosenek dla innych filmów i seriali, jednak odrzucano jego propozycje i wybierano innych autorów. Robertson zgodził się napisać temat do tego serialu po potwierdzeniu, że jest jedynym autorem, którego Lorre i Prady o to poprosili. Jego inspiracją była książka Simona Singha pt. „Big Bang”, którą przypadkowo właśnie skończył czytać.
Pensje aktorów.
Przez pierwsze trzy sezony Johnny Galecki, Jim Parsons i Kaley Cuoco – trzy główne gwiazdy serialu – otrzymywali co najwyżej 60 tys. dolarów za odcinek. Ich wynagrodzenia wzrosły do 200 tys. dolarów w czwartym sezonie. Zgodnie z umowami, ich pensje wzrastały o dodatkowe 50 tys. dolarów w każdym z trzech kolejnych sezonów, co dało 350 tys. dolarów za odcinek w sezonie siódmym. Od sezonu ósmego Galecki, Parsons i Cuoco otrzymywali 1 mln dolarów za każdy odcinek.
Goście serialu (postacie autentyczne).
W epizodach wystąpili m.in.: Kevin Smith, Ellen DeGeneres, Jodi Lyn O’Keefe, Eliza Dushku, Danica McKellar, Billy Bob Thornton, James Earl Jones, Christopher Lloyd, Sarah Michelle Gellar, Adam West.
Dodatki.
Karty próżności (vanity card).
Podobnie jak większość programów stworzonych przez Chucka Lorre’a, Teoria Wielkiego Podrywu kończy się pokazaniem przez sekundę krótkiego eseju napisanego przez Lorre, a następnie logo zamknięcia Warner Bros. Television. Karty te są archiwizowane na stronie internetowej Lorre.

</doc>
<doc id="1630860" url="https://pl.wikipedia.org/wiki?curid=1630860" title="Bakuryński">
Bakuryński

Bakuryński – polski herb szlachecki, pieczętowała się nim rodzina wylegitymowana przez władze carskie w XIX wieku na ziemiach zaboru rosyjskiego.
Blazonowanie.
Tarcza dzielona w krzyż. W polu I, srebrnym, krzyż kawalerski czerwony. W polu II, błękitnym, korona złota. W polu III, czerwonym, podkowa srebrna. W polu IV, złotym, serce czerwone przeszyte strzałą na opak w skos lewy i szablą na opak w skos. W klejnocie trzy pióra strusie. Labry: z prawej błękitne, podbite złotem, z lewej czerwone, podbite srebrem.
Najwcześniejsze wzmianki.
Z 1609 roku pochodzi wzmianka o Mikołaju Bakuryńskim.
Herbowni.
Bakuryński.

</doc>
<doc id="1630861" url="https://pl.wikipedia.org/wiki?curid=1630861" title="Isaak Spielrein">
Isaak Spielrein

Isaak Naftuljewicz Spielrein (ros. Исаак (Иче-Майер) Нафтульевич Шпильрейн, ur. 13 maja 1891 w Rostowie nad Donem, zm. 1937 w Moskwie) – radziecki psycholog, jeden z twórców psychologii pracy i psychotechniki. Studiował w Heidelbergu i Lipsku (1909–1914); w 1914 uzyskał tytuł doktora.
W 1935 został aresztowany za działalność kontrrewolucyjną i trockizm, po czym rozstrzelany. Zrehabilitowano go pośmiertnie. 
Miał siostrę Sabinę (psychiatrę i psychoanalityczkę) oraz braci Jana (1887–1937, matematyk) i Emila (1899–1938, biolog).

</doc>
<doc id="1630866" url="https://pl.wikipedia.org/wiki?curid=1630866" title="Chrysolophus pictus">
Chrysolophus pictus



</doc>
<doc id="1630870" url="https://pl.wikipedia.org/wiki?curid=1630870" title="Osicala">
Osicala

Osicala – miasto na północnym zachodzie Salwadoru, w departamencie Morazán. Liczy około 10 300 mieszkańców. Powierzchnia miasta wynosi 47,05 km2.

</doc>
<doc id="1630875" url="https://pl.wikipedia.org/wiki?curid=1630875" title="BMW 1600">
BMW 1600



</doc>
<doc id="1630876" url="https://pl.wikipedia.org/wiki?curid=1630876" title="Europejski Komisarz ds. Rozwoju i Pomocy Humanitarnej">
Europejski Komisarz ds. Rozwoju i Pomocy Humanitarnej

Europejski Komisarz ds. Rozwoju i Pomocy Humanitarnej – członek Komisji Europejskiej.

</doc>
<doc id="1630885" url="https://pl.wikipedia.org/wiki?curid=1630885" title="Litening">
Litening

 
Litening – system celowniczy opracowany przez amerykańską firmę Northrop Grumman oraz izraelską Rafael, służący do identyfikacji, wyboru celów i naprowadzania na cele kierowanego uzbrojenia w każdych warunkach pogodowych w dzień i w nocy.
Historia.
Prace nad systemem precyzyjnego naprowadzania w firmie Rafael rozpoczęto w 1992 roku. Znając już doświadczenia z eksploatacji innych systemów nawigacyjno celowniczych zdecydowano się ograniczyć układ do jednego zasobnika celowniczego zmniejszając tym samym ciężar urządzenia oraz co równie ważne jego cenę. Działania amerykańskich samolotów bojowych operujących nad krajami byłej Jugosławii w latach 90. XX wieku, pokazały, że również F-16 należące do jednostek powietrznych Gwardii Narodowej ("Air National Guard") i Rezerwy US Air Force ("Air Force Reserve Command") muszą być zdolne do precyzyjnych uderzeń z wykorzystaniem kierowanej amunicji. Aby spełnić te wymagania w 1995 roku siły powietrzne wybrały do tego celu system firmy Rafael jako przyszły zasobnik celowniczy. Ze strony Stanów Zjednoczonych partnerem izraelskiej firmy został Northrop Grumman. 
Konstrukcja.
Zasobnik celowniczy Litening zawiera kamerę TV o dużej czułości wykorzystującą technologię CCD, pracującą w świetle widzialnym, bezwładnościowy układ śledzenia celu umożliwiający nieprzerwane śledzenie celu nawet po jego chwilowym zakryciu przez przeszkody terenowe, laserowy dalmierz/znacznik celów oraz układ FLIR ("Forward Looking Infra Red" – obserwacja przedniej półsfery w podczerwieni).
Użytkownicy.
System Litening jest bardzo rozpowszechniony wśród sił powietrznych wielu krajów, został zintegrowany z wieloma samolotami. Brazylia stosuje go na swoich AMX i F-5M, Chile na F-16, Finlandia na F-18, Grecja wyposażyła w Liteningi samoloty F-4E, Holandia i Portugalia na F-16, Niemcy samoloty Panavia Tornado, w Turcji system jest podwieszany na samolotach F-16 i F-4E. Izrael na F-16 i F-15. Wielka Brytania na Tornado GR.4 i Eurofighter Typhoon. Włosi na AV-8B Harrier II. Węgry i Południowa Afryka na nowo zakupionych JAS39. Hiszpania F-18, Eurofighter Typhoon i AV-8B Harrier II. Rumunia na MiG-21 oraz Indie na Su-30MKI, MiG-27, Mirage 2000, HAL Tejas i poszczególne rodzaje sił zbrojnych Stanów Zjednoczonych: US Air Force zintegrowała z systemem A-10, B-52H, F-15E i F-16, US Marine Corps i US Navy wykorzystuje F/A-18, AV-8B Harrier+, dawniej na EA-6B Prowler, S-3B Viking, F-14.

</doc>
<doc id="1630890" url="https://pl.wikipedia.org/wiki?curid=1630890" title="Komis samochodowy">
Komis samochodowy



</doc>
<doc id="1630893" url="https://pl.wikipedia.org/wiki?curid=1630893" title="Sufici">
Sufici



</doc>
<doc id="1630898" url="https://pl.wikipedia.org/wiki?curid=1630898" title="Bernaux de Pieardi (herb szlachecki)">
Bernaux de Pieardi (herb szlachecki)



</doc>
<doc id="1630901" url="https://pl.wikipedia.org/wiki?curid=1630901" title="Lubomir Lubenow">
Lubomir Lubenow

Lubomir Jordanow Lubenow (, ur. 25 sierpnia 1980 w Sofii) – bułgarski piłkarz występujący na pozycji pomocnika.
Kariera klubowa.
Swoją profesjonalną karierę rozpoczął w Wenecu Oreszec. Później występował w Słynczewie briagu Nesebyr, Spartaku Plewen, CSKA Sofia, Marku Dupnica, Lewskim Sofia z którym zdobył Puchar Bułgarii, Rodopie Smolan, Liteksie Łowecz, Neftochmiku Burgas, Czernomorcu Burgas.
W rundzie wiosennej sezonu 2008/2009 podpisał kontrakt z Arką Gdynia. Latem 2009 roku związał się nową, roczną umową z opcją przedłużenia.

</doc>
<doc id="1630902" url="https://pl.wikipedia.org/wiki?curid=1630902" title="Jaroslav Jiljí Jahn">
Jaroslav Jiljí Jahn

Jaroslav Jiljí Jahn (ur. 21 maja 1865 w Pardubicach, zm. 21 października 1934) – czeski paleontolog, mineralog, geolog.
Życiorys.
Urodził się w 1865 r. jako syn Jiljí Vratislava Jahna i Boženy z domu Svoboda. Studiował nauki przyrodnicze na Uniwersytecie w Pradze. W 1890 r. został doktorem filozofii. Od 1891 do 1893 na Uniwersytecie w Wiedniu, gdzie uczył się nauk o ziemi u Eduarda Suessa, Wilhelma Heinricha Waagena, Albrechta Pencka, Eduarda Reyera, Theodora Fuchsa, Friedricha Martina Berwertha i Franza Waehnera. W latach 1892–1893 był asystentem w Instytucie Paleontologicznym. Od 1899 do 1902 profesor nadzwyczajny na Uniwersytecie w Brnie, od 1902 profesor zwyczajny. Od 1930 w Pradze

</doc>
<doc id="1630912" url="https://pl.wikipedia.org/wiki?curid=1630912" title="Browar Śląski 1209">
Browar Śląski 1209



</doc>
<doc id="1630916" url="https://pl.wikipedia.org/wiki?curid=1630916" title="Pierwszy Moskiewski Państwowy Uniwersytet Medyczny im. I.M. Sieczenowa">
Pierwszy Moskiewski Państwowy Uniwersytet Medyczny im. I.M. Sieczenowa

Pierwszy Moskiewski Państwowy Uniwersytet Medyczny im. I.M. Sieczenowa (Uniwersytet Sieczenowski), ros. Первый Московский государственный медицинский университет имени И. М. Сеченова (Cеченовский Университет) – "Pierwyj Moskowskij gosudarstwiennyj medicynskij uniwiersitiet imieni I.M. Sieczenowa (Sieczenowskij Uniwiersitet") – najstarsza, największa i wiodąca rosyjska uczelnia medyczna. Uczelnia kształci ponad 15 tys. studentów, w tym obcokrajowców.
Historia.
Początki Uniwersytetu Sieczenowskiego w Moskwie sięgają 1755 (Wydział medyczny w Uniwersytecie Moskiewskim), ale zajęcia na wydziale medycznym rozpoczęły się w 1758. W 1884 władze Miasta przekazały Uniwersytetowi grunty o powierzchni 40 tysięcy sążni. W ciągu kolejnych 7 lat na wydziale medycznym otwarto 12 klinik, ambulatorium i 8 instytutów badawczych. Pierwsza wojna światowa była punktem zwrotnym w procesie nauczania na wydziale medycznym.
Po 1917 uniwersytet stał się uczelnią państwową i uległ reorganizacji. W latach 1930-1950 życie Uniwersytetu zostało zdominowane przez ideologię bolszewicką i politykę, ograniczając dostęp do dokonań światowej nauki. W latach 1917-1930 wydział medyczny był częścią Państwowego Uniwersytetu Moskiewskiego, odłączony w 1930 i przekształcony w I Moskiewski Instytut Medyczny.
W czasie wielkiej wojny ojczyźnianej (1941-1945) I Moskiewski Instytut Medyczny wykształcił 2632 lekarzy. Za wybitne osiągnięcia w rozwoju nauk medycznych i kształcenia personelu medycznego w 1940 r. instytut został odznaczony Orderem Lenina i przemianowany na Odznaczony Orderem Lenina I Moskiewski Instytut Medyczny. W 1955 roku instytut otrzymał imię Iwana Sieczenowa.
W 1990 Odznaczony Orderem Lenina I Moskiewski Instytut Medyczny im. I.M. Sieczenowa został przekształcony w Moskiewską Akademię Medyczną im I.M. Sieczenowa, od 2010 ponownie przemianowany na Pierwszy Moskiewski Państwowy Uniwersytet Medyczny im. I.M. Sieczenowa. W 2017 otrzymał nazwę skróconą Uniwersytet Sieczenowski.
Wydziały i Instytuty.
W skład Uniwersytetu Sieczenowskiego wchodzi 4 wydziałów oraz 10 instytutów:
Naukowo-technologiczny park biomedycyny Uniwersytetu Sieczenowskiego ma jeszcze 5 instytutów badawczych:

</doc>
<doc id="1630920" url="https://pl.wikipedia.org/wiki?curid=1630920" title="Witold Czapla">
Witold Czapla

Witold Czapla (ur. 22 lutego 1906 w Bytomiu, zm. 7 maja 1958 w Orzegowie) – oficer Wojska Polskiego, lekarz.
Absolwent Uniwersytetu Poznańskiego (Uniwersytetu im. A. Mickiewicza w Poznaniu); dyplom 23.02.1937 r. Należał do Polskiej Korporacji Akademickiej "Silesia" w Poznaniu, której w r. akad. 1927/28 był Prezesem. Należał także do Związku Akademickiego Młodzież Wszechpolska; przew. Sądu Koleżeńskiego Koła Poznańskiego MW.
Brał udział w kampanii wrześniowej, podczas której został ciężko ranny, w związku z czym amputowano mu prawą nogę. Podczas okupacji – w 1940 – został przymusowo przeniesiony do Orzegowa przez okupanta. Został tam lekarzem rejonowym. Gdy Armia Czerwona wkroczyła do Orzegowa w 1945, Witold Czapla wyszedł naprzeciw z białą flagą i zapewnił, że tutejsi mieszkańcy to wyłącznie Polacy. Tym samym ocalił Orzegów od ostrzału. 
Po wyzwoleniu został naczelnikiem gminy Orzegów. W latach 1945-1947 był prezesem klubu KS 27 Orzegów. Założyciel szpitala dla zakaźnie chorych i stacji opieki nad matką i dzieckiem.
W 1959 Witold Czapla został patronem jednej z ulic w Orzegowie, dzielnicy Rudy Śląskiej.

</doc>
<doc id="1630922" url="https://pl.wikipedia.org/wiki?curid=1630922" title="Gone Nutty">
Gone Nutty

Gone Nutty () – krótkometrażowy film animowany, wyreżyserowany przez Carlosa Saldanha. Jego bohaterem jest znany z filmu "Epoka lodowcowa" Scrat, który przeżywa przygody związane z gromadzeniem żołędzi. Film dostał w 2004 nominację do Oscara.

</doc>
<doc id="1630923" url="https://pl.wikipedia.org/wiki?curid=1630923" title="Endep">
Endep



</doc>
<doc id="1630928" url="https://pl.wikipedia.org/wiki?curid=1630928" title="Jan Goślicki">
Jan Goślicki

Jan Goślicki, pierwotnie Jan Maurycy Amstisławski (ur. 2 sierpnia 1937 w Łodzi, zm. 19 września 2006 w Krakowie) – polski eseista i tłumacz żydowskiego pochodzenia.
Życiorys.
Pochodził z zasymilowanej krakowskiej rodziny żydowskiej, matka jego pracowała jako nauczycielka gry na fortepianie w miejscowym konserwatorium. W czasie okupacji rodzina ukrywała się na ulicy Wąskiej na krakowskim Kazimierzu. Studia polonistyczne Goślicki odbył na Uniwersytecie Jagiellońskim, gdzie był kolegą z roku m.in. Marty Wyki. Na początku lat 60. wyjechał do Szwajcarii, uzyskując doktorat filologii słowiańskiej i filozofii Uniwersytetu w Zurychu. Był uczniem m.in. Paula de Mana. Dysertację doktorską poświęcił twórczości Stanisława Brzozowskiego do roku 1906. Przez pewien czas pracował w agencji reklamowej, potem wyjechał do Stanów Zjednoczonych; w latach 1972–1973 wykładał jako visiting professor na Columbia University. Zajmował się tłumaczeniem książek z języka angielskiego i niemieckiego na polski, został laureatem Nagrody Pro Helvetia za wybitne zasługi translatorskie.
Publikował eseje i artykuły poświęcone literaturze m.in. w „Dekadzie Literackiej” i „Życiu Literackim”. Był autorem kryminałów na potrzeby Telewizji Polskiej. Napisał przedmowę do polskiego wydania "Krwi nieba" Piotra Rawicza. Uczestniczył w opracowaniu dzieł zbiorowych, m.in. "Przewodnika polonisty" (pod redakcją Jadwigi Czachowskiej i Romana Lotha, 1989). W kilkakrotnie wznawianym zbiorze pod redakcją Włodzimierza Maciąga "Autorzy naszych lektur. Szkice o pisarzach współczesnych" zamieścił sylwetki twórcze Antoniego Słonimskiego i Bolesława Leśmiana. W dziele "Filozofia w Polsce. Słownik pisarzy" (1971) ogłosił obszerny artykuł o Stanisławie Brzozowskim. Zajmował się także m.in. twórczością Karola Huberta Rostworowskiego ("Rostworowski. Portret autora dramatycznego", w zbiorze "Z problemów literatury polskiej XX wieku", tom I: "Młoda Polska", redakcja Henryk Markiewicz, Henryk Wolpe, Stefan Żółkiewski, 1965) oraz Marii Dąbrowskiej.
Jego wieloletnia przyjaciółka, również pochodząca z krakowskiej rodziny żydowskiej pisarka Janina Katz (osiadła w Danii), wspominała go jako człowieka o wielkich, niewykorzystanych zdolnościach oraz trudnym charakterze. „Był (...) mistrzem przyjaźni, jak to robił, nie zgłębiłam do tej pory, bo wszystkich swoich przyjaciół i znajomych permanentnie obrażał. Wyrażał się o wszystkich źle; w oczy i poza oczami. (...) Prawie zawsze miał rację, ale swoje racje wygłaszał w sposób tak arogancki i złośliwy, że najczęściej były nie do przyjęcia. (...) Pióro miał znakomite, ale pisał całkowicie niezrozumiale.” ("Mój przyjaciel Goślicki", w: „Znak”, 2007, nr 6).
Był dwukrotnie żonaty, obie żony były Szwajcarkami (pierwsze małżeństwo zakończyło się rozwodem). W ostatnich latach życia ciężko chorował na serce oraz na cukrzycę. Zmarł w Krakowie 19 września 2006, został pochowany na nowym cmentarzu żydowskim przy ulicy Miodowej.

</doc>
<doc id="1630936" url="https://pl.wikipedia.org/wiki?curid=1630936" title="Agaricus bisporus">
Agaricus bisporus



</doc>
<doc id="1630941" url="https://pl.wikipedia.org/wiki?curid=1630941" title="Heinrich Auspitz">
Heinrich Auspitz

Heinrich Auspitz (ur. 1835 w Nikolsburgu, zm. 1886 w Wiedniu) – austriacki lekarz, dermatolog. Opisał objaw znany dziś jako objaw Auspitza.

</doc>
<doc id="1630945" url="https://pl.wikipedia.org/wiki?curid=1630945" title="Stanisław Łętowski (pułkownik)">
Stanisław Łętowski (pułkownik)

Stanisław Łętowski ps. "Mechanik" (ur. 14 listopada 1908 w majątku Wiszniówka, w powiecie i guberni mińskiej, zm. 10 września 1958 w Bydgoszczy) – pułkownik Wojska Polskiego. Uczestnik wojny obronnej 1939, oficer Armii Krajowej. W trakcie powstania warszawskiego w 1944, dowódca a następnie zastępca dowódcy „Podobwodu Śródmieście Południe”.
Życiorys.
Był synem Franciszka, agronoma i Zofii z domu Gryfin. W październiku 1923 rozpoczął naukę w Państwowym Gimnazjum im. Adama Mickiewicza w Wilnie, które ukończył w 1927 otrzymując świadectwo dojrzałości. W latach 1927–1930 odbył przeszkolenie w Szkołę Podchorążych Piechoty w Komorowie-Ostrowi Mazowieckiej, uzyskując stopień podporucznika. Po ukończeniu szkoły został dowódcą plutonu w 4 pułku strzelców podhalańskich w Cieszynie, a później referentem wychowania fizycznego.
W latach 1934–1935 ukończył kurs aplikacyjny broni pancernych w Centrum Wyszkolenia Broni Pancernych w Modlinie i otrzymał przydział do 3 batalionu pancernego w Warszawie. Początkowo był instruktorem w 2 kompanii a następnie adiutantem batalionu.
W 1938 został dowódcą plutonu w Szkole Podchorążych Rezerwy Broni Pancernej w Modlinie. Na stopień kapitana został mianowany ze starszeństwem z 19 marca 1939 i 17. lokatą w korpusie oficerów broni pancernych, grupa liniowa. W tym czasie pełnił służbę w 11 batalionie pancernym w Modlinie na stanowisku dowódcy plutonu kompanii czołgów TK. W sierpniu 1939, w czasie mobilizacji, objął dowództwo samodzielnej kompanii czołgów rozpoznawczych nr 11, która została przydzielona do Warszawskiej Brygady Pancerno-Motorowej. W składzie brygady walczył w trakcie kampanii wrześniowej.
Po zakończeniu działań bojowych uniknął niewoli i wrócił do Warszawy, gdzie już w grudniu 1939 włączył się do organizacji konspiracyjnej Pobudka. Wtedy też wspólnie z kpt. Stefanem Golędzinowskim odtworzył w konspiracji 3 batalion pancerny (później zwany batalionem „Golskiego” i został jego pierwszym dowódcą. Po podporządkowaniu się „Pobudki” Armii Krajowej został na krótko przydzielony do Komendy Okręgu Warszawa-Miasto AK, a potem przeniesiony do Lublina. W październiku 1942 wrócił do Warszawy i został dowódcą utworzonego wówczas ośrodka pancernego Komendy Obszaru Warszawa AK, funkcję tę pełnił do wybuchu powstania warszawskiego. 11 listopada 1943 został awansowany do stopnia majora.
W trakcie powstania warszawskiego 7 sierpnia 1944 został komendantem „Podobwodu Śródmieście-Południe”, którą to funkcję pełnił do 20 sierpnia, gdy komendantem został ppłk. Jan Szczurek-Cergowski. Do końca powstania pełnił funkcję zastępcy komendanta „Podobwodu Śródmieście-Południe”.
Po kapitulacji powstania warszawskiego został wywieziony do Oflagu IIC w Woldenbergu. 30 stycznia 1945 po wydostaniu z niewoli przyłączył się do oddziału radzieckiego i jeszcze tego samego dnia został ranny w miejscowości Deetz. Następnie do kwietnia 1945 przebywał w radzieckim szpitalu wojskowym.
W kwietniu 1945 wstąpił do ludowego Wojska Polskiego i został zastępcą ds. liniowych komendanta Oficerskiej Szkoły Broni Pancernej w Modlinie. Awansowany do stopnia pułkownika. Potem był szefem Gabinetu Ministra Obrony Narodowej. W 1948 skierowany został na studia do Akademii Sztabu Generalnego, po ich ukończeniu został komendantem Garnizonu Warszawa.
W 1950 został zwolniony do rezerwy i został dyrektorem administracyjno-handlowym Warszawskiej Fabryki Motocykli. 22 maja 1950 został aresztowany i przebywał w areszcie do 22 kwietnia 1954. Śledztwo w jego sprawie zostało umorzone w 19 listopada 1954. Po zwolnieniu z aresztu został kierowcą w Lubelskiej Fabryce Samochodów.
Członek PPR i PZPR w latach 1945–1950 i ponownie w latach 1954–1958. Członek od 1945 Związku Uczestników Walki Zbrojnej z Niemcami, a potem ZBoWiDu. Członek Zarządu Głównego ZBoWiD i wiceprzewodniczący Komisji Odznaczeniowej ZBoWiD.
W listopadzie 1956 ponownie powołany do wojska, we wrześniu 1957 ukończył Wyższy Akademicki Kurs Ogólnowojskowy w Akademii Sztabu Generalnego i został oficerem w Głównym Zarządzie Polityczno-Wychowawczym WP. Zmarł 10 września 1958 w Bydgoszczy na zawał serca w trakcie podróży służbowej.
Został pochowany w Warszawie, na Cmentarzu Wojskowym na Powązkach (Kwatera II B 28, rząd 1, grób 15).
Życie prywatne.
Był żonaty z Wandą z domu Karnicką (1910-1998), z którą miał m.in. syna Janusza.

</doc>
<doc id="1630948" url="https://pl.wikipedia.org/wiki?curid=1630948" title="Nastolatki (ujednoznacznienie)">
Nastolatki (ujednoznacznienie)



</doc>
<doc id="1630949" url="https://pl.wikipedia.org/wiki?curid=1630949" title="Heinrich Köbner">
Heinrich Köbner

Heinrich Köbner (ur. 2 grudnia 1838 we Wrocławiu, zm. 3 września 1904 w Berlinie) – niemiecki dermatolog. Opisał objaw znany dziś jako objaw Köbnera.
Życiorys.
Studiował medycynę na Uniwersytecie Fryderyka Wilhelma w Berlinie, tytuł doktora medycyny otrzymał na Śląskim Uniwersytecie Fryderyka Wilhelma we Wrocławiu w 1859. Następnie pracował w klinikach w Wiedniu u Ferdinanda von Hebry i w Paryżu u Alfreda Hardy'ego. W 1876 został dyrektorem kliniki syfilisu i chorób skórnych Uniwersytetu we Wrocławiu. W 1884 założył poliklinikę w Berlinie. 
Dorobek naukowy.
Köbner badał m.in. łuszczycę, epidermolysis bullosa i różne grzybicze schorzenia skóry. W 1872 opisał występujący w łuszczycy i wielu innych chorobach skóry objaw, znany dziś jako objaw Köbnera. 

</doc>
<doc id="1630960" url="https://pl.wikipedia.org/wiki?curid=1630960" title="Polpress">
Polpress

Polpress – rządowa agencja prasowa utworzona 10 marca 1944 roku w Moskwie przez Związek Patriotów Polskich, w lipcu 1945 siedzibę Polpressu przeniesiono do Łodzi, a następnie do Warszawy. Podległa bezpośredniemu kierownictwu Związku Patriotów Polskich i dowództwu wojskowemu Ludowego Wojska Polskiego. Agencja wydawała biuletyny w Moskwie i w Polsce, informowała społeczeństwa polskie o rozwoju sytuacji na froncie, życiu w kraju i zagranicą. Jej zadaniem było także informowanie zagranicy o życiu polskim. Agencja posiadała sieć oddziałów krajowych i zagranicznych (Moskwa, Nowy Jork). Nadzór nad Polpressem sprawował Minister Informacji i Propagandy.
Na mocy dekretu z dnia 26 października 1945 roku () uzyskała oficjalny status agencji rządowej (nadany przez Krajową Radę Narodową) i została przekształcona w przedsiębiorstwo państwowe – Polską Agencję Prasową.

</doc>
<doc id="1630961" url="https://pl.wikipedia.org/wiki?curid=1630961" title="Fred Olen Ray">
Fred Olen Ray

Fred Olen Ray (ur. 10 września 1954 w Wellston) – amerykański reżyser, scenarzysta i producent filmowy i telewizyjny. Jest profesjonalnym wrestlerem. Jego sportowy pseudonim to "Fantastyczny Freddie Valentine".
Urodził się w Wellston w Ohio jako syn Joy i Harry’ego Olena Raya]. Kiedy jego rodzice rozwiedli się, matka ponownie wyszła za mąż za Raya Butlera. Miał brata Johna. Większość swojego dzieciństwa spędził na Florydzie, gdzie zawsze był fanem horrorów w telewizji. Zebrał autografy wielu aktorów grających w tych filmach, w tym Christophera Lee i Petera Cushinga. Uczęszczał do Szkoły Inżynierii przy Uniwersytecie Browna. 
Karierę filmową rozpoczął w 1971. Jest twórcą filmów niskobudżetowych i niezależnych, obejmujących różnorakie gatunki filmowe: horrory, filmy akcji, fantastycznonaukowe, przygodowe, dramaty kryminalne oraz erotyki softcore’owe. Wyprodukował kilka filmów familijnych.
Często używa pseudonimów artystycznych: Bill Carson, S. Carver, Roger Collins, Peter Daniels, Nicholas Medina, Nick Medina, Sam Newfield, Ed Raymond, Sherman Scott, Peter Stewart i Freddie Valentine.
W 1993 ukazała się publikacja jego autorstwa "Grind Show - Weirdness as Entertainment", a w 2011 wydał książkę "The New Poverty Row: Independent Filmmakers as Distributors".
Był żonaty z Miriam L. Preissel i aktorką Dawn Wildsmith, z którą ma syna Chrisa (ur. 1978). 23 października 1997 ożenił się z producentką Kimberly A. Ray, z którą ma dwóch synów: Maxa i Tony’ego.

</doc>
<doc id="1630962" url="https://pl.wikipedia.org/wiki?curid=1630962" title="Posąg Ceres">
Posąg Ceres

Posąg Ceres () – obraz malarza flamandzkiego Rubensa.
W 1760 roku obraz został sprzedany w Hadze za 1210 guldenów. Do Ermitażu trafił z Brukseli w 1768 roku z kolekcji Carla de Cobena.
Tematyka obrazu.
Obraz przedstawia rzymską boginię płodności Ceres, której składane są ofiary przez puttów. Dzieło ma głównie wyraz symboliczny, wyraża ideę jedności życia i sztuki oraz przeszłości i przyszłości – ukazane przez umieszczenie posągu w architektonicznym obramowaniu i składanych przed nim darów natury. Wesołe putta symbolizują „szczęśliwość narodów”. Putta mają skrzydła ważki lub motyla, co miało symbolizować przemijający czas lub nieśmiertelność.
Analogie tematyczne.
Rubens bardzo często wykorzystywał te same motywy do innych swoich dzieł. Równie często malowane przez niego postacie miały rysy twarzy żyjących mu współcześnie ludzi lub członów rodziny, w tym jego dzieci. Również motywy Posągu Ceres mają swoją analogiczną formę na obrazie "Trzy Gracje adorujące Naturę". Motyw girland także występuje na innych obrazach z tego okresu, takich jak "Girlanda owoców" i "Madonna z girlandą", znajdujących się w Monachium, oraz na obrazie "Madonna z girlandą" z Luwru. Girlandy są jedynym motywem na obrazie, który nie został namalowany przez Rubensa, lecz przez Fransa Snydersa (1579–1657). Sam posąg był prawdopodobnie wzorowany na starożytnej rzeźbie Demeter znajdującej się w Galerii Borghese w Rzymie, a różniącej się od tej na obrazie jedynie brakiem prawej ręki.
Grupa puttów również ma swoje pierwowzory. Jeden z nich, stojący po lewej stronie prawie przodem do widza, jest wzorowany na rzeźbie fontannowej zwanej "Chłopiec z gęsią". Drugi, stojący po prawej, jest podobny do często spotykanych rzeźb "Chłopca z dzbanem". Według Rudolfa Oldenbourga, niemieckiego znawcy dzieł Rubensa, jeden z puttów znajdujących się na górze po lewej stronie, ma głowę uderzająco podobną do tej z obrazu Correggia "Merkury pouczający Kupidyna w obecności Wenus" (National Gallery w Londynie). Ta sama postać jest również podobna do portretu drugiego syna Rubensa – Nicolasa. Nisza, w której stoi Ceres, jest niemal identyczna z prawdziwą budowlą architektoniczną – z łukiem znajdującym się przed domem mistrza ("Rubenshuis", Antwerpia), a lampy znajdujące się na górze obrazu – z detalem pochodzącym z dachu tego samego domu.

</doc>
<doc id="1630965" url="https://pl.wikipedia.org/wiki?curid=1630965" title="Roman Pryma">
Roman Pryma

Roman Andrijowycz Pryma (ukr. Роман Андрійович Прима; ur. 6 listopada 1981 r. w Chernihowie) – ukraiński biathlonista, olimpijczyk. Zadebiutował w biathlonie w rozgrywkach juniorskich w roku 2000.
Starty w Pucharze Świata rozpoczął zawodami w Rasen-Antholz 1 grudnia 2000, gdzie zajął 80. miejsce w sprincie. Pierwsze pucharowe punkty zdobył 18 stycznia 2003 roku w Ruhpolding, zajmując 21. miejsce w tej samej konkurencji. Nigdy nie stanął na podium zawodów tego cyklu; najwyższą lokatę wywalczył 18 grudnia 2008 roku w Hochfilzen, gdzie był piąty w biegu indywidualnym. W sezonie 2008/09 zajął 49. miejsce w klasyfikacji generalnej.
Podczas igrzysk olimpijskich w Salt Lake City w roku 2002 zajął 76. miejsce w sprincie i 7. w sztafecie.
Podczas mistrzostw świata w Pokljuce w 2001 roku zajął 13. miejsce w sztafecie. Na mistrzostwach świata w Pjongczangu w 2009 roku zajął 46. miejsce w biegu indywidualnym, 28 w sprincie, 33 w biegu pościgowym oraz 5 w sztafecie.

</doc>
<doc id="1630979" url="https://pl.wikipedia.org/wiki?curid=1630979" title="Łodyga czepna">
Łodyga czepna



</doc>
<doc id="1630983" url="https://pl.wikipedia.org/wiki?curid=1630983" title="Hans Peter Minderhoud">
Hans Peter Minderhoud

Hans Peter Minderhoud (ur. 7 października 1973 w Harskamp) – holenderski jeździec, w roku 2008 w Pekinie drużynowo srebrny medalista Letnich Igrzysk Olimpijskich.
W życiu prywatnym partner Edwarda Gala, również jeźdźca.

</doc>
<doc id="1630988" url="https://pl.wikipedia.org/wiki?curid=1630988" title="Judyta odcinająca głowę Holofernesowi">
Judyta odcinająca głowę Holofernesowi

Judyta odcinająca głowę Holofernesowi – obraz olejny namalowany w latach 1598–1599 przez włoskiego artystę barokowego, Caravaggia. Znajduje się w Galleria Nazionale d’Arte Antica, w Rzymie. Do postaci dziewczyny pozowała ulubiona modelka Caravaggia – kurtyzana Fillide Melandroi, którą można zobaczyć również na dwóch innych obrazach zatytułowanych "Święta Katarzyna Aleksandryjska" i "Nawrócenie Marii Magdaleny". Wykonane w XX wieku zdjęcie rentgenowskie wykazało, iż pierwotnie Judyta miała odkrytą jedną pierś i dopiero w późniejszym czasie malarz domalował półprzezroczystą tkaninę bluzki.
Opis obrazu.
Temat obrazu został zaczerpnięty z biblijnej z Księgi Judyty. Artysta przedstawił Judytę w momencie obcinania głowy asyryjskiemu wodzowi Holofernesowi. Młoda i piękna kobieta zdecydowanie trzyma lewą ręką za włosy leżącego na posłaniu mężczyznę, a prawą zatapia miecz w jego szyi. Jej twarz wyraża determinację i obrzydzenie, widok lejącego się strumienia krwi powoduje, że ciało ma odchylone do tyłu. Zraniony śmiertelnie Holofernes resztką sił unosi się na muskularnych ramionach, jego otwarte usta zdają się krzyczeć. Z prawej strony, z mroku wyłania się sylwetka starej służącej, o karykaturalnej twarzy z wytrzeszczonymi oczyma. W rękach trzyma worek gotowy na przyjęcie odciętej głowy. Kompozycję uzupełnia widoczna u góry czerwona zasłona, bezładnie zarzucona nad łożem mordowanego wodza, jej barwa i ułożenie podkreślają dramatyzm sceny.
Tło obrazu jest ciemne, kompozycja oświetlona jest silnym strumieniem światła z lewej strony, co umożliwiło malarzowi wykorzystanie walorów światłocienia. Kolorystyka obrazu jest ciepła, przeważają odcienie brązu z plamami czerwieni i bieli. Linia perspektywy przebiega na ukos płótna, z lewego dolnego do prawego górnego rogu, co podkreśla dynamikę sceny.
Interpretacje i odniesienia.
Motyw Judyty i Holofernesa był popularny w malarstwie renesansu i baroku. Poruszali go m.in. Andrea Mantegna, Giorgione, Lucas Cranach Starszy, Jacopo Tintoretto i Rubens, a w XX wieku Gustav Klimt i Franz von Stuck.
Symbolikę obrazu Caravaggia najlepiej oddają użyte kolory, biel bluzki Judyty oznacza czystość i szlachetność zamiarów. Natomiast rudawy odcień jej włosów, brązy i żółć jej spódnicy sugerują podstęp i zdradę. Czerwień zasłony nad ciałem Holofernesa to symbol pychy i władzy, atrybutów wodza i żołnierza. Czerń z której wyłania się jego tors zapowiada śmierć, natomiast jaskrawo oświetlona, biała pościel, to zapowiedź zwycięstwa Dobra nad Złem.
Głowa starej służącej o okrutnym wyrazie twarzy była wzorowana na szkicu Leonarda da Vinci pt. "Studium głowy", znajdującym się w Pinakotece Ambrosiana. Jej szara szata symbolizuje dyskrecję.
Dysproporcja wielkości postaci – ciało Holofernesa jest wyolbrzymione – oddaje wielkość problemu i ciężar odpowiedzialności jaki spadł na barki Judyty.

</doc>
<doc id="1630989" url="https://pl.wikipedia.org/wiki?curid=1630989" title="Skarb sekretarza">
Skarb sekretarza

Skarb sekretarza – serial komediowy produkcji polskiej z 2000 roku w reżyserii Olafa Lubaszenki. W 2002 roku powstała wersja filmowa serialu pod tytułem Jest sprawa...
Opis fabuły.
Serial opowiada o perypetiach mieszkańców fikcyjnej, podkoszalińskiej wsi Piaski, którzy po upadku miejscowego PGR-u ledwo wiążą koniec z końcem. Jest to obraz polskiej prowincji.
Obsada.
W serialu wystąpili także – gościnnie – byli piłkarze reprezentacji Polski: Lesław Ćmikiewicz, Robert Gadocha, Grzegorz Lato, Andrzej Szarmach i Władysław Żmuda.

</doc>
<doc id="1630996" url="https://pl.wikipedia.org/wiki?curid=1630996" title="Europejski Komisarz ds. Stosunków Zewnętrznych i Europejskiej Polityki Sąsiedztwa">
Europejski Komisarz ds. Stosunków Zewnętrznych i Europejskiej Polityki Sąsiedztwa

Europejski Komisarz ds. Stosunków Zewnętrznych i Europejskiej Polityki Sąsiedztwa – członek Komisji Europejskiej. Ostatnim komisarzem była Austriaczka Benita Ferrero-Waldner. Po wejściu w życie Traktatu lizbońskiego większość zadań komisarza ds. stosunków zewnętrznych przejął nowo powołany urząd Wysokiego przedstawiciela Unii do spraw zagranicznych i polityki bezpieczeństwa.

</doc>
<doc id="1630997" url="https://pl.wikipedia.org/wiki?curid=1630997" title="Orły 2009">
Orły 2009



</doc>
<doc id="1630998" url="https://pl.wikipedia.org/wiki?curid=1630998" title="Candy Candy">
Candy Candy

 – japońska powieść oraz oparte na niej manga i anime. 
Candy Candy pierwszy raz pojawiła się w prozie powieści japońskiej pisarki Kyoko Mizuki w kwietniu 1975 roku. Gdy Mizuki połączyła siły z mangaką Yumiko Igarashi, japoński magazyn Nakayoshi zainteresował się wydaniem powieści. Seria była wydawana przez cztery lata i zdobyła 1 miejsce w konkursie Kodansha Manga Award w kategorii shojo w 1977 roku. Opowieść została zekranizowana jako serial anime przez Toei Animation. Istnieje także kilka pełnometrażowych filmów, które nigdy nie były emitowane poza Japonią. 
Wersja polska.
Serial był emitowany w Polsce w 1996 roku na kanale Polsat w wersji z lektorem, którym była Danuta Stachyra.
Opis fabuły.
Główną bohaterką jest Candice "Candy" White, wychowanka sierocińca "Pony's Home" w Michigan na początku XX wieku. Kanwą historii są jej losy – przyjaźń z Annie, która jednak zostaje adoptowana, pobyt w domu Leaganów, gdzie dziewczynka wykorzystywana jest do prac domowych, nauka w Saint Paul Academy, praca w szpitalu. Istotnym elementem fabuły są także perypetie miłosne Candy: uczucie do Anthony'ego, kuzyna Leaganów, poznanego w St. Paul Academy Terry'ego oraz tajemniczego "Księcia ze wzgórza" – chłopca spotkanego w dzieciństwie.

</doc>
<doc id="1630999" url="https://pl.wikipedia.org/wiki?curid=1630999" title="Chu Mu-yen">
Chu Mu-yen

Chu Mu-yen (; ur. 14 marca 1982) – tajwański zawodnik taekwondo. Złoty medalista letnich igrzysk olimpijskich w Atenach, brązowy medalista letnich igrzysk olimpijskich w Pekinie w kategorii do 58 kg.

</doc>
<doc id="1631001" url="https://pl.wikipedia.org/wiki?curid=1631001" title="Zheng Chenggong">
Zheng Chenggong

Zheng Chenggong, w Europie znany zazwyczaj jako Koksinga (Koxinga) (ur. 28 sierpnia 1624 w Hirado w Japonii, zm. 23 czerwca 1662) – chiński dowódca i przywódca antymandżurskiej opozycji. W 1661 roku dokonał inwazji na Tajwan.
Urodził się jako syn Zheng Zhilonga – pirata, a od 1628 roku dowódcy cesarskiej floty Chin. Jego matką była Japonka, Tagawa Matsu (田川松), imię chińskie Wengshi (翁氏). 
Po zajęciu Chin przez Mandżurów w 1644 roku ojciec i cała rodzina Zhenga przeszli na stronę Mandżurów. On sam natomiast przyłączył się do zbrojnego oporu antymandżurskiego, stając na czele wiernych Mingom sił w prowincji Fujian. Pomimo licznych ofert tytułów i wysokich stanowisk konsekwentnie odmawiał przejścia na stronę mandżurską.
Jako dowódca sił wiernych Mingom odnosił znaczne sukcesy, zadając Mandżurom dotkliwe straty. W 1659 roku jego wojska wyzwoliły prowincję Anhui i rozpoczęły oblężenie Nankinu, którego nie udało się jednak zdobyć. Po nieudanej próbie zdobycia miasta Zheng wycofał się ze swoimi siłami do Xiamen.
W 1661 roku, uznając dalszy opór za bezsensowny, na czele 25 tysięcy żołnierzy na 99 dżonkach dokonał inwazji na znajdujący się wówczas pod kontrolą holenderską Tajwan. Po krótkich walkach zdobył fort Provintia i obległ twierdzę Zeelandia. Wobec braku odsieczy, Holendrzy zostali zmuszeni do podpisania 1 lutego 1662 roku traktatu, na mocy którego opuścili wyspę. Zheng wkrótce potem zmarł, jednak jego następcy utrzymali kontrolę nad Tajwanem do 1683 roku (zob. Królestwo Dongning).
Jego europejskie imię Koksinga pochodzi z holenderskiego "Coxinga" i jest zniekształceniem chińskiego 國姓爺 ("Guóxìngyé"), oznaczającego "wielmożny pan noszący państwowe nazwisko".

</doc>
<doc id="1631005" url="https://pl.wikipedia.org/wiki?curid=1631005" title="Okrucieństwo (film)">
Okrucieństwo (film)

Okrucieństwo – rosyjski dramat filmowy z 2007 roku w reżyserii Mariny Lubakowej.
Obsada.
i inni.

</doc>
<doc id="1631007" url="https://pl.wikipedia.org/wiki?curid=1631007" title="Kanał Ulgi (Gorzów Wielkopolski)">
Kanał Ulgi (Gorzów Wielkopolski)

Kanał Ulgi – kanał wodny w południowej nizinnej części Gorzowa Wielkopolskiego, w województwie lubuskim.
Kanał Ulgi jest częścią systemu odprowadzania nadmiaru wody z Warty w Gorzowie Wielkopolskim. Sam kanał pozwala na skierowanie części wysokich wód poza granice zabudowanej części miasta. Przepływy w obrębie Kanału Ulgi są bezpośrednio uzależnione od stanów wody w Warcie.
Ponad Kanałem Ulgi przeprowadzone są dwa mosty drogowe oraz jeden most kolejowy.
W rejonie kanału istnieje przepompownia wód deszczowych.

</doc>
<doc id="1631009" url="https://pl.wikipedia.org/wiki?curid=1631009" title="USNS Impeccable (T-AGOS-23)">
USNS Impeccable (T-AGOS-23)

USNS Impeccable (T-AGOS-23) – amerykański okręt pomocniczy marynarki wojennej Stanów Zjednoczonych, skonstruowany do wykonywania oceanicznych zadań obserwacyjnych, zwłaszcza zbierania, przetwarzania oraz przekazywania danych akustycznych. Okręt podlega "Military Sealift Command" (MSC) i jest wykorzystywany między innymi do akustycznej obserwacji i śledzenia cichych okrętów podwodnych.
Zadaniem "Impeccable" jest w szczególności zbieranie oceanicznych danych akustycznych, ich obróbka i przekazywanie droga satelitarną do stacji nabrzeżnej, w celu dokonania dalszych analiz.

</doc>
<doc id="1631010" url="https://pl.wikipedia.org/wiki?curid=1631010" title="Jest sprawa...">
Jest sprawa...

Jest sprawa… – komedia telewizyjna produkcji polskiej z 2002 roku w reżyserii Olafa Lubaszenki.
Fabuła.
Film opowiada o perypetiach mieszkańców fikcyjnej, podkoszalińskiej wsi Piaski, którzy po upadku miejscowego PGR-u ledwo wiążą koniec z końcem. Monotonię przerywają podejrzani przyjezdni szukający pewnego skarbu. "Jest sprawa…" to fabularna wersja serialu telewizyjnego "Skarb sekretarza" z 2000 roku.
W filmie wystąpili gościnnie byli piłkarze Lesław Ćmikiewicz, Robert Gadocha, Grzegorz Lato, Andrzej Szarmach, Władysław Żmuda, którzy we własnych osobach wystąpili w drużynie Znicz Piaski w meczu z drużyną niemiecką.

</doc>
<doc id="1631012" url="https://pl.wikipedia.org/wiki?curid=1631012" title="Kathy Shower">
Kathy Shower

Kathy Shower, właściwie Kathleen Ann Shower (ur. 8 marca 1953 r. w Brookville w stanie Ohio, USA) – amerykańska aktorka i modelka. Znana z sesji dla magazynu "Playboy" – w maju 1985 roku pojawiła się na rozkładówce miesiąca (ang. "Playmate of the Month"), w roku 1986 zaś na rozkładówce roku (ang. "Playmate of the Year").
Po wzięciu udziału w sesji rozpoczęła karierę aktorską, pojawiając się w przygodowych filmach akcji, takich jak "Commando Squad" czy "American Kickboxer 2". Występowała też w thrillerach erotycznych i popularnych serialach telewizyjnych (gościnnie pojawiła się w "Nieustraszonym", "Simon &amp; Simon" i wielu innych projektach), jako Janice Harrison grała z kolei w "Santa Barbarze" od 1985 do 1986 roku.
Zakończywszy karierę aktorki, przeprowadziła się do Hiszpanii, gdzie spędziła blisko dekadę.

</doc>
<doc id="1631013" url="https://pl.wikipedia.org/wiki?curid=1631013" title="No Time for Nuts">
No Time for Nuts

No Time for Nuts (pol. "Nie czas na żołędzie") – krótkometrażowy film animowany, wyreżyserowany przez Chrisa Renauda i Mike'a Thurmeiera. Dodatek do DVD z filmem "". Jego bohaterem jest znany z filmu Epoka lodowcowa Scrat.
Opis fabuły.
Scrat, szukając orzechów, odkrywa maszynę, która przenosi go w czasie.

</doc>
<doc id="1631016" url="https://pl.wikipedia.org/wiki?curid=1631016" title="Aleksandros Nikolaidis">
Aleksandros Nikolaidis

Aleksandros Nikolaidis (ur. 17 października 1979 w Salonikach, zm. 14 października 2022) – grecki zawodnik taekwondo, srebrny medalista letnich igrzysk olimpijskich w Atenach i letnich igrzysk olimpijskich w Pekinie w kategorii powyżej 80 kg. Złoty medalista mistrzostw Europy w Rzymie w 2008 roku.

</doc>
<doc id="1631018" url="https://pl.wikipedia.org/wiki?curid=1631018" title="Europejski Komisarz ds. Konkurencji">
Europejski Komisarz ds. Konkurencji

Europejski Komisarz ds. Konkurencji – członek Komisji Europejskiej. Obecnym komisarzem jest Margrethe Vestager.

</doc>
<doc id="1631020" url="https://pl.wikipedia.org/wiki?curid=1631020" title="Émile Chartier">
Émile Chartier

Émile Chartier zwany "Alain" (ur. 3 marca 1868 w Mortagne-au-Perche, zm. 2 czerwca 1951 w Le Vésinet) – francuski filozof, dziennikarz oraz pacyfista.
Życiorys.
Chartier urodził się w 1868 roku w Mortagne-au-Perche. W 1881 rozpoczął pięcioletnią naukę w liceum, d'Alençon. W 1956 roku na cześć wybitnego absolwenta liceum przyjęło jego imię do swojej nazwy.
W 1886 roku zdał maturę i rozpoczął studia na École normale supérieure na wydziale filozofii. Po zakończeniu studiów pracował jako nauczyciel filozofii w Paryżu, Rouen oraz Lorient. Od 1903 roku pracował jako dziennikarz używając pseudonimu "Alain".
W 1909 roku został mianowany na funkcję profesora w paryskim Liceum Henryka IV. Jego nauki wywarły dużych wpływ na takich uczniów jak Raymond Aron, Simone Weil, Georges Canguilhem oraz André Maurois.
Émile Chartier zmarł w Le Vésinet w 1951 roku w wieku 83 lat.
Prace.
Był autorem następujących prac:

</doc>
<doc id="1631026" url="https://pl.wikipedia.org/wiki?curid=1631026" title="USNS Impeccable (T-AGOS 23)">
USNS Impeccable (T-AGOS 23)



</doc>
<doc id="1631028" url="https://pl.wikipedia.org/wiki?curid=1631028" title="Robert Quarry">
Robert Quarry

Robert Walter Quarry (ur. 3 listopada 1925 w Santa Rosa, zm. 20 lutego 2009) – amerykański aktor znany z ról w filmowych horrorach.
Życiorys.
Urodził się w Santa Rosa w Kalifornii jako syn Mable (z domu Shoemaker) i Paula Quarry, lekarza. Jego babcia była aktorką. Uczęszczał do szkoły gastronomicznej Cardon Bleu School na Manhattanie. Opuścił szkołę w wieku 14 lat, aby rozpocząć karierę w radiu. Podczas II wojny światowej, w listopadzie 1943, Quarry wstąpił do United States Army, gdzie utworzył trupę teatralną. Po wojnie ponownie występował, najpierw dla RKO, a potem dla MGM. Wkrótce trafił na Broadway w komediach szekspirowskich – jako pasterz Sylwiusz w "Jak wam się podoba" (1950) i Lucentio – wielbiciel Bianki w "Poskromieniu złośnicy" (1951).
Najpopularniejsze role zagrał w filmach: "Count Yorga, Vampire" (1970), "The Return of Count Yorga" (1971), "Dr. Phibes Rises Again" (1972) i "W kręgu szaleństwa" ("Madhouse", 1974). 
Na ekranie często towarzyszył Vincetowi Price, w latach 80. i 90. spektakularnie pojawiał się w filmach klasy B i został cichym faworytem filmowca niezależnego Freda Olena Raya.
Zmarł 20 lutego 2009 w Woodland Hills – Los Angeles w Kalifornii w wieku 83 lat po chorobie serca. 

</doc>
<doc id="1631030" url="https://pl.wikipedia.org/wiki?curid=1631030" title="Huang Chih-hsiung">
Huang Chih-hsiung

Huang Chih-hsiung (chin. upr.: 黄志雄, chin. trad.: 黃志雄, pinyin: "Húang Zhìxióng"; ur. 16 października 1976) – tajwański zawodnik taekwondo, brązowy medalista letnich igrzysk olimpijskich w Sydney w kategorii do 58 kg, srebrny medalista letnich igrzysk olimpijskich w Atenach w kategorii do 68 kg.

</doc>
<doc id="1631031" url="https://pl.wikipedia.org/wiki?curid=1631031" title="Estońscy Szwedzi">
Estońscy Szwedzi

Estońscy Szwedzi lub Szwedzi z wybrzeża (, „Estońscy Szwedzi”, potocznie "aibofolke", „Ludzie z wysp”, , „Szwedzi z wybrzeża”) – szwedzkojęzyczna mniejszość zamieszkująca rejony północno-zachodnie i wyspy Estonii.
Estonia od wieków była miejscem osadnictwa i wypraw wikingów z obszarów współczesnej Szwecji i Danii. Rozpoczęcie osadnictwa szwedzkiego na tym obszarze (znanym jako "Aiboland") datuje się jednak na XIII i XIV wiek, gdy istniało już państwo szwedzkie. Większość z estońskich Szwedów wyjechała do Szwecji po zajęciu Estonii przez Armię Czerwoną w czasie II wojny światowej. Tylko niewielka liczba z nich mieszka obecnie w Estonii.
Historia.
Wczesna historia.
Estonia przez większość swojej historii wchodziła w skład niemieckich państw zakonnych i znajdowała się pod niemiecką dominacją. W tym czasie na tereny Estonii przybyli pierwsi szwedzcy osadnicy. Z 1294 pochodzi pierwszy dokument potwierdzający osiedlanie się Szwedów na terenie Estonii w okolicach miasta Hapsal, obecnie Haapsalu. W XIII i XIV wieku duża liczba Szwedów zasiedliła Estonię.
Szwedzka Estonia.
W 1561 Estonia znalazła się pod panowaniem Szwecji i pozostała w niej do 1721 roku (do końca wielkiej wojny północnej). Estońscy Szwedzi wykorzystali to i język szwedzki obok niemieckiego i estońskiego stał się oficjalnym językiem w Estonii.
Późniejsze czasy.
Gdy Szwecja utraciła, na rzecz Rosji, kontrolę nad Estonią i Finlandią warunki życia estońskich Szwedów pogorszyły się. Część z estońskich Szwedów podróżowała po Imperium Rosyjskim w poszukiwaniu lepszych warunków, spora ich grupa dotarła do osady Staroszwedzkie (Gammalsvenskby), na obecnej Ukrainie, gdzie ich potomkowie żyją do dziś. Gdy w 1918 r. Estonia uzyskała niepodległość, mniejszości narodowe jak np. Szwedzi, Niemcy, Rosjanie zyskali dużą swobodę kulturalną, równą Estończykom oraz miejsca w estońskim rządzie. Jednakże pod względem ekonomicznym Szwedzi i Rosjanie czerpali mniejsze korzyści z nowego prawa niż Niemcy i Estończycy. Po inwazji Armii Czerwonej na Estonię, w czasie II wojny światowej i przymusowym włączeniu Estonii do ZSRR, zamieszkali, w dużym stopniu, na wyspach Szwedzi zostali zmuszeni do opuszczenia swoich domów, gdyż obszary te miały być przekształcone na bazy dla radzieckich okupantów.
W tym czasie większość estońskich Szwedów opuściła Estonię: w okresie 1941- 1944 było to ok. 7000 osób, przy czym latem 1944 ewakuowano do Szwecji za zgodą władz niemieckich 3700 estońskich Szwedów, a o wiele większe grupy opuszczały Estonię latem i jesienią 1944 r.
Język.
Nie było jednego dialektu szwedzkiego wśród estońskich Szwedów, ale kilka. Były to pochodne wschodnich odmian szwedzkiego. Wyspa Ruhnu miała swój własny dialekt, na wyspach Vormsi-Noarootsi-Riguldi były kolejny dialekt szwedzkiego, był także dialekt wysp Pakri-Vihterpalu oraz wyspy Hiuma.
Wg spisu z 1989 r., bardzo duża część Szwedów w Estonii deklarowała już jako główny język - język estoński.

</doc>
<doc id="1631032" url="https://pl.wikipedia.org/wiki?curid=1631032" title="Europejski Komisarz ds. Zatrudnienia, Spraw Społecznych i Wyrównywania Szans">
Europejski Komisarz ds. Zatrudnienia, Spraw Społecznych i Wyrównywania Szans

Europejski Komisarz ds. Zatrudnienia, Spraw Społecznych i Wyrównywania Szans – członek Komisji Europejskiej.

</doc>
<doc id="1631034" url="https://pl.wikipedia.org/wiki?curid=1631034" title="Wiszniew">
Wiszniew

Wiszniew (biał. "Вішнева", "Вішнеў") – wieś (dawniej miasteczko) na Białorusi, w obwodzie mińskim, w rejonie wołożyńskim, siedziba sielsowietu Wiszniew ("Вішнеўскі сельсавет").
Siedziba parafii prawosławnej (pw. Świętych Kosmy i Damiana) i rzymskokatolickiej (pw. Nawiedzenia Najświętszej Maryi Panny).
Historia.
W I Rzeczypospolitej miasteczko należało do powiatu oszmiańskiego w województwie wileńskim. Stanowiło ono dziedzictwo rodziny Steczkiewiczów i Chreptowiczów.
13 stycznia 1593 w Wiszniewie zmarł Szymon Budny – działacz reformacji w I Rzeczypospolitej, pastor początkowo kalwiński, a następnie ariański, hebraista, biblista, tłumacz Biblii na język polski, pisarz i teolog ariański.
10 lipca 1895 urodził się tutaj Nachum Goldmann – prawnik, filozof pochodzenia żydowskiego, założyciel, prezes Światowego Kongresu Żydów, prezydent Światowej Organizacji Syjonistycznej.
W II Rzeczypospolitej stanowiło siedzibę gminy Wiszniew w powiecie wołożyńskim województwa nowogródzkiego.
12 listopada 1911 w Wiszniewie urodził się Jehoszua Rabinowic – izraelski polityk, minister. 2 sierpnia 1923 urodził się tutaj Szimon Peres – były prezydent Izraela.
W nocy z 18 na 19 lipca 1924 na miasteczko napadła bolszewicka grupa dywersyjna, która po zrabowaniu miejscowości wycofała się w stronę granicy.
W latach 1941–1942 funkcjonowało tu getto żydowskie, którego znaczna część ludności (ok. 2 tys. osób) została wymordowana w lipcu 1942. Tragedii tej poświęcono kamień pamiątkowy, którego inskrypcja głosi jednak jedynie o wymordowaniu przez hitlerowców „obywateli radzieckich”, bez podania ich narodowości.
Zabytki.
W miejscowości znajdują się:

</doc>
<doc id="1631035" url="https://pl.wikipedia.org/wiki?curid=1631035" title="Seria GP2 – sezon 2009">
Seria GP2 – sezon 2009

Seria GP2 – sezon 2009 – rozpoczęła się 9 maja w Barcelonie w Hiszpanii, natomiast zakończyła 20 września w Portugalii. Tytuł w klasyfikacji kierowców zdobył Niemiec, Nico Hülkenberg, natomiast w konstruktorach francuski zespół ART Grand Prix.
Ogólne zmiany.
Przed sezonem.
Przejścia ubiegłorocznych kierowców do innych zespołów
Debiuty nowych kierowców
Przejścia ubiegłorocznych kierowców do innych serii
Klasyfikacja kierowców.
Punktacja:
Wygrana w kwalifikacjach (pole position do sobotniego wyścigu): 2 punkty
Punktacja w pierwszym wyścigu (Sobota): 10-8-6-5-4-3-2-1 (osiem pierwszych pozycji)
Punktacja w drugim wyścigu (Niedziela): 6-5-4-3-2-1 (sześć pierwszych pozycji)
Najszybsze okrążenie: 1 punkt (w każdym wyścigu; aby otrzymać punkt, kierowca musi przejechać przynajmniej 90% dystansu, ukończyć wyścig w pierwszej dziesiątce, a także wystartować do wyścigu z wyznaczonego pola startowego)
Uwagi:

</doc>
<doc id="1631037" url="https://pl.wikipedia.org/wiki?curid=1631037" title="Szemu’el Rabinowic">
Szemu’el Rabinowic

Szemu’el Rabinowic (ur. 4 kwietnia 1970 w Jerozolimie) – izraelski rabin odpowiedzialny za opiekę nad Ścianą Płaczu. Wśród jego obowiązków jest doglądanie, czy karteczki z modlitwą umieszczone w Ścianie są prawidłowo usuwane. Zgodnie z tradycją, umieszczone w Ścianie Płaczu modlitwy usuwane są jedynie dwa razy do roku: w wigilię Święta Paschy i żydowskiego nowego roku. Są wtedy umieszczane w specjalnym miejscu "by ukryć je przed ludzkimi oczyma". Innym jego obowiązkiem jest czuwanie nad porządkiem ruchu przed Ścianą Płaczu oraz doglądanie, czy pielgrzymi mają stosowny ubiór i nie robią zdjęć w czasie żydowskich świąt.

</doc>
<doc id="1631038" url="https://pl.wikipedia.org/wiki?curid=1631038" title="George Dorn Screams">
George Dorn Screams

George Dorn Screams – polski zespół powstały w 2005 roku w Bydgoszczy. Wykonują muzykę alternatywną, która wyrasta z obrzeży post rocka i slowcore.
Historia.
Początkowo trójka przyjaciół – Tomek Popowski, Wojtek Trempała i Radek Maciejewski – wraz z Mikołajem Zielińskim – tworzyła zespół Whipping Willow. Po kilku latach poszukiwań własnej drogi, w 2005 roku dołączyła do nich Magdalena Powalisz. Pierwszy koncert w tym składzie zespół dał 13 grudnia 2005 roku w Mózgu w Bydgoszczy.
2006 rok zespół poświęcił na nagranie płyty. Zespół dał też telewizyjny koncert na antenie TVP3 a jego piosenki wielokrotnie emitowało radio PiK. Ostatecznie 5 października tego roku ukazał się debiutancki album "Snow Lovers Are Dancing" zawierający 9 piosenek, który zebrał dobre opinie (ArtRock.pl, Independent.pl, Teraz Rock, Trójka). Media postawiły go w gronie najciekawszych debiutów i śmiało wymieniano wśród najlepszych krążków ostatnich lat w Polsce.
2007 rok zespół poświęcił na dłuższą trasę koncertową promującą debiutancki album. Wystąpili m.in. na Off Festivalu w Mysłowicach. Supportowali kilka grup – m.in. amerykański The Paper Chase, Troya von Balthazara z Chokebore, Immanu El czy Leaders Off ze Szwecji. Wystąpili także na żywo na antenie radiowej Trójki.
Zespół został doceniony przez Agnieszkę Szydłowską i dzięki niej – jako jeden z niewielu polskich wykonawców – znalazł się na jednej płycie obok takich grup, jak Editors, Of Montreal i Blonde Redhead. Premiera składanki miała miejsce 16 czerwca 2008 roku. Zespół został też nominowany do nagrody "Bydgoszczanin roku" w plebiscycie Gazety Wyborczej. W tym roku zespół pracował też nad kolejną płytą, która ostatecznie miała premierę w 2009 roku. Jej produkcja została powierzona Johnowi Congeltonowi liderowi zespołu The Paper Chase, który współpracował z takimi grupami, jak Modest Mouse, Explosions in the Sky, The Roots, Logh, czy The Appleseed Cast. Materiał został zarejestrowany latem 2008 roku w Dallas. Nowy album cieszył się zainteresowaniem zarówno mediów i słuchaczy. Jednocześnie też ukazał bardziej "noisowe" oblicze zespołu stanowiąc najostrzejszą propozycje w dotychczasowym dorobku grupy. Promocja koncertowa płyty objęła ponowne występy George Dorn Screams w Muzycznym Studio im. Agnieszki Osieckiej (Radiowa Trójka 2009) oraz Off Festival (2009). Singiel "Messages From A Drunken Broom "ukazał się w tym samym roku na kompilacji "Artur Rojek Selection Off Festival. "Jesienią 2009 roku George Dorn Screams wydali nagraną w Sucharach (k. Nakła Nad Notecią) EP-kę “The Large Glass”, która ponownie została przyjęta z życzliwością"." Koncertów promocyjnych nie było jednak tak dużo, jak w przypadku poprzednich płyt, ponieważ zespół postanowił zrobić przerwę i skoncentrować się na komponowaniu materiału na swój trzeci album". "W 2010 roku zespół opuszcza Jakub Ziołek koncentrując się na swoich autorskich projektach Ed Wood i Tin Pan Alley. Jego miejsce zajmuje czasowo Bartłomiej Chmara (znany z Popo i duetu Chmara/Winter), który koncertuje z zespołem w trakcie mini trasy na Litwie (2 koncerty w Wilnie, Kłajpedze i Alytus – maj 2010).
W lutym 2011 roku GDS rejestrują podobnie jak "The Large Glass" pod producenckim okiem Jarka Hejmanna (perkusista Dubska, Miasto, Illegal Boys, Dopamina) swój trzeci album Go Cry on Somebody Else's Shoulder. Jego premiera ma miejsce jesienią. Jeszcze przed opublikowaniem pochodzący z płyty utwór „"Alpha Coma"” został singlem tygodnia w emitowanym w radiowej „Trójce” Programie Alternatywnym. Trasa promocyjna albumu została przerwana przez odejście Tomasza Popowskiego (obecnie między innymi Ed Wood, Hokei, Trio Alameda, Innercity Ensemble). Zespół ogłosił w grudniu 2011 roku zawieszenie działalności.
Mimo początkowych planów z zakończeniem aktywności zimą 2012 roku perkusistą zespołu zostaje Marcin Karnowski (3 Moonboys, Variete, Brda, Mara). Grupa powraca do regularnych prób i koncertowania. Wiosną 2013 roku ujawnia pochodzący z amerykańskiej sesji nagraniowej niepublikowany dotąd utwór "Don't ask me". We wrześniu 2013 roku muzycy decydują się zarejestrować nowy materiał po raz trzeci przy współpracy z Jarkiem Hejmannem, po raz drugi w Sucharach. Jego premiera zapowiadana jest na styczeń 2014.

</doc>
<doc id="1631042" url="https://pl.wikipedia.org/wiki?curid=1631042" title="Wiszniewo">
Wiszniewo

Wiszniewo to nazwa miejscowości w kilku krajach.

</doc>
<doc id="1631044" url="https://pl.wikipedia.org/wiki?curid=1631044" title="Wiszniewo (obwód grodzieński)">
Wiszniewo (obwód grodzieński)

Wiszniewo, dawniej Wiszniew (biał. "Вішнеў", "Вішнева") – wieś (dawniej miasteczko) na Białorusi położona w obwodzie grodzieńskim, w rejonie smorgońskim, nad Jeziorem Wiszniewskim.
Siedziba parafii prawosławnej (pw. św. Eufrozyny Połockiej) i rzymskokatolickiej (pw. św. Judy Tadeusza).
Nazwa.
Historycznie utrwalona jest w odniesieniu do tej miejscowości nazwa Wiszniew, aczkolwiek Komisja Standaryzacji Nazw Geograficznych poza Granicami Polski na 25. posiedzeniu odbytym w dniu 30 czerwca 2006 roku utrzymała wcześniej już przyjęty egzonim Wiszniewo.
Historia.
W I Rzeczypospolitej miasteczko należało do powiatu święciańskiego w województwie wileńskim. Stanowiło ono dziedzictwo rodziny Sulistrowskich, drogą ożenku przeszło w ręce polskiego etnografa i językoznawcy Jana Aleksandra Karłowicza. W 1876 roku miejscowości tej urodził się jego syn, kompozytor Mieczysław Karłowicz. W 1882 roku Jan Karłowicz odsprzedał dobra wiszniewskie hrabiemu Chreptowiczowi.
Z Wiszniewa pochodzi także Kazimierz Małachowski, generał wojsk polskich, odznaczony w Księstwie Warszawskim Krzyżem Kawalerskim Orderu Virtuti Militari.
W II Rzeczypospolitej było siedzibą gminy Wiszniew w powiecie święciańskim, a następnie powiecie wilejskim.
We wsi znajduje się kościół katolicki pw. Św. Tadeusza z 1820 roku, a także zabytkowa dzwonnica. Dwór Sulistrowskich spłonął w czasie I wojny światowej. W 2001 r. zbudowano i poświęcono cerkiew prawosławną pw. św. Eufrozyny Połockiej.

</doc>
<doc id="1631047" url="https://pl.wikipedia.org/wiki?curid=1631047" title="Wiszniewo (obwód witebski)">
Wiszniewo (obwód witebski)

Wiszniewo (biał. "Вішнева") – wieś na Białorusi położona w obwodzie witebskim, w rejonie połockim, w farynowskiej radzie wiejskiej.

</doc>
<doc id="1631049" url="https://pl.wikipedia.org/wiki?curid=1631049" title="Jan Stefan Dworak">
Jan Stefan Dworak

Jan Stefan Dworak (ur. 10 grudnia 1899 w Nowym Bytomiu (niem. Friedenshütte), zm. 4 grudnia 1986 w Rudzie Śląskiej) – polski i śląski historyk, urzędnik.
Urodził się 10 grudnia 1899 roku w rodzinie rzemieślniczej. Jego ojciec był kowalem.
Uczestnik I powstania śląskiego i jeden z sekretarzy Polskiego Komisariatu Plebiscytowego. Po przyłączeniu w roku 1922 Nowego Bytomia do Polski powołany został na sekretarza urzędu gminy.
W roku 1923 rozpoczął badania nad dziejami Nowego Bytomia i sąsiednich miejscowości.
W czasie II wojny światowej wyjechał z Górnego Śląska do Krakowa. Po wojnie powrócił do Nowego Bytomia, gdzie objął stanowisko wiceburmistrza. W czasach stalinizmu ponownie opuścił rodzinną miejscowość. Następnie wrócił na stałe do Nowego Bytomia, podjął pracę w szkole, działał społecznie oraz kontynuował prace badawcze, których efektem było ponad czterdzieści opracowań historycznych dotyczących historii Rudy Śląskiej i jej słynnych mieszkańców.
Zmarł 4 grudnia 1986 roku Rudzie Śląskiej i tam został pochowany.

</doc>
<doc id="1631053" url="https://pl.wikipedia.org/wiki?curid=1631053" title="Michael Sonye">
Michael Sonye

Michael Sonye – amerykański scenarzysta i aktor epizodyczny, okazjonalnie kompozytor muzyki filmowej. Znany także jako Dukey Flyswatter, Michael D. Sonye oraz Michael D. Soyne.
W branży filmowej obecny od roku 1975, kiedy to zaistniał jako współscenarzysta thrillera "Frozen Scream". Twórca scenariuszy do filmów "Commando Squad" (1987) i "Krwawy obiad" ("Blood Diner", 1987); drugi z filmów dziś uchodzi wśród fanów horroru za kultowy.

</doc>
<doc id="1631065" url="https://pl.wikipedia.org/wiki?curid=1631065" title="PWST Kraków">
PWST Kraków



</doc>
<doc id="1631076" url="https://pl.wikipedia.org/wiki?curid=1631076" title="Jan Christian Wittelsbach (Pfalz-Sulzbach)">
Jan Christian Wittelsbach (Pfalz-Sulzbach)

Jan Christian Józef Wittelsbach (ur. 23 stycznia 1700 Sulzbach-Rosenberg - zm. 20 lipca 1733 Sulzbach-Rosenberg) – hrabia palatyn i książę Palatynatu-Sulzbach.
Najstarszy syn księcia Palatynatu-Sulzbach Teodora i Marii Eleonory Hessen-Rotenburg-Rheinfels. Jego dziadkami byli: Christian i Amelia Nassau-Siegen oraz Wilhelm landgraf Hesji-Rheinfels-Rothenburg i Maria Anna hrabina zu Löwenstein.
Linia książąt Pfalz-Sulzbach była drugą po linii Pfalz-Neuburg uprawnioną do dziedziczenia Palatynatu-Reńskiego. Elektor Palatynatu-Reńskiego Karol III Filip Wittelsbach nie miał męskich potomków. Dlatego postanowiono połączyć dwie linie Wittelsbachów Reńskich przez małżeństwo córki elektora Elżbiety Augusty i starszego brata Jana Józefa Karola. Małżeństwo to nie doczekało się męskiego potomka. Józef Karol zmarł w 1729 roku. Jan Christian został więc nie tylko następcą swojego ojca Teodora, ale również następcą elektora Palatynatu Reńskiego Karola III Filipa. 
5 lutego 1722 ożenił się z Anną Marią de Turenne (1708-1728). Anna Maria była siostrzenicą Marszałka Francji Henryka de Turenne. Para miała jednego syna Karola Teodora, oraz jedną córkę, która zmarła miesiąc po narodzinach. Anna Maria zmarła w 1728 roku.
25 stycznia 1731 roku ożenił się z księżniczką Hesji-Rheinfels-Rotenburg Eleonorą Filipiną (1712-1759). Para nie miała dzieci. 
Po śmierci ojca w 1732 roku został księciem Palatynatu-Sulzbach. Zmarł rok później. Jego następcą został syn Karol Teodor, który w 1742 roku został elektorem Palatynatu Reńskiego, zaś w 1777 elektorem Bawarii.
Linki zewnętrzne.
Genealogia Jana Christiana

</doc>
<doc id="1631077" url="https://pl.wikipedia.org/wiki?curid=1631077" title="Jan Wilkosz">
Jan Wilkosz

Jan Wilkosz (ur. 27 maja 1863 w Korabnikach, zm. 13 marca 1915 w Krakowie), polski nauczyciel gimnazjalny, polonista.
Pracował w zawodzie nauczycielskim od września 1890, początkowo w charakterze zastępcy nauczyciela, a od lipca 1894, po pozytywnym zdaniu egzaminu państwowego pół roku wcześniej, jako nauczyciel rzeczywisty. Do 1900 był związany ze szkołą w Nowym Sączu. Przeniósł się następnie do Krakowa i został polonistą w IV Gimnazjum Realnym.
Poświęcił kilka opracowań twórczości wieszczów narodowych. Ogłosił "Rozbiór „Nie-Boskiej komedii” Z. Krasińskiego zastosowany do użytku młodzieży szkolnej" („Sprawozdania Gimnazjum w Nowym Sączu”, 1899), "Rozbiór „Irydiona” zastosowany do użytku młodzieży szkolnej" (Nowy Sącz 1900), "Przegląd pism pośmiertnych Słowackiego do r. 1842" („Sprawozdania c.k. Gimnazjum IV Realnego w Krakowie”, 1902). Przygotował ponadto popularną edycję części II, IV i I "Dziadów" Mickiewicza (Kraków 1901).
W późniejszych latach nie udzielał się w pracy naukowej i nie brał udziału w zbiorowych pracach nauczycieli galicyjskich, ogłaszanych na jubileuszowe lata Słowackiego (1909), Krasińskiego (1912) czy Skargi (1913). Zmarł 13 marca 1915 w Krakowie, żegnany był uroczystym pogrzebem i w nekrologach wspominany jako wzorowy nauczyciel i człowiek.

</doc>
<doc id="1631078" url="https://pl.wikipedia.org/wiki?curid=1631078" title="Dilgo Khyentse Rinpocze">
Dilgo Khyentse Rinpocze

Dilgo Khjentse (alternatywna forma zapisu stosowana w języku polskim: Dilgo Czientse; tyb.: དིལ་མགོ་མཁྱེན་བརྩེ་, Wylie: "dil mgo mkhyen brtse") Rinpocze Taszi Paldzior (ur. 1910, zm. 28 września 1991), znany także jako Czientse Do Ngag Lingpa, był wysoko urzeczywistnionym, znamienitym mistrzem medytacji, poetą i uczonym w szkole Ningma buddyzmu tybetańskiego. Uchodzi za inkarnację żyjącego w XIX wieku Dziamjanga Czientse Łangpo (1820–1892), niezwykłego mistrza i wizjonera uznanego za emanację Buddy Mądrości, który wraz z Dziamgonem Kongtrulem Lodro Taje (1813–1899) i Patrulem Rinpocze (1808–1887) zainicjował duchowe i kulturowe odrodzenie w Tybecie znane jako ruch rime.
Życiorys.
Dilgo Czientse urodził się w 1910 roku w dolinie Denhok położonej w królestwie Derge w prowincji Kham we Wschodnim Tybecie. Rodowe korzenie jego rodziny sięgały króla Trisong Decena rządzącego Tybetem w VIII w., tego samego, który zaprosił do Krainy Śniegów słynnego jogina i mistyka Padmasambhawę. Dilgo Czientse, będąc jeszcze w łonie matki, został rozpoznany jako tulku – tak określa się w Tybecie świadomie inkarnowanych mistrzów medytacji – przez ważnego nauczyciela Miphama Rinpocze (1846–1912), który przewidział niezwykłe przeznaczenie mającego się wkrótce urodzić dziecka. Kiedy chłopiec miał rok, powszechnie szanowany lama ze szkoły Sakja, Loter Łangpo, rozpoznał w nim emanację swojego zmarłego mistrza Dziamjanga Czientse Łangpo. Jednak ojciec Dilgo Czientse, sprawujący ministerialny urząd na dworze króla Derge, chociaż był osobą religijną, nie mógł zaakceptować myśli, że jego najmłodszy syn zostanie mnichem. Pragnął, żeby poszedł on w jego ślady i realizował się jako polityk oraz podtrzymał ród, ponieważ jego starsi synowie już byli mnichami.
W wieku dziesięciu lat chłopiec uległ podczas żniw ciężkiemu poparzeniu i zachorował; przez rok nie powracał do zdrowia. Wezwani lekarze stwierdzili, że jeśli nie będzie mógł kontynuować swojego duchowego rozwoju, to jego życie nie potrwa długo. W końcu ojciec wyraził zgodę na to, żeby syn realizował swoje pragnienia. Jedenastoletni chłopiec został mnichem w klasztorze Szeczen w prowincji Kham, jednym z sześciu głównych klasztorów szkoły Ningma. Tam też, zgodnie z tradycyjnymi procedurami, formalnie rozpoznano go jako manifestację umysłu Dziamjanga Czientse Łangpo. Dilgo Czientse został oficjalnie intronizowany przez swego rdzennego lamę Szeczen Dzialtsaba Rinpocze (1871–1926), który był sukcesorem Miphama Rinpocze.
Kolejnymi ważnymi nauczycielami Dilgo Czientse byli Szeczen Rabdziam Rinpocze oraz Szeczen Kongtrul Rinpocze, który żył w pustelni i podobnie jak Szeczen Dzialtsab Rinpocze nie zajmował się administracyjnymi sprawami klasztoru, lecz praktyką medytacyjną. Natomiast pod kierunkiem wielkiego uczonego Khenpo Szengpy, Dilgo Czientse studiował filozofię Środkowej Ścieżki (madhjamaka). Jako młody człowiek otrzymywał przekaz i wyjaśnienia Wielkiej Doskonałości od różnych nauczycieli, przede wszystkim od Dziamjanga Czientse Czieki Lodro (1893–1959), który przygotowywał Dilgo Czientse do roli dzierżawcy w okresie, kiedy, jak twierdził, przekaz nauk Buddy, a zwłaszcza Wielkiej Doskonałości, będzie narażony na niebezpieczeństwo.
W wieku piętnastu lat Dilgo Czientse rozpoczął serię odosobnień. Do dwudziestego ósmego roku życia większość czasu spędził na samotnych medytacjach, żyjąc w odosobnieniu w górskich jaskiniach i pustelniach. Od wczesnych lat Rinpocze doświadczał wizji Padmasambhawy, podczas których poznawał esencjonalne znaczenie term – nauk ukrytych dla potomnych przez Guru Rinpocze i jego partnerkę Jeszie Tsogial. Kiedy Rinpocze ponownie poważnie zachorował, otrzymał radę od swojego nauczyciela, by wzorem innych odkrywców term – tertonów, znalazł sobie odpowiednią partnerkę. Jego żoną została Khandro Lhamo.
Po ukończeniu serii odosobnień Dilgo Czientse spędził wiele lat z Dziamjangiem Czientse Czieki Lodro, który podobnie jak on był tertonem, a zarazem jedną z emanacji Dziamjanga Czientse Łangpo. Dilgo Czientse uważał go za swojego drugiego głównego nauczyciela po Szeczen Dzialtsabie Rinpocze.
Pod koniec lat pięćdziesiątych, kiedy w Kham rozpoczęła się wojenna zawierucha, Dilgo Czientse wraz z rodziną przedostał się z wielkim trudem do centralnego Tybetu, pozostawiając w Derge cały dobytek, łącznie z cennym księgozbiorem i własnymi rękopisami. Z Tsurphu, siedziby Karmapy leżącej na północny zachód od Lhasy, Rinpocze zdecydował się udać na uchodźstwo. Dilgo Czientse wyruszył w kierunku Bhutanu, dokąd wraz z najbliższymi uczniami i rodziną dotarł po wyczerpującej podróży. Działo się to mniej więcej w tym samym czasie, kiedy Tybet opuścił XVI Karmapa. W pobliżu Thimphu, stolicy Bhutanu, Rinpocze objął posadę szkolnego nauczyciela. Jego reputacja jako w pełni urzeczywistnionego mistrza szybko rosła, wokół niego zaczęło gromadzić się coraz więcej uczniów i na prośbę króla został jego osobistym duchowym doradcą.
Rinpocze odegrał wielką rolę w ocaleniu duchowej spuścizny swojego kraju, zbierając i publikując wiele rzadkich tekstów buddyjskich, które zostałyby stracone na zawsze w wyniku polityki rządu komunistycznych Chin opartej na systematycznym niszczeniu klasztornych uniwersytetów i bibliotek w Tybecie. Sam Dilgo Czientse napisał wiele komentarzy, tekstów medytacyjnych i wierszy – słynął z niezwykłej mądrości i znajomości nauk. Założył wiele ośrodków w Bhutanie i Indiach, zbudował wielki klasztor przy stupie Bodnath w Katmandu, stolicy Nepalu. Był także inicjatorem budowy wielu stup. Od połowy lat siedemdziesiątych zaczął coraz częściej odwiedzać kraje Zachodu, z czasem założył ośrodek Szeczen Tennji Dardżyling w Dordogne w południowej Francji, w bezpośrednim sąsiedztwie prowadzonego przez Gendyna Rinpocze i Dzigme Rinpocze ośrodka Karmapy w Dhagpo Kagyu Ling. Rinpocze był jednym z ważnych nauczycieli XIV Dalajlamy, jednym z jego głównych zachodnich uczniów był Matthieu Ricard.
Po śmierci Dudzioma Rinpocze w 1987 roku został zwierzchnikiem szkoły Ningma. Dilgo Czientse zmarł w Bhutanie 28 września 1991 roku, w ceremonii pogrzebowej brało udział ponad 50 tysięcy osób. W jakiś czas później odnaleziono jego kolejną inkarnację – chłopca, który urodził się w 1993 roku i otrzymał imię Khyentse Jangsi Rinpocze.

</doc>
<doc id="1631079" url="https://pl.wikipedia.org/wiki?curid=1631079" title="Las Rakowiecki">
Las Rakowiecki

Las Rakowiecki – niewielki kompleks leśny położony we wschodniej części Wrocławia.
Las położony jest pomiędzy osiedlami i rzekami:
Jest to las komunalny, tzn. w zarządzie Urzędu Miejskiego Wrocławia. Powierzchnia lasu wynosi 22,45 ha (22,4 ha). Położony jest na prawym brzegu rzeki Oława, a na lewym brzegu rzeki Odry. Na drzewostan lasu składają się przede wszystkim klon, a jako gatunki domieszkowe występują: brzoza, topola, jesion, w podszyciu nieliczny: dziki bez, głóg, kalina koralowa.
Do lasu można dojść od południa z osiedla Wilczy Kąt, przez Kładkę Siedlecką. Od strony osiedla Rakowiec można dojechać ulicą Rakowiecką, a także dojść ulicą Okólną i Krzywą Groblą. Na północ od kompleksu, wzdłuż granicy lasu, przebiega ulica Międzyrzecka.
W samym lesie, wzdłuż ścieżki prowadzącej od Kładki Siedleckiej do ulicy Międzyrzeckiej i dalej przystani ZHP (Przystań Rancho), można zobaczyć szereg zniszczonych pozostałości po fortyfikacjach i bunkrach niemieckich, głównie resztki stanowisk artylerii przeciwlotniczej z czasów II wojny światowej.

</doc>
<doc id="1631084" url="https://pl.wikipedia.org/wiki?curid=1631084" title="Discovery Channel Telescope">
Discovery Channel Telescope

Discovery Channel Telescope – 4,3-metrowy teleskop, zbudowany przez Lowell Observatory w Flagstaff w Arizonie. Fundatorem i oficjalnym właścicielem jest Discovery Communications, właściciel Discovery Channel i kanałów pochodnych. Budowa została zakończona w 2012 roku (uroczystość prezentacji obrazów tzw. pierwszego światła teleskopu odbyła się 21.07.2012 r.). Teleskop znajduje się na terenie Coconino National Forest, na wysokości 2365 metrów n.p.m. Budowla pochłonęła ok. 53 mln $. Jest piątym pod względem wielkości teleskopem w kontynentalnej części USA.
Teleskop.
Teleskop zbudowany został według standardów Ritcheya-Chrétiena – wyposażony w hiperboliczne zwierciadło.
Teleskop skonfigurowany jest tak, by idealnie wyłapywać i obrazować fale podczerwieni. Swym zasięgiem ma obejmować znaczną część półkuli północnej. Inżynierowie twierdzą, iż nowinki techniczne, zastosowane w urządzeniu, postawią go wyżej w hierarchii możliwości niż typowe systemy kamer Ritcheya-Chrétiena.
Budowa.
Lowell Observatory i Discovery Communications podjęły współpracę w lutym 2003 roku. Specjalne zezwolenie na budowę na terenie chronionym partnerzy otrzymali od United States Forest Service w listopadzie 2004 roku. Budowa zaczęła się natychmiast. Zwierciadło podstawowe skończono pod koniec 2005 roku. Budowę budynku i osłony teleskopu rozpoczęto w połowie września 2005 roku. Proces polerowania zwierciadła potrwał trzy lata i został przeprowadzony przez kolegium optyczne w Uniwersytecie Arizońskim. Pierwsze promienie światła teleskop ujrzał w lipcu 2012 roku, a pełną funkcjonalność osiągnął w dalszej części 2012 roku.
Badania naukowe.
Discovery Channel Telescope zostanie zastosowany do szerokiej gamy tematów badawczych, obejmujących astrofizykę i obserwację ciał niebieskich. Teleskop będzie także wypatrywał asteroid przelatujących w pobliżu Ziemi. Ważnym elementem badań będzie obserwacja ciał z obrębu Pasa Kuipera i planet pozasłonecznych. Zajmie się także obserwacją „żłobków” gwiezdnych w naszej Galaktyce. DCT zajmie się także badaniem gwiazd podwójnych oraz pyłu międzygwiezdnego, powstającego po wybuchu supernowej.

</doc>
<doc id="1631086" url="https://pl.wikipedia.org/wiki?curid=1631086" title="Port El-Kantoui">
Port El-Kantoui



</doc>
<doc id="1631087" url="https://pl.wikipedia.org/wiki?curid=1631087" title="Teatr im. Horzycy">
Teatr im. Horzycy



</doc>
<doc id="1631088" url="https://pl.wikipedia.org/wiki?curid=1631088" title="Gwiazda binarna">
Gwiazda binarna



</doc>
<doc id="1631089" url="https://pl.wikipedia.org/wiki?curid=1631089" title="Discovery Telescope">
Discovery Telescope



</doc>
<doc id="1631090" url="https://pl.wikipedia.org/wiki?curid=1631090" title="Bianca Muhren">
Bianca Muhren

Bianca Muhren (ur. 28 lutego 1986 w Goudzie) – holenderska szachistka, arcymistrzyni od 2007 roku.
Kariera szachowa.
W szachy gra od 5. roku życia. Pomiędzy 1994 a 2006 wielokrotnie reprezentowała Holandię na mistrzostwach świata i Europy juniorek we wszystkich kategoriach wiekowych, największy sukces odnosząc w 2004 r. w Ürgüpie, gdzie zdobyła tytuł wicemistrzyni Europy do 18 lat. Była również wielokrotną mistrzynią kraju juniorek, w latach 1996 (do 12 lat), 1998 (dwukrotnie: do 12 i 20 lat), 2000 (do 14 lat), 2002 (do 16 lat) oraz 2003 (do 20 lat). Spośród tych mistrzowskich tytułów na szczególne wyróżnienie zasługuje złoto w Leiden w 1998 r. w kategorii do 20 lat, zwyciężając bowiem w tych zawodach miała zaledwie 12 lat.
Normy na tytuł arcymistrzyni wypełniła w Moskwie (2004, turniej "Aerofłot Open"–B), Hengelo (2004) oraz w Hilversum (2006, mistrzostwa Holandii).
W 2004 i 2006 r. uczestniczyła w szachowych olimpiadach, natomiast w 2005, 2007 i 2009 – w drużynowych mistrzostwach Europy. Czterokrotnie zdobyła medale indywidualnych mistrzostw Holandii: trzykrotnie srebrne (2006, 2010, 2014) oraz brązowy (2005).
Najwyższy ranking w dotychczasowej karierze osiągnęła 1 stycznia 2015 r., z wynikiem 2365 punktów.

</doc>
<doc id="1631096" url="https://pl.wikipedia.org/wiki?curid=1631096" title="Mina al-Kantawi">
Mina al-Kantawi



</doc>
<doc id="1631098" url="https://pl.wikipedia.org/wiki?curid=1631098" title="Aleksandra Domańska (reżyser)">
Aleksandra Domańska (reżyser)

Aleksandra Domańska (ur. 11 sierpnia 1954 w Warszawie) – polska pisarka, reżyserka i scenarzystka.
Absolwentka Filologii Polskiej UW i Reżyserii Dramatu (PWST Kraków).
W 2020 otrzymała za książkę "Bohatyrowicze. Szkice do portetu" nagroda im. księdza Józefa Tischnera.
Twórczość.
Książki:
Film dokumentalny:
Widowiska telewizyjne:
Spektakle teatralne:
Scenariusze:
Nagrody.
Nagroda australijskiej Fundacji "Polcul" – 1987
Nagroda im. ks. Józefa Tischnera - 2020

</doc>
<doc id="1631100" url="https://pl.wikipedia.org/wiki?curid=1631100" title="Christos Sartzetakis">
Christos Sartzetakis



</doc>
<doc id="1631107" url="https://pl.wikipedia.org/wiki?curid=1631107" title="Danaidowate">
Danaidowate

Danaidowate (Danainae) – podrodzina owadów z rzędu motyli. Występują one w lasach Azji, Ameryki Północnej oraz Afryki, czyli terenach tropikalnych i subtropikalnych.
Charakterystyka.
Dorosłe osobniki danaidowatych są wąskie i wydłużone. Rozpiętość ich skrzydeł wynosi od 50 do 180 mm. Mają krótkie czułki. Posiadają gruczoły wytwarzające cuchnącą i piekącą ciecz. Z tego powodu omijają je owadożerne ptaki oraz gady; niedoświadczone ptaki owadożerne dziobnąwszy motyla szybko wypluwają go i dokładnie czyszczą dziób. Motyle zwykle mają jaskrawe ubarwienie. Owady, które wyglądem przypominają je, nie są atakowane przez zwierzęta owadożerne. Przykładem może być motyl z rodziny rusałkowatych zwany wicekrólem ("Limenitis archippus"). Gąsienice tych motyli mają mięsiste, parzące wyrostki na niektórych segmentach ciała. Żywią się roślinami zazwyczaj trojeściowatymi ("Asclepiadaceae"). Niektóre gatunki tych motyli odbywają długie wędrówki. Najbardziej znanym z takich motyli jest monarcha ("Danaus plexippus"), który dziennie pokonuje około 130 km.

</doc>
<doc id="1631109" url="https://pl.wikipedia.org/wiki?curid=1631109" title="Andrés Gómez (koszykarz)">
Andrés Gómez (koszykarz)

Andrés Gómez Domínguez (ur. 30 listopada 1913 w Guadalajarze, zm. 26 lipca 1991 w Meksyku) – meksykański koszykarz, brązowy medalista letnich igrzysk olimpijskich w Berlinie. Zagrał w jednym spotkaniu.

</doc>
<doc id="1631110" url="https://pl.wikipedia.org/wiki?curid=1631110" title="Europejski Komisarz ds. Transportu">
Europejski Komisarz ds. Transportu

Europejski Komisarz ds. Transportu – członek Komisji Europejskiej. Obecnym komisarzem jest Adina Vălean.

</doc>
<doc id="1631111" url="https://pl.wikipedia.org/wiki?curid=1631111" title="Administratorzy Terytorium Północnego">
Administratorzy Terytorium Północnego

Administrator Terytorium Północnego ("Administrator of the Northern Territory") – formalnie najwyższy urząd we władzy wykonawczej Terytorium Północnego w Australii. W praktyce administratorzy przestali kierować administracją Terytorium w roku 1979, kiedy uzyskało ono stopień samodzielności porównywalny z sześcioma australijskimi stanami. Od tego czasu administrator pełni rolę analogiczną do tej, jaką w stanach wypełniają ich gubernatorzy. Posiada bardzo szerokie kompetencje - m.in. powołuje premiera, rozpisuje wybory do regionalnego parlamentu, a także podpisuje jego ustawy. W praktyce administrator zawsze mianuje szefem rządu lidera większości w parlamencie, a następnie korzysta ze swych prerogatyw jedynie na jego wniosek.
Najważniejsza różnica między administratorem a gubernatorami stanowymi podlega na nieco odmiennym statusie konstytucyjnym. Gubernatorzy uważani są za osobistych przedstawicieli królowej Australii, zaś władze federalne Australii w ogóle nie biorą udziału w ich powoływaniu. Inaczej jest w przypadku Terytorium Północnego, które formalnie wciąż pozostaje terytorium federalnym. Z tego względu nie ma własnego gubernatora, lecz - czysto teoretycznie - rozciągają się na nie kompetencje gubernatora generalnego Australii. To właśnie gubernator generalny - działając na wniosek rządu federalnego - powołuje administratora jako swego przedstawiciela. Decyzja o wskazaniu kandydata podejmowana przez rząd Terytorium - choć faktycznie ma rozstrzygające znaczenie - formalnie jest tylko rekomendacją dla rządu federalnego i gubernatora generalnego.
Lista administratorów.
Z ramienia Australii Południowej.
"W latach 1846-1912 Terytorium Północne stanowiło część Australii Południowej. Urzędnik kierujący jego administracją nosił wówczas tytuł rezydenta rządowego (Government Resident)."
Z ramienia Związku Australijskiego.
"W 1912 Terytorium Północne stało się terytorium federalnym, podlegającym władzom w Canberze."

</doc>
<doc id="1631114" url="https://pl.wikipedia.org/wiki?curid=1631114" title="Piłka nożna na Letniej Uniwersjadzie 2009">
Piłka nożna na Letniej Uniwersjadzie 2009

Turniej piłki nożnej na Letniej Uniwersjadzie 2009 odbyła się w dniach 30 czerwca – 10 lipca 2009.
Do rozdania były dwa komplety medali – w konkurencji mężczyzn i kobiet.
W turnieju panów i pań wystąpiło 16 zespołów podzielonych w pierwszej fazie na cztery grupy po cztery zespoły.
Oficjalne podanie drużyn które wystąpiły na uniwersjadzie odbyło się 19 marca a losowanie grup 21 marca w Belgradzie.
Obrońcy tytułu z poprzednich igrzysk studenckich (2007):

</doc>
<doc id="1631122" url="https://pl.wikipedia.org/wiki?curid=1631122" title="Art Chapman">
Art Chapman

Arthur "Art" St. Clair Chapman (ur. 28 października 1912 w Victorii, zm. 3 lutego 1986 w Nanaimo) – kanadyjski koszykarz, srebrny medalista letnich igrzysk olimpijskich w Berlinie. Zagrał w sześciu spotkaniach.

</doc>
<doc id="1631123" url="https://pl.wikipedia.org/wiki?curid=1631123" title="Park Narodowy Dżabal asz-Szanabi">
Park Narodowy Dżabal asz-Szanabi



</doc>
<doc id="1631126" url="https://pl.wikipedia.org/wiki?curid=1631126" title="Panajotis Dimitriu">
Panajotis Dimitriu

Panajotis Dimitriu, gr. Παναγιώτης Δημητρίου (ur. 6 maja 1939 w Strongilo) – cypryjski polityk, prawnik, eurodeputowany V (w 2004) i VI kadencji.
Życiorys.
Studiował pedagogikę w cypryjskim kolegium nauczycielskim, a następnie prawo w Londynie. Był aktywnym członkiem Cypryjskiej Organizacji Wyzwolenia Narodowego (EOKA). Po uzyskaniu niepodległości w 1960 pracował jako nauczyciel w szkole podstawowej, był sekretarzem generalnym organizacji zrzeszającej nauczycieli (POED).
Należał do założycieli Zgromadzenia Demokratycznego, wielokrotnie odpowiadał za jego kampanie wyborcze. W 1997 został zastępcą przewodniczącego tej partii Był wybierany do Izby Reprezentantów w 1970, a także w 1996 i 2001. Reprezentował krajowy parlament w Konwencie Europejskim.
Po akcesie Cypru do UE od maja do lipca 2004 był eurodeputowanym V kadencji. W wyborach w tym samym roku jako kandydat Zgromadzenia Demokratycznego uzyskał mandat posła do Parlamentu Europejskiego. Należał do grupy chadeckiej, pracował w Komisji Spraw Konstytucyjnych oraz w Komisji Wolności Obywatelskich, Sprawiedliwości i Spraw Wewnętrznych. W PE zasiadał do 2009.

</doc>
<doc id="1631127" url="https://pl.wikipedia.org/wiki?curid=1631127" title="Paranteza">
Paranteza



</doc>
<doc id="1631129" url="https://pl.wikipedia.org/wiki?curid=1631129" title="Janakis Matsis">
Janakis Matsis

Janakis Matsis, gr. Γιαννάκης Μάτσης (ur. 24 października 1933 w Palechori Morfu) – cypryjski polityk, prawnik, eurodeputowany VI kadencji.
Życiorys.
Był aktywnym członkiem Cypryjskiej Organizacji Wyzwolenia Narodowego (EOKA). Po uzyskaniu niepodległości w 1960 został deputowanym do cypryjskiego parlamentu, kilkakrotnie uzyskiwał reelekcję. Był wśród założycieli Zgromadzenia Demokratycznego, pełnił m.in. funkcję przewodniczącego tego ugrupowania (1993–1997).
W wyborach w 2004 jako kandydat prawicowej koalicji Do Europy uzyskał mandat posła do Parlamentu Europejskiego. Należał do grupy chadeckiej oraz Komisji Rozwoju Regionalnego. W PE zasiadał do 2009.

</doc>
<doc id="1631130" url="https://pl.wikipedia.org/wiki?curid=1631130" title="Carlos Borja (koszykarz)">
Carlos Borja (koszykarz)

Carlos Borja Morca (ur. 23 maja 1913 w Guadalajarze, zm. 25 listopada 1982 tamże) – meksykański koszykarz, brązowy medalista letnich igrzysk olimpijskich w Berlinie.
Jego brat - Victor także był koszykarzem.

</doc>
<doc id="1631131" url="https://pl.wikipedia.org/wiki?curid=1631131" title="Tom Pauling">
Tom Pauling

Thomas (Tom) Pauling (ur. 13 grudnia 1946 w Sydney) – australijski prawnik i działacz społeczny, w latach 2007-2011 pełnił urząd administratora Terytorium Północnego.
Jest absolwentem prawa na University of Sydney, w 1969 został przyjęty do adwokatury stanu Nowa Południowa Walia. Początkowo pracował w służbach prawnych władz stanowych. W 1970 przeniósł się do Darwin, gdzie założył własną praktykę. W latach 1998-2007 pełnił funkcję głównego radcy prawnego Terytorium. W listopadzie 2007 objął urząd administratora Terytorium, będący odpowiednikiem urzędu gubernatora w australijskich stanach. W 2011 jego kadencja dobiegła końca i zastąpiła go Sally Thomas

</doc>
<doc id="1631132" url="https://pl.wikipedia.org/wiki?curid=1631132" title="Zdanie parantetyczne">
Zdanie parantetyczne



</doc>
<doc id="1631133" url="https://pl.wikipedia.org/wiki?curid=1631133" title="Are You Gonna Go My Way">
Are You Gonna Go My Way

Are You Gonna Go My Way – trzeci studyjny album amerykańskiego rockowego wokalisty i gitarzysty Lenny’ego Kravitza, wydany w 1993 roku. W USA płyta zyskała status podwójnie platynowej.

</doc>
<doc id="1631135" url="https://pl.wikipedia.org/wiki?curid=1631135" title="Ta-Joj">
Ta-Joj



</doc>
<doc id="1631139" url="https://pl.wikipedia.org/wiki?curid=1631139" title="Montealtosuchus arrudacamposi">
Montealtosuchus arrudacamposi



</doc>
<doc id="1631141" url="https://pl.wikipedia.org/wiki?curid=1631141" title="Chuck Chapman">
Chuck Chapman

Charles Winston "Chuck" Chapman (ur. 21 kwietnia 1911 w Vancouver, zm. 6 marca 2002 w Victorii) – kanadyjski koszykarz srebrny medalista letnich igrzysk olimpijskich w Berlinie. Wystąpił w czterech spotkaniach.

</doc>
<doc id="1631142" url="https://pl.wikipedia.org/wiki?curid=1631142" title="Ocaml">
Ocaml



</doc>
<doc id="1631148" url="https://pl.wikipedia.org/wiki?curid=1631148" title="Katastrofa lotu Eastern Airlines 401">
Katastrofa lotu Eastern Airlines 401



</doc>
<doc id="1631153" url="https://pl.wikipedia.org/wiki?curid=1631153" title="Koksinga">
Koksinga



</doc>
<doc id="1631154" url="https://pl.wikipedia.org/wiki?curid=1631154" title="Franz Snyders">
Franz Snyders



</doc>
<doc id="1631158" url="https://pl.wikipedia.org/wiki?curid=1631158" title="Płomienie (powieść)">
Płomienie (powieść)

Płomienie. Z papierów po Michale Kaniowskim – powieść Stanisława Brzozowskiego z 1908 r. w dwóch tomach, uważana za pierwszą polską powieść intelektualną. Przedstawia ideową panoramę przełomu XIX i XX wieku, jest krytyką kapitalizmu, tradycjonalizmu, ziemiańskiego konserwatyzmu i klerykalizmu. Głównym tematem powieści jest problem relacji pomiędzy twórczym potencjałem jednostki a warunkami społecznymi oraz poszukiwanie dróg naprawy świata. Dla kilku pokoleń lewicowej młodzieży XX w. stanowiła powieść kultową, będąc emocjonalną historią polskich i rosyjskich rewolucjonistów, a także odpowiedzią na "Biesy" Dostojewskiego. Do zafascynowania "Płomieniami" przyznali się m.in. Czesław Miłosz, Leszek Kołakowski, Andrzej Mencwel oraz Adam Michnik.
Książka przedstawia losy polskiego szlachcica Michała Kaniowskiego, który zniechęcony jest własną rodziną, jej trybem życia, otoczeniem. Kuzynostwo Michała – rodzina Bieleckich żyje pusto, głupio, podbudowując swoje poczucie obywatelskie dewocją, wspomnieniami lepszej przeszłości - symptomaty absolutnej degrengolady zdeklasowanych szlachciców. Kaniowski pisze: "Rodzina taka, jaką jest w obecnym świecie, musi być zawsze ośrodkiem uczuć antyspołecznych. Rodzina w stosunku do pozostałego świata odgrywa rolę pieczary, do której drapieżca znosi swą zdobycz. Póki człowiek utrzymuje się przeważnie z tego, co w ten lub inny sposób innym ludziom wydrze, rodzina nie przestaje być tym laboratorium uczuciowym, w którym najdrapieżniejsze, najbardziej egoistyczne, zaborcze, antyludzkie instynkty przepotwarzane są na modłę sielankową, nie zmieniając swej zasadniczej treści. W imię rodziny popełnia się najwięcej podłości. Ona dostarcza największej ilości usprawiedliwień. Tu przeobraża się w obowiązek względem matki, ojca, rodzeństwa i dzieci osłonięte lub nieosłonięte łupiestwo". Michał wyjeżdża na studia do Petersburga, gdzie nawiązuje kontakty z rosyjskimi narodnikami. Przygotowuje zamach na cara Aleksandra II.
Brzozowski w powieści dokonuje osobistego rozrachunku z Polską: "Nie, nie pojadę już do Polski. Kościoły tam i księża panowie i księża. Nic. Siedli chłopu na szyję i krzyczą: ojczyzna".

</doc>
<doc id="1631162" url="https://pl.wikipedia.org/wiki?curid=1631162" title="Edward Dawson">
Edward Dawson

Edward John Dawson (ur. 10 października 1907 w Alford, zm. 24 października 1968 w Windsor) – kanadyjski koszykarz, srebrny medalista letnich igrzysk olimpijskich w Berlinie. Zagrał w trzech spotkaniach.

</doc>
<doc id="1631164" url="https://pl.wikipedia.org/wiki?curid=1631164" title="Jewgienij Jarowienko">
Jewgienij Jarowienko

Jewgienij Jarowienko, kaz. Евгений Яровенко, ros. Евгений Викторович Яровенко, "Jewgienij Wiktorowicz Jarowienko" (ur. 17 sierpnia 1963 w Karatau, Kazachska SRR) – kazachski piłkarz pochodzenia ukraińskiego, grający na pozycji obrońcy, reprezentant ZSRR, trener piłkarski. Posiada ukraińskie obywatelstwo.
Kariera piłkarska.
Kariera klubowa.
W 1979 rozpoczął karierę piłkarską w miejscowej drużynie Fosforit Karatau, skąd w 1981 trafił do Chimika Dżambuł. W 1984 zaproszony do stołecznego Kajratu Ałma-Ata, w którym od 1986 pełnił rolę kapitana drużyny. W 1989 przeszedł do Dnipra Dniepropietrowsk, z którym zdobył Puchar ZSRR w 1989. Drugą rundę sezonu 1991 kończył w barwach klubu Rotor Wołgograd. Występował również w takich klubach jak Nywa Tarnopol, FC Kontu, Sariyer Stambuł, Torpedo Wołżski i Krywbas Krzywy Róg. Ostatnim klubem w karierze piłkarza był Metałurh Zaporoże, w którym w 1996 zakończył swoje występy.
Kariera reprezentacyjna.
29 sierpnia 1987 zadebiutował w reprezentacji ZSRR w spotkaniu towarzyskim z Jugosławią wygranym 1:0. Wcześniej 15 kwietnia 1987 zadebiutował w olimpijskiej reprezentacji ZSRR.
Kariera trenerska.
Po zakończeniu kariery piłkarskiej rozpoczął karierę trenerską. Najpierw pomagał trenować takie kluby jak Krywbas Krzywy Róg, Torpedo Zaporoże, Dnipro Dniepropietrowsk, Szachtar-2 Donieck i Szachtar-3 Donieck. Od 2006 zaproszony na stanowisko głównego trenera klubu Jesil-Bogatyr Petropawł. W 2007 również pełnił funkcje selekcjonera młodzieżowej reprezentacji Kazachstanu. 30 listopada 2011 objął stanowisko głównego trenera ukraińskiego klubu Naftowyk-Ukrnafta Ochtyrka. 27 listopada 2013 podał się do dymisji. 9 czerwca 2014 roku stał na czele FK Taraz. W styczniu 2016 opuścił kazachski klub.

</doc>
<doc id="1631165" url="https://pl.wikipedia.org/wiki?curid=1631165" title="Beru Czientse Rinpocze">
Beru Czientse Rinpocze

Beru Czientse Rinpocze (alternatywna forma zapisu w języku polskim: Beru Khjentse Rinpocze; ur. 1947 w Tybecie) – mistrz buddyzmu tybetańskiego, dzierżawca szkoły Karma Kagyu. Jest jednym z niewielu współczesnych lamów udzielających publicznych inicjacji Kalaczakry. Jest także ojcem IV Dziamgona Kongtrula Yangsi Rinpocze.
Linia Beru Czientse.
Dziamjang Czientse Łangpo (1820–1892) był jednym z największych wizjonerów buddyzmu tybetańskiego, jednym z inicjatorów ruchu rime. Po jego śmierci zostało rozpoznanych kilka emanacji tego mistrza, a emanacją jego mowy był I Beru Czientse Rinpocze (1896–1945) Karma Dziamjang Czientse Ozer, syn króla Beru Gönpo Düdula w Kham we Wschodnim Tybecie. Tulku został intronizowany w klasztorze Palpung będącym klasztorem szkoły Karma Kagyu, a po zakończeniu formalnej edukacji zaczął sam udzielać nauk. Jego uczniowie pochodzili ze wszystkich czterech szkół buddyzmu tybetańskiego. W ramach szkoły Karma Kagyu, której I Beru Czientse został ważnym hierarchą, jego uczniami byli m.in.: XV Karmapa (Karmapa był jednocześnie guru dla Beru Czientse), Pało Rinpocze, Kalu Rinpocze, Khandro Ordzien Tsomo (żona XV Karmapy).
Aktywność II Beru Czientse.
II Beru Czientse urodził się w Centralnym Tybecie w 1947. Będąc młodym mnichem, został rozpoznany jako tulku i intronizowany przez XVI Karmapę w 1955. Siedzibą młodego Rinpocze został klasztor Nangczen. W wieku 13 lat poprowadził swoich mnichów i uczniów na uchodźstwo do Indii, gdzie w Mainpat założył klasztor i ośrodek odosobnieniowy.
Rinpocze ukończył formalną edukację pod kierunkiem takich mistrzów, jak: Dzongsar Khenpo Czime Rinpocze, Kjabdzie Kalu Rinpoche, XVI Karmapa, Sakja Trizin Rinpocze oraz Dilgo Khyentse Rinpocze. Po zakończeniu tradycyjnego czteroletniego odosobnienia Rinpocze założył klasztory w Bodhgaja (Indie) oraz w Katmandu (Nepal), a także odnowił swoją siedzibę Nangczen w Tybecie, gdzie obok klasztoru męskiego powstał również klasztor żeński oraz szkoła i ośrodek odosobnieniowy. Rinpocze odbudował też klasztor szkoły Sakja, Njenthang Taszigang, znajdujący się w pobliżu jego miejsca narodzin. Ponadto jest fundatorem Tharjay Charitable Foundation, organizacji, która wspiera budowę mostów, szkół i ośrodków zdrowia we Wschodnim Tybecie.
W ciągu ostatnich trzydziestu lat Beru Czientse Rinpocze wiele podróżował, udzielając nauk i inicjacji na całym świecie, chociaż szczególnie znany jest w Azji Południowo-Wschodniej i na Antypodach. Odwiedził takie kraje, jak Australia, Nowa Zelandia, Malezja, Singapur, Tajlandia, Indonezja, Hongkong, Filipiny, Tajwan, Chiny, Bhutan, Indie, Nepal oraz wiele krajów w Europie i w obu Amerykach.
W sporze dotyczącym XVII Karmapy przyjął stanowisko uznające obie kandydatury. Przyczyniło się to do próby przejęcia nowozelandzkich ośrodków Beru Czientse przez ludzi związanych ze stronnictwem Tai Situ Rinpocze, którzy zażądali od Rinpocze, aby zaakceptował wyłącznie ich kandydata na tron Karmapy. Spór został rozstrzygnięty w roku 2005 przez Sąd Najwyższy w Auckland na korzyść Beru Czientse Rinpocze.
W Polsce Rinpocze był trzykrotnie, pierwszy raz w 1984 odwiedził Kraków oraz ośrodek buddyjski w Kucharach, a w 1989 przyjechał do Warszawy. W maju 2009, po wieloletniej nieobecności, wraz z IV Dziamgonem Kongtrulem Jangsi Rinpocze odwiedził ponownie Europę i udzielił inicjacji Kalaczakry w hiszpańskim ośrodku buddyjskim Karma Guen założonym przez lamę Ole Nydahla. Trzecia wizyta miała miejsce w 2016 w Warszawie.

</doc>
<doc id="1631166" url="https://pl.wikipedia.org/wiki?curid=1631166" title="Jesil-Bogatyr Petropawł">
Jesil-Bogatyr Petropawł



</doc>
<doc id="1631171" url="https://pl.wikipedia.org/wiki?curid=1631171" title="Cardinalis cardinalis">
Cardinalis cardinalis



</doc>
<doc id="1631172" url="https://pl.wikipedia.org/wiki?curid=1631172" title="Matplotlib">
Matplotlib

Matplotlib – biblioteka do tworzenia wykresów dla języka programowania Python i jego rozszerzenia numerycznego NumPy. Zawiera ona API „pylab” zaprojektowane tak aby było jak najbardziej podobne do MATLABa, przez co jest łatwy do nauczenia przez jego użytkowników. Matplotlib został napisany i jest utrzymywany głównie przez Johna Huntera, i jest dostępny na licencji przypominającej licencję BSD.
Przykład użycia.
Poniżej znajduje się kod rysujący Funkcję Rosenbrocka:
from mpl_toolkits.mplot3d import Axes3D
from matplotlib import cm
from matplotlib.colors import LogNorm
import matplotlib.pyplot as plt
import numpy as np
fig = plt.figure()
ax = Axes3D(fig, azim = -128, elev = 43)
s = .05
X = np.arange(-2, 2.+s, s)
Y = np.arange(-1, 3.+s, s)
X, Y = np.meshgrid(X, Y)
Z = (1.-X)**2 + 100.*(Y-X*X)**2
ax.plot_surface(X, Y, Z, rstride = 1, cstride = 1, norm = LogNorm(), cmap = cm.jet)
plt.xlabel("x")
plt.ylabel("y")
plt.show()

</doc>
<doc id="1631175" url="https://pl.wikipedia.org/wiki?curid=1631175" title="Roberto Figueroa">
Roberto Figueroa

Roberto Figueroa (20 marca 1906 – 24 stycznia 1989) – piłkarz urugwajski, napastnik.
Jako piłkarz klubu Montevideo Wanderers wziął udział w turnieju Copa América 1927, gdzie Urugwaj został wicemistrzem Ameryki Południowej. Figueroa zagrał we wszystkich trzech meczach - z Peru, Boliwią (zdobył 3 bramki) i Argentyną. Jako zdobywca 3 bramek został jednym z pięciu królów strzelców turnieju.
Wziął udział w Igrzyskach Olimpijskich w 1928 roku, gdzie Urugwaj zdobył złoty medal. Figueroa zagrał tylko w jednym meczu, ale najważniejszym. W powtórce finału z Argentyną, wygranej przez Urugwaj 2:1, Figueroa zdobył jedną z dwóch bramek.
Figueroa, wciąż jako gracz klubu Wanderers, był także w kadrze reprezentacji podczas fatalnego turnieju Copa América 1929, gdzie Urugwaj zajął dopiero trzecie miejsce. Nie wystąpił jednak w żadnym meczu.
Figueroa należy do najlepszych strzelców w historii klubu Wanderers - zdobył łącznie 75 bramek i znajduje się na 4. miejscu w tabeli wszech czasów klubu.
Od 2 listopada 1921 roku do 14 grudnia 1933 roku Figueroa rozegrał w reprezentacji Urugwaju 9 meczów i zdobył 6 bramek.

</doc>
<doc id="1631176" url="https://pl.wikipedia.org/wiki?curid=1631176" title="Gord Aitchison">
Gord Aitchison



</doc>
<doc id="1631180" url="https://pl.wikipedia.org/wiki?curid=1631180" title="Gianni De Michelis">
Gianni De Michelis

Gianni De Michelis (ur. 26 listopada 1940 w Wenecji, zm. 11 maja 2019 tamże) – włoski polityk, nauczyciel akademicki, eurodeputowany, minister w licznych rządach.
Życiorys.
Ukończył w 1963 studia z zakresu chemii na Uniwersytecie Padewskim. Pracował na tej uczelni jako wykładowca, w latach 1980–1999 był profesorem uniwersyteckim. Od 1976 zasiadał w kierownictwie Włoskiej Partii Socjalistycznej. Należał do najbliższych współpracowników Bettina Craxiego.
W latach 1964–1980 i ponownie od 1990 do 1995 zasiadał w radzie Wenecji. W okresie 1976–1994 sprawował mandat posła do Izby Deputowanych VII, VIII, IX, X i XI kadencji. W drugiej połowie lat 80. przez rok kierował grupą deputowanych PSI.
W 1980 po raz pierwszy wszedł w skład rządu jako minister do spraw skarbu państwa. Stanowisko to zajmował przez trzy lata. W okresie kierowania rządem przez Bettina Craxiego pełnił funkcję ministra pracy i ochrony socjalnej (1983–1987). Od 1988 do 1989 był wicepremierem, następnie do 1992 sprawował urząd ministra spraw zagranicznych.
Jego karierą polityczną zachwiało śledztwo "Mani pulite" prowadzone w związku z tzw. aferą Tangentopoli, które doprowadziło na początku lat 90. do upadku większości włoskich partii politycznych. Gianni De Michelis został oskarżony o szereg przestępstw korupcyjnych i następnie skazany na kary pozbawienia wolności za wręczanie łapówek i nielegalne finansowanie partii.
Do działalności partyjnej powrócił w 1996, powołując wraz z innymi dawnymi działaczami PSI Partię Socjalistyczną. Po zjednoczeniu się z Ligą Socjalistyczną został jednym z liderów Nowej Włoskiej Partii Socjalistycznej, która przystąpiła do centroprawicowego Domu Wolności.
W wyborach w 2004 uzyskał mandat posła do Parlamentu Europejskiego. W 2005 przejął władzę w NPSI, gdy sądownie unieważniono wybór Vittoria Craxiego na sekretarza partii, co doprowadziło do rozłamu u socjalistów. W 2006 został wybrany deputowanym, jednak odmówił objęcia mandatu, pozostając w PE.
W 2007 przegrał walkę o przywództwo w NPSI na rzecz Stefano Caldoro, który sprzeciwiał się porzuceniu dotychczasowej koalicji Silvia Berlusconiego. Gianni De Michelis wraz ze swoimi zwolennikami (wśród których znalazł się europoseł Alessandro Battilocchio) utworzył Partię Socjalistyczną, z którą po kilku miesiącach wszedł do większego ugrupowania o tej samej nazwie. W 2009 nie kandydował w wyborach europejskich.

</doc>
<doc id="1631184" url="https://pl.wikipedia.org/wiki?curid=1631184" title="Ferdinando Fairfax">
Ferdinando Fairfax

Ferdinando Fairfax (ur. 29 marca 1584, zm. 14 marca 1648) – angielski parlamentarzysta, generał, syn dyplomaty i polityka Thomasa Fairfaxa, któremu król Karol I Stuart w 1627 roku nadał tytuł Lorda Fairfax of Cameron w Szkocji.
Urodził się w Yorkshire, edukację wojskową zdobywał w Holandii.

</doc>
<doc id="1631188" url="https://pl.wikipedia.org/wiki?curid=1631188" title="Kościół św. Elżbiety Węgierskiej w Kluczu">
Kościół św. Elżbiety Węgierskiej w Kluczu

Kościół pod wezwaniem św. Elżbiety Węgierskiej w Kluczu – drewniana, barokowa świątynia wzniesiona w 1610 roku, znajdująca się w Kluczu (gmina Ujazd, województwo opolskie).
Historia.
Kościół pochodzi z 1610, parafia jest jeszcze starsza, gdyż powstała już w 1310. W 1748 świątynia została przebudowana, pozostając w niezmienionym kształcie do dnia dzisiejszego. Z XVIII wieku zachowało się w drewnianej budowli mnóstwo zabytków: ambona z czterema ewangelistami, świeczniki ławkowe, feretron z wizerunkiem świętej Anny oraz obraz Gloria Krzyża. Najstarszym zabytkiem w kościele jest fragment kamiennej chrzcielnicy z początków XIV wieku, oraz rzeźby gotyckie: św. Jadwigi z ok. 1400 i Matki Boskiej Bolesnej z ok. 1500.
Proboszcza wymieniono po raz pierwszy w 1319, a w rejestrze świętopietrza z 1447 parafia została wyliczona w archiprezbiteracie ujazdowskim.
Architektura.
Kościół drewniany, wybudowany w stylu barokowym, orientowany, jednonawowy, o konstrukcji zrębowej, na podmurowaniu, z wieżą słupową, złączona z nawą.
Prezbiterium zamknięte trójbocznie, przylegającą zakrystią, z lożą kolatorską na piętrze. Nawa pokryta stropem płaskim, natomiast w prezbiterium strop zaokrąglony po bokach. Od zachodniej części do nawy przylega kwadratowa wieża z bocznymi przybudówkami. Chór muzyczny wsparty na 2 słupach, z prostym parapetem zdobionym w części środkowej. Ściany świątyni, z zewnątrz są szalowane, natomiast wejścia i okna zwieńczone spłaszczonym łukiem. Dachy siodłowe, kryte gontem, przechodzą na zakrystię i kruchtę. Nad nawą znajduje się ośmioboczna wieżyczka wraz z latarnią oraz ostrosłupowym daszkiem gontowym. Dach wieży, łączący się z dachem nawy, posiada kształt namiotowy. Wejście do kościółka znajduje się pod wieżą z ozdobnym nadprożem. Drzwi zdobi wykładka zamka w kształcie postaci ludzkiej. Pozostałe wejścia do świątyni posiadają drzwi klepkowe z okuciami.
Prace renowacyjne 2003-2004.
W listopadzie 2003 ze stropu świątyni zdjęto boazerię. Odkryto wówczas doskonale zachowane dziewiętnastowieczne malowidła z wizerunki doktorów kościoła: Augustyna, Hieronima, Ambrożego i Grzegorza, ewangelistów: Jana, Marka, Mateusza i Łukasza oraz liczne ornamenty. Od 1981 sufit był zasłonięty drewnianą boazerią. O ukrytym zabytku dowiedziała się od mieszkańców Ewa Rurynkiewicz, wicemarszałek województwa, i zdecydowała o odsłonięciu sufitu.
W styczniu 2004 fragment płótna się odkleił. Wówczas ksiądz Józef Żyłka, proboszcz parafii, ze zdumieniem odkrył, że pod nim widoczne są ornamenty. Okazało się, że jest to malowany na drewnie obraz Gloria Krzyża, datowany na 1748, czas powstania współczesnego kościółka. Na prace renowacyjne bardzo szybko znalazły się pieniądze. Tadeusz Kauch, burmistrz Ujazdu, przeznaczył z kasy gminy 35 tysięcy złotych, 5 tysięcy dołożyła rada sołecka z Klucza, a 15 tysięcy zapewnił Urząd Marszałkowski Woj. Opolskiego. Patronat nad pracami objęło strzeleckie stowarzyszenie Karola Cebuli "Rozwój i gospodarka". 
W przetargu na przeprowadzenie prac renowacyjnych zwyciężyli konserwatorzy z częstochowskiej pracowni dzieł sztuki. W lipcu, sierpniu i wrześniu przeprowadzili renowacje, które objęły powierzchnię 139,4 m kw. stropu. Kolejnym krokiem była decyzja proboszcza o wymianie przegniłych fundamentów kościoła, by ochronić zabytki przed wilgocią. Ostatecznie, w grudniu prace remontowe dobiegły końca.

</doc>
<doc id="1631190" url="https://pl.wikipedia.org/wiki?curid=1631190" title="Legenda Młodej Polski">
Legenda Młodej Polski

Legenda Młodej Polski. Studia o strukturze duszy kulturalnej – książka Stanisława Brzozowskiego. 
Powstawała w latach 1906–1909 i miała, jak żadne inne z dzieł pisarza, dwa wydania za jego życia (pierwsze w październiku 1909 roku, drugie w kwietniu 1910 roku).

</doc>
<doc id="1631193" url="https://pl.wikipedia.org/wiki?curid=1631193" title="Miasota">
Miasota

Miasota (biał. "Мясата"; ros. "Мясота") – wieś w rejonie mołodeczańskim obwodu mińskiego Białorusi. Do 2015 centrum administracyjne sielsowietu Miasota.
Znajdują się tu parafialna cerkiew prawosławna pw. św. Dymitra Sołuńskiego, a także przystanek kolejowy Miasota na linii Mińsk - Mołodeczno.
Dawniej wspólną nazwą Miasota określano wieś, folwark i zaścianek szlachecki. Dobra miasockie należały do polskich rodów Zbaraskich, potem Ogińskich. W końcu XIX wieku wieś liczyła 228 mieszkańców, folwark - 20, a zaścianek - 11. Wieś magnacka położona była w końcu XVIII wieku w powiecie mińskim województwa mińskiego.
W 1796 roku w miejscowości tej przyszedł na świat Tomasz Zan - polski poeta, badacz minerałów i przyrodnik. Urodził się tam także i umarł polski krytyk literacki Aleksander Tyszyński (1811-1880).

</doc>
<doc id="1631194" url="https://pl.wikipedia.org/wiki?curid=1631194" title="Ikonoklaści">
Ikonoklaści



</doc>
<doc id="1631195" url="https://pl.wikipedia.org/wiki?curid=1631195" title="Selaginella spinosa">
Selaginella spinosa



</doc>
<doc id="1631200" url="https://pl.wikipedia.org/wiki?curid=1631200" title="Ian Allison">
Ian Allison

Ian Alistair Allison (ur. 26 lipca 1909 w Greenock, zm. 4 sierpnia 1990 w London) – kanadyjski koszykarz, srebrny medalista letnich igrzyskach olimpijskich w Berlinie. Zagrał w sześciu spotkaniach.

</doc>
<doc id="1631201" url="https://pl.wikipedia.org/wiki?curid=1631201" title="Zatoka Gelendżycka">
Zatoka Gelendżycka

Zatoka Gelendżycka (ros. "Геленджикская бухта") – zatoka na północno-wschodnim wybrzeżu Morza Czarnego, w Kraju Krasnodarskim Rosji. Nazwa pochodzi od miasta Gelendżyk leżącego nad zatoką.
Zatoka ograniczona jest dwoma przylądkami: "Tołstym" (wysokim i skalistym) oraz "Tonkim" (nizinnym i piaszczystym), znajdującymi się w odległości 1,5 km od siebie. Zatoka ma około 4 km długości i 3 km szerokości, linia brzegowa liczy około 12 km, z tego 8 km to plaże.
Zatoka łączy się z morzem wąskim i płytkim przesmykiem. Od strony lądu znajduje się Grzbiet Markotchski.

</doc>
<doc id="1631205" url="https://pl.wikipedia.org/wiki?curid=1631205" title="Petr Hruška">
Petr Hruška

Petr Hruška (ur. 7 czerwca 1964 w Ostrawie) – czeski poeta, scenarzysta, krytyk literacki i pracownik naukowy. Inżynier (specjalizacja: Uzdatnianie wody, 1987), magister sztuki Uniwersytetu w Ostrawie (1990–1994, praca magisterska pod tytułem "Współczesna czeska subkultura prozy i poezji") i doktor filozofii Wydziału Sztuki na Uniwersytecie Masaryka w Brnie ("Powojenny surrealizm i reakcja na skostniałość modelu awangardowego w poezji", 2003). Pracuje w Instytucie Literatury Czeskiej w AV ČR w Brnie. Jego specjalizacją jest czeska poezja powojenna. Jest współautorem czterotomowej "Historii literatury czeskiej 1945–1989", drugiego tomu "Słownika pisarzy czeskich od 1945" i "Słownika czeskich magazynów literackich, antologii i almanachów 1945–2000".
Pracuje jako wykładowca na Uniwersytecie Masaryka i Uniwersytecie w Ostrawie. Jest członkiem redakcji magazynu Host i redaktorem magazynu Obrácená strana měsíce. W latach 1995–1998 brał udział w publikacji magazynu Landek (z Janem Balabánem i innymi). Jest współorganizatorem spotkań literackich, festiwali i wystaw w Ostrawie (na przykład z Ivanem Motýlem – "Literární harendy", 1992–1994, które były częściowo improwizowane, przyjmując charakter happeningów). Występuje również w kabarecie (z Jiří Surůvka).
Jego brat bliźniak Pavel jest krytykiem literackim. Petr Hruška mieszka ze swoją partnerką Ivettą Ellerową (wokalistka i kompozytorka w grupach "Norská trojka", i "Complotto") i trójką dzieci w Ostrawie.
Prace.
Petr Hruška mówi: „Poezja nie jest dekoracją życia”. Według niego poezja musi „ekscytować, zakłócać, zachwycać, zaskakiwać, niepokoić, niszczyć estetyczną satysfakcję i budować na jej miejsce nową.” Opisany jako poeta niepokoju i ukrytego niebezpieczeństwa codziennego życia konfrontuje czytelników ze słowem znanym, ale zaskakującym w odniesieniu do opisywanej rzeczywistości. Zwykłe sytuacje stają się źródłem napięcia i głębokiej, o często niedostrzegalnym na pierwszy rzut oka znaczeniu. Powiedział w wywiadzie: "Myślę, że prawdziwa łaska i łaskawość pojawiają się tam, gdzie pojawia się ponuractwo, depresja, zmęczenie życiem, cała ta samotność związku. Tylko wewnątrz tego może świecić cienka wiązka światła, która jednak zawiera w sobie pełną przeznaczenia bliskość, do której jest zdolna dwójka ludzi".
Ivan Wernisch mówi: „Udaje ci się pisać poezję bez zbędnych ozdobników i lirycznych dekoracji.” Petr Hruška jest jednym z najbardziej uznanych poetów czeskich po 1989.
Publikuje w wielu magazynach (Host, Tvar, Revolver Revue, Literární noviny, Souvislosti, Weles etc.), pisze recenzje dla Tvar i stacji radiowej Vltava oraz pisze naukowe artykuły (dla Host, Tvar, Slovenská literatúra, Protimluv, Obrácená strana měsíce etc.) Jego wiersze były tłumaczone na angielski, francuski, niemiecki, słoweński, holenderski, polski. W 1998 został nagrodzony nagrodą Dresdner Lyrikpreis.
Recepcja polska.
W Polsce ukazał się książkowy wybór poezji Hruški: "Mieszkalne niepokoje" (Instytut Mikołowski, Mikołów 2011), przełożył Franciszek Nastulczyk
Udział w antologiach (wybór).
Czechy:
Zagraniczne:

</doc>
<doc id="1631207" url="https://pl.wikipedia.org/wiki?curid=1631207" title="Staré Hory">
Staré Hory

Staré Hory (węg. "Óhegy", niem. "Altgebirg") – wieś gminna (obec) na Słowacji, w kraju bańskobystrzyckim, w powiecie Bańska Bystrzyca.
Wieś położona jest nad Starohorskim potokiem (powyżej wsi działa na nim elektrownia wodna), pomiędzy Wielką Fatrą a pasmem górskim Starohorskie Wierchy (według niektórych podziałów stanowią część Niżnych Tatr). Współczesna gmina powstała z połączenia kilku dawnych, mniejszych osad: Horný Jelenec, Dolný Jelenec ("Alsószarvas"), Valentová ("Bálinttelep"), Rybô ("Ribó") i Polkanová ("Kánalja"). Do 1990 r. w skład gminy wchodziła też wieś Turecká ("Török").
Przez miejscowość biegnie droga krajowa nr 59 z Rużomberku do Bańskiej Bystrzycy. Z kolei bliskość dwóch parków narodowych oraz wychodzące ze Starych Hor liczne szlaki turystyczne sprawiają, że jest popularna wśród turystów.
Historia.
W okolicy wsi pierwsze ślady aktywności człowieka datowane są na 2000-1700 lat przed n.e. – już wtedy wydobywano tutaj miedź. Dawne narzędzia górników znaleziono w samych Starych Horach oraz w sąsiedniej wsi Špania Dolina. Wieś powstała prawdopodobniej w XIII wieku, jednak pierwsza pisemna wzmianka pochodzi dopiero z 1536 r. ("Veterus montes"); jest to jedna z najstarszych górniczych miejscowości w okolicy Bańskiej Bystrzycy). Inne osady powstały przy miejscowej hucie, należącej m.in. do rodów Thurzo i Fuggerów, którzy utworzyli spółkę "Der Ungarischer Handel". Jako pierwsza pojawiła się osada Turecká – 1563 (Thuretzka), potem Gielentz – 1563, Rybô – 1652 (Rybou), Prašnica – 1563 (Praschnitza), Horný Jelenec – 1562 (Superior Jelenecz), Polkanová – 1563 (Pocca Nova) i Richtergrund – 1676. W XVI wieku ten rejon przodował w wydobyciu miedzi na świecie – w latach 1494-1648 pozyskano jej 146 023 ton.
Wydobywano tutaj również srebro, jednak większość pokładów tego złoża wyczerpało się w XVI wieku. Górnictwo ostatecznie zanikło na przełomie XIX i XX wieku (choć jeszcze na początku 19. stulecia wydobywano rocznie 50-70 ton miedzi i 200–250 kg srebra), a okoliczne miejscowości przerzuciły się na produkcję koronek klockowych (tzw. "Starohorská čipka"), sprzedawanych w całych Austro-Węgrzech. W latach 1880-1922 i ponownie od 1925 do 1952 funkcjonowała tutaj szkoła koronkarska.
W czasie słowackiego powstania narodowego mieszkańcy czynnie wspomagali powstańców. W październiku 1944 działał tutaj szpital polowy partyzanckiej brygady "Jegorova"; wydawano tutaj gazetę "Československý partizán". Zimą w okolicy mieścił się sztab partyzanckiej brygady "Pomstiteľ" (do dziś zachował się partyzancki bunkier), działał także oddział "Vpred", a wieś należała do tzw. partyzanckiej republiki. 4 maja 1945 została zajęta przez wojska rumuńskie, wchodzące w skład II frontu ukraińskiego.
Sanktuarium i inne obiekty sakralne.
Staré Hory są miejscem pielgrzymkowym – w 1499 wybudowano tutaj gotycki kościół Narodzenia Maryi Panny, przebudowany później w 1722 w stylu barokowym, a w 1850 klasycystycznym. Najcenniejszym obiektem wyposażenia jest rzeźba Madonny z XVI wieku. W dolinie znajduje się źródełko (tzw. "Studnička"), w okolicach którego na początku XVII wieku mieszkańcy zakopali rzeźbę z kościoła, aby ukryć ją przed protestanckim wojskiem. W 1711 rzeźbę wykopano i przeniesiono z powrotem do świątyni, a w miejscu ukrycia miało wytrysnąć wspomniane źródło. Celem pielgrzymek stało się pod koniec XIX wieku – w 1886 r. woda uleczyła miejscowego proboszcza Mateja Hrivňáka. Wkrótce przy źródle postawiono kapliczkę z rzeźbą Maryi, a w XX wieku cały teren obudowano i uporządkowano. Powstały też tzw. Różańcowe Schody ("Ružencové schody") z czerwonego kamienia.
Kościół w Starych Horach ma obecnie status bazyliki mniejszej (od 1990). Oprócz niego w miejscowości jest kilka innych, zabytkowych kaplic. Najstarsza z nich, pod wezwaniem św. Anny, została wybudowana w 1600. W 1794 rozbudowano ją, a w 1832 odnowiono. Ma dość duże rozmiary, do dzisiaj odbywają się tam czasem uroczystości pogrzebowe. Na wieży znajdują się dwa dzwony, przeniesione ze zburzonej kapliczki św. Piotra i Pawła z 1815; rozebrano ją w 1964, razem z kapliczką św. Floriana z końca XVIII wieku, przy budowie nowej drogi. Inną starą kaplicę, św. Jana Nepomucena z 1794, rozebrano w 1940.
W 1794 postawiono kaplicę Najświętszej Trójcy, którą ufundowała Elisabeth Heinz z Wiednia. W latach 1891-1893 wybudowano neogotycką kapliczką Matki Boskiej Bolesnej. Z mniejszych kapliczek do dzisiaj przetrwała św. Zofii – jej fundatorką była w 1819 Žofia Kubicová z Trstenej – chciała w ten sposób podziękować za swoje uzdrowienie.
Demografia.
Według spisu powszechnego z 2001 w miejscowości mieszkało 459 osób, z czego 98,69% zadeklarowało narodowość słowacką, 0,44% niemiecką, a po 0,22% romską, czeską i ukraińską.
70% mieszkańców jest katolikami, natomiast nieco ponad 2% określiło się jako ewangelicy. Pojedyncze osoby zadeklarowały się jako grekatolicy, prawosławni i husyci. Ponad 18% to ateiści, natomiast 7% nie potrafiło podać żadnej wyznawanej religii.

</doc>
<doc id="1631208" url="https://pl.wikipedia.org/wiki?curid=1631208" title="Beresk">
Beresk

Beresk () – wieś na Ukrainie w rejonie rożyszczeńskim obwodu wołyńskiego. Zamieszkuje ją 705 оsób.
Historia.
W 1575 r. wieś należała do Michała Berestki, w 1577 r. do księcia Romana Sanguszki, w 1583 r. do jego syna Fiodora, w 1589 r. do Stanisława Radzimińskiego, którą wniosła mu w posagu małżeńskim Fiodora – córka Romana. W 1648 r. wieś należała do Andrzeja Czaplica Szpanowskiego – starosty horodeckiego – w czasach Czapliców Szpanowskich w Beresku rozwijała się wspólnota braci polskich. W późniejszym okresie osada należała do Borowskich i Todwenów. W końcu XIX w. znajdowała się w powiecie włodzimierskim i gminie Kisielin – była w niej wówczas cerkiew i wiatrak, a zamieszkiwało ją 667 osób.

</doc>
<doc id="1631210" url="https://pl.wikipedia.org/wiki?curid=1631210" title="Biskupi i arcybiskupi Zagrzebia">
Biskupi i arcybiskupi Zagrzebia

Biskupi i arcybiskupi zagrzebscy – biskupi diecezji zagrzebskiej w Chorwacji. W latach 1093-1852 biskupi; od 1852 arcybiskupi.

</doc>
<doc id="1631211" url="https://pl.wikipedia.org/wiki?curid=1631211" title="Ulica Bednarska w Łodzi">
Ulica Bednarska w Łodzi

Ulica Bednarska w Łodzi – ulica w północnej części dawnej łódzkiej dzielnicy Górna, stanowiąca granicę oddzielającą trzy obszary SIM: Górniak od Chojen (na odcinku od ul. Rzgowskiej do ul. Unickiej) i Górniak od Kuraka (na odcinku od ul. Unickiej do ul. Pabianickiej), łącząca ulicę Rzgowską z ulicą Pabianicką i stanowiąca przedłużenie powstałej znacznie wcześniej ulicy Wólczańskiej. Posesje po północnej, nieparzystej stronie ulicy są położone na Górniaku, zaś posesje po stronie południowej, parzystej – na Chojnach (między ulicami Rzgowską a Unicką) i na Kuraku (między ulicami Unicką a Pabianicką).
Ulica Bednarska rozpoczyna się od skrzyżowania z ul. Rzgowską, początkowo prowadzi w kierunku południowo-zachodnim, za skrzyżowaniem z ul. Juliana Korsaka skręca na północny zachód i kończy się na skrzyżowaniu z ul. Pabianicką. Jej przedłużeniem ku północy, za skrzyżowaniem z ul. Pabianicką, jest ulica Wólczańska. Nazwa ulicy, pochodząca od rzeczownika „bednarz” określającego rzemieślnika wytwarzającego naczynia z drewna, nie ma terenowego uzasadnienia.
Ulica ma status drogi powiatowej (nr 1105E). Na całej jej długości obowiązuje ruch dwukierunkowy. Przecina ona park im. Legionów, obejmujący obszar dawnego parku fabrykanckiego Ernsta Leonhardta (po północnej, nieparzystej stronie ulicy) i dawnego parku ZUS (po stronie południowej, parzystej).
Początkowy odcinek ulicy, do skrzyżowania z ul. Unicką (posesje pod numerami 3–9 i 2–20), należy do rzymskokatolickiej parafii Matki Boskiej Anielskiej, natomiast dalsza część ulicy (posesje pod numerami 24–42) – do rzymskokatolickiej parafii św. Łukasza Ewangelisty i św. Floriana.
Historia.
Historia.
Do roku 1918.
Mierząca około 800 m długości ulica Bednarska została poprowadzona w większości przez tereny dawnych, pouwłaszczeniowych i poparcelacyjnych kolonii i osiedli rolniczych – wsi Dąbrówka Mała i Chojny Nowe oraz Kolonii Chojny (Chojen AB), zaś w niewielkiej części (na końcowym odcinku) – przez teren Nowego Rokicia, zwartej wsi należącej początkowo do klucza rudzkiego kapituły krakowskiej, późniejszej wsi rządowej, przebudowanej i sprywatyzowanej w I połowie XIX w. Tereny te zostały włączone w granice administracyjne Łodzi dopiero rozporządzeniem rady ministrów z 18 października 1906 roku. Ukazuje je "Płan ziemiel prisojediniennych k gorodu Łodzi" ("Планъ земель присоединенныхъ къ городу Лодзи"), wykonany w skali 1:8400 w 1907 roku przez geometrę Hilarego Szymańskiego. Na wskazanym obszarze widoczne są jedynie Szosa Pabianicka i ul. Rzgowska. Ulica Bednarska jest już natomiast widoczna na "Planie miasta Łodzi" sporządzonym około roku 1910 i dołączonym jako dodatek do rocznika „Czas. Kalendarz na Rok 1911”.
Już około 1896 roku, a więc kilkanaście lat przed wytyczeniem ulicy Bednarskiej, w pobliżu późniejszego jej skrzyżowania z Szosą Pabianicką, została wzniesiona okazała willa, która stała się rezydencją rodziny Schweikertów – łódzkich fabrykantów pochodzenia niemieckiego, których własnością od 1875 roku była fabryka wyrobów bawełnianych, mieszcząca się w pobliżu – po drugiej stronie Szosy Pabianickiej, przy ul. Wólczańskiej ("vel" Wólskiej) 215 (obecnie dawne gmachy fabryczne zajmuje Politechnika Łódzka). Ponieważ na elewacji wilii (ob. przy ul. Bednarskiej 42) znajduje się kartusz z inicjałami „SI”, zdaniem historyka sztuki prof. Krzysztofa Stefańskiego z UŁ nie jest całkowicie pewne, czy została ona wybudowana przez rodzinę Schweikertów, czy też byli oni kolejnymi jej właścicielami.
W 1906 roku niemiecki fabrykant z Saksonii Ernst Leonhardt, współwłaściciel pobliskiej fabryki wyrobów wełnianych Towarzystwa Akcyjnego Sukiennej Manufaktury „Leonhardt – Woelker – Girbardt”, ufundował założenie przyfabrycznych ogrodów działkowych dla robotników. Powstały one na terenie wzdłuż wytyczanej ulicy Bednarskiej. Teren ogrodów, noszących imię Stefana Błaszczyka (obecnie pod numerem 19/21), sąsiaduje od wschodu z parkiem im. Legionów. Są one najstarszymi zachowanymi w Łodzi pracowniczymi ogrodami działkowymi. Z upływem lat, w wyniku postępującej urbanizacji, obszar ogrodów uległ znacznemu zmniejszeniu. W końcu pierwszej dekady XXI w. zajmowały powierzchnię 2,3 ha i obejmowały 62 działki. Granice ogrodów są obecnie (2017) wyznaczane przez: ul. Doroty (od północy i wschodu), ul. Bednarską (od południa) i wschodnią granicę posesji od nr 6 do nr 16 przy ul. Pabianickiej (od zachodu).
Przy ulicy Bednarskiej 15 i 15a Towarzystwo Akcyjne Sukiennej Manufaktury „Leonhardt – Woelker – Girbardt” wybudowało w latach 1907–1909 dwie niemal bliźniacze postsecesyjne wille dla Ernsta Leonhardta, usytuowane w ogrodowo-parkowym otoczeniu (część parku sięgająca do wytyczanej ul. Bednarskiej Leonhardt zakupił nieco wcześniej, w 1905 roku). Zamieszkali w nich wspólnicy Leonhardta – jego szwagier, Wilhelm Völker (Woelker) – i Saksończyk Hilmar Girbardt. Prywatny park był ogrodzony, od strony ul. Bednarskiej miał dwa wejścia (trzecie prowadziło z Szosy Pabianickiej), jednak aż do 1952 roku – mimo zmian właścicieli – nie był dostępny publicznie. Prawdopodobnie jeszcze przed I wojną światową wybudowano też w parku, wzdłuż ulicy Bednarskiej, korty tenisowe, które istniały tam do lat 60.
W roku 1911 ulica Bednarska po raz pierwszy została uwzględniona w taryfie domów. Według stanu na 1 października 1911 roku do miejskich ksiąg wieczystych była wpisana zaledwie jedna nieruchomość przy ulicy Bednarskiej – pod numerem hipotecznym 4052, należąca do Heinricha (Henryka) Haara. Dwa lata później w taryfie domów znalazły się ponadto nieruchomości: pod numerem hipotecznym 4235, której właścicielem był Hugon Schäfer, oraz pod numerem 5 (nr hip. 4356), należąca do Emila Diesnera.
W latach 1915–1918 okupujący Łódź Niemcy wprowadzili nazewnictwo niemieckojęzyczne – od roku 1916 do zakończenia okupacji miasta w roku 1918 ulica Bednarska nosiła nazwę Böttcherstraße ( – „bednarz”), po odzyskaniu przez Polskę niepodległości przywrócona została polska nazwa przedwojenna.
Lata 1919–1945.
Tuż po wojnie, w taryfie posesji przy ul. Bednarskiej wyszczególniono, oprócz istniejących wcześniej, nieruchomość pod numerem 7 (nr hip. 4356), należącą do Franciszka i Juljanny Kańczuckich.
W roku 1930 w Biurze Projektów Zakładu Ubezpieczeń Społecznych w Warszawie powstał projekt, opracowany w zespole architektów pod kierunkiem Jana Kukulskiego, w ramach tzw. ogólnopolskiej akcji mieszkaniowej ZUS podjętej przez Stowarzyszenie Budowlano-Mieszkaniowe ZUS, zakładający budowę nowoczesnego osiedla mieszkaniowego dla pracowników łódzkich zakładów ubezpieczeniowych w kwartale ulic: Bednarska – Unicka (planowana wówczas do wytyczenia) – Nowo Pabianicka (w latach 1933–1940 i po II wojnie światowej Sanocka) – Adolfa Dygasińskiego (istniejąca i widoczna na planie miasta już około 1910, nazwana prawdopodobnie w 1930). Kwartał o kształcie zbliżonym do trapezoidalnego i powierzchni 7 ha planowano ponadto rozciąć nową ulicą (hetm. Stefana Żółkiewskiego), a tym samym podzielić go asymetrycznie na większą część zachodnią (określoną jako kwartał „robotniczy”) i mniejszą część wschodnią (określoną jako kwartał „urzędniczy”). Projekt przewidywał budowę 12 bloków mieszkalnych i założenie położonego centralnie parku w pierwszej z nich oraz budowę 2 bloków w drugiej. Niektóre źródła podają, że jednym z projektantów łódzkich budynków był Józef Szanajca (w latach 1929–1933 etatowy projektant ZUS), co kwestionuje Jakub Zasina, wskazując, iż podpis Szanajcy nie widnieje pod żadnym z projektów budynków osiedla, przechowywanych w Archiwum Państwowym w Łodzi.
Z uwagi na ograniczone możliwości finansowe opracowano dokumentację techniczną, która nie objęła całego projektu, a przez to zrealizowano tylko jego część. W latach 1930–1932 z planowanych 14 bloków wzniesiono 7 (łącznie 514 mieszkań): dwa najdłuższe (około 200-metrowe), czterokondygnacyjne, z wewnętrznym otwartym dziedzińcem, przy ul. Bednarskiej 24 i 26 w kwartale „urzędniczym” i pięć w kwartale „robotniczym” (przypisane do ul. Adolfa Dygasińskiego – nr 6 i 10 oraz do ul. Nowo Pabianickiej, obecnie Sanockiej – nr 20, 22 i 24). Mieszkania w blokach przy ul. Bednarskiej 24 i 26 były na ogół większe i bardziej komfortowe od tych w blokach w kwartale „robotniczym”. 36 z nich składało się z trzech pokoi, kuchni, łazienki i spiżarni (lub tzw. służbówki) o łącznej powierzchni użytkowej 85 m². Były wyposażone w piece węglowe, instalacje gazowe z piecykami firmy „Siemens”, toalety, podłogi wyłożone parkietem, drzwi i okna z mosiężnymi okuciami. We wszystkich blokach zamontowano po raz pierwszy w Łodzi okna zespolone (typu szwedzkiego) i płycinowe drzwi wewnętrzne. Każda część osiedla była ogrodzona stalową siatką krępowaną rozpiętą na ramach, którą stopniowo porosło dzikie wino. Furtki w ogrodzeniu były zamykane na noc przez dozorcę. Aż do lat 50. XX w. osiedle miało własne ujęcie wody poprzez studnię głębinową zlokalizowaną na terenie parku ZUS.
Zgodnie z projektem jeszcze w 1930 roku wytyczono planowane nowe ulice (Unicką i hetm. Stefana Żółkiewskiego). Nieco później, w latach 1933–1934, utworzono według projektu łódzkiego architekta zieleni Stefana Rogowicza prawie trzyhektarowy park (znacznie większy od pierwotnie planowanego), rozciągający się między ulicami Bednarską i Sanocką, oddzielający bloki w kwartale „robotniczym” od ul. hetm. Stefana Żółkiewskiego.
Powstałe bloki mieszkalne reprezentują funkcjonalizm w obrębie stylu modernistycznego, stąd porównuje się je m.in. z realizacjami niemieckiego Bauhausu i Le Corbusiera we Francji. Rolę ich zespołu w strukturze przestrzennej miasta projekt określał jako "samodzielny element krystalizujący", zaś rangę w krajobrazie miejskim – jako "dominantę układu przestrzennego w skali architektonicznej i urbanistycznej". Nowe osiedle otrzymało początkowo nazwę Z.U.P.U. (Zakładu Ubezpieczeń Pracowników Umysłowych), stąd jego mieszkańcy mawiali, że mieszkają "w zupie" lub "na zupie". Już w 1934 roku – w związku z połączeniem pięciu instytucji ubezpieczeniowych w jeden Zakład Ubezpieczeń Społecznych – nazwę zmieniono na osiedle Z.U.S. (współcześnie osiedle ZUS). Nowy park od razu został nazwany parkiem Z.U.S.
W 1937 roku, w wyniku ogólnokrajowego kryzysu gospodarczego, wszczęto postępowanie upadłościowe wobec firmy „Leonhardt – Woelker – Girbardt”. Rok później upadłą fabrykę wyrobów wełnianych, wraz z posiadłością obejmującą park i wszystkie położone w nim wille, zakupili spadkobiercy Markusa Kohna, zmarłego w 1921 roku łódzkiego fabrykanta narodowości żydowskiej, właściciela Przędzalni Wełny Czesankowej „Markus Kohn” S.A. przy ul. Łąkowej 5/7 (ob. pod numerem 3/5).
Z dniem 1 lipca 1938 roku wszystkie nieruchomości przy ul. Bednarskiej znalazły się na mocy zarządzenia Starosty Grodzkiego Łódzkiego w obszarze miasta objętym zakazem trzymania zwierząt – nierogacizny, bydła, owiec i kóz.
W kwietniu 1939 roku willę Schweikertów pod numerem 42 nabyli Józef i Kazimiera Usielscy, którzy w sąsiednim budynku gospodarczym uruchomili wytwórnię win owocowych.
Po wybuchu II wojny światowej niemieccy okupanci wprowadzili nazewnictwo niemieckojęzyczne – ulica Bednarska stała się początkowo Kopernikusstraße (dla upamiętnienia astronoma Mikołaja Kopernika). Pierwsze wypędzenia z ulicy Bednarskiej miały miejsce 13 grudnia 1939 roku. Wówczas to w pół godziny wyrzucono z mieszkania dr. Feliksa Iwickiego wraz z żoną i synem, byłego członka POW, lekarza kasy chorych. . W lutym 1940 roku, w ciągu kilku godzin, Niemcy przeprowadzili masowe wysiedlenia mieszkańców całego osiedla ZUS, by do zwolnionych mieszkań wprowadzić wskazanych przez siebie lokatorów. Wysiedlonych przewieźli do centralnego obozu przesiedleńczego (), mieszczącego się w budynkach dawnej fabryki wełnianych tkanin wzorzystych Barucha A. Gliksmana przy "Wiesenstraße 4" (późn. "Flottwellstraße", ob. ul. Łąkowa), a stamtąd do Końskich. Opuszczone mieszkania, zaplombowane paskami papieru, pozostawały początkowo puste, ponieważ Niemcy chcieli sprowadzić do nich osadników z Estonii i Kurlandii. Ostatecznie udostępnili je głównie rodzinom żołnierzy i oficerów Wehrmachtu. W bloku przy ul. Bednarskiej 24 ulokowali ponadto posterunek niemieckiej żandarmerii. Z willi Schweikertów, jeszcze w 1939 roku, usunęli rodzinę Usielskich. Z kolei willę Girbardta pod numerem 15a zajmował od jesieni 1941 do 23 lipca 1943 roku nadburmistrz () "Litzmannstadt" Werner Ventzki, wraz z rodziną, która mieszkała tam do września 1944 roku.
Po 11 kwietnia 1940 roku, gdy wcielona do Kraju Warty Łódź (od rozpoczęcia okupacji – pod niemieckojęzyczną nazwą "Lodsch") stała się "Litzmannstadt", niemieckie władze okupacyjne zmieniły nazwę ulicy na Ostpreußenstraße ( – ʻPrusy Wschodnieʼ).
Lata 1945–1989.
Po zakończeniu wojny została przywrócona przedwojenna, pierwotna nazwa ulicy.
W okresie PRL dawne wille fabrykanckie stały się siedzibami nowo tworzonych placówek edukacyjno-opiekuńczych. W wilii Wilhelma Völkera (pod numerem 15) utworzono Dom Dziecka nr 6, willę Hilmara Girbardta (pod numerem 15a) zajęły przyzakładowe żłobek i przedszkole, należące do Łódzkich Zakładów Przemysłu Wełnianego nr 13 przy pl. Niepodległości 4 (po nacjonalizacji – sukcesora Towarzystwa Akcyjnego Sukiennej Manufaktury „Leonhardt – Woelker – Girbardt”, do 1952 oddział Państwowych Zakładów Przemysłu Wełnianego nr 6 przy ul. Łąkowej 3/5, od 1970 – Przędzalnia Czesankowa „Arelan”). W rezydencji Schweikertów (pod numerem 42) zostało otwarte Państwowe Czteroletnie Liceum Bibliotekarskie, które działało tam do przełomu lat 50. i 60.
W 1952 roku uporządkowano teren dawnego parku fabrykanckiego i uczyniono go ogólnodostępnym, nadając mu jednocześnie imię urodzonego w Łodzi komunistycznego działacza Władysława Hibnera.
Latem 1954 roku do Domu Dziecka nr 6 pod numerem 15 trafiła grupa dzieci i młodzieży z Grecji, ewakuowanych m.in. do Polski wiosną 1949 roku z powodu toczącej się w ich ojczyźnie wojny domowej. Wśród nich był m.in. Stathis Jeropulos, który później, po ukończeniu łódzkiego Państwowego Liceum Sztuk Plastycznych, pracował w Studiu Małych Form Filmowych „Se-ma-for”.
Na przełomie lat 50. i 60. dawną rezydencję Schweikertów zajął nowo utworzony oddział państwowego Studia Małych Form Filmowych „Se-ma-for” (od 1990 roku Studio Filmowe „Semafor”). W latach 60. zostały zlikwidowane powstałe prawdopodobnie przed I wojną światową korty tenisowe, położone w południowej części ówczesnego parku im. Władysława Hibnera, wzdłuż ulicy Bednarskiej. W ich miejscu utworzono plac zabaw.
W 1973 roku, mimo protestu mieszkańców, na polecenie przewodniczącego Dzielnicowej Rady Narodowej Łódź-Górna, Bednarczyka, rozebrano siatkowe ogrodzenie wokół bloków osiedla ZUS. Według Adama Antczaka i Jarosława Warzechy delegacja lokatorów usłyszała wówczas, że "sanacyjne bloki nie będą się odgradzać!". Podobnie wspominała to wydarzenie Anna Stall. Z kolei Sławomir Arabski ocenił w swych wspomnieniach, że "usunięcie płotu było ogromną krzywdą dla osiedli". Zdaniem Antczaka i Warzechy likwidacja ogrodzenia bloków, zamieszkiwanych przez rodziny uchodzące za dobrze sytuowane, ułatwiła Andrzejowi Pietrzakowi i jego wspólniczce dokonanie 20 września 1976 roku napadu rabunkowego na mieszkanie małżeństwa lekarzy w bloku przy ul. Bednarskiej 24, podczas którego dokonał on zabójstwa dwóch kobiet.
W 1975 roku łódzka Spółdzielnia Mieszkaniowa „Ogniwo” ukończyła budowę najwyższego budynku przy ul. Bednarskiej – 11-kondygnacyjnego bloku wielorodzinnego z wielkiej płyty, pod numerem 9.
Od roku 1989.
Z dniem 31 stycznia 1991 roku uchwałą Rady Miejskiej w Łodzi anulowano nazwę parku im. Władysława Hibnera – odtąd przez ponad trzy lata pozostawał on bezimienny, a 27 maja 1994 roku Rada Miejska nadała mu nazwę parku im. Legionów.
W okresie III Rzeczypospolitej zlikwidowano przyzakładowe przedszkole i żłobek w dawnej willi Girbardta pod numerem 15a. Na przełomie XX i XXI w. w obiekcie przeprowadzono remont i prace restauratorskie. 1 września 2004 roku rozpoczął tam działalność Dom Dziecka nr 9, przeniesiony z ul. gen. Jana Dąbrowskiego 40a, pod nową nazwą: Dom Dziecka nr 9 – Dom Międzypokoleniowy Bednarska. Placówka powstała w ramach projektu „Porozumienie i pojednanie z miastami partnerskimi w środkowej i wschodniej Europie”, prowadzonego wspólnie przez władze Łodzi i Stuttgartu w oparciu o oświadczenie woli podpisane 25 listopada 2003 roku, a tworzą ją: Dom Dziecka nr 9, Dom Dziennego Pobytu (dla seniorów) oraz Dom Pamięci i Przyszłości prowadzony przez łódzki oddział Stowarzyszenia Polaków Poszkodowanych przez III Rzeszę.
Po likwidacji pod koniec 1999 roku Studia Filmowego „Semafor” dawna rezydencja Schweikertów została zakupiona przez prywatnego inwestora. Po przeprowadzeniu jej remontu wynajął on obiekt łódzkiemu oddziałowi Kredyt Banku S.A., który z dniem 4 stycznia 2013 roku został wchłonięty przez Bank Zachodni WBK S.A., wynajmujący willę nadal – od 8 września 2018 roku, po rebrandingu, jako Santander Bank Polska S.A.
We wrześniu 2007 roku miejsce swoich narodzin – dawną willę Girbardta pod numerem 15a – odwiedził, wraz z córką Saskią, Jens-Jürgen Ventzki, który o przeszłości ojca – nadburmistrza "Litzmannstadt" Wernera Ventzkiego – dowiedział się dopiero w 1990 roku, w wieku 46 lat.
Na przełomie pierwszej i drugiej dekady XXI w. sporządzono nowe projekty urbanistyczne obejmujące okolice pl. Niepodległości, w tym także ulicę Bednarską. Według koncepcji stworzenia łódzkich obwodnic śródmiejskich, zawartej w opracowaniu Przedsiębiorstwa Zagospodarowania Miast i Osiedli „Teren” Sp. z o.o. w Łodzi pt. "Studium uwarunkowań i kierunków zagospodarowania przestrzennego miasta Łodzi. Założenia rozwoju" z kwietnia 2009 roku, ulica Bednarska miała stać się ulicą klasy zbiorczej, wchodzącą w skład I obwodnicy centrum miasta.
W latach 2011–2013 został opracowany projekt planu zagospodarowania przestrzennego obszaru objętego ulicami: Stanisława Przybyszewskiego – Kruczą – Zarzewską – Łomżyńską – gen. Jarosława Dąbrowskiego – Rzgowską – Bednarską – Wólczańską – Sieradzką – Piotrkowską i pl. Władysława Reymonta. W odniesieniu do ul. Bednarskiej projekt planu zakładał jej znaczne poszerzenie – dobudowę drugiej jezdni o dwóch pasach ruchu lub poszerzenie istniejącej (o dwóch pasach) do czterech pasów. Po licznych protestach mieszkańców dokonano jego korekty, przyjmując pozostawienie jednej jezdni o dwóch pasach ruchu. Projekt planu zakładał ponadto włączenie najstarszych łódzkich ogrodów działkowych przy ul. Bednarskiej 19/21 do parku im. Legionów, przebudowę skrzyżowania ulic Bednarskiej i Wólczańskiej z Pabianicką na rondo, budowę wzdłuż ulicy ścieżek rowerowych i nowych chodników, zastosowanie rozwiązań zmniejszających poziom hałasu i poprawiających bezpieczeństwo na przejściach dla pieszych oraz dokonanie nasadzeń szpalerów drzew. Plan został uchwalony przez Radę Miejską w Łodzi 4 czerwca 2014 roku i nabrał mocy prawnej 3 sierpnia tegoż roku.
W zakresie bezpieczeństwa ruchu drogowego w latach 2011–2013 ulica znalazła się na 102. miejscu wśród 362 łódzkich ulic, na których doszło do wypadków (hierarchia malejąca – od ulic z największą liczbą zdarzeń). W tym okresie wydarzyło się na niej 10 wypadków, w których 10 osób zostało rannych, w tym 6 ciężko.
29 marca 2016 roku, na podstawie uchwały Rady Miejskiej w Łodzi, ulica Bednarska znalazła się w granicach wyznaczonego uchwałą obszaru zdegradowanego i obszaru rewitalizacji miasta Łodzi. Rok później, 30 marca, uchwałą łódzkich radnych włączono ją do Specjalnej Strefy Rewitalizacji.
Od 2 kwietnia 2017 roku ulicą zaczęła kursować, po raz pierwszy w jej historii, komunikacja miejska – autobusy MPK – Łódź linii 72 z pl. Niepodległości w kierunku osiedla Janów i w kierunku powrotnym.
2 lipca 2019 roku ulicą Bednarską poprowadzono fragment trasy przejazdu ze startu honorowego (na ul. Piotrkowskiej przy pasażu Leona Schillera) do startu ostrego (na ul. Kolumny przy posesji nr 260) uczestników pierwszego etapu (z Łodzi do Sieradza) XXX Międzynarodowego Wyścigu Kolarskiego „Solidarności” i Olimpijczyków.
Obiekty.
Według stanu na sierpień 2016 roku do gminnej ewidencji zabytków miasta Łodzi było wpisanych 6 obiektów położonych przy ul. Bednarskiej: 3 wille (pod numerami 15, 15a i 42), jeden dom mieszkalny (pod numerem 23a) i 2 bloki wielorodzinne osiedla ZUS (pod numerami 24 i 26). Wcześniej (2010) w ewidencji figurowały także: dom z końca XIX w. (pod numerem 4, po 2010 wyburzony) i dom z przełomu XIX i XX w. (pod numerem 17).
Komunikacja.
Stan obecny.
Ulicą kursują autobusy komunikacji miejskiej MPK – Łódź (trasy stałe według stanu na , nie uwzględniono ewentualnych tymczasowych zmian trasy i linii zastępczych):
Przy ulicy znajdują się dwa przystanki: za skrzyżowaniem z ul. Unicką (nr 2228, w kierunku pl. Niepodległości) i przy posesji pod numerem 42 (nr 2295, w kierunku osiedla Janów).
W przeszłości.
W przeszłości ulicą Bednarską kursowały autobusy:
Przed 2 kwietnia 2017 roku ulicą Bednarską nie przebiegały żadne stałe linie komunikacji miejskiej.

</doc>
<doc id="1631214" url="https://pl.wikipedia.org/wiki?curid=1631214" title="Góry Markotchskie">
Góry Markotchskie

Góry Markotchskie ("Markotch") – pasmo górskie w północno-zachodniej części Kaukazu, równoległe do Pasma Głównego. Leżą w Kraju Krasnodarskim Federacji Rosyjskiej. Najwyższy szczyt to Płoska (762 m n.p.m.).

</doc>
<doc id="1631217" url="https://pl.wikipedia.org/wiki?curid=1631217" title="Blue Sky Studios">
Blue Sky Studios

Blue Sky Studios – amerykańskie studio filmowe, specjalizujące się w filmach animowanych.
Historia.
Blue Sky Studios powstało 22 lutego 1987 roku, założone przez artystów i techników, którzy wcześniej pracowali dla firmy The Walt Disney Company podczas tworzenia filmu "Tron", a jednocześnie zatrudnieni byli w firmie Mägi/Synthavision. W latach 80. i 90. koncentrowało się głównie na produkcji reklamy telewizyjnej i efektów wizualnych do filmów. W 1997 roku firma została nabyta przez 20th Century Fox.
W marcu 2019 roku studio zostało przejęte przez The Walt Disney Company razem z aktywami 21st Century Fox i włączone do dywizji Walt Disney Studios. W lutym 2021 roku Disney zadecydował o zamknięciu studia, które ma nastąpić w kwietniu tego samego roku. Powodem likwidacji studia okazała się nieopłacalność utrzymywania trzeciej wytwórni produkującej pełnometrażowe filmy animowane wskutek pandemii COVID-19. Ostatnią zapowiedzianą produkcją studia będzie serial "Ice Age" dla Disney+.

</doc>
<doc id="1631221" url="https://pl.wikipedia.org/wiki?curid=1631221" title="Brzeźno k. Konina">
Brzeźno k. Konina



</doc>
<doc id="1631223" url="https://pl.wikipedia.org/wiki?curid=1631223" title="Operacja Diesel">
Operacja Diesel

Operacja Diesel – rajd dokonany 6 oraz 7 lutego 2009 przez siły Royal Marines z 45. i 42. Commando oraz 3. brygady Commando na fabrykę narkotyków należącą do talibów położoną w okolicach miasta Sangin w prowincji Helmand. Wojska brytyjskie wspierały niewielkie siły afgańskie.
Według danych brytyjskich w wyniku dokonanego rajdu wojska koalicji zajęły cztery fabryki heroiny oraz opium o wartości ponad 50 milionów funtów. Dane te okazały się jednak nie precyzyjne. Zamiast przechwycenia heroiny, znaleziono 1260 kilogramów opium oraz sprzęt do produkcji heroiny. Łączny koszt przejętych narkotyków został wyceniony na 126 000 dolarów. Cena ta została obliczona na podstawie średniej, afgańskiej ceny za kilogram opium.
W wyniku operacji zginęło 20 talibów oraz zdobyto motocykl, który mógł posłużyć rebeliantom do zamachu samobójczego. Strat po stronie koalicji nie zanotowano.

</doc>
<doc id="1631224" url="https://pl.wikipedia.org/wiki?curid=1631224" title="Bobo Craxi">
Bobo Craxi

Vittorio Michele „Bobo” Craxi (ur. 6 sierpnia 1964 w Mediolanie) – włoski polityk, były parlamentarzysta i były wiceminister spraw zagranicznych.
Życiorys.
Jest bratem Stefanii Craxi, a także synem Bettina Craxiego, premiera i lidera Włoskiej Partii Socjalistycznej. Sam Bobo Craxi również zaangażował się w działalność PSI, która została rozwiązana po wybuchu tzw. afery Tangentopoli.
Uzyskał wykształcenie średnie, podjął pracę jako konsultant. W drugiej połowie lat 90. należał do małych partii socjalistycznych, w 2001 znalazł się wśród twórców Nowej Włoskiej Partii Socjalistycznej, stając na czele tego ugrupowania, które przystąpiło do centroprawicowego Domu Wolności. W wyborach parlamentarnych w tym samym roku został posłem do Izby Deputowanych XIV kadencji.
W 2006 jego nominacja na sekretarza NPSI została sądownie unieważniona. Po tym rozstrzygnięciu i po sporze z Giannim De Michelisem o wybór bloku wyborczego odszedł z partii, tworząc własne ugrupowanie pod nazwą Włoscy Socjaliści.
Przystąpił do centrolewicowego bloku "L'Unione", w wyborach bez powodzenia kandydował z listy Drzewa Oliwnego. W drugim rządzie Romano Prodiego pełnił funkcję podsekretarza stanu w Ministerstwie Spraw Zagranicznych.
W 2008 znalazł się w gronie założycieli Partii Socjalistycznej, ponownie też bez powodzenia kandydował do parlamentu w tym samym roku oraz w 2013.

</doc>
<doc id="1631225" url="https://pl.wikipedia.org/wiki?curid=1631225" title="Faith (singel)">
Faith (singel)

Faith – singiel brytyjskiego piosenkarza George’a Michaela, który znalazł się na albumie "Faith".
Według magazynu „Billboard” był najlepiej sprzedającym się singlem w Stanach Zjednoczonych w 1988 roku.
Wersje innych wykonawców.
Limp Bizkit.
Faith – drugi singel z pierwszej płyty zespołu Limp Bizkit: Three Dollar Bill, Y’All$. Singiel jest coverem piosenki George’a Michaela „Faith”.

</doc>
<doc id="1631226" url="https://pl.wikipedia.org/wiki?curid=1631226" title="Malcolm Wiseman">
Malcolm Wiseman

Malcolm Edward "Red" Wiseman (ur. 12 lipca 1913 w Winnipeg, zm. 11 kwietnia 1993 w Oakville) – kanadyjski koszykarz, srebrny medalista letnich igrzysk olimpijskich w Berlinie. Zagrał w sześciu spotkaniach.

</doc>
<doc id="1631228" url="https://pl.wikipedia.org/wiki?curid=1631228" title="Zenon Modzelewski">
Zenon Modzelewski

Zenon Modzelewski (ur. 15 stycznia 1933 w Pęsach koło Zambrowa, zm. 30 maja 1996 w Paryżu) – polski duchowny rzymskokatolicki, pallotyn, wieloletni superior Regii Francuskiej Stowarzyszenia Apostolstwa Katolickiego, dyrektor paryskiego wydawnictwa Éditions du Dialogue oraz ośrodka kulturalnego Centrum Dialogu.
Życiorys.
Urodził się w rodzinie potomków szlachty zagrodowej jako syn Wacława i Władysławy z domu Pęska. Po wstąpieniu do zgromadzenia pallotynów studiował w seminarium w Ołtarzewie. Święcenia kapłańskie przyjął 19 czerwca 1958 w Ołtarzewie z rąk biskupa Zygmunta Choromańskiego. W kolejnych latach kontynuował studia na Katolickim Uniwersytecie Lubelskim, na podstawie pracy "Miłość naturalna jako wewnętrzna celowość bytu według św. Tomasza z Akwinu" uzyskując 20 czerwca 1961 magisterium na Wydziale Filozofii Chrześcijańskiej, a po przedstawieniu rozprawy "Estetyka średniowiecznego dramatu liturgicznego" 27 czerwca 1963 odbierając dyplom magistra polonistyki. Ta ostatnia praca, przygotowana na seminarium magisterskim prof. Ireny Sławińskiej, została ogłoszona drukiem w „Rocznikach Humanistycznych” (1964, tom 12), spotykając się z uznaniem recenzenta Bronisława Nadolskiego. W latach lubelskich ks. Modzelewski chętnie uczestniczył w studenckim ruchu naukowym, np. w dyskusjach po prelekcjach wybitnych wykładowców (m.in. prof. Romana Ingardena).
Przez pewien czas Modzelewski pracował jako duszpasterz w Monachium. Potem znalazł się w Paryżu, gdzie dołączył do dawnego kolegi ze studiów seminaryjnych Józefa Sadzika. W latach 1975-1977 uzupełniał studia filozoficzne na paryskiej Sorbonie. W 1972 objął na piętnaście lat (do 1987) funkcję superiora pallotyńskiej Regii Francuskiej. W 1980 po śmierci ks. Sadzika przejął jego obowiązki jako dyrektora i redaktora ośrodka wydawniczego Éditions du Dialogue oraz dyrektora ośrodka odczytowego Centrum Dialogu. Jako szef Éditions du Dialogue kontynuował prace nad seriami wydawniczymi „Znaki czasu” i „Świadkowie XX wieku”; pod redakcją Modzelewskiego ukazało się 56 tomów pierwszej serii i 5 tomów drugiej serii.
Modzelewski zasłużył się również pracą na stanowisku dyrektora Centrum Dialogu. Z powodzeniem kontynuował działalność Józefa Sadzika, utrwalając pozycję Centrum jako znaczącego ośrodka kultury i nauki, skupiającego nie tylko środowiska katolickie, ale ogólnie polskich, a nawet nie tylko polskich intelektualistów i artystów. Modzelewski zdołał zarówno podtrzymać kontakty nawiązane przez swojego poprzednika, jak i pozyskać do współpracy szereg nowych postaci. Przyjaźnił się i gościł w Centrum m.in. Czesława Miłosza, Józefa Czapskiego, Jana Lebensteina, tego ostatniego nakłaniając do wykonania fresku "Sąd Ostateczny" w sali odczytowej Centrum. W 1989 zorganizował w Centrum Dialogu spotkanie Lecha Wałęsy z Jerzym Giedroyciem. Wielokrotnie wygłaszał słowa wstępne do organizowanych w Centrum spotkań, poruszając przy tym często tematy literackie, np. w 1987 żegnał zmarłego historyka i literata Michała Borwicza.
Zasługi ks. Modzelewskiego dla Centrum Dialogu podkreślał m.in. Adam Zagajewski. Działalność ta została doceniona również przez polskie władze państwowe, które uhonorowały Modzelewskiego Krzyżem Komandorskim Orderu Odrodzenia Polski (1993) oraz dyplomem Ministra Spraw Zagranicznych za szerzenie kultury polskiej na emigracji (1992). W 1995 pallotyn otrzymał nagrodę im. brata Alberta, przyznawaną przez Unię Chrześcijańsko-Społeczną. 
Modzelewski był członkiem Towarzystwa Historyczno-Literackiego w Paryżu. W 1996 ponownie wybrany został na przełożonego Regii Francuskiej zgromadzenia pallotynów, jednak zaledwie dwa miesiące później 30 maja 1996 zmarł nagle w Paryżu, doznawszy wylewu krwi do mózgu. Następcą jego na czele Regii Francuskiej został ks. Henryk Hoser. 

</doc>
<doc id="1631231" url="https://pl.wikipedia.org/wiki?curid=1631231" title="Twarzą w twarz (film 1967)">
Twarzą w twarz (film 1967)

Twarzą w twarz – polski film obyczajowy z roku 1967 w reżyserii Krzysztofa Zanussiego.
Fabuła.
Film przedstawia dylemat moralny pewnego urzędnika, który staje przed wyborem, czy ratować obcego sobie człowieka, lub udać, że nic się nie widziało nie narażając tym samym swojej osoby.

</doc>
<doc id="1631233" url="https://pl.wikipedia.org/wiki?curid=1631233" title="James Stewart (koszykarz)">
James Stewart (koszykarz)

James "Jimmie" Stewart (ur. 10 lipca 1910 w Kingsville, zm. 12 sierpnia 1990 w Windsor) – kanadyjski koszykarz, srebrny medalista letnich igrzysk olimpijskich w Berlinie. Zagrał w 4 spotkaniach.

</doc>
<doc id="1631239" url="https://pl.wikipedia.org/wiki?curid=1631239" title="Wachid Masudow">
Wachid Masudow

Wachid Masudow, kaz. Вахид Юнусұлы Масудов, ros. Вахид Юнусович Масудов, "Wachid Junusowicz Masudow" (ur. 10 października 1959 w Dżambule, Kazachska SRR) – kazachski piłkarz pochodzenia czeczeńskiego, grający na pozycji pomocnika, trener piłkarski.
Kariera piłkarska.
Kariera klubowa.
W 1976 rozpoczął karierę piłkarską w miejscowej drużynie Chimik Dżambuł, skąd trafił do Chorezmu Chonka. Jesienią 1978 został powołany do wojska i służył w klubie Meliorator Kyzyłorda. W 1980 został zaproszony do stołecznego Kajratu Ałma-Ata, w którym był jednym z najlepszych piłkarzy. Latem 1980 za naruszenie dyscypliny został na miesiąc oddelegowany do Melioratora Kyzyłorda. W 1990 zgodził się na zaproszenia ojca i przeszedł do Tereku Grozny, w którym również pomagał ojcowi trenować klub. W roli piłkarza i trenera występował również w klubach Kajrat Ałmaty, Dostyk Ałmaty, Aktiubiniec Aktobe i Jelimaj Semipałatyńsk. W końcu 1993 wyjechał do Niemiec, gdzie bronił barw klubów Preußen Hameln i 1. SC Göttingen 05, ale w lipcu 1994 powrócił do Kazachstanu. W 1997 zakończył karierę piłkarza w Kajracie Ałmaty.
Kariera trenerska.
Jeszcze będąc piłkarzem rozpoczął karierę trenerską. Od 1990 do 1995 z przerwami łączył funkcje trenerskie w klubach Terek Grozny, Kajrat Ałmaty, Dostyk Ałmaty, Aktiubiniec Aktobe i Jelimaj Semipałatyńsk. W latach 1996-1997 ponownie trenował i grał w Kajracie Ałmaty, a po podziale klubu w 1998 został mianowany na stanowisko głównego trenera CSKA-Kajrat Ałmaty. Od 1999 prowadził kluby FK Taraz i Szachtior Karaganda. W latach 2001-2002 pełnił funkcje selekcjonera reprezentacji Kazachstanu. Również wtedy trenował ponownie Kajrat Ałmaty i Wostok Ałtyn Öskemen. Od 2003 prowadził kluby Aktobe-Lento Aktobe, Żetysu Tałdykorgan, ponownie Szachtior Karaganda oraz Kajrat Ałmaty, Łokomotiw Astana, FK Atyrau, po raz drugi Wostok Öskemen, Ordabasy Szymkent, FK Astana-1964 i CSKA Ałmaty. Jest jednym z najbardziej utytułowanych kazachskich trenerów.

</doc>
<doc id="1631240" url="https://pl.wikipedia.org/wiki?curid=1631240" title="Marie Nicolas Ponce-Camus">
Marie Nicolas Ponce-Camus

Marie Nicolas Ponce-Camus (ur. 15 grudnia 1778 w Paryżu, zm. 3 czerwca 1839 tamże) – francuski malarz, znany z przedstawiania epoki napoleońskiej.
Był uczniem Jacques-Louis Davida - nadwornego malarza Napoléona Bonaparte. Prawdopodobnie wziął udział w wielu kampaniach napoleońskich, zarówno jako żołnierz, jak i malarz historyczny .
Niektóre znane obrazy:

</doc>
<doc id="1631241" url="https://pl.wikipedia.org/wiki?curid=1631241" title="Aktiubiniec Aktobe">
Aktiubiniec Aktobe



</doc>
<doc id="1631242" url="https://pl.wikipedia.org/wiki?curid=1631242" title="Aktobe-Lento Aktobe">
Aktobe-Lento Aktobe



</doc>
<doc id="1631243" url="https://pl.wikipedia.org/wiki?curid=1631243" title="Kajrat-CSKA Ałma-Ata">
Kajrat-CSKA Ałma-Ata



</doc>
<doc id="1631244" url="https://pl.wikipedia.org/wiki?curid=1631244" title="Silvio Hernández">
Silvio Hernández

Silvio Hernández del Valle (ur. 31 grudnia 1908 w Veracruz, zm. 20 marca 1984 w Meksyku) – meksykański koszykarz, brązowy medalista letnich igrzysk olimpijskich w Berlinie. Zagrał w dwóch spotkaniach.

</doc>
<doc id="1631245" url="https://pl.wikipedia.org/wiki?curid=1631245" title="Wostok Ałtyn Öskemen">
Wostok Ałtyn Öskemen



</doc>
<doc id="1631246" url="https://pl.wikipedia.org/wiki?curid=1631246" title="Argentyna na Letnich Igrzyskach Olimpijskich 1900">
Argentyna na Letnich Igrzyskach Olimpijskich 1900

Argentyna na Igrzyskach w Paryżu była reprezentowana przez jednego szermierza - Eduardo Cameta.
Był to debiutancki występ Argentyny na letnich igrzyskach olimpijskich.

</doc>
<doc id="1631253" url="https://pl.wikipedia.org/wiki?curid=1631253" title="Przodownik turystyki górskiej PTTK">
Przodownik turystyki górskiej PTTK

Przodownik turystyki górskiej PTTK – członek kadry programowej Polskiego Towarzystwa Turystyczno-Krajoznawczego. Zadaniem przodownika jest popularyzacja turystyki górskiej i wiedzy o górach oraz propagowanie Górskiej Odznaki Turystycznej PTTK jako czynnika zachęcającego do poznawania gór.
Kandydat na przodownika musi być członkiem PTTK, mieć ukończone 18 lat, posiadać minimum średnie wykształcenie oraz GOT PTTK w stopniu małym złotym. Ponadto musi znać dokładnie obszary górskie, na które ma mieć uprawnienia, w szczególności znajomość ich topografii i zagospodarowania, znać zasad zachowania się w górach oraz posiadać umiejętność prowadzenia wycieczek górskich.

</doc>
<doc id="1631254" url="https://pl.wikipedia.org/wiki?curid=1631254" title="Doug Peden">
Doug Peden

James Douglas "Doug" Peden (ur. 18 kwietnia 1916 w Victorii, zm. 11 kwietnia 2005 tamże) – kanadyjski koszykarz, srebrny medalista letnich igrzysk olimpijskich w Berlinie. Zagrał w 3 spotkaniach.
Jego brat Torchy Peden był kolarzem.
W latach 1942-1945 służył w Canadian Army.

</doc>
<doc id="1631255" url="https://pl.wikipedia.org/wiki?curid=1631255" title="Morderstwo w Catamount">
Morderstwo w Catamount

Morderstwo w Catamount (ang. "The Catamount Killing") – amerykańsko-niemiecki film sensacyjny z roku 1974 w reżyserii Krzysztofa Zanussiego na podstawie powieści Jamesa H. Chase’a.
Fabuła.
Główny bohater Mark planuje obrabowanie banku. W tym celu zostaje szefem owej placówki i wraz z zakochaną w nim Kit dokonuje napadu i popełnia zbrodnię.

</doc>
<doc id="1631256" url="https://pl.wikipedia.org/wiki?curid=1631256" title="14 Dywizja Grenadierów SS (1 galicyjska)">
14 Dywizja Grenadierów SS (1 galicyjska)



</doc>
<doc id="1631260" url="https://pl.wikipedia.org/wiki?curid=1631260" title="Spartak Semej">
Spartak Semej

Spartak Semej (kaz. Спартак Семей Футбол Клубы) – kazachski klub piłkarski z siedzibą w Semeju.
Historia.
Chronologia nazw:
Klub założony został w 1964 roku jako "Cementnik Semipałatyńsk" i debiutował w Klasie B, strefie 6 Mistrzostw ZSRR. W 1970 w wyniku kolejnej reorganizacji systemu lig ZSRR spadł do Klasy B, strefy kazachskiej, gdzie zajął pierwsze miejsce. Od 1971 jako "Spartak Semipałatyńsk" ponownie startował we Wtoroj Lidze, strefie 6, w której występował do 1989. W dwóch ostatnich radzieckich sezonach uczestniczył w rozgrywkach Wtoroj Niższej Ligi, strefy 8.
Po uzyskaniu przez Kazachstan niepodległości w 1992 debiutował w Wysszej Lidze. Od 1993 nazywał się "Jelimaj Semipałatyńsk", od 1999 "AES-Jelimaj Semipałatyńsk", a od 2001 "FK Semej". W 2003 zajął ostatnie 19. miejsce i spadł do Birinszi liga. W 2008 klub wrócił do nazwy "Spartak Semej".
W 2015 połączył się z Wostokiem Öskemen w nowy klub Ałtaj Semej.

</doc>
<doc id="1631261" url="https://pl.wikipedia.org/wiki?curid=1631261" title="P (oznaczenie)">
P (oznaczenie)

P (niem. "Polenabzeichen") – oznaczenie Polaków zmuszonych do pracy przymusowej w III Rzeszy.
Wprowadzone dekretami z 8 marca 1940 roku, podpisanymi przez szefa SS Heinricha Himmlera, musieli je nosić w widocznym miejscu wszyscy Polacy zmuszeni do niewolniczej pracy w Niemczech.
W dekretach czytamy m.in.: „(...) Robotnicy i robotnice polskiej narodowości, którzy są lub będą włączeni do pracy cywilnej w Niemczech, mają obowiązek stałego noszenia na piersi każdej części ubioru po prawej stronie noszonego ubrania widocznego znaku. Znak składa się z postanowionego na kancie kwadratu o boku 5 cm, półcentymetrowego fioletowego obramowania i litery P na środku. Kto nie zastosuje się do przepisów, będzie podlegał karze grzywny do 150 RM [reichsmarek – przyp. red.] lub karze aresztu sześć tygodni (...)”.

</doc>
<doc id="1631264" url="https://pl.wikipedia.org/wiki?curid=1631264" title="Raúl Fernández (koszykarz)">
Raúl Fernández (koszykarz)

Raúl "El Foch" Fernández Robert (ur. 17 września 1905 w Meksyku, zm. 4 września 1982 tamże) – meksykański koszykarz, brązowy medalista letnich igrzysk olimpijskich w Berlinie. Zagrał we wszystkich spotkaniach.

</doc>
<doc id="1631269" url="https://pl.wikipedia.org/wiki?curid=1631269" title="Miłosierdzie płatne z góry">
Miłosierdzie płatne z góry

Miłosierdzie płatne z góry ("niem." "Nachtdienst") – niemiecki film obyczajowy z roku 1975 w reżyserii Krzysztofa Zanussiego i Edwarda Żebrowskiego.
Opis fabuły.
Film opowiada o młodej jugosłowiańskiej gastarbeiterce, Milenie, która, opiekując się niemiecką baronową, musi znosić jej niewybredne komentarze i uszczypliwości zakrawające na torturę psychiczną.

</doc>
<doc id="1631270" url="https://pl.wikipedia.org/wiki?curid=1631270" title="Ukraińska cerkiew greckokatolicka w ZSRR w latach 1945–1991">
Ukraińska cerkiew greckokatolicka w ZSRR w latach 1945–1991

Ukraińska cerkiew greckokatolicka w ZSRR w latach 1945–1991 – chrześcijańska wspólnota wyznaniowa działająca na terenie Ukraińskiej Socjalistycznej Republiki Radzieckiej.
Działania na rzecz likwidacji Cerkwi greckokatolickiej w latach 1939–1941.
Sowiecka okupacja wschodniej Polski od września 1939 narzuciła zwierzchnictwo Moskwy nad galicyjską metropolią Kościoła greckokatolickiego, który w XIX w. w Imperium Rosyjskim został całkowicie zlikwidowany (synod połocki, likwidacja unickiej diecezji chełmskiej). Władze okupacyjne nie kryły swoich zamiarów wobec grekokatolików. Nagonkę propagandową rozpoczął 9 października 1939 dziennik "Komunist", oskarżając greckokatolickie struktury kościelne o współpracę z „polską burżuazją” i „antyradziecką agitację”. Równolegle zamknięto ponad 20 greckokatolickich tytułów prasowych i podjęto działania na rzecz wycofania literatury religijnej z bibliotek i księgarń. Zamknięte zostały seminaria i klasztorne nowicjaty. 22 października 1939 wybrane w pseudodemokratycznych wyborach Zgromadzenie Narodowe Ukrainy przegłosowało dekret o nacjonalizacji wszystkich majątków greckokatolickich, wliczając w to klasztory i cerkwie. Zabroniono funkcjonowania organizacji greckokatolickich, zaś księży ogłoszono „społecznie nieprzydatnymi” i obłożono wysokimi podatkami, do 15 tys. rubli rocznie. Metropolita osobiście interweniował u Nikity Chruszczowa w sprawie tych obciążeń, uzyskując niewielkie obniżki.
Metropolita Andrzej Szeptycki wydał 9 października 1939 list pasterski, w którym podkreślał trudność nowej sytuacji Kościoła i podkreślał konieczność kształcenia dzieci i młodzieży w duchu wiary greckokatolickiej. Kilka miesięcy później zaapelował do kapłanów, by nie angażowali się otwarcie po stronie żadnej siły politycznej, by uniknąć dalszych represji. Szeptycki zezwolił również na odprawianie nabożeństw w prywatnych domach i złagodził zasady udzielania dyspensy dla zakonników na przebywanie poza klasztorem. Fakt, iż ateizacja społeczeństwa nie postępowała w spodziewanym przez władze stalinowskie tempie, skłonił władze do zwiększenia nakładów na kampanię antyreligijną prowadzoną przez media, komunistyczne organizacje młodzieżowe oraz Związek Wojujących Bezbożników. Zwiększono również nacisk na szkoły, by wprowadziły do programów treści ateistyczne i uczyniono tradycyjne święta dniami roboczymi.
Równolegle z kampanią ateizacji podjęte zostały działania na rzecz wprowadzenia na teren Galicji wpływów Rosyjskiej Cerkwi Prawosławnej. 17 października 1939 Pantelejmon (Rożnowski) został mianowany biskupem Grodna z poleceniem prowadzenia działalności misyjnej na Zachodniej Białorusi i Ukrainie. W połowie roku kolejnego Mikołaj (Jaruszewicz) został egzarchą wołyńskim. 28 października 1940, mimo oporów nawet hierarchów prawosławnych dostrzegających trudności w czasie ewentualnej akcji nawracania, patriarchat moskiewski wyraźnie zadeklarował chęć doprowadzenia do likwidacji grekokatolicyzmu.
Przygotowania władz radzieckich do ewentualnej ekspansji Rosyjskiej Cerkwi Prawosławnej lub zupełnej ateizacji tych obszarów przerwał w czerwcu 1941 wybuch wojny niemiecko-radzieckiej.
Rok 1944.
Latem i jesienią 1944 armia radziecka zajęła Wschodnią Galicję, jak również Ukrainę Zakarpacką z diecezją greckokatolicką w Mukaczewie-Użhorodzie, a wkrótce rozszerzyła hegemonię sowiecką na wszystkie przyległe obszary, gdzie żyli ukraińscy unici, tzn. Polskę (część diecezji przemyskiej i Apostolskiej Administracji Łemkowszczyzny) i Czechosłowację (diecezja Preszow). W liście do kardynała Tisseranta z marca 1944 Szeptycki wyrażał ogromne obawy związane z powrotem radzieckich okupantów. Początkowo jednak polityka radziecka zdawała się zmienić swój ogólny kierunek; ateizacja nie była tak akcentowana.
Jednak po początkowym niezdecydowaniu (zezwolenie na uroczysty pogrzeb metropolity Andrzeja Szeptyckiego we Lwowie i udział w nim przedstawicieli nowych władz) Józef Stalin nakazał likwidację Kościoła greckokatolickiego i jego przymusowe włączenie do kontrolowanej przez państwo Rosyjskiej Cerkwi Prawosławnej. W marcu Stalin zatwierdził dziesięciopunktowy projekt opracowany przez ukraińskich działaczy partii komunistycznej, który zakładał likwidację struktur Cerkwi greckokatolickiej połączone z wzmacnianiem struktur prawosławnych na Ukrainie. Równolegle na nowo rozpoczęły się prasowe ataki na kapłanów greckokatolickich. Stalinowscy publicyści atakowali całą historię i tradycję Kościoła greckokatolickiego oraz powtarzali znane już oskarżenia o czynny nacjonalizm i organizowanie antyradzieckiego ruchu oporu. Jednym z głównych organizatorów nagonki medialnej był lwowski dziennikarz Jarosław Hałan, pracownik dziennika "Wolna Ukraina".
11 kwietnia 1945 NKWD aresztowało metropolitę Josyfa Slipyja i czterech innych biskupów z Galicji: Grzegorza Chomyszyna, Iwana Łatyszewskiego, Nikitę Budkę i Hryhorija Łakotę. W czasie, gdy biskupi i inni duchowni, którzy odmówili „przejścia” na prawosławie, zostali oskarżeni o rzekome przestępstwa polityczne i wysłani do obozów koncentracyjnych (których poza metropolitą żaden nie przeżył), NKWD stworzyło „ochotniczy” ruch na rzecz „reunifikacji” z Rosyjską Cerkwią Prawosławną. Ruch ten, mimo pozorów oparcia się na kapłanach dobrowolnie pragnących zjednoczenia, w rzeczywistości był sztucznie napędzany przez kapłanów, na których wymuszono (również torturami) formalne opowiedzenie się za „unifikacją”. Niemal natychmiast po dokonaniu aresztowań hierarchów Rosyjska Cerkiew Prawosławna wyznaczyła Mychajłę Oksijuka, po ślubach mniszych – Makarego, biskupem lwowskim i tarnopolskim, z wyraźnym poleceniem, by skoordynował swoje działania z „oddolnym ruchem na rzecz jedności Cerkwi”.
„Grupa inicjatywna” i „sobór lwowski”.
„Grupa inicjatywna na rzecz reunifikacji Kościoła greckokatolickiego z Cerkwią Prawosławną”, na czele której stał ks. Hawryło Kostelnyk, formalnie ujawniła się 28 maja. W tym dniu Grupa ogłosiła dwa listy. Pierwszy był skierowany do rządu radzieckiej Ukrainy z prośbą o aprobatę i uznanie prawa Grupy do prowadzenia kampanii „zjednoczeniowej”. Drugie pismo informowało kler greckokatolicki, że Grupa została utworzona „za zezwoleniem władz państwowych” i „nie uzna żadnego innego zwierzchnictwa administracyjnego w Kościele greckokatolickim”. 18 czerwca 1945 Pawło Chodczenko, republikański pełnomocnik Rady ds. Rosyjskiej Cerkwi Prawosławnej, odpowiedział w imieniu rządu Ukrainy, uznając Grupę inicjatywną za jedyny tymczasowy organ administracji kościelnej, który jest upoważniony do kierowania wszystkimi sprawami istniejących parafii greckokatolickich na terenie zachodniej Ukrainy i prowadzenia dzieła zjednoczenia powyższych parafii z Rosyjską Cerkwią Prawosławną.
Grupa inicjatywna została upoważniona „do załatwienia z rządem wszystkich kwestii prawnych dotyczących administrowania parafiami greckokatolickimi”. List instruował Grupę inicjatywną, że należy przysłać Chodczence „spisy wszystkich dziekanów, proboszczów i przeorów, którzy odmówili uznania jurysdykcji Grupy inicjatywnej”. List Chodczenki jest jedynym oficjalnie opublikowanym dokumentem potwierdzającym bezpośrednie zaangażowanie rządu w proces niszczenia Kościoła unickiego. Akcja ta była w jawny sposób niezgodna z formalnymi ustaleniami radzieckiej konstytucji i istniejącego ustawodawstwa dotyczącego religii.
Przeciwko rozporządzeniu Chodczenki zaprotestowała grupa pozostających jeszcze na wolności greckokatolickich hierarchów, na czele z archimandrytą Kłymentem Szeptyckim. W liście do Wiaczesława Mołotowa powoływali się oni na istniejące w radzieckim prawie przepisy o wolności religijnej, wskazywali na manipulowanie faktami z historii Cerkwi greckokatolickiej, jakiego dopuszczała się „Grupa inicjatywna”, wreszcie domagali się uwolnienia metropolity Slipyja i innych uwięzionych duchownych. Zapewniali równocześnie, że grekokatolicy nie mają zamiaru prowadzić działalności antyrządowej. Działania te nie przyniosły żadnych rezultatów. NKWD w dalszym ciągu przeprowadzało aresztowania księży, szczególnie uderzając w zakon bazylianów. Do końca czerwca liczba uwięzionych przekroczyła 200 osób.
„Grupa inicjatywna” prowadziła również działania określane jako „reedukacja polityczna” grekokatolików. W sierpniu 1945 rozprowadziła pięć tysięcy egzemplarzy antypapieskiej broszury autorstwa Kostelnyka, atakującej unię brzeską i wzywającą do przyjęcia prawosławia. W czasie wielu prywatnych spotkań z księżmi Kostelnyk twierdził, że mimo formalnego przejścia do Rosyjskiej Cerkwi Prawosławnej będą oni mogli zachować dotychczasową obrzędowość i służyć wiernym bez żadnych zmian. Sugerował, że tylko takie rozwiązanie jest działaniem dla dobra wiernych. Równocześnie przedstawiciele „grupy inicjatywnej” systematycznie informowali władze o opornych kapłanach. Ci ostatni – o ile nie zdecydowali się na podpisanie dokumentu poświadczającego wolę konwersji na prawosławie – byli automatycznie usuwani ze swoich parafii, a najczęściej także aresztowani. Takie łączenie różnych form nacisku „grupa inicjatywna” uznała za skuteczne – w październiku 1945 Kostelnyk szacował, że do końca roku najwyżej setka kapłanów będzie jeszcze negatywnie nastawiona do „reunifikacji”. Przyznawał jednak, że wśród osób podpisujących wolę konwersji jest wielu duchownych, którzy uczynili to ze strachu lub pragnąc kontynuować swoją działalność duszpasterską pod pozorem uległości wobec władzy.
Kulminacja kampanii „zjednoczeniowej” nastąpiła na tzw. soborze lwowskim w marcu 1946, kiedy zgromadzenie wybranych hierarchów „anulowało” unii brzeskiej (zjazd ten nie był zgodny z prawem kanonicznym). Mimo faktu, iż władze stalinowskie nigdy formalnie nie zlikwidowały Cerkwi greckokatolickiej, do 1949 wcielono siłą do Rosyjskiej Cerkwi Prawosławnej Kościół greckokatolicki na Zakarpaciu, a analogiczne „zjednoczenie” przeprowadzono w greckokatolickiej diecezji preszowskiej we wschodniej Słowacji. W 1948 przeprowadzono likwidację unii w Rumunii, która wprowadziła prawosławie również do około 10 ukraińskich parafii greckokatolickich w rejonie przyłączonym do Zakarpacia. Kościół greckokatolicki został "de facto" zniesiony również w Polsce w latach 1947–1949.
Stan cerkwi greckokatolickiej w Ukraińskiej Socjalistycznej Republice Radzieckiej po II wojnie światowej przedstawiał się następująco – cztery diecezje z 2326 parafiami, ponad 4000 świątyń i około 3,5–4 mln wiernych. Posługi pełniło 8 biskupów i około 2400 księży. Cztery diecezje utrzymywały akademię teologiczną, 4 seminaria duchowne z 565 alumnami, jak również 35 klasztorów męskich z 155 zakonnikami i 347 braćmi, 123 klasztory żeńskie z 979 zakonnicami.
Przymusowe „zjednoczenie” nie zakończyło istnienia Kościoła greckokatolickiego. Przetrwał on w formalnych strukturach prawosławnych jako Kościół „kryptounicki”, w Gułagu, na wygnaniu i w podziemiu na terenie zachodniej Ukrainy. Jednak prawo legalnego funkcjonowania otrzymał dopiero na przełomie lat 1989–1990.
Kościół unicki po śmierci Stalina.
Śmierć Stalina w marcu 1953, walka o władzę po nim i kampania tzw. destalinizacji podjęta przez Nikitę Chruszczowa miały znaczący wpływ na ukraiński Kościół greckokatolicki. W kilka miesięcy po śmierci dyktatora metropolita Josyf Slipyj, którego 8-letni wyrok skończył się w kwietniu 1953, został przeniesiony z rozkazu Ławrientija Berii, z obozu w Mordowii do Moskwy. Szukając sojuszników w walce o władzę na Ukrainie i w innych republikach nierosyjskich, Beria wystąpił przeciwko rusyfikacji zachodniej Ukrainy. Jego wysłannicy zaczęli potajemne negocjacje ze Slipyjem na temat normalizacji stosunków z Watykanem i legalizacji Kościoła unickiego na zachodniej Ukrainie. Rozmowy ze Slipyjem zostały nagle przerwane po aresztowaniu Berii. Slipyj nie przyjął oferty tajnej policji wyrzeczenia się wierności papieżowi w zamian za wolność i wysokie stanowisko w Rosyjskiej Cerkwi Prawosławnej, został więc ponownie skazany in absentia na zesłanie do Kraju Krasnojarskiego, gdzie pozostawał na statusie półwięźnia aż do następnego aresztowania w 1958. W latach 1955–1956, w wyniku rozwiązania przez Chruszczowa systemu Gułagu, kilkuset księży i zakonników unickich zwolniono z obozów i zezwolono im na powrót na zachodnią Ukrainę.
Wśród nich było dwóch biskupów: Mykoła Czarnećkyj, który wrócił do Lwowa, i Iwan Łatyszewśkyj – biskup pomocniczy z diecezji stanisławowskiej, który wrócił do Stanisławowa. Chociaż zabroniono im angażowania się w działalność duszpasterską, podjęli swoje biskupie obowiązki, wyświęcając pewną liczbę kapłanów. Ponieważ wielu księży unickich, którzy formalnie służyli jako kapłani prawosławni zwróciło się do biskupów o rozgrzeszenie i ponowne przyjęcie na łono Kościoła greckokatolickiego, w 1956 biskup Czarnećkyj zadecydował, żeby kontynuowali posługę wiernym w Cerkwi Prawosławnej, a potajemnie należeli do Kościoła unickiego. W ten sposób nielegalny Kościół, nie mogąc jawnie służyć wiernym, utrzymał swą obecność w formalnej Cerkwi Prawosławnej dzięki „kryptounickiemu” klerowi, a nawet uzupełniał w pewnej mierze szeregi swych kapłanów w „krypto-unickich” seminariach duchownych.
Ponowne zaostrzenie kursu wobec Cerkwi Greckokatolickiej.
Destalinizacja, jak również przywrócenie Kościoła greckokatolickiego w Polsce w latach 1956–1957, przywróciły nadzieje na powtórną legalizacji Kościoła unickiego na zachodniej Ukrainie. Napłynęła ogromna ilość spontanicznych petycji od wiernych w sprawie legalizacji, a w kilku parafiach odrzucono prawosławie. Opublikowanie w grudniu 1957 rezolucji przyjętej na konferencji dziekanów diecezji lwowskiej, która odbyła się w Ławrze Poczajowskiej w październiku zniweczyło te nadzieje. Rezolucja wyraźnie podkreślili że stanowisko rządu radzieckiego wobec ukraińskiego Kościoła greckokatolickiego nie zmieniło się i jest on nadal traktowany jak narzędzie w rękach „wrogów ojczyzny”.
Bardziej niedwuznacznym sygnałem zaostrzania się linii postępowania władz w stosunku do Kościoła unickiego było aresztowanie wiosną 1958, pod zarzutem nielegalnych kontaktów z klerem i przekazywania listów pasterskich i innych pism, zesłanego metropolity Slipyja. Po długich przesłuchaniach skazano go w czerwcu 1959 w zamkniętym procesie w Kijowie na dodatkowe 7 lat więzienia. Dopiero rozmowy między papieżem Janem XXIII a Nikitą Chruszczowem w latach 1961–1963 przyniosły w końcu stycznia 1963 uwolnienie metropolity z więzienia. 4 lutego 1963, po mianowaniu w tajemnicy Wasyla Wełyczkowskiego biskupem-egzarchą Lwowa, opuścił on Moskwę udając się do Rzymu. Zbliżenie watykańsko-moskiewskie nie polepszyło jednak sytuacji Kościoła greckokatolickiego na Ukrainie – wkrótce podjęto na nowo represje przeciwko działającym w podziemiu biskupom i klerowi unickiemu.
Relatywne polepszenie stosunków zbiegło się z końcową fazą „destalinizacji” radzieckiej polityki antyreligijnej prowadzonej przez Chruszczowa, której głównym celem stała się w końcu lat 50. Rosyjska Cerkiew Prawosławna. Przed jego odejściem w końcu 1964 zamknięto wiele prawosławnych świątyń, klasztorów i seminariów duchownych.
Szukając sposobów przypodobania się Kremlowi, moskiewski patriarchat reaktywował swą funkcję inspiratora i apologety radzieckiej polityki zagranicznej. Rosyjska Cerkiew Prawosławna przystąpiła w 1960 do Światowej Rady Kościołów i zapoczątkowała kontakty z Watykanem. Istotnym punktem w stosunkach patriarchatu z Watykanem stał się nielegalny ukraiński Kościół greckokatolicki w ZSRR. Można powiedzieć, że maksymalnym dążeniem Moskwy w tym względzie byłaby rezygnacja papieża z unitów, co doprowadziłoby do „prawdziwego” zbliżenia między prawosławiem rosyjskim a katolikami, celem minimalnym było uzyskanie "status quo" i powstrzymanie Watykanu przed poruszeniem sprawy legalizacji Kościoła greckokatolickiego na forum publicznym.
Moskiewski patriarchat miał nadzieję, że bliższe więzi z papiestwem zneutralizowałyby naciski emigracyjnych kół unickich na Watykan, jak również zdemoralizowałyby podziemny Kościół na Ukrainie. W obu przypadkach patriarchat osiągnął kilka sukcesów w czasie pontyfikatu Pawła VI, który zbiegł się z okresem rządów Leonida Breżniewa.
Czasy Breżniewa.
Nie zniechęcony sankcjami dyscyplinarnymi w latach 1965–1966 kler greckokatolicki zaczął od połowy 1966 celebrować w niedziele i ważniejsze święta msze w nieczynnych cerkwiach na zachodniej Ukrainie, sprawdzając niejako, na ile działania takie zostaną zaakceptowane przez władze. Do sierpnia 1967 około 200 cerkwi zostało w ten sposób otwartych przez ukraińskich katolików w Galicji, a wielu „przyjętych” na łono Kościoła prawosławnych kapłanów szukało potajemnie powrotu do Kościoła unickiego.
Liczne petycje w sprawie legalnego zarejestrowania ukraińskich parafii greckokatolickich były odrzucane przez władze. W lipcu 1967 KGB we Lwowie i komisarz okręgowy Rady ds. Religii oświadczyli biskupowi Wełyczkowskiemu, że:
Mimo tych ostrzeżeń, większość aktywnego kleru otwarcie kontynuowała swą duszpasterską posługę. Ponowna legalizacja Kościoła greckokatolickiego w sąsiedniej Czechosłowacji w czerwcu 1968 (co nie zostało cofnięte po inwazji radzieckiej w sierpniu) i późniejszy zwrot większości parafii oddanych w 1950 popieranej przez państwo Cerkwi Prawosławnej, ośmieliło unitów w Galicji i skłoniło kardynała Slipyja do wystosowania w 1968 memorandum do Prezydium Rady Najwyższej Ukrainy wzywającego do legalizacji Kościoła. Spotkanie przewodniczącego Rady Najwyższej ZSRR Nikołaja Podgornego z papieżem Pawłem VI 30 czerwca 1969 również przyczyniło się do powstania płonnych jak się okazało nadziei na bliski przełom w negocjacjach watykańsko-radzieckich dotyczących legalizacji Kościoła greckokatolickiego.
Jednakże, podobnie jak w roku 1957, perspektywa, że Kościół unicki wyjdzie z podziemia, zmusiła w 1968 Rosyjską Cerkiew Prawosławną do zażądania od władz zapewnienia, że nie dopuszczą do tego. W październiku 1968 rozpoczęła się nowa fala represji przeciwko ukraińskiemu Kościołowi greckokatolickiemu. Jej kulminacją w latach 1968–1969 było aresztowanie i uwięzienie biskupa Wełyczkowskiego i dwóch działających w podziemiu księży. Na prowincji puste kościoły używane przez grekokatolików były niszczone przez władze lokalne lub wykorzystywane do różnych celów świeckich; kilka zostało zamienionych w muzea ateizmu. W kilku miejscowościach wydarzenia te doprowadziły do starć między milicją a wiernymi, a w paru przypadkach wierni zostali brutalnie pobici lub czasowo zatrzymani przez milicję. Kary grzywny nałożono na księży, których przyłapano na odprawianiu mszy.
Ta wznowiona fala represji przeciwko ukraińskiemu Kościołowi katolickiemu zbiegła się w czasie z moskiewskim atakiem na odstępstwa polityczne na Ukrainie, których przejawem było poparcie ukraińskich dysydentów dla sprawy Kościoła greckokatolickiego. Początek lat siedemdziesiątych również charakteryzował się znacznym wzrostem oszczerczych i zastraszających publikacji we wcześniejszych kampaniach antyukraińskich.
Te nowe ataki podzieliły kler unicki co do perspektyw legalizacji ich Kościoła. Wielu poddało się myśli, że reżim nigdy nie uzna Kościoła i że możliwe „kompromisowe” rozwiązania, wspominane przez funkcjonariuszy KGB w czasie przesłuchań, to tylko podstęp mający na celu obalenie, podzielenie i demoralizację Kościoła katakumbowego. Inni w dalszym ciągu szukali jakiegoś modus vivendi i mieli nadzieję na jakieś watykańsko-moskiewskie rozwiązanie uznające status ukraińskiego Kościoła katolickiego.
W latach 1972–1973 ukraińscy katolicy wystosowali do rządu wiele petycji w sprawie legalizacji Kościoła – obawa przed represjami utrudniała jednak zbieranie podpisów. Petycja zawieziona do Moskwy w lutym 1973 przez delegację pod przewodnictwem o. Wołodymyra Prokopiwa liczyła 1200 podpisów.
Inicjatywa ojca Prokopiwa, który usiłował zarejestrować Kościół pod tymi warunkami, nie znalazła zbyt dużego poparcia wśród kleru unickiego; widziano te propozycje jako jeszcze jedną próbę rozłamu Kościoła od środka. Końcowy akt Konferencji Bezpieczeństwa i Współpracy w Europie w Helsinkach z sierpnia 1975 oznaczał ważny krok w kierunku ustanowienia międzynarodowej kontroli praw człowieka w ZSRR, szczególnie swobody wyznaniowej. Dla podziemnego Kościoła unickiego, największej zakazanej grupy religijnej w Związku Radzieckim, proces helsiński, ze swoimi regularnymi konferencjami przeglądowymi, powołaniem niezależnych organów kontrolnych za granicą i nieformalnych grup helsińskich w ZSRR (ukraińska grupa kontrolna została powołana w listopadzie 1976), otworzył drogę do umiędzynarodowienia sprawy unickiej, poczynając od konferencji w Belgradzie w końcu 1977, sprawa ciągłego naruszania praw religijnych ukraińskich katolików była podnoszona bezpośrednio lub pośrednio w wystąpieniach i dokumentach delegacji amerykańskiej, kanadyjskiej, watykańskiej i innych państw zachodnich, stwarzając dla rządu radzieckiego poważny problem.
Późną wiosną 1978 podjęto jeszcze jedną próbę, najwyraźniej na skutek sugestii władz Ukrainy, znalezienia rozwiązania w formule „Kościół rzymskokatolicki obrządku wschodniego”. Grupa inicjatywna nakreśliła statut dla takiego Kościoła, proponując wyznaczonego przez papieża biskupa rzymskokatolickiego z Litwy jako jego głowę, chcąc ograniczyć działalność kleru do liturgii i obrządków (finanse i administracja spraw parafialnych miały być prowadzone przez świeckie parafialne komitety doradcze, jak zagwarantowano to w radzieckim prawie o „wierzeniach”).
5 czerwca 1978 projekt statusu został przedłożony Radzie ds. Religii w Moskwie, jednak sprawa nie miała dalszego ciągu. Nawet gdyby władze nie zwlekały z odpowiedzią, niepewność co do przyszłego kierunku watykańskiej „Ostpolitik” mogłaby wkrótce przesądzić o losach projektu. 6 sierpnia 1978 zmarł papież Paweł VI. Po nagłej śmierci 29 września tego samego roku jego następcy – Jana Pawła I, kolejnym papieżem został 16 października 1978 Jan Paweł II.
Jan Paweł II i konfrontacje w sprawie Kościoła unickiego.
Wstąpienie na Stolicę Apostolską Jana Pawła II oznaczało rozpoczęcie przez Watykan polityki popierającej sprawę ukraińskiego Kościoła katolickiego. Radzieckie obawy co do zamiarów nowego papieża zostały potwierdzone przez opublikowanie listu do kardynała Josyfa Slipyja, napisanego 19 marca 1979, a dotyczącego 1000-lecia chrztu Rusi Kijowskiej przypadającego w 1988. W swoim liście Jan Paweł II podkreślił ciągłą ważność unii brzeskiej, składał hołd ukraińskiemu episkopatowi katolickiemu, klerowi i wiernym, którzy jak pisał znoszą prześladowania i niesprawiedliwość dla Chrystusa i demonstrują wiarę w Krzyż i Kościół. Pośrednio kierując swe słowa do radzieckiego rządu, papież odwoływał się do Powszechnej Deklaracji Praw Człowieka, wzywając rządy do zezwolenia każdej wierzącej osobie wyznawania jej własnej wiary, jak również uczestnictwa w społeczności Kościoła, do którego dana osoba należy.
List papieski do Slipyja wywołał konsternację i obawę w watykańskim Sekretariacie ds. Jedności Chrześcijańskiej, wówczas kierowanym przez kardynała Johannesa Willebrandsa, jak również sprowokował wrogą reakcję Moskwy. Patriarchat Moskwy z miejsca odłożył spotkanie teologiczne z Kościołem rzymskokatolickim w Odessie, a 4 września 1979 przewodniczący Wydziału Stosunków Zewnętrznych Patriarchatu Moskiewskiego, metropolita kruticki i kołomieński Juwenaliusz, napisał do kardynała Willebrandsa, grożąc „publiczną krytyką”, jeśli Willebrands szybko nie objaśni „dokładnego znaczeniu” homilii papieskiej do Slipyja. Nieuspokojona dyplomatyczną odpowiedzią Willlebrandsa Moskwa zaprotestowała znów po tym, jak Jan Paweł II w 1980 zwołał nadzwyczajny światowy synod biskupów ukraińskich, na którym zatwierdził wybór arcybiskupa Myrosława Lubacziwśkiego na koadiutora z prawem sukcesji po arcybiskupie większym Lwowa, Josyfie Slipyju, w ten sposób zapewniając ciągłość metropolii unickiej w Galicji. Dalsze zaostrzenie stosunków na linii Moskwa-Watykan miało miejsce, gdy synod biskupów ukraińskich ponownie zebrał się w Rzymie, gdzie 2 grudnia 1980 przyjął postanowienie jednoznacznie określające „sobór lwowski” jako kanonicznie niebyły i nieważny.
Protest patriarchy musiał wywołać szeroką dyskusję w kurii na temat priorytetów w stosunkach politycznych i ekumenicznych Watykanu z Moskwą i wpływu moskiewskiego niezadowolenia na pozycję Kościoła rzymskokatolickiego w bloku radzieckim. Odpowiedź papieża została wysłana 24 stycznia 1981 i była kompromisem, który nie mógł usatysfakcjonować ani patriarchatu, ani ukraińskich katolików: Stolica Apostolska, wyrażając niezmiennie stanowisko przyznające prawa ukraińskiemu Kościołowi katolickiemu, ubolewa, że oświadczenie ukazało się w prasie, zanim i nadarzyła się okazja do przestudiowania dokumentów. Dlatego też Stolica Apostolska niezwłocznie powiadomiła wszystkie nuncjatury w krajach, gdzie żyją społeczności ukraińskich katolików, o fakcie, że te teksty nie otrzymały aprobaty i nie miały charakteru oficjalnego.
Stanowisko prasy radzieckiej wiosną 1980 nie pozostawiało wątpliwości, że Jan Paweł II jest postrzegany jako zręczny i groźny wróg. Dlatego też rozwinięto antypapieską i antyunicką kampanię, którą na Ukrainie kierował Łeonid Krawczuk. Poinformował on konferencję biskupów prawosławnych, że władze na Ukrainie rozpoczęły masową akcję propagandową i podjęły środki administracyjne w celu zwalczania popieranej przez Watykan „nacjonalistyczno-klerykalistycznej akcji wywrotowej”.
Etap przejściowy.
Ostatnie lata Breżniewa i przejściowe rządy Jurija Andropowa i Konstantina Czernienki charakteryzowały się wzrostem kontroli policyjnej, atakowaniem wszelkich form odmienności ideologicznej i eskalacją tzw. kontrpropagandy przeciw takim obcym wpływom, jak: nacjonalizm, katolicyzm, fundamentalizm religijny, syjonizm i amerykański imperializm. W czasie gdy następowało stopniowo „patriotyczne” zbliżenie między Kremlem a Rosyjską Cerkwią Prawosławną, zakazany ukraiński Kościół katolicki został poddany kolejnej fali represji. W ciągu pierwszej połowy 1980 zamordowano 3 unickich księży, a na początku 1981 3 innych uwięziono. W tym samym czasie radziecka tajna policja zastosowała nowe i bardziej wyrafinowane metody penetracji i manipulacji w celu podziału podziemnego Kościoła i naruszenia jego wiarygodności za granicą.
Także na początku lat 80. niektórzy księża oraz młodzi zaangażowani świeccy podjęli starania na rzecz rozpowszechnienia za granicą informacji o dramatycznym położeniu unitów i ich drodze do realizacji Kościoła. We wrześniu 1982 uformowała się pod przewodnictwem Josypa Tereli „Grupa Inicjatywna na rzecz Obrony Praw Wiernych i Kościoła”. Po jego aresztowaniu i skazaniu na rok więzienia w grudniu 1982, kierownictwo Grupy objął Wasyl Kobryn, który z kolei został uwięziony i skazany na 3 lata przymusowych robót w listopadzie 1984. Od początku 1984 Grupa zaczęła rozpowszechniać nieregularnie ukazujący się biuletyn „Kronika Kościoła Katolickiego na Ukrainie”, w większości przygotowywany przez Josypa Terelę.
Jedną z przyczyn pojawienia się biuletynu, mimo złej atmosfery wokół ruchu na rzecz legalizacji ukraińskiego Kościoła katolickiego, było poczucie pogłębiającego się kryzysu w Kościele katakumbowym. Źródłem tego kryzysu było starzenie się i wymieranie księży, którzy byli kształceni w „normalnych” warunkach (przed niszczeniem Kościoła), i nie mogli być zastąpieni przez taką samą liczbę równie dobrze przygotowanych młodych kapłanów. Innym powodem było to, że przez prawie 40 lat przybywało coraz więcej „kryptokatolików”, którzy chodzili do cerkwi prawosławnych. Pracowała wśród nich nowa generacja ortodoksyjnych księży, którzy nie wychowali się w tradycji unickiej i stopniowo zniechęcali się do ukraińskiego Kościoła katolickiego i mogło nie powrócić do niego, póki był w podziemiu i nie zapewniał sobie uznania reżimu.
7 września 1984 w Rzymie zmarł kardynał Slipyj. Jego następcą został, tak jak planowano, arcybiskup Myrosław Lubacziwśkyj, którego 25 maja 1985 papież Jan Paweł II mianował kardynałem.
Rządy Gorbaczowa.
Objęcie przywództwa partii przez Michaiła Gorbaczowa i rozpoczęcie "pieriestrojki" przyniosło wiele politycznych ustępstw. W latach 1986–1987 prawie wszyscy ukraińscy więźniowie polityczni i religijni zostali zwolnieni i udowodnili, że są ostoją odnowionego ruchu na rzecz ludzkich, narodowych i religijnych praw na Ukrainie.
Gdy stopniowo malała obawa przed masowymi policyjnymi represjami, Kościół katakumbowy stawał się śmielszy i bardziej widoczny, poddał próbie granice reform Gorbaczowa, reaktywując Grupę Inicjatywną, która w końcu 1987 – po wyjeździe Tereli do Kanady – została zamieniona w Komitet Obrony Ukraińskiego Kościoła Katolickiego, na czele którego stanął niedawno zwolniony z więzienia dysydent polityczny Iwan Hel.
Komitet rozpoczął wydawanie nie cenzurowanego czasopisma „Chrystjanskyj Hołos”, zastępującego „Kronikę”. Korzystając z "głasnosti", ukraińscy działacze katoliccy zorganizowali kampanię na rzecz przywrócenia Kościołowi statusu sprzed 1945 – odprawiali publiczne nabożeństwa dla dużej liczby wiernych unickich, szczególnie w miejscach pielgrzymek, zbierali petycje wzywające do ponownego otwarcia ukraińskich kościołów katolickich, całkowitej rehabilitacji i legalizacji Kościoła oraz zachęcali do publicznej konfrontacji z władzami w sprawie konstytucyjnego prawa ukraińskich katolików do wyznania religijnego. Zyskując poparcie nieukraińskich grup dysydenckich w Związku Radzieckim, Komitet zaczął również dostarczać zachodnim środkom masowego przekazu pisemne oraz nagrane na taśmy magnetofonowe i wideokasety dowody istnienia masowego poparcia dla realizacji Kościoła greckokatolickiego i świadczące o represyjnych środkach stosowanych przez władze radzieckie.
Na początku sierpnia 1987 grupa ukraińskich księży katolickich, zakonników i osób świeckich, wśród których byli biskupi Pawło Wasyłyk i Iwan Semedij ogłosiła, że „wychodzi z podziemia”, i wezwała papieża, żeby „poparł wszystkimi możliwymi sposobami legalizację ukraińskiego Kościoła katolickiego w ZSRR”. Niebawem inni ukraińscy biskupi katoliccy, m.in. metropolita Wołodymyr Sterniuk ze Lwowa i biskup Sofron Dmyterko z Iwano-Frankowska, dołączyli do żądających legalizacji. Papież Jan Paweł II wielokrotnie wypowiadał się w sprawie ukraińskich katolików w ZSRR, wielkie nadzieje wiązano ze zbliżającymi się uroczystościami 1000-lecia chrztu Rusi-Ukrainy.
Papież obchodził milenium wspólnie z dostojnikami ukraińskiego Kościoła katolickiego i pielgrzymami w Rzymie w lipcu 1988. Swój przyjazd uzależnił od możliwości złożenia wizyty pasterskiej w ukraińskim Kościele katolickim, zażądał również symbolicznej ceny za wysłanie wysokiej rangi delegacji na uroczystości milenijne w Moskwie i Kijowie – oficjalnego spotkania między kardynałami Agostino Casarolim i Johannesem Willebrandsem, a delegacją ukraińskiego Kościoła katolickiego pod przewodnictwem biskupów Fyłymona Kurczaba i Pawła Wasyłyka, które miało nastąpić w Moskwie 10 czerwca.
17 września 1988 władyka Pawło Wasyłyk został zaproszony do Moskwy, gdzie przy okrągłym stole omawiano sprawy związane z UKGK w ZSRR. Uczestnikami tego spotkania byli także czterej amerykańscy senatorowie i przedstawiciele Rady Najwyższej ZSRR.
Jednak władze sowieckie w Moskwie i na Ukrainie, które długo zaprzeczały istnieniu ukraińskiego Kościoła katolickiego, odrzuciły inicjatywy na rzecz legalizacji. Radziecki rzecznik prasowy argumentował, że legalizacja jest wewnętrzną sprawą Rosyjskiej Cerkwi Prawosławnej, a ta przeciwstawia się jakimkolwiek zmianom istniejącego stanu na zachodniej Ukrainie. Urzędnicy oświadczali, że ukraiński Kościół katolicki nie jest organizacją religijną, lecz „czysto polityczną”, „nacjonalistyczną” i „separatystyczną” i dlatego nie nadaje się do rejestracji jako związek wyznaniowy. Nadal twierdzono również, że Kościół unicki gromadzi przywódców nacjonalistycznych, również w swoich organizacjach za granicą.
Rosyjska Cerkiew Prawosławna, której położenie uległo znacznej poprawie od 1987 roku, wypowiadała się w kraju i za granicą przeciwko odwołaniu stalinowskiego zakazu działalności Kościoła greckokatolickiego i przeciwko temu, by moskiewski patriarchat zrezygnował z przymusowego „włączenia” diecezji i parafii unickich w Galicji i na Zakarpaciu. Pod koniec 1988 władze sowieckie zareagowały na dążenie do legalizacji ukraińskiego Kościoła katolickiego przekazaniem ponad 700 dotychczas zamkniętych prowincjonalnych kościołów unickich pospiesznie utworzonym prawosławnym „dwudziestkom” (ówczesne przepisy określały, że 20 wiernych może wysłać petycję, żeby zarejestrować się jako wspólnota religijna) przeważnie w greckokatolickiej społeczności. W lecie 1988 przyjęto nowe represyjne dekrety o publicznych zgromadzeniach i demonstracjach „bez zezwolenia” oraz stosowano je wobec ukraińskiego kleru katolickiego i działaczy świeckich, nakładając na nich wyjątkowo wysokie grzywny i kary administracyjne.
7 lutego 1989 delegacja UKGK udała się na rozmowy do Moskwy. Jej przewodniczący, Pawło Wasyłyk, domagał się od centralnych władz sowieckich uznania UKGK. 16 maja 1989, w przeddzień Zjazdu Deputatów Ludowych ZSRR, do Moskwy przybyła ponownie delegacja UKGK w składzie: biskupi Pawło Wasyłyk, Sofron Dmyterko, Fyłymon Kurczaba, księża H. Simkajło, W. Wijtyszyn (obecny biskup iwanofrankowski), T. Seńkiw, Ihor Woźniak (obecny abp lwowski) oraz liczni wierni świeccy, by spotkać się z prezydentem Michaiłem Gorbaczowem.
Spodziewano się, że mające wejść w życie nowe prawo o wolności sumienia pomoże w legalizacji ukraińskiego Kościoła katolickiego. Jednakże w maju 1989 Filaret (Denysenko), prawosławny metropolita Kijowa i egzarcha Ukrainy, ogłosił na konferencji prasowej we Lwowie, w obecności przewodniczącego Rady ds. Religii na Ukrainie, M.P. Kołesnyka, że nowe prawo „nie reanimuje” unitów i zasugerował, że „ukraińscy katolicy” powinni uczęszczać do czynnych kościołów rzymskokatolickich, podczas gdy ci unici, którzy czują się silnie związani z obrządkiem wschodnim, mogą chodzić do cerkwi prawosławnych. Twierdził, że legalizacja Kościoła unickiego mogłaby sprowokować starcia między grekokatolikami a prawosławnymi.
Radykalizacja dążeń legalizacyjnych.
W odpowiedzi na deklarację metropolity Filareta, że ukraiński Kościół katolicki nigdy nie będzie zalegalizowany, 4 biskupów i 10 księży wystosowało 16 maja apel do Gorbaczowa. Odrzucali w nim polityczni 160 oskarżenia pod adresem Kościoła, deklarowali poparcie dla reform Gorbaczowa i domagali się legalizacji Kościoła.
Delegacja pod przewodnictwem biskupów Fyłymona Kurczaba, S. Dmyterko i Pawła Wasyłyka odleciała do Moskwy na obiecane na 17 maja spotkanie z Prezydium Rady Najwyższej. Kiedy do spotkania nie doszło, biskupi i księża rozpoczęli strajk głodowy w Moskwie, który przyciągnął zagraniczne ekipy telewizyjne i trafił na czołówki gazet. Następnego dnia delegacja została przyjęta przez przedstawiciela Prezydium, któremu przekazała petycję do Gorbaczowa. Po odjeździe delegacji grupy ukraińskich katolików na zmianę prowadziły w Moskwie strajki głodowe przez cztery miesiące. Były one połączone z publicznymi nabożeństwami i agitacją ukraińskich deputowanych do Zjazdu Deputowanych Ludowych ZSRR, czterech z nich bez powodzenia usiłowało przedstawić sprawę legalizacji Kościoła unickiego na sesjach Zjazdu. Działania ukraińskich katolików w Moskwie przyciągnęły nie tylko uwagę międzynarodowej opinii publicznej, ale również uzyskały poparcie rosyjskich dysydentów prawosławnych i kół demokratycznych. Jednakże największym osiągnięciem głodujących w Moskwie był życzliwy rozgłos nadany przez reformatorskie „Moskowskije Nowosti”. Po raz pierwszy radziecka gazeta podważyła oficjalną wersję „zjednoczenia unitów” i obwiniała Rosyjską Cerkiew Prawosławną o stałe popieranie represyjnych metod Stalina wobec zwolenników Kościoła unickiego.
Sprawa legalizacji ukraińskiego Kościoła katolickiego poważnie podważyłaby pozycję Rosyjskiej Cerkwi Prawosławnej na zachodniej Ukrainie i dlatego też patriarchat moskiewski i machina partyjna Wołodymyra Szczerbyckiego mocno się jej przeciwstawiali. Sprawa unitów doprowadziła na przełomie maja i czerwca 1989 do podziału w szeregach radzieckich polityków, opóźniając przyjęcie długo oczekiwanego „Prawa o wolności sumienia”. Spowodowała, że Jurij Christoradnow zastąpił Konstantina Charczewa na stanowisku przewodniczącego Rady i Religii ZSRR. Jurij Kaszlew, który przewodniczył radzieckiej delegacji na konferencję wiedeńską wyraził opinię, że każde wyznanie ma prawo być zarejestrowane. W dyskusjach o Kościele unickim problem uznawany dotąd za wewnętrzne zagadnienie Cerkwi prawosławnej został przeniesiony w sferę praw i obowiązków państwa. Kaszlew podkreślał również, że kwestia unitów musi być jak najszybciej rozwiązana.
Głównym wydarzeniem, które pomogło osłabić sprzeciw wobec legalizacji ukraińskiego Kościoła katolickiego, była bezprecedensowa publiczna demonstracja we Lwowie 17 września 1989, w której, według oficjalnych danych, wzięło udział ponad 100 tysięcy stronników nielegalnego ukraińskiego Kościoła katolickiego. Duże demonstracje miały miejsce również w innych miastach zachodniej Ukrainy. Ruch na rzecz legalizacji, kierowany przez Iwana Hela, został wzmocniony przez ukraińską inteligencję miejską, która organizowała się w różnych nieformalnych stowarzyszeniach, w tym w Ludowym Ruchu na rzecz Przebudowy na Ukrainie.
20 września Szczerbycki i Wiktor Czebrikow zostali usunięci z Biura Politycznego, a cztery dni później Szczerbycki został zastąpiony na stanowisku I sekretarza KPU przez Wołodymyra Iwaszkę. W ten sposób z głównych władz KPU zostali wyeliminowani zwolennicy dotychczasowego kursu wobec grekokatolików. Plenum I KC z 18 października odzwierciedlało pogłębiającą się niepewność w ukraińskim kierownictwie partyjnym w stosunku do przyszłego statusu ukraińskiego Kościoła katolickiego.
W miarę wzrastania napięć w Galicji na tle przyszłości miejscowej Rosyjskiej Cerkwi Prawosławnej, lwowska parafia św. św. Piotra i Pawła 19 sierpnia 1989 ogłosiła się częścią Autokefalicznej Ukraińskiej Cerkwi Prawosławnej (AUCP). Wkrótce dwie inne parafie w tym mieście postąpiły tak samo, a w dalszej kolejności analogiczny krok podjęło kilkaset parafii w całej Galicji. Choć władze początkowo nałożyły na nie sankcje administracyjne, to później zrezygnowały z tego, gdyż chciały uniknąć konfrontacji z parafiami i lokalną organizacją „Ruchu”, który rozszerzył swe wpływy na AUCP. Nie jest również wykluczone, że urzędnicy radzieccy widzieli w zwolennikach autokefalii mniejsze zło niż w unitach. Możliwe jest również, że władze spodziewały się wybuchu konfliktu między unitami i zwolennikami autokefalii w obrębie struktur prawosławnych, co w rezultacie podzieli ukraiński ruch narodowy.
22 października biskup Rosyjskiej Cerkwi Prawosławnej Jan (Bodnarczuk) (pochodzący z Galicji), który właśnie opuszczał swoje biskupstwo w Żytomierzu, zaakceptował urząd zwierzchnika Cerkwi autokefalicznej. 29 października ukraińscy katolicy pod przewodnictwem młodego księdza Jarosława Czuchnyja pokojowo zajęli największą we Lwowie cerkiew Przemienienia Pańskiego, do czasu zwrotu soboru św. Jura w sierpniu 1990. Cerkiew Przemienienia Pańskiego stała się centrum ukraińskiego katolicyzmu w Galicji. 26 listopada, na tydzień przed spotkaniem Gorbaczowa z papieżem Janem Pawłem II w Rzymie, zorganizowano kolejną masową demonstrację, w której uczestniczyło ponad 100 tys. wiernych.
Częściowe uznanie katolików obrządku wschodniego.
Stolica Apostolska poruszała kwestię praw ukraińskich katolików w licznych bezpośrednich i pośrednich kontaktach z radzieckimi przywódcami od czasu ocieplenia stosunków radziecko-watykańskich na początku lat sześćdziesiątych, lecz bez zadowalającego oddźwięku. Papież Jan Paweł II ponownie zakomunikował swoje pragnienie legalizacji ukraińskiego Kościoła katolickiego rządowi radzieckiemu w czerwcu 1988, kiedy to wysokiej rangi delegacja watykańska pod przewodnictwem kardynałów Casarolego i Willebrandsa uczestniczyła w uroczystościach prawosławnych w Moskwie z okazji 1000-lecia chrztu Rusi Kijowskiej.
Gorbaczow odpowiedział na propozycję papieża z 1988 dopiero w sierpniu 1989. Została nawiązana korespondencja między Kremlem i moskiewskim patriarchatem a Stolicą Apostolską. Gorbaczow utrzymywał, że to Watykan i moskiewski patriarchat muszą osiągnąć konsensus w kwestii unickiej; później przedstawiono rozwiązanie (przesłane w liście patriarchy Pimena do papieża 16 sierpnia 1989), które było nie do przyjęcia przez Stolicę Apostolską: faktyczną likwidację Kościoła unickiego przez przyłączenie do Cerkwi Prawosławnej tych unitów, którzy przedkładają obrządek wschodni nad katolickie dogmaty, a do Kościoła rzymskokatolickiego tych, którzy są bardziej przywiązani do katolicyzmu.
Strategia Moskwy polegała na wyciągnięciu korzyści z historycznej „błędnej linii” w Kościele greckokatolickim między jego „wschodnimi” a „rzymskimi” orientacjami, nagromadzonych tarć między Watykanem a autonomicznym („patriarcha Inym”) ruchem w emigracyjnym ukraińskim Kościele katolickim. Kompromisowa formuła została obmyślona podczas wizyty w Moskwie w dniach 19–21 października arcybiskupa Angelo Sodano, watykańskiego sekretarza do spraw stosunków międzynarodowych, który spotkał się z Gorbaczowem, ministrem spraw zagranicznych, Eduardem Szewardnadze i Jurijem Christoradnowem, przewodniczącym Rady ds. Religii. Stolica Apostolska została zapewniona, że nowe prawo o wolności sumienia i organizacjach religijnych zalegalizuje ukraiński Kościół katolicki, ale strona radziecka nalegała, żeby poszczególne aspekty legalizacji zostały uzgodnione przez Stolicę Apostolską, rząd radziecki i moskiewski patriarchat na zasadzie ściślejszego dialogu ekumenicznego pomiędzy Kościołem rzymskokatolickim a Rosyjską Cerkwią Prawosławną.
Żądania papieża dotyczące uznania ukraińskiego Kościoła katolickiego w ZSRR zostały powtórzone w jego odpowiedzi na sierpniowy list patriarchy Pimena, dostarczony 1 listopada Świętemu Synodowi przez kardynała Willebrandsa i jego następcę na stanowisku przewodniczącego Pontyfikalnej Rady na rzecz Sprzyjania Jedności Chrześcijańskiej, arcybiskupa E. Cassidy. Patriarchat Moskwy jedynie zgodził się z rządem, że katolicy obrządku wschodniego powinni mieć prawo wyznawania wiary legalnie. Kwestia ich dostępu do placówek duszpasterskich i inne nie rozwiązane problemy miały być pozostawione przyszłym negocjacjom między Watykanem a patriarchatem. Takie było faktyczne ostateczne stanowisko Rosyjskiej Cerkwi Prawosławnej, zakomunikowane papieżowi w przesłaniu patriarchy Pimena, przywiezionym do Rzymu przez metropolitę Juwenaliusza (Pojarkowa) 27 listopada.
Spotkanie Gorbaczowa z papieżem 1 grudnia 1989 oznaczało przede wszystkim zbliżenie między Watykanem a Kremlem. Podczas gdy papież ponownie wyrażał pragnienie, żeby katolicy łacińskiego i wschodniego obrządku mogli dowolnie praktykować swą wiarę, Gorbaczow zapewniał Jana Pawła II, że zapowiadana ustawa o wolności sumienia da wszystkim wolność religijną. W zasadzie osiągnięto porozumienie co do ustanowienia bilateralnych stosunków dyplomatycznych, a papież przyjął zaproszenie Gorbaczowa do odwiedzenia Związku Radzieckiego. Stwierdzając, że otwarta legalizacja Kościoła unickiego spowodowałaby niepokoje na tle religijnym na zachodniej Ukrainie i doprowadziłaby do konfliktu z moskiewskim patriarchatem, Gorbaczow odmówił wzięcia bezpośrednio przez rząd odpowiedzialności za rozwiązanie problemu ukraińskiego Kościoła katolickiego, pozostawiając tę kwestię do opracowania na zasadzie dialogu ekumenicznego między moskiewskim patriarchatem a Watykanem.
1 grudnia 1989 Agencja Prasowa „Nowosti” i środki masowego przekazu na zachodniej Ukrainie przekazały krótką „Deklarację Rady do Spraw Religii skierowaną do Rady Ministrów Ukraińskiej SRR”, datowaną na 20 listopada. Depesza „Nowosti” ze Lwowa nazywała „Deklarację” faktycznym uznaniem praw istniejącego dotychczas w podziemiu ukraińskiego Kościoła katolickiego, który został zakazany przez pseudosobór lwowski. Tekst jednak stwierdzał, że: Grekokatolicy mogą korzystać ze wszystkich praw, które są przewidziane ustawą o stowarzyszeniach zarejestrowanych w Ukraińskiej SRR, pod warunkiem, że bezwzględnie będą przestrzegać konstytucji republiki i ustawodawstwa w sprawie wierzeń. Wszystkie struktury kultu, zagarnięte nielegalnie przez wiernych, powinny być zwrócone miejscowym radom deputowanych ludowych. Przekazywanie tych budynków związkom religijnym będzie realizowane zgodnie z wolą wyrażaną przez samych wiernych. „Deklaracja” zapowiadała przeprowadzenie w razie konieczności referendów z udziałem niezależnych obserwatorów i ostrzegała przed wywieraniem jakiegokolwiek wpływu na wiernych.
Podczas gdy „Deklaracja” jawnie usiłowała zwolnić tempo przywracania ukraińskiego Kościoła katolickiego, późniejszy komentarz przewodniczącego Ukraińskiej Rady do Spraw Religii, M. P. Kołesnyka, wyjaśnił, że Rada nie uznała zbiorowej, kanonicznej struktury i hierarchii ukraińskiego Kościoła katolickiego, lecz tylko prawo „grupy wiernych” do starania się o rządową rejestrację (uznanie) i szukania możliwości wydzierżawienia od władz nieczynnych pomieszczeń kultu. Nie było mowy ani o zwrocie cerkwi greckokatolickich lub innych własności kościelnych, które zostały upaństwowione, ani o anulowaniu decyzji pseudosoboru lwowskiego z 1946, formalnej rehabilitacji Kościoła czy zrekompensowaniu mu doznanych krzywd.
Odpowiedzią ukraińskich katolików na obietnicę legalizacji było przejmowanie dawnych świątyń od Rosyjskiej Cerkwi Prawosławnej. Do stycznia 1990 ponad 120 obiektów odzyskano w Galicji, do końca miesiąca liczba ta wzrosła do 230 na terenie diecezji lwowskiej i tarnopolskiej i 140 na terenie diecezji iwano-frankowskiej.
Do czerwca, według ukraińskich katolików, 803 cerkwie zostały przejęte przez nowo utworzone, choć wciąż w większości nie zarejestrowane, parafie unickie w diecezji lwowskiej, około 500 na terenie eparchii iwano-frankowskiej (stanisławowskiej) i 12 na Zakarpaciu. Około 370 kapłanów prawosławnych przystąpiło do ukraińskiego Kościoła katolickiego w Galicji. To zwiększyło liczbę tamtejszych księży unickich do 767, łącznie ze 186 zakonnikami. Do czerwca utworzono ogółem w Galicji 1592 parafie greckokatolickie, przejmując 1303 kościoły. Do nowo otwartych seminariów duchownych przyjęto 485 alumnów. W przybliżeniu 700 sióstr zakonnych aktywnie działało w Kościele greckokatolickim na zachodniej Ukrainie. W tym samym czasie około 500 parafii prawosławnych przystąpiło do Ukraińskiej Cerkwi Autokefalicznej.
Masowe przejmowanie przez ukraińskich katolików ich dawnych cerkwi wywołało falę protestów w kręgach Moskiewskiego Patriarchatu, dostojników i biskupów prawosławnych na zachodniej Ukrainie. Oskarżyli oni unitów, że nielegalnie zajmują budynki sakralne, zastraszają wiernych i prześladują kler.
Zmiana stanowiska ukraińskiego aparatu partyjno-rządowego miała wpływ również na Rosyjską Cerkiew Prawosławną. Do 1989 kierownictwo egzarchatu uznało za konieczne poczynienie kilku zdawkowych ustępstw na rzecz języka ukraińskiego. W styczniu 1990 Ukraiński Egzarchat Rosyjskiej Cerkwi Prawosławnej został przekształcony w Kościół autonomiczny Ukraińska Cerkiew Prawosławna. Po czerwcu 1990 miejscowy synod Rosyjskiej Cerkwi Prawosławnej wyraził swoje zaniepokojenie stratami Kościoła na zachodniej Ukrainie na rzecz unitów i zwolenników Cerkwi Autokefalicznej. Nowo wybrany patriarcha Moskwy Aleksy II oraz specjalna komisja Świętego Synodu odwiedziła Ukrainę.
W odpowiedzi na deklarację suwerenności radzieckiej Ukrainy z 16 lipca Rosyjska Cerkiew Prawosławna nadała Ukraińskiemu Kościołowi Prawosławnemu status autonomicznego, co oznaczało jednak pozostanie w Patriarchacie Moskiewskim.
19 sierpnia ukraiński Kościół greckokatolicki odzyskał historyczny sobór św. Jura we Lwowie, a 1 listopada przyległy doń pałac. We wrześniu 250 studentów rozpoczęło naukę w seminarium archidiecezjalnym w Rudnie, innych 47 seminarzystów uczyło się w Drohobyczu. W Iwano-Frankowsku około 300 studentów teologii uczęszczało na zaimprowizowane wykłady. Zakon bazylianów otworzył małe seminarium dla 70 alumnów i nowicjat w klasztorze krechowskim.
W warunkach dalszego wzrostu napięcia między prawosławnymi a unitami 10 września w Moskwie spotkały się ponownie delegacje Watykanu i Moskiewskiego Patriarchatu, później dołączyli do nich trzej biskupi greckokatoliccy i ich prawosławni partnerzy. Lecz 14 września rosyjscy delegaci prawosławni opuścili rozmowy po tym, jak strona katolicka jednomyślnie odrzuciła ich żądania zwrotu obecnie unickich cerkwi we Lwowie i Iwano-Frankowsku. Wkrótce potem trójstronna międzykościelna komisja obwodowa we Lwowie rozpadła się, gdyż przedstawiciele Ukraińskiej Cerkwi Prawosławnej i Ukraińskiej Autokefalicznej Cerkwi Prawosławnej wycofali się z niej twierdząc, że władze lokalne faworyzują Cerkiew greckokatolicką w przydziale budynków sakralnych. W tym samym czasie zwierzchnik ukraińskiego Kościoła katolickiego kardynał Myrosław Lubacziwśkyj zapowiedział, że zamierza odwiedzić wiernych na Ukrainie wiosną 1991.
31 marca 1991, w związku z legalizacją Kościoła katolickiego obrządku bizantyjsko-ukraińskiego w USRR kardynał Lubacziwski uroczyście powrócił do Lwowa, by objąć obowiązki arcybiskupa większego Lwowa i zwierzchnika Ukraińskiej Cerkwi Greckokatolickiej na Ukrainie, które sprawował aż do śmierci w r. 2000, już w niepodległej Ukrainie.
Ukraińska Cerkiew greckokatolicka w podziemiu – didaskalia.
W latach 1946–1990 Kościół greckokatolicki był największą podziemną organizacją religijną w ZSRR, udzielającą wbrew sowieckim władzom sakramentów i nauczającą potajemnie religii. W katedrze łacińskiej we Lwowie o. Rafał Kiernicki udzielał sakramentów wiernym Kościoła greckokatolickiego. Samizdatowe pismo Kościoła greckokatolickiego "Віра Батьків (Wira Bat’kiw)" () redagował i wydawał Teodozjusz Starak, po uzyskaniu niepodległości przez Ukrainę pierwszy poseł Ukrainy w Polsce.

</doc>
<doc id="1631273" url="https://pl.wikipedia.org/wiki?curid=1631273" title="AFC Ajax w europejskich pucharach">
AFC Ajax w europejskich pucharach

Występy w europejskich pucharach holenderskiego klubu piłkarskiego AFC Ajax.

</doc>
<doc id="1631276" url="https://pl.wikipedia.org/wiki?curid=1631276" title="VHDCI">
VHDCI

VHDCI - 68-pinowe złącze, które zostało wprowadzone w dokumencie SPI-3 standardu SCSI-3. Złącze VHDCI jest bardzo małe, dlatego można zamieścić nawet cztery złącza w jednej karcie zajmującej jeden slot.
Kable VHDCI zostały również użyte przez firmę NVidia jako zewnętrzne PCI Express.

</doc>
<doc id="1631277" url="https://pl.wikipedia.org/wiki?curid=1631277" title="Irving Meretsky">
Irving Meretsky

Irving "Toots" Meretsky (ur. 17 maja 1912 w Windsor, zm. 18 maja 2006 tamże) – kanadyjski koszykarz, srebrny medalista letnich igrzysk olimpijskich w Berlinie. Zagrał w 2 spotkaniach.

</doc>
<doc id="1631280" url="https://pl.wikipedia.org/wiki?curid=1631280" title="Simple assembly line balancing">
Simple assembly line balancing

Simple assembly line balancing – podstawowy problem decyzyjny w planowaniu konfiguracji w swojej najbardziej podstawowej wersji. Spośród rodziny problemów Assembly Line Balancing jest on najlepiej znany i najlepiej zbadany. Mimo iż może on być zbyt uproszczony by oddać złożoność rzeczywistych problemów balansowania, to uchwytuje on główne aspekty. Wiele odmian bardziej ogólnych problemów są bezpośrednimi rozszerzeniami SALB lub przynajmniej wymagają rozwiązania problemu SALB w jakiejś postaci.
Opis problemu.
Linia produkcyjna ("assembly line") składa się z formula_1 stacji roboczych ("workstations") formula_2 ustawionych wzdłuż przenośnika taśmowego. Materiały ("workpieces") są dokładane na taśmę po czym są przesuwane od stanowiska do stanowiska aż osiągną koniec linii. Pewien zbiór operacji jest wykonywanych na każdym materiale, który dochodzi do określonej stacji roboczej co odstęp czasu określony jako czas cyklu ("cycle time").
W ogólności LBP polega na rozłożeniu zadań, które trzeba wykonać na materiale pomiędzy wszystkie stacje z uwzględnieniem pewnych celów. W tym celu praca którą należy wykonać na każdym materiale jest podzielona na zbiór formula_3 elementarnych operacji nazwanych zadaniami ("tasks"). Zadania są niepodzielnymi jednostkami pracy i każdemu zadaniu jest przypisany czas wykonywania formula_4 W związku z technologicznymi i organizacyjnymi wymaganiami, zadania muszą być w określonej kolejności ("precedence constraints").
Parametry wejściowe instancji SALP mogą być przedstawione za pomocą grafu pierwszeństwa ("precedence graph"). Ten graf składa się z węzłów odpowiadających zadaniom, wagi węzłów odpowiadają czasowi wykonania tych zadań, a krawędzie odpowiadają pierwszeństwu zadań.
Poprawne zbalansowanie linii, tj. przypisanie zadań do stacji, musi zapewniać, że pierwszeństwo zadań jest zachowane. Zbiór zadań przypisanych do stacji formula_5 oznaczany jest jako formula_6 określa obciążenie stacji ("work load"), suma czasów zadań formula_7 nazywana jest czasem stacji ("station time").
SALB zakłada że czas cyklu wszystkich stacji jest równe wartości c. Wszystkie stacje zaczynają swoje operacje w tym samym czasie oraz przekazują materiały w tym samym tempie. Czas stacji nie może być większy od czasu cyklu, ale może być wtedy stacja formula_5 jest bezproduktywna przez pewien czas ("idle time") równy formula_10 w każdym cyklu.
Dla przykładu poprawne zbalansowanie dla zadań przedstawionych na powyższym rysunku dla formula_11 i formula_12 może wyglądać następująco formula_13 formula_14 formula_15 formula_16 i formula_17

</doc>
<doc id="1631282" url="https://pl.wikipedia.org/wiki?curid=1631282" title="Lekcja anatomii">
Lekcja anatomii

Lekcja anatomii ("niem." "Anatomiestunde") – niemiecki film obyczajowy z roku 1977 w reżyserii Krzysztofa Zanussiego.
Fabuła.
Grupa niemieckich studentów dyskutuje na temat ingerencji różnych czynników w strukturę psychiczną człowieka. Jako przykład przywołana jest chilijska dziewczyna Lucia, zwolenniczka prezydenta Allende, prześladowana przez reżim Pinocheta.

</doc>
<doc id="1631284" url="https://pl.wikipedia.org/wiki?curid=1631284" title="János Széles">
János Széles

János Széles (ur. 1909 w Kispestcie, zm. 1981) – węgierski bokser, mistrz Europy, olimpijczyk.
Uczestnicząc w Igrzyskach Olimpijskich w Amsterdamie 1928 roku, osiągnął ćwierćfinał w wadze koguciej.
Startując w Mistrzostwach Europy w Budapeszcie 1930 roku, wywalczył złoty medal w kategorii koguciej.
Zdobył trzy tytuły mistrza Węgier w 1928 i 1930, w wadze koguciej, a w 1929 roku, w kategorii piórkowej.

</doc>
<doc id="1631287" url="https://pl.wikipedia.org/wiki?curid=1631287" title="Garstedt (Dolna Saksonia)">
Garstedt (Dolna Saksonia)

Garstedt – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Salzhausen.
Położenie geograficzne.
Garstedt leży w północnej części Pustaci Lüneburskiej. Gmina leży między małą rzeczką "Aubach" nazywaną też "Garlstorfer Aue" a Luhe ok. 30 km. na południe od Hamburga. Od wschodu sąsiaduje z gminą Vierhöfen za rzeką Luhe, od południa graniczy z gminą Salzhausen od zachodu z gminą Toppenstedt, a od północy graniczy z gminą Wulfsen.
Historia.
Garstedt został po raz pierwszy wzmiankowany w 1252 r.
Komunikacja.
W promieniu ok. 7 km. z Garstedt znajdują się aż cztery węzły autostradowe; Garlstorf i Thieshope na autostradzie A7 i Winsen-West oraz Winsen-Ost na autostradzie A39. Daje to bardzo dobre usytuowanie komunikacyjne i możliwość szybkiego osiągnięcia takich miast, jak: Winsen (Luhe), Lüneburg, Hamburg i Hanower.
Turystyka.
Bogate zróżnicowanie krajobrazu; lasy, łąki, wrzosowiska, wzgórza, rzeki dają wielkie możliwości rozwoju turystyki. W pobliskim Luhmühlen, dzielnicy gminy Salzhausen, odbywają się krajowe i międzynarodowe zawody hippiczne, a na pobliskiej Luhe można pływać na kajakach. Zimą, kiedy jest dużo śniegu, można zjeżdżać na sankach z pobliskiego wzgórza "Hamberg" o wys. 78 m.

</doc>
<doc id="1631288" url="https://pl.wikipedia.org/wiki?curid=1631288" title="Cerkiew Przemienienia Pańskiego w Czerteżu">
Cerkiew Przemienienia Pańskiego w Czerteżu

Cerkiew Przemienienia Pańskiego w Czerteżu – drewniana greckokatolicka cerkiew bojkowska, jedna z kilku cerkwi tego typu na terenie Polski.
Obiekt wpisany na listę zabytków w 1968 i włączony do podkarpackiego Szlaku Architektury Drewnianej.
Historia.
Według różnych wersji świątynia została wzniesiona w 1740 lub w 1742. Parafia prawosławna w Czerteżu istniała już w XV wieku, po uchwaleniu unii brzeskiej stała się ona unicką placówką duszpasterską. Nie wiadomo, ile budynków sakralnych istniało na miejscu dzisiejszej cerkwi wzniesionej w 1742. 
W 1836 cerkiew została przebudowana, w rezultacie czego poważnym zmianom uległa jej bryła – z trzech kopuł umieszczonych nad nawą, prezbiterium i babińcem pozostała jedna. Do wschodniej ściany świątyni dobudowano, również z drewna, zakrystię. W tym czasie powstała również dekoracja wnętrza w postaci zespołu fresków, które w najlepszym stanie zachowały się w zakrystii i pomieszczeniu ołtarzowym. W 1887 obok cerkwi pojawiła się wolnostojąca dzwonnica, której głównym wykonawcą był Seńko Kikta.
W latach 20. dokonano dalszych zmian we wnętrzu obiektu - chór muzyczny przeniesiono nad przedsionek, wykonano nową polichromię. Dokonano również naprawy dachu. 
W podziemiach cerkwi umieszczono trumny ze zmarłymi parochami.
W 1946 cerkiew w Czerteżu została odebrana grekokatolikom i porzucona. Przetrwała jedynie dzięki przejęciu przez parafię rzymskokatolicką, tracąc jednak większość oryginalnego wyposażenia (obecne pochodzi z czasów współczesnych). Do grekokatolików wróciła dopiero po upadku PRL. 
Architektura.
Cerkiew w Czerteżu jest typową cerkwią bojkowską, drewnianą, trójdzielną, krytą gontem, z pojedynczą nawą. Posiada jedną baniastą kopułę (w przeszłości trzy, w układzie podobnym do stosowanego w cerkwi łemkowskiej. W bezpośrednim sąsiedztwie cerkwi rozciąga się zabytkowy greckokatolicki cmentarz, oraz pola uprawne i Rolnicza Spółdzielnia Produkcyjna "Jedność" w Czerteżu

</doc>
<doc id="1631292" url="https://pl.wikipedia.org/wiki?curid=1631292" title="Rodolfo Choperena">
Rodolfo Choperena

Rodolfo Choperena Irizarri (ur. 11 lutego 1905 w Meksyku, zm. 19 lipca 1969 tamże) – meksykański koszykarz, brązowy medalista letnich igrzysk olimpijskich w Berlinie. Zagrał w dwóch spotkaniach.

</doc>
<doc id="1631296" url="https://pl.wikipedia.org/wiki?curid=1631296" title="Dom kobiet (film)">
Dom kobiet (film)

Dom kobiet ("niem." "Haus der Frauen") – niemiecki dramat z roku 1977 w reżyserii Krzysztofa Zanussiego.
Fabuła.
Film opowiada o grupie kobiet mieszkających w jednym domu, którym czas upływa na rozmowach o życiu, miłości i minionych zdarzeniach.

</doc>
<doc id="1631297" url="https://pl.wikipedia.org/wiki?curid=1631297" title="Piotr Karczmarek">
Piotr Karczmarek

Piotr Karczmarek (ur. 21 stycznia 1957) – polski lekkoatleta specjalizujący się w biegach płotkarskich.
Osiągnięcia.
Wielokrotny medalista mistrzostw Polski w biegu na 400 metrów przez płotki oraz biegach sztafetowych. Startował w barwach warszawskiej Legii. Były mąż Agaty.

</doc>
<doc id="1631299" url="https://pl.wikipedia.org/wiki?curid=1631299" title="Amico z Montecassino">
Amico z Montecassino



</doc>
<doc id="1631302" url="https://pl.wikipedia.org/wiki?curid=1631302" title="Martim Mércio da Silveira">
Martim Mércio da Silveira

Martim Mércio da Silveira ("Martim", ur. 2 marca 1911 w Bagé, zm. 16 sierpnia 1972) – brazylijski piłkarz, pomocnik. Brązowy medalista MŚ 38.
Karierę zaczynał w Sport Club Guarany w 1929. W ojczyźnie grał także w Botafogo. W klubie tym występował dwukrotnie w latach 1930-1932 i 1934-1940. Czterokrotnie zwyciężał w Campeonato Carioca. W międzyczasie był graczem argentyńskiego Boca Juniors (mistrzostwo kraju w 1934). Podczas MŚ 38 wystąpił w trzech meczach Brazylii. Brał udział w MŚ 34.

</doc>
<doc id="1631303" url="https://pl.wikipedia.org/wiki?curid=1631303" title="Zimowa Uniwersjada 2003">
Zimowa Uniwersjada 2003

21. Zimowa Uniwersjada – międzynarodowe zawody sportowców-studentów, które odbyły się w włoskim miasteczku Tarvisio. Impreza została zorganizowana między 16, a 26 stycznia 2003 roku. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli w sumie 4 medale. Wynik ten dał polskiej drużynie 19. miejsce w klasyfikacji medalowej.

</doc>
<doc id="1631304" url="https://pl.wikipedia.org/wiki?curid=1631304" title="Alice Prin">
Alice Prin



</doc>
<doc id="1631306" url="https://pl.wikipedia.org/wiki?curid=1631306" title="Parafia Wniebowzięcia Najświętszej Maryi Panny w Gryficach">
Parafia Wniebowzięcia Najświętszej Maryi Panny w Gryficach

Parafia Rzymskokatolicka pw. Wniebowzięcia Najświętszej Maryi Panny w Gryficach – parafia należąca do dekanatu Gryfice, archidiecezji szczecińsko-kamieńskiej, metropolii szczecińsko-kamieńskiej Kościoła rzymskokatolickiego. Parafia obejmuje wiernych z części miasta Gryfice oraz kilku okolicznych wsi. Parafia jest siedzibą dekanatu. Erygowana została 10 sierpnia 1977 r.
W 1984 r. została oddana do użytku plebania, którą usytuowano przy ul. 3 Maja 17.
Miejsca święte.
Kościół parafialny.
Kościół pw. Wniebowzięcia NMP w Gryficach
Kościoły filialne i kaplice.
Parafia, prócz posiada także 5 filii. Należą do niej:

</doc>
<doc id="1631308" url="https://pl.wikipedia.org/wiki?curid=1631308" title="WB Electronics SOFAR">
WB Electronics SOFAR

WB Electronics SOFAR – bezzałogowy statek powietrzny (UAV - Unmanned Aerial Vehicle) opracowany wspólnie przez izraelską firmę Top I Vision i polską WB Electronics przeznaczony do bliskiego rozpoznania.
Historia.
Aparat powstał jako wspólne przedsięwzięcie obydwu firm. Firma Top I Vision produkuje go pod nazwą Casper 250. Obydwie firmy mają takie same prawa do dokumentacji, praw autorskich i produkcji aparatu.
Konstrukcja.
Aparat zbudowany jest w całości z kompozytów, napędzany silnikiem elektrycznym. Z uwagi na swoje niewielkie rozmiary start aparatu może odbywać się z ręki, możliwe jest również zastosowanie przenośnej wyrzutni używającej naciąganej gumy. SOFAR może wykonywać swoje misje w pełni autonomicznie przy użyciu autopilota po wcześniejszym zaprogramowaniu trasy, jak również może być ręcznie sterowany przez operatora znajdującego się w naziemnej stacji kontroli lotu również operacja lądowania może odbywać się w trybie automatycznym i ręcznym. W skład wyposażenia rozpoznawczego wchodzą wymienne głowice obserwacyjne zapewniające aparatowi możliwość operowania zarówno w dzień i w nocy. Głowica z kamerą światła dziennego 3CCD o rozdzielczości 600 tys. pikseli, optycznym zoomem x 15, kamera na podczerwień o rozdzielczości obrazu 324 x 256 pikseli i cyfrowym zoomem x 2 lub cyfrowy aparat fotograficzny o rozdzielczości od 3 do 5 mln pikseli.

</doc>
<doc id="1631309" url="https://pl.wikipedia.org/wiki?curid=1631309" title="Spirala (film 1978)">
Spirala (film 1978)

Spirala – polski dramat z roku 1978 w reżyserii Krzysztofa Zanussiego.
Opis fabuły.
W schronisku nad Morskim Okiem zjawia się dziwny mężczyzna. Zachowuje się obcesowo w stosunku do innych turystów, a na drugi dzień znika. Odnaleziony na wpół zamarznięty, zostaje przetransportowany helikopterem do szpitala. Jest to człowiek śmiertelnie chory, który nie może pogodzić się ze swoim losem. Reminiscencja szpitalnych losów głównego bohatera „Spirali”, znajduje się w nakręconym 10 lat później Dekalogu II Krzysztofa Kieślowskiego.
Obsada.
Źródło: Filmpolski.pl.

</doc>
<doc id="1631310" url="https://pl.wikipedia.org/wiki?curid=1631310" title="Wolfgang Laib">
Wolfgang Laib

Wolfgang Laib (ur. 25 marca 1950 w Metzingen) – niemiecki artysta, tworzący dzieła w estetyce zen – jego sztuka jest bliska biologicznym eksperymentom z użyciem materiałów naturalnych, takich jak ryż, kukurydza, pszczeli wosk, pyłki kwiatów.
W 1974 ukończył studia na wydziale medycyny Uniwersytetu w Tybindze. Od tego momentu pracuje wyłącznie jako artysta.
Jako dziecko przeprowadził się wraz z rodziną na wieś do domu otoczonego łąkami i lasem gdzie mieszka i pracuje do dziś. Dzieciństwo i młodość Wolfganga wypełnione były niezliczonymi podróżami, dzięki którym miał okazję poznać wiele kultur pozaeuropejskich, które silnie wpłynęły na jego twórczość. Po zwiedzeniu Turcji, Iranu i Afganistanu zaczął tworzyć swoje pierwsze dzieła sztuki. "Milkstone" to biała, marmurowa płyta o powierzchni delikatnie wklęsłej, pokryta mlekiem aż do osiągnięcia percepcyjnej niemożliwości dostrzeżenia granicy między kamieniem a mlekiem. Praca ta jest połączeniem organiczności z minerałem, w zupełnie innym wymiarze czasu. Marmur, symbol wieczności, kontrastuje z mlekiem – materią organiczną, która po kilku godzinach fermentuje. Co jakiś czas artysta czyści marmur i nalewa świeże mleko – operacja ta nadaje dziełu sztuki rytm, istnienie w czasie.
W 1977 Laib oddaje się pracom nawiązującym ściśle do natury i jej produktów. Rodzą się pierwsze prace związane z życiową energią. Pyłki przesypane przez sitko na podłogę w galerii, tworzące formy kwadratowe i prostokątne o rozmazanych, często niedostrzegalnych krańcach nakreślają magiczną przestrzeń, zawieszoną pomiędzy organicznością a upływającym czasem.
W 1983 Laib zaczyna prace związane z ryżem. Tak jak "Milkstone", te dzieła sztuki odwołują się do koncepcji organiczności połączonej z minerałem, jakim jest marmur, ale nadają nowy wymiar kontemplacji związanej z ważnym symbolem, jakim jest Dom.
W pierwszych swoich pracach Laib wykorzystuje uproszczoną formę domu wykonaną w nieoszlifowanym marmurze, o prostej geometrii. Te oto „chaty” otoczone ryżem mają symboliczne znaczenie obfitości. Reinterpretując tę ideę Laib powtarza formę Domu używając różne materiały, jak aluminium, srebro, drewno.
Punktem kulminacyjnym poszukiwań twórczych Wolfanga Laiba stało się zainteresowanie artysty woskiem pszczelim, materiałem produkowanym przez pszczoły do konstrukcji uli. Substancja ta, to wspaniały przykład architektury „zwierzęcej” – solidna, a zarazem miękka i plastyczna. Metafora, jaką używa Laib konstruując Domy z Wosku odnosi się do żmudnej pracy pszczół przy zbieraniu pyłków, porównywalnej do pracy artysty przy wykonywaniu dzieł sztuki.
Dom z Wosku jeszcze jeden raz ulega reinterpretacji przez artystę, kiedy „chaty”, wywrócone do góry nogami stają się łodziami, archetypem podróży. Dom, symbol stabilności i bezpieczeństwa przekształca się w instrument mobilności. W instalacji "You Will Go Somewhere Else" łódki zamontowane na wysokich drewnianych stelażach jedna za drugą „płyną” w przestrzeni galerii, zupełnie oderwane od ziemi.

</doc>
<doc id="1631311" url="https://pl.wikipedia.org/wiki?curid=1631311" title="Zipp Quantum">
Zipp Quantum

Zipp Quantum - skuter produkowany od 2005 roku w Chinach na zlecenie firmy Zipp Skutery. W 2007 roku ukazała się odświeżona wersja GT5, w 2010 roku wersja RS a w 2011 roku wersja R. Wszystkie te wersje bazują na tym samym silniku stosowanym w najstarszej wersji.
Opis modelu.
Zadebiutował na rynku w 2005 roku. Skuter napędzany przez jednocylindrowy chłodzony powietrzem silnik w wersji 2T lub 4T o pojemności 49 cm³. W wyposażeniu pojazdu jest kufer w kolorze nadwozia oraz alarm na pilota (od 2011 roku, alarm nie jest w wyposażeniu podstawowym). Oferowany jest w kolorach: czarno-srebrny, czerwono-czarny, żółto-grafitowy i biało-czerwony.
Do cech można zaliczyć:
Quantum posiada jednak wiele wad (zauważalnych również w podobnych skuterach), m.in.:
Produkowany jest również model Quantum z motocyklowym silnikiem o pojemności 125 cm³ lecz tylko w wersji GT5. Ma on moc maksymalną 4,8 kW (6,6 KM) przy 7500 obr./min, moment obrotowy sięga 7,1 Nm przy 7000 obr./min. Motocykl oferowany jest w kolorach: czerwono-czarny, żółto-grafitowy i biało-czerwony.

</doc>
<doc id="1631312" url="https://pl.wikipedia.org/wiki?curid=1631312" title="Zimowa Uniwersjada 1997">
Zimowa Uniwersjada 1997

18. Zimowa Uniwersjada – międzynarodowe zawody sportowców-studentów, które odbyły się w Korei Południowej ośrodku narciarskim Muju. Impreza została zorganizowana między 24 stycznia a 2 lutego 1997 roku. Nad organizacją zawodów czuwała Fédération Internationale du Sport Universitaire.
Polskie medale.
Reprezentant Polski zdobył 1 medal. Wynik ten dał polskiej drużynie 11. miejsce w klasyfikacji medalowej.

</doc>
<doc id="1631313" url="https://pl.wikipedia.org/wiki?curid=1631313" title="Tunelowa Góra">
Tunelowa Góra

Tunelowa Góra (373 m n.p.m.) – wzniesienie w południowo-zachodniej Polsce, w Górach Bardzkich, w Sudetach Środkowych.
Położenie i opis.
Wzniesienie położone jest w północno-zachodniej części Grzbietu Wschodniego Gór Bardzkich, nad Przełomem Bardzkim, na południowy zachód od Barda. Górę w dziejach nazywano: "Prause Berg", "Tunnelberg".
Wzniesienie o kształcie kopca z niewyraźnie zaznaczonym wierzchołkiem i stromymi zboczami leży w zakolu Nysy Kłodzkiej, w jej przełomie, po południowej (prawej) stronie rzeki. Od wschodu górę od Brony oddziela krótka, stroma dolina potoku górskiego Węglówka. Wzniesienie stanowi zakończenie długiego, bocznego ramienia w Grzbiecie Wschodnim, odchodzącego na północny zachód od Łaszczowej i Mysiej Góry, przez Dębowinę, Kozi Grzbiet i opadającego w stronę Barda.
Góra zbudowana jest z dolnokarbońskich szarogłazów, zlepieńców i łupków ilastych struktury bardzkiej.
Szczyt i zbocza wzniesienia porasta las mieszany z przewagą liściastych gatunków drzew. Dolną część zajmują użytki rolne, z odnowieniami lasu.
U podnóża północno-wschodniego i wschodniego zbocza rozłożone są zabudowania Barda, a u północnego i północno-zachodniego podnóża stoją domy należące do wsi Opolnica. Wierzchołek i część grzbietu zajmuje rozległy park pałacowy, którego wschodnim skrajem przechodzi ruchliwa droga krajowa nr 8. Przez masyw góry przechodzi tunel linii kolejowej, łączącej Wrocław z Kłodzkiem.
Historia.
W połowie XIX wieku właściciel pobliskiej Opolnicy na Tunelowej Górze zbudował pałac i założył park przypałacowy. Obecnie w pałacu mieści się Dom Pomocy Społecznej dla Dzieci „Zamek". W latach 1871-1875 w zboczu góry, prawie pod pałacem, wydrążono tunel kolejowy. Prace prowadzono równocześnie z obu stron, przebicie tunelu nastąpiło 2.12.1873 r. Od czasu budowy tunelu, zaczęto używać nazwy szczytu Tunelowa Góra. Dawniej wzniesienie z zespołem pałacowym stanowiło atrakcję krajoznawczą i turystyczną. Prowadziły tamtędy trasy turystyczne na Przełęcz Łaszczową i Przełęcz Bardzką.

</doc>
<doc id="1631315" url="https://pl.wikipedia.org/wiki?curid=1631315" title="Drogi pośród nocy">
Drogi pośród nocy

Drogi pośród nocy (niem. "Wege in der Nacht") – niemiecki film obyczajowy z roku 1979 w reżyserii Krzysztofa Zanussiego.
Fabuła.
Akcja filmu rozgrywa się podczas II wojny światowej w majątku ziemskim hrabiny Elżbiety. Zakochuje się w niej niemiecki oficer Friedrich von Odenthal. Hrabina postanawia wykorzystać jego zaślepienie uczuciem, by pomóc okolicznym partyzantom.

</doc>
<doc id="1631316" url="https://pl.wikipedia.org/wiki?curid=1631316" title="Edmund Jacobson">
Edmund Jacobson

Edmund Jacobson (ur. 22 kwietnia 1888 w Chicago, zm. 7 stycznia 1983 w Chicago) — amerykański lekarz medycyny wewnętrznej, fizjolog i psychiatra, naukowiec, twórca treningu Jacobsona oraz Biofeedbacku.
Jego badania nad aktywnością nerwowo-mięśniową, elektrycznymi impulsami nerwowymi udowodniły, że nadmierne napięcie mięśni jest powiązane z zaburzeniami emocjonalnymi.

</doc>
<doc id="1631317" url="https://pl.wikipedia.org/wiki?curid=1631317" title="George Maciunas">
George Maciunas

George Maciunas, właśc. Jurgis Mačiūnas (ur. 8 listopada 1931 w Kownie, zm. 9 maja 1978 w Bostonie) – amerykański artysta litewskiego pochodzenia. 
Założyciel Fluxusu, związku aktorów, architektów i kompozytorów, którego członkami byli między innymi Yoko Ono, Joseph Beuys, Nam June Paik, Dick Higgins, Wolf Vostell, Charlotte Moorman i Allan Kaprow.

</doc>
<doc id="1631321" url="https://pl.wikipedia.org/wiki?curid=1631321" title="Pogoda dla bogaczy (serial telewizyjny)">
Pogoda dla bogaczy (serial telewizyjny)

Pogoda dla bogaczy (ang. "Rich Man, Poor Man") – amerykański kolorowy serial telewizyjny z 1976 roku, zrealizowany na podstawie powieści Irwina Shawa pod tym samym tytułem z 1970.
O serialu.
W rolach głównych wystąpili Peter Strauss, Nick Nolte i Susan Blakely. Serial nadawany w sieci ABC w 1976 roku, liczył 12 godzinnych odcinków. W Polsce był emitowany w wersji dubbingowanej pod koniec lat 70.
Serial miał kontynuację, "Pogoda dla bogaczy. Księga II" ("Rich Man, Poor Man - Book II").
Serial zdobył cztery nagrody Emmy za muzykę oraz cztery Złote Globy w kategorii najlepszy serial telewizyjny: dla najlepszego serialu telewizyjnego, najlepszej aktorki (Susan Blakely), najlepszej drugoplanowej aktorki (Josette Banzet) i najlepszego drugoplanowego aktora (Edward Asner).
Fabuła.
Akcja rozgrywa się w latach 1945-1965. Film opowiada o losach dwóch braci Jordache, synów niemieckiego imigranta i Amerykanki ze zubożałego dobrego domu. Starszy Rudy, zdolny, przystojny i pracowity, robi karierę w biznesie i polityce; młodszy Tom jest typem zawadiaki i żeby zarobić na chleb musi m.in. występować w ringu jako zawodowy bokser, a później zaokrętować się jako marynarz. Julie Prescott jest długoletnią przyjaciółką Rudy’ego, która w końcu poślubia go.
Obsada.
W epizodach wystąpili m.in.: Fionnula Flanagan, George Maharis, Dennis Dugan, Gregg Henry, James Carroll Jordan, John Finnegan.
Wersja polska.
Udział wzięli.
oraz

</doc>
<doc id="1631322" url="https://pl.wikipedia.org/wiki?curid=1631322" title="Constans (film)">
Constans (film)

Constans – polski film psychologiczno-obyczajowy z roku 1980 w reżyserii Krzysztofa Zanussiego, zrealizowany na podstawie autorskiego scenariusza. "Constans" został pozytywnie przyjęty przez zagraniczną widownię, otrzymując Nagrodę Jury na Festiwalu Filmowym w Cannes oraz Główną Nagrodę Międzynarodowego Festiwalu Filmowego w Panamie.
Fabuła.
Witold, absolwent technikum elektrycznego, podczas służby wojskowej uczestniczy w wysokogórskiej wspinaczce. Jeden z taterników w schronisku wspomina ojca Witolda, który niegdyś zginął podczas wyprawy górskiej. Dzięki otrzymanej od tego taternika wizytówce Witek po odbyciu służby wojskowej otrzymuje pracę w przedsiębiorstwie organizacji wystaw. Dzięki temu może wyjechać służbowo do Indii. Podczas zwiedzania kraju zauważa, że jego szef, Mariusz, dopuszcza się oszustw przy rozliczeniach wizowych.
Niebawem, wskutek nagłej choroby matki, Witold udaje się do prowincjonalnego miasteczka. W tamtejszym szpitalu zastaje ją na łóżku ustawionym z braku miejsc w korytarzu. Bezskutecznie interweniuje w tej sprawie, a pielęgniarka Grażyna informuje ją, że należało dać łapówkę. Śmiertelnie chora matka Witolda wraca do domu, po czym umiera. Nie mogąc się otrząsnąć po śmierci matki, Witold w akcie przekory buntuje się wobec Mariusza, gdy ten na następnym wyjeździe służbowym proponuje mu wzięcie udziału w machinacjach transakcyjnych, za co nękają go później koledzy zmówieni z szefem. Ponieważ Witold wraz ze swoim kolegą z wojska Stefanem przygotowuje się do planowanej wyprawy w Himalaje, podwładni Mariusza wrabiają Witolda, który na odprawie celnej orientuje się, że znaleziono u niego niezadeklarowaną kwotę dwustu dolarów.
Witold traci pracę, a jedyną osobą, która blisko przy nim zostaje, jest Grażyna. Witold zarabia na życie jako pomywacz okien w wieżowcach oraz przy rusztowaniach podczas renowacji zabytków. Jako wolny słuchacz uczestniczy w wykładach z matematyki na politechnice. Choć profesor zachęca Witolda do podjęcia regularnych studiów, ten ze sceptycyzmem podchodzi do propozycji. Kiedy któregoś dnia obtłukuje na rusztowaniu kruszącą się elewację, małe dziecko goniące za piłką zostaje trafione kawałkami gruzu. Film kończy się krzykiem Witolda.
Produkcja.
Za produkcję "Constansu" odpowiadał Zespół Filmowy „Tor”, natomiast za reżyserię filmu – kierujący zespołem Krzysztof Zanussi. 
Zdjęcia do filmu nakręcił Sławomir Idziak. Jak pisał Marcin Maron, większość filmu oparta jest na zdjęciach kręconych obiektywem szerokokątnym z ręki, z częstymi zbliżeniami na twarze bohaterów. Dodatkowo „światło zastane w plenerze, we wnętrzach jest wzmacniane światłem sztucznym powiększającym ekspresję obrazu”. W kontraście do „realistycznej” poetyki dominującej partii filmu Idziak posłużył się bardziej wyidealizowanym zdjęciami z wyprawy do Indii, „z wyraźną dominantą ciepłych barw i jasnych tonów”. Maron odczytywał ową wyidealizowaną część filmu jako znak typowej dla kultury Wschodu „zgody na «porządek wszechrzeczy», z którą bohater z Polski nie może lub nie chce się jednak identyfikować”.
Za plenery do "Constansu" posłużyły Łódź (przejście podziemne przy Dworcu Łódź Fabryczna, ul. Narutowicza przy placu Dąbrowskiego), Zakopane (Cmentarz na Pęksowym Brzysku), Warszawa (dworzec Warszawa Centralna, lotnisko Okęcie), Tatry, Indie oraz Himalaje.
Premiera "Constansu" odbyła się 19 września 1980 roku. We wrześniu 2011 roku, w warszawskim kinie Kultura miała miejsce premiera odrestaurowanej wersji "Constansu""." 
Odbiór.
Ben Sachs z czasopisma „Chicago Reader” chwalił "Constans" za zdystansowane spojrzenie na dylematy moralne głównego bohatera oraz za konstrukcję filmu: „Stałym elementem filmu jest uparte przekonanie Witolda, że przeznaczenie uporządkuje za niego jego życie – światopogląd, którego Zanussi ani nie popiera, ani nie potępia”. Magazyn „Time Out” chwalił quasi-naukowe podejście Zanussiego, któremu na podstawie pobocznych faktów i spostrzeżeń „udaje mu się zmienić zwykłe życie w coś niezwykłego”, nawet jeżeli w filmie „nuda czai się tuż za rogiem”. Ernest Callenbach z pisma „Film Comment” pisał, iż „to dobry film Zanussiego – chłodny, smutny, subtelny, precyzyjny, z przerażająco efektowną sceną śmierci matki bohatera – ale nie dorównuje jego najlepszym dziełom”.
Tomasz Kłys krytykował reżysera za forsowanie punktu widzenia bohatera „nieżyciowego aż do wzbudzenia irytacji widza”. Witold zdaniem Kłysa nie tylko „odmawia wszelkiego «kombinowania», dzięki któremu mógłby się jakoś urządzić czy coś uzyskać [...], ale neguje też np. czarnorynkowy, a zatem jedynie realny w komunistycznej rzeczywistości, kurs dolara, przez co pozbawia się, moralnie chyba jednak dopuszczalnych, profitów”. W konsekwencji, zdaniem Kłysa, Witek wzbudza niechęć nie tylko ekranowych postaci, ale również widza.
Nagrody i festiwale.
Martin Scorsese uznał "Constans" za jedno z arcydzieł polskiej kinematografii i w 2014 roku wytypował ten film do prezentacji w Stanach Zjednoczonych oraz Kanadzie w ramach festiwalu polskich filmów .

</doc>
<doc id="1631323" url="https://pl.wikipedia.org/wiki?curid=1631323" title="DNA tranzystor polowy">
DNA tranzystor polowy



</doc>
<doc id="1631325" url="https://pl.wikipedia.org/wiki?curid=1631325" title="Prezydenci Wodzisławia Śląskiego">
Prezydenci Wodzisławia Śląskiego

Prezydent Wodzisławia Śląskiego został wprowadzony po reformie administracyjnej z 1 czerwca 1975 r. Nadano określenie prezydent miasta, które jest używane do dziś ze względu na to, że miasto osiągnęło liczbę 100 tys. mieszkańców. Prezydent Miasta Wodzisław Śląski jest organem wykonawczym, wybieranym na 4‑letnią kadencję w wyborach bezpośrednich.

</doc>
<doc id="1631326" url="https://pl.wikipedia.org/wiki?curid=1631326" title="Progresywny Relaks Mięśni">
Progresywny Relaks Mięśni



</doc>
<doc id="1631327" url="https://pl.wikipedia.org/wiki?curid=1631327" title="Jerzy Staniewicz">
Jerzy Staniewicz

Jerzy Zbigniew Staniewicz (ur. 6 sierpnia 1903 w Kuźniecku, zm. 12 grudnia 1952 w Warszawie) – komandor Polskiej Marynarki Wojennej.
Okres przedwojenny.
Syn prawnika Justyna Staniewicza. W 1914 rozpoczął naukę w rosyjskim gimnazjum państwowym, maturę złożył jako ekstern w Wilnie w 1923.
W 1919, mając ledwie 16 lat, wstąpił ochotniczo do 5 Dywizji Strzelców Polskich na Syberii. Był kanonierem w 5 pułku artylerii polowej. Wrócił do Polski wraz z rodziną w 1921.
Niespełna rok później powołany do wojska najpierw w baonie szkolnym 30 pap w Wilnie, a następnie w Szkole Podchorążych Piechoty w Warszawie. Po jej ukończeniu w 1924 przyjęty do Oficerskiej Szkoły Marynarki Wojennej w Toruniu, ukończył ją 3 lata później ze stopniem ppor. marynarki. Roczny kurs broni torpedowej ukończył w Tulonie. W sierpniu 1933 roku został zastępcą dowódcy torpedowca ORP „Ślązak”, natomiast od kwietnia do lipca 1935 roku oraz od czerwca 1936 roku do 5 marca 1937 roku dowodził tym okrętem. Do lipca 1937 roku dowodził torpedowcem ORP „Podhalanin”. Był również oficerem torpedowym w Sztabie Dowództwa Floty. Od 1937 jako kapitan marynarki kierował Wydziałem Mobilizacyjnym Dowództwa Floty. W kampanii wrześniowej był obrońcą Helu. 2 października 1939 dostał się do niewoli, trafił do oflagu X B Nienburg, a następnie XVIII C Spittal i II C Woldenberg (Dobiegniew).
Okres powojenny, skazanie, śmierć.
Po zakończeniu wojny został powołany do służby w Marynarce Wojennej, gdzie awansował, pełniąc odpowiedzialne funkcje w Sztabie Głównym Marynarki Wojennej i w Sztabie Generalnym WP. Jako przewodniczący komisji opracował również nową strukturę Marynarki Wojennej. W październiku 1950 szef Sztabu Generalnego WP gen. Władysław Korczyc pisał o nim m.in.: „Komandor Staniewicz jest oficerem bardzo pracowitym, wytrwałym i systematycznym, energicznym, z inicjatywą. Posiada doświadczenie i rutynę w pracy organizacyjno-mobilizacyjnej. Samodzielny i obowiązkowy. Wymagający w stosunku do siebie, jak i podwładnych”. Aresztowany przez funkcjonariuszy GZI w grudniu 1951, był wówczas kierownikiem Wydziału Marynarki Wojennej Sztabu Generalnego WP.
Śledztwo przeciwko niemu prowadził Główny Zarząd Informacji WP, jednak część zadań śledczych i operacyjnych wykonywał również Zarząd Informacji Marynarki Wojennej, którym kierował kmdr Jerzy Szerszeń, a jego doradcą sowieckim był kmdr por. Nikołaj Prystupa. Szczególnie brutalny w śledztwie miał być szef sekcji śledczej mjr Eugeniusz Niedzielin oraz kpt. Mikołaj Kulik.
Po utracie jedynego syna rozerwanego przez niewypał komandor Staniewicz załamał się przyznając się do niepopełnionych win i do „spisku w wojsku”. Najwyższy Sąd Wojskowy pod przewodnictwem pułkownika Piotra Parzenieckiego skazał go 21 lipca 1952 w sprawie nr. Sn.14-52 tzw. procesie komandorów wraz ze Stanisławem Mieszkowskim i Zbigniewem Przybyszewskim na podstawie 86 § 1,2 KKWP „za zorganizowanie spisku w wojsku” na karę śmierci. Komandor Staniewicz bezskutecznie zwracał się z prośbą o rewizję wyroku do Zgromadzenia Sędziów Najwyższego Sądu Wojskowego oraz do Prezydenta Bieruta. 12 grudnia 1952 został stracony jako pierwszy z siedmiu skazanych komandorów. Jeszcze w przeddzień wykonania wyroku usiłowano wydobyć od niego zeznania obciążające innych.
24 kwietnia 1956 roku Najwyższy Sąd Wojskowy uchylił wyrok z 31 lipca 1952 roku, a 26 kwietnia sprawa została umorzona z braku dowodów winy. Raport upublicznionej w 1999 roku tzw. Komisji Mazura wymienia go (pod imieniem Józefa Staniewicza) jako bezzasadnie skazanego na śmierć.
Upamiętnienie.
Ze względu na utajnienie jego stracenia i miejsca pochówku po ucieczce na Zachód Józefa Światły rodzina Jerzego Staniewicza snuła przypuszczenia, że został wraz z innymi komandorami wywieziony do Rosji, a po upadku tej nadziei szukała bez rezultatu miejsca jego pochówku na Służewiu oraz na obu cmentarzach powązkowskich. Szczątki Jerzego Staniewicza odnaleziono w Kwaterze „na Łączce” i zidentyfikowano dzięki badaniom genetycznym.
Żona dopisała jego nazwisko na grobowcu syna. Grób symboliczny znajduje się na Cmentarzu Wojskowym w Kwaterze „na Łączce” oraz na cmentarzu Powązkowskim w Warszawie (kwatera 140-2-10). 1984 wmurowana została przez rodzinę tablica upamiętniająca w kościele św. Michała Archanioła na Oksywiu.
W grudniu 2017 Prezydent RP Andrzej Duda na wniosek Ministra Obrony Narodowej Antoniego Macierewicza mianował go pośmiertnie na stopień kontradmirała .
Miejsce pochówku.
16 grudnia 2017 odbył się uroczysty, państwowy pogrzeb kontradmirała Jerzego Staniewicza oraz kontradmirała Stanisława Mieszkowskiego i komandora Zbigniewa Przybyszewskiego. Pochowani zostali na Cmentarzu Marynarki Wojennej w Gdyni-Oksywiu w Kwaterze Pamięci.

</doc>
<doc id="1631329" url="https://pl.wikipedia.org/wiki?curid=1631329" title="Svein Ove Kirkhorn">
Svein Ove Kirkhorn

Svein Ove Kirkhorn (ur. 22 grudnia 1956 w Oslo) – norweski artysta plastyk i projektant odzieży. 
Absolwent Państwowej Wyższej Szkoły Rzemiosła Artystycznego i Designu w Bergen ("Statens Høgskole for Kunsthåndverk og Design") w 1986, a także Państwowej Szkoły Szkła Artystycznego w Orrefors ("Riksglasskolan") w 1980 (Szwecja). Zajmuje się drukiem tkanin, fotografiką i projektuje tkaninę artystyczną. Często najmowany jako projektant kostiumów scenicznych dla baletu. Charakteryzuje się stosowaniem materiałów niekonwencjonalnych, jak np. dętek, filcu i papieru.
Brał udział w wielu warsztatach twórczych w Norwegii. Jest inicjatorem wieloletnich plenerów artystycznych dla dzieci i młodzieży o tematyce kamuflażu, w których same dzieci stanowią obiekt artystyczny.
Jego dzieła znajdują się w norweskich kolekcjach muzealnych jak np. "The National Museum of Art, Architecture and Design" (Narodowe Muzeum Sztuki, Architektury i Designu) w Oslo, "Preus Fotomuseum" (Muzeum Fotografiki) w Horten, "Nordenfjeldske Kunstindustrimuseum" (Muzeum Wzornictwa Przemysłowego) w Trondheim i "Vestlandske Kunstindustrimuseum" (Muzeum Wzornictwa Przemysłowego) w Bergen.

</doc>
<doc id="1631331" url="https://pl.wikipedia.org/wiki?curid=1631331" title="Jeremiasz (ujednoznacznienie)">
Jeremiasz (ujednoznacznienie)



</doc>
<doc id="1631333" url="https://pl.wikipedia.org/wiki?curid=1631333" title="Wzgórze Jana Pawła II w Luboniu">
Wzgórze Jana Pawła II w Luboniu

Wzgórze Jana Pawła II, Wzgórze Papieskie, Park Papieski (pot. "górka") – antropogeniczne wzniesienie (zbliżone do kopca) w Luboniu-Żabikowie, usypane w latach 2001–2003 podczas budowy odcinka autostrady A2, będącego Południową obwodnicą Poznania, w miejscu starego wysypiska śmieci miasta Poznania.
Na koronie wzgórza znajduje się krzyż i tablica ku czci papieża Polaka, alejki rowerowo-piesze oraz ławki, a także wybieg dla psów i plac zabaw dla dzieci. Zarówno wierzchołek, jak i zbocza wzniesienia, są regularnie zadrzewiane.
Każdego roku 2 kwietnia o godzinie 21:37 na Wzgórzu Papieskim uroczyście obchodzona jest rocznica śmierci Jana Pawła II z udziałem władz miasta, pocztów sztandarowych szkół i organizacji, a także wszystkich lubońskich parafii: z Żabikowa, Lasku i Starego Lubonia.

</doc>
<doc id="1631334" url="https://pl.wikipedia.org/wiki?curid=1631334" title="Parafia Najświętszego Serca Pana Jezusa w Gryficach">
Parafia Najświętszego Serca Pana Jezusa w Gryficach

Parafia pw. Najświętszego Serca Pana Jezusa w Gryficach – parafia należąca do dekanatu Gryfice archidiecezji szczecińsko-kamieńskiej, metropolii szczecińsko-kamieńskiej, Kościoła rzymskokatolickiego. Parafia obejmuje część miasta Gryfice. Erygowana została 28 grudnia 1914 r. pw. (niem. "Heiligsten Herzen Jezu", pol. "Najświętszego Serca Jezusa").
Historia.
Od 6 października 1945 r. do 10 sierpnia 1977 r. była parafią pod nieco zmienionym wezwaniem – zawiadywana przez księży Zgromadzenia zakonnego Księży Chrystusowców. Po opuszczeniu Gryfic przez zgromadzenie w 1975 r. erygowano nową parafię pw. Wniebowzięcia Najświętszej Maryi Panny przy kościele Mariackim. Parafia pw. NSPJ rozpoczęła nową drogę duszpasterską, w obrębie innych granic parafialnych.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="1631336" url="https://pl.wikipedia.org/wiki?curid=1631336" title="Muscicapa striata">
Muscicapa striata



</doc>
<doc id="1631338" url="https://pl.wikipedia.org/wiki?curid=1631338" title="EMT Luna X-2000">
EMT Luna X-2000

Luna X 2000 – niemiecki, rozpoznawczy, bezzałogowy aparat latający (UAV – Unmanned Aerial Vehicle) opracowany pod koniec lat 90. XX wieku przez bawarską firmę EMT, przeznaczony do działań podczas dnia i nocy. Aparat wykorzystywany jest przez niemieckie siły zbrojne.
Konstrukcja.
"Luna" zbudowana jest z kompozytów z dwucylindrowym, dwusuwowym silnikiem spalinowym umieszczonym w specjalnej nadkadłubowej gondoli, napędzającym śmigło pchające. Aparat posiada kolorową kamerę TV wykorzystującą technologię CCD oraz stabilizowaną trójosiowo platformę obserwacyjną, na której mogą być montowane kamera podczerwieni (obraz z kamer przekazywany jest w czasie rzeczywistym do stanowiska kontroli lotu znajdującego się na ziemi), aparatura ECM (Electronic countermeasures – system przeciwdziałania radiolokacyjnego) lub ESM (Electronic Support Measures – system wykrywania, lokalizacji, identyfikacji, nagrywania i analizy sygnałów elektromagnetycznych). "Luna" startuje z katapulty, w której początkową prędkość nadaje "Lunie" rozciągnięta guma. Aparat ląduje na spadochronie. Lot może przebiegać w pełni autonomicznie po wcześniejszym zaprogramowaniu trasy i wykorzystaniu danych z odbiornika GPS znajdującego się na pokładzie, jak również aparat może być sterowany ze stanowiska naziemnego.
Służba.
"Luna" znajduje się na uzbrojeniu jednostek lądowych armii niemieckiej, została wykorzystana bojowo podczas misji KFOR w Kosowie w 2000 roku następnie w Afganistanie i Macedonii.

</doc>
<doc id="1631342" url="https://pl.wikipedia.org/wiki?curid=1631342" title="Sebastian Malicki">
Sebastian Malicki

Sebastian Malicki (ur. 21 stycznia 1982 w Monachium) – polski piłkarz, bramkarz; juniorski wicemistrz Europy U-16 z 1999 roku.

</doc>
<doc id="1631344" url="https://pl.wikipedia.org/wiki?curid=1631344" title="Ernst von Brandenburg">
Ernst von Brandenburg

Ernst von Brandenburg (ur. 18 stycznia 1617, zm. 4 października 1642) – margrabia brandenburski i tytularny książę Karniowa (Jägerndorf) z dynastii Hohenzollernów.
Ernst był najmłodszym dzieckiem margrabiego Jana Jerzego (1577-1624) i jego małżonki Ewy Krystyny wirtemberskiej (1590–1657). Cesarz zarekwirował w 1621 roku leżące na Śląsku księstwo z powodu poparcia, jakiego udzielił Jan Jerzy powstańcom czeskim.
Ernst spędził sporą część swoich lat młodzieńczych na podróżach po Włoszech, Francji i Niemczech. Za oddaniem księstwa Ernestowi wstawiał się u cesarza podczas rozmów pokojowych w Pradze w roku 1635 jego dalszy kuzyn elektor Jerzy Wilhelm. Około roku 1640 przybył Ernst na dwór elektora w Królewcu, po czym otrzymał nominację na namiestnika Marchii Brandenburskiej. Pod koniec roku 1641 zaręczył się z Luise Charlotte, córką elektora. O jej rękę starał się też od roku 1639 Filip Wilhelm, książę Palatynatu-Neuburga. Jednakże nowy elektor Fryderyk Wilhelm rozstrzygnął rywalizację na korzyść Ernsta, co doprowadziło do ochłodzenia stosunków z Neuburgiem. Krótko przed ślubem, a w niecały rok po wybuchu choroby umysłowej Ernst zmarł. Prawa dziedziczne do księstwa karniowskiego nabyła linia elektorska Hohenzollernów (te odgrywały później rolę w wojnach śląskich). 

</doc>
<doc id="1631346" url="https://pl.wikipedia.org/wiki?curid=1631346" title="Wilson Journal of Ornithology">
Wilson Journal of Ornithology



</doc>
<doc id="1631347" url="https://pl.wikipedia.org/wiki?curid=1631347" title="Przygoda z piosenką">
Przygoda z piosenką

Przygoda z piosenką – polski film komediowo-muzyczny z 1968 roku w reżyserii Stanisława Barei, na podstawie operetki "Miss Polonia" Jerzego Jurandota i Marka Sarta. W kilku scenach baletowych wystąpili w nim Krystyna Mazurówna i Gerard Wilk.
Fabuła.
Mariola, laureatka nagrody publiczności na festiwalu piosenki w Opolu, chce zrobić karierę w Paryżu. Za namową swojego impresaria - obiecującego jej wielką sławę i pieniądze - wyjeżdża z kraju, pozostawiając zakochanego w niej kompozytora Piotra. Na miejscu okazuje się, że impresario to hochsztapler, który załatwił jej jedynie krótki występ w rewii. Dziewczyna musi podjąć trudną decyzję - wracać do Polski, czy starać się o poważny kontrakt. Niebawem do Paryża przyjeżdża Piotr, który otrzymał zagraniczne stypendium. Mariola postanawia ukryć przed nim swoją trudną sytuację materialną. Nie chcąc przyznać się do porażki, okłamuje go i opowiada mu zmyślone historie o swojej spektakularnej karierze i przyjaźni z wielką gwiazdą, Suzanne Blanche. Dopiero przypadek sprawia, że kompozytor poznaje prawdę o problemach swojej ukochanej. Mimo nieporozumień i sprzecznych interesów, uczucie łączące parę nie gaśnie i zakochani podejmują decyzję o powrocie do Polski.

</doc>
<doc id="1631355" url="https://pl.wikipedia.org/wiki?curid=1631355" title="Rimvydas Valatka">
Rimvydas Valatka

Rimvydas Valatka (ur. 19 grudnia 1956 w Szamance w obwodzie irkuckim) – litewski dziennikarz, publicysta i komentator, zastępca redaktora naczelnego „Lietuvos rytas” (1992–2012), sygnatariusz aktu niepodległości z 11 marca 1990.
Życiorys.
Urodził się w RFSRR w rodzinie zesłanej w głąb Rosji. W 1980 ukończył Wileński Instytut Pedagogiczny ze specjalnością nauczyciela historii.
W 1978 podjął pracę w Wileńskim Instytucie Pedagogicznym jako laborant, był również redaktorem pisma „Tarybinio pedagogas”, współpracował jako korespondent z gazetami „Valstiečių laikraštis” oraz „Tiesa”. W latach 1989–1990 pracował jako zastępca redaktora naczelnego w czasopiśmie „Gimtasis kraštas”, a od 1990 do 1991 był redaktorem naczelnym pisma „Atgimimas”.
W lutym 1990 wybrany w skład Rady Najwyższej Litewskiej SRR, znalazł się w gronie sygnatariuszy Akt Przywrócenia Państwa Litewskiego z 11 marca tego samego roku. Zasiadał we Frakcji Liberalnej.
W 1992 objął funkcję zastępcy redaktora naczelnego „Lietuvos rytas”. Redagował również portal internetowy lrytas.lt. 21 października 2011 zrezygnował z funkcji redaktora naczelnego portalu internetowego oraz zapowiedział odejście ze stanowiska zastępcy redaktora naczelnego „Lietuvos rytas” z dniem 1 stycznia 2012. W latach 2012–2015 był redaktorem naczelnym portalu informacyjnego 15min.lt, a od 2015 do 2016 redaktorem naczelnym tygodnika opinii „Veidas”. We wrześniu 2017 został redaktorem naczelnym agencji informacyjnej ELTA, jednak zrezygnował ze stanowiska po pierwszym dniu pracy. Publikuje na portalach Delfi i LRT.

</doc>
<doc id="1631358" url="https://pl.wikipedia.org/wiki?curid=1631358" title="Lietuvos Rytas">
Lietuvos Rytas



</doc>
<doc id="1631359" url="https://pl.wikipedia.org/wiki?curid=1631359" title="The Remake">
The Remake

The Remake – amerykański niezależny horror filmowy z roku 2006. Film zrealizowała minimalnym kosztem stu tysięcy dolarów rodzina Brunswicków – reżyserka filmowa Tommy, jej mąż Todd i ich dzieci – oraz ich bliscy.
Zgodnie z tytułem, projekt jest satyrą na środowisko filmowe, a konkretnie popularne szczególnie po XXI wieku remaki wcześniejszych filmów.
Zarys fabuły.
Ekipa filmowców wybiera się wspólnie na weekendowy odpoczynek, by zapoznać się wzajemnie przed rozpoczęciem zdjęć do filmu – remake'a klasycznego horroru "Slaughter Camp 13!". Nie wszyscy są zadowoleni z powodu wszczęcia ruchu na planie filmowym, w szczególności maniakalny fan odnawianej pozycji, który wkrótce zaczyna mordować członków ekipy.
Obsada.
Imiona bohaterów wzorowano na nazwiskach członków ekipy realizacyjnej i obsady "Piątku, trzynastego" oraz "Piątku, trzynastego II".
Lokacje filmowe.
Lokacje atelierowe obejmowały trzy miejscowości w amerykańskim stanie Michigan – były to Canton, Hillman i Romulus.

</doc>
<doc id="1631361" url="https://pl.wikipedia.org/wiki?curid=1631361" title="Romualda Hofertienė">
Romualda Hofertienė

Romualda Hofertienė (ur. 25 października 1941 w Girtakolu koło Rosieniów, zm. 9 czerwca 2017) – litewska nauczycielka i działaczka oświatowa, polityk, posłanka na Sejm Republiki Litewskiej (w latach 1990–2000).
Życiorys.
W młodości pracowała w przędzalni bawełny „Trinyčiai” w Kłajpedzie. Ukończyła studia matematyczne w Wileńskim Instytucie Pedagogicznym. W latach 1965–1990 była nauczycielką matematyki w kłajpedzkich szkołach. W 1988 założyła organizację matek i nauczycieli, na czele której stanęła. Była przewodniczącą Litewskiego Związku Zawodowego Nauczycieli.
W 1988 zaangażowała się w Litewski Ruch na Rzecz Przebudowy. Była członkinią rady miejskiej Sąjūdisu w Kłajpedzie oraz przewodniczącą tamtejszej rady nauczycieli tej organizacji.
W lutym 1990 została wybrana w skład Rady Najwyższej Litewskiej SRR, znalazła się wśród sygnatariuszy aktu niepodległości z 11 marca. W 1992 ponownie uzyskała mandat poselski z list Sąjūdisu. Cztery lata później odnowiła mandat jako członkini Związku Ojczyzny. W parlamencie zasiadała do 2000.
Pozostała aktywną działaczką partii konserwatywnej, przewodniczyła sekcji emerytów tego ugrupowania.

</doc>
<doc id="1631363" url="https://pl.wikipedia.org/wiki?curid=1631363" title="Jaskinia Obłazowa">
Jaskinia Obłazowa

Jaskinia Obłazowa – jaskinia położona w Kotlinie Orawsko-Nowotarskiej, na terenie wsi Nowa Biała, niedaleko Białki Tatrzańskiej w rezerwacie przyrody Przełom Białki pod Krempachami, w zboczu skałki Obłazowa. Jaskinię tworzy komora o długości 9 m, do której prowadzi krótki korytarz. 
Badania archeologiczne.
W jaskini od 1985 roku prowadzono skrupulatne badania archeologiczne pod kierunkiem prof. Pawła Valde-Nowaka z Uniwersytetu Jagiellońskego. Namulisko, z wyjątkiem tzw. świadków, zostało przesiane przez sita, o oczkach średnicy nawet poniżej milimetra. Podczas eksploracji osadów znaleziono szczątki m.in. hieny jaskiniowej, nosorożca włochatego, lwa jaskiniowego i renifera.
Jaskinia była zasiedlana przez człowieka wielokrotnie, począwszy od starszej epoki kamienia, gdy zamieszkiwali ją neandertalczycy. W górnych warstwach odnaleziono żelazny grot bełtu kuszy oraz fragmenty ceramiki pochodzące z późnego średniowiecza.
W głębszej warstwie (VIII) odnaleziono najstarszy bumerang na świecie. Jest on wykonany z ciosu mamuta, podczas gdy inne znane bumerangi były drewniane. Ma 71 cm długości, waży ok. 800 g i jest datowany na ponad 30 000 lat temu. Podczas wydobycia przedmiot był uszkodzony, jednak w trakcie wykopalisk udało się odnaleźć brakującą końcówkę. Przy użyciu kopii wykonanej z tworzywa sztucznego przeprowadzono testy, podczas których badano m.in. zasięg broni. W najdłuższym rzucie osiągnięto odległość 66 m. Odnaleziony przedmiot należy do grupy bumerangów, które nie wracają po rzuceniu.
Podczas wykopalisk odkryto także ochrę (czerwony pigment), krzemienie i narzędzia z niego wykonane, nóż z radiolarytu, zdobione kliny rogowe, a także amulety, paciorek z kości i dwie zawieszki wykonane z kopalnej muszli "Conus sp". Odnaleziono również dwa ludzkie paliczki – w chwili przebadania były to najstarsze odkryte na ziemiach polskich szczątki człowieka anatomicznie współczesnego.
Badania archeologiczne prowadzono w Jaskini Obłazowej w latach 1985–1992, 1995 oraz od 2008 roku. Te najnowsze badania miały na celu osiągnięcie skalnego dna jaskini, przebadanie ewentualnych wcześniejszych etapów zasiedlenia oraz lokalizację kolejnych otworów wejściowych jaskini. W badaniach uczestniczyli studenci archeologii Uniwersytetu Jagiellońskiego. Wznowione badania przyniosły kolejne sukcesy – przebadano na większą skalę poziomy zasiedlenia jaskini przez neandertalczyków, odkryto kolejny przedmiot wykonany z muszli "Conus sp"., który można łączyć z warstwą VIII (z bumerangiem). Być może był to instrument muzyczny używany przez szamana w jaskini w trakcie obrzędów rytualnych. Archeolodzy uważają, że warstwa VIII związana jest z kulturą pawlowską. Odnalezione przedmioty sprawiają wrażenie starannie wyselekcjonowanych, gdyż większość z nich stanowiła zapewne znaczną wartość dla ówczesnego człowieka. Obecność ludzkich kości może sugerować pochówek cząstkowy lub symboliczny. Starsze artefakty odnalezione w jaskini są wytworem neandertalczyków i pochodzą z kultury szeleckiej (warstwa XXI) oraz jeszcze starszej mustierskiej (warstwy XXb oraz XIX-XIII).
W styczniu 2010 roku poinformowano, że udało się osiągnąć skalne dno jaskini, dzięki czemu uzyskano kompletną stratygrafię stanowiska.

</doc>
<doc id="1631364" url="https://pl.wikipedia.org/wiki?curid=1631364" title="Juliusz Stroynowski">
Juliusz Stroynowski

Juliusz Stroynowski (ur. 26 maja 1919 w Częstochowie - zm. 13 maja 1991) – polski historyk, socjolog, publicysta, tłumacz (od 1969 roku na emigracji w Niemczech).
Życiorys.
W czasie II wojny światowej związany z konspiracją socjalistyczną. Studiował historię, prawo i dziennikarstwo na Uniwersytecie Warszawskim. Następnie w latach 1946-1950 pracował w Ministerstwie Spraw Zagranicznych, m.in. jako sekretarz Ambasady PRL w Rzymie. W latach 50. i 60. zajmował się publicystyką i tłumaczeniami. W grudniu 1966 podpisał list w obronie usuniętego z PZPR Leszka Kołakowskiego. W 1969 wyemigrował, zamieszkał w Niemczech, był profesorem Uniwersytetu w Kolonii, działaczem PPS na wychodźstwie, założycielem Towarzystwa Przyjaciół KUL w Niemczech. Wspierał opozycję demokratyczną w Polsce. 

</doc>
<doc id="1631371" url="https://pl.wikipedia.org/wiki?curid=1631371" title="The Ballad of Frankie Lee and Judas Priest">
The Ballad of Frankie Lee and Judas Priest

The Ballad of Frankie Lee and Judas Priest – piosenka skomponowana przez Boba Dylana, nagrana przez niego w październiku i wydana na albumie "John Wesley Harding" w grudniu 1967 r.
Historia i charakter utworu.
"The Ballad of Frankie Lee and Judas Priest" jest filozoficzną powiastką, z gatunku, które w krajach anglosaskich noszą nazwę "shaggy-dog stories". Były to opowieści, zazwyczaj dość długie, z absurdalnymi, nierzeczywistymi i nieracjonalnymi zachowaniami bohaterów prowadzącymi do dziwacznego i często w ogóle niezwiązanego z akcją zakończenia.
Piosenka ta jest jednym z trzech najważniejszych utworów albumu, które ustalają jego ton. Dwoma pozostałymi są "I Dreamed I Saw St. Augustine" i "Drifter's Escape".
Tematem ballady jest pożądanie i ci, którzy mu się poddają. Ta najdłuższa piosenka na albumie jest równocześnie ostrzeżeniem przed całkowitym zaufaniem innym osobom. Bohaterami tej tragifarsy są dwie postacie, których role są zarazem humorystyczne jak i tragiczne. Jednak pod tym wszystkim znajduje się smutna historia zdrady i oszustwa. Niektóre interpretacje piosenki ukazywały ją jako zakamuflowany atak na byłego menedżera Dylana — Alberta Grossmana — z którym artysta zerwie współpracę w 1969 r.
Bohaterowie utworu różnią się; Frankie Lee jest prostym i bezpośrednim człowiekiem, podczas gdy Judas Priest jest po prostu oszustem. Cała ta "dramatyczna" podstawa utworu jest nawiązaniem do kuszenia Jezusa przez Szatana; jednak w tej balladzie Szatan odnosi sukces. Sam Dylan wydaje się utożsamiać z Frankiem, który ostatecznie uległ cielesnemu pożądaniu. Nigdy niematerialistyczny Dylan rzadko wyrażał publicznie takie wręcz archetypiczne słabości czy nawet przyzwyczajenia gwiazd rocka.
Andy Gill w swojej książce "Don't Think Twice, It's All Right" z 1998 r. uważa, iż ballada ta jest zarówno echem ostatnich kontraktowych negocjacji Dylana jak i tych z wcześniejszego etapu kariery. Mówić o tym może scena ponaglania Frankiego przez Judasa do pochopnej decyzji "zanim [dolary] znikną". Marchewką na kiju, która ma ostatecznie przekonać go do poddania się, jest burdel. Frankiemu wydaje się on "Rajem", gdy tak naprawdę jest to "Wieczność" – cena śmiertelnej duszy Frankiego. Po 16 dniach/nocach hedonistycznego korzystania z zasobów tego domu, Frankie umiera w ramionach Judasa-Szatana.
Ballada kończy się kolejnym aforyzmem Dylana – "Nie bierzcie pomyłkowo Raju/za ten dom na drogi skraju".
Jednak prawdziwym zakończeniem piosenki są słowa "Nic nie zostało ujawnione".
Koncerty Dylana, na których wykonywał tę piosenkę.
Dylan bardzo rzadko wykonywał tę balladę.

</doc>
<doc id="1631372" url="https://pl.wikipedia.org/wiki?curid=1631372" title="Morski Pułk Ludowej Armii Komucza">
Morski Pułk Ludowej Armii Komucza

Morski Pułk Ludowej Armii Komucza (ros. Морской полк Народной армии Комуча) – jednostka wojskowa białych podczas wojny domowej w Rosji.
4 sierpnia 1919 r. w Omsku rozpoczęło się formowanie Samodzielnego Morskiego Batalionu Ćwiczebnego. W jego skład weszły m.in. załogi okrętów wojennych i rzecznej Flotylli Kamskiej. Osiągnął stan liczebny 1694 szeregowych i podoficerów oraz ok. 70 oficerów. Dowódcą został kpt. 2 rangi P. W. Tichmieniew. Na pocz. września batalion trafił na front. Początkowo znajdował się w rezerwie 3 Armii. Od 4 września był podporządkowany dowództwu Grupy Ufimskiej gen. mjr. Siergieja N. Wojciechowskiego. Od I poł. września prowadził działania bojowe. 10 września toczył ciężkie walki w rejonie wsi Połomskaja, zaś w nocy na 11 września pod wsią Dubrownoje. Zginął wówczas m.in. kpt. 2 rangi P. W. Tichmieniew, jeden z dowódców kompanii por. Scipion I. De-Kampo i 12 innych oficerów. Pod koniec września w batalionie pozostało jedynie kilkudziesięciu żołnierzy. W związku z tym został wycofany z frontu do Omska, uzupełniony nowo zmobilizowanymi i rozwinięty w 2-batalionowy Pułk Morski. Nowym dowódcą został płk W. D. Piesocki. 13 listopada wymaszerował on w kierunku Nowonikołajewska. Następnego dnia wojska bolszewickie zdobyły Omsk. W I poł. stycznia 1920 r. uczestniczył w tzw. Wielkim Syberyjskim Marszu Lodowym przez zamarznięte Jezioro Bajkał. Pułkownik W. D. Piesocki podjął rozmowy z dowództwem bolszewickiej 1 Bratskiej Dywizji Partyzanckiej w celu uzyskania pozwolenia na przejście przez obszar kontrolowany przez partyzantów w kierunku Irkucka. Dalszy marsz Pułku Morskiego odbywał się pod nadzorem partyzantów. Przed Irkuckiem dowództwo Pułku wysłało delegację do sztabu bolszewickiej Wschodnio-Syberyjskiej Armii. Dostało zgodę na wejście do miasta, pod warunkiem zdania większości broni i wyposażenia wojskowego. W Irkucku doszło do napadów zbrojnych bolszewickich partyzantów na żołnierzy Pułku. W tej sytuacji płk W. D. Piesocki wraz ze swoim zastępcą udali się do sztabu bolszewickiej 5 Armii, gdzie przeszli na stronę bolszewików. Dowodzenie Pułkiem przejął por. D. N. Fiedotow. Ostatecznie wszyscy żołnierze Pułku zostali aresztowani i uwięzieni, ale wkrótce wyszli na wolność dzięki staraniom por. D. N. Fiedotowa. Żołnierze zostali zdemobilizowani, a po pewnym czasie wyaresztowani indywidualnie przez Czeka.

</doc>
<doc id="1631379" url="https://pl.wikipedia.org/wiki?curid=1631379" title="Helena Gruszecka">
Helena Gruszecka

Helena Gruszecka z domu Birnbaum (ur. 20 lipca 1901 w Częstochowie, zm. 5 sierpnia 1982 w Warszawie) – polska aktorka teatralna i filmowa żydowskiego pochodzenia.
Helena Gruszecka była córką kompozytora Abrahama Bera Birnbauma, siostrą żołnierza, publicysty i tłumacza Mieczysława Birnbauma i ciotką pisarza Jerzego Pomianowskiego. Była aktorką warszawskich teatrów: Buffo, Ateneum, Popularnego, Komedia, Powszechnego, Małego i Ludowego. Jest pochowana na Cmentarzu Wojskowym na Powązkach (kwatera C-B-25).

</doc>
<doc id="1631388" url="https://pl.wikipedia.org/wiki?curid=1631388" title="Cut">
Cut



</doc>
<doc id="1631389" url="https://pl.wikipedia.org/wiki?curid=1631389" title="Ireneusz Skubiś">
Ireneusz Skubiś

Ireneusz Skubiś (ur. 12 października 1938 w Chruszczobrodzie) – polski ksiądz katolicki, protonotariusz apostolski (infułat) Archidiecezji Częstochowskiej, Honorowy Redaktor Naczelny „Niedzieli”, duszpasterz akademicki, wiceprzewodniczący Komisji Episkopatu ds. Kultury i Środków Społecznego Przekazu.
Życiorys.
Po ukończeniu Niższego Seminarium Duchownego w Częstochowie, podjął studia w Częstochowskim Wyższym Seminarium Duchowne w Krakowie. 29 czerwca 1961 przyjął święcenia kapłańskie. Kontynuował pracę naukową w ramach studiów prawa kanonicznego na Katolickim Uniwersytecie Lubelskim, gdzie w 1978 uzyskał stopień naukowy doktora.
W latach 1964 - 1966 był notariuszem kurii biskupiej w Częstochowie. W latach 1965-82 był diecezjalnym duszpasterzem akademickim i dyrektorem Wydawnictwa Diecezjalnego (do 1981) oraz redaktorem „Częstochowskich Studiów Teologicznych” (1974-85). Razem z bp. Stefanem Barełą doprowadził do wznowienia wydawania tygodnika katolickiego „Niedziela” (zamkniętego w 1953 roku), w którym pełni obowiązki redaktora naczelnego (1981).
Uczestniczył w pracach Episkopatu jako wiceprzewodniczący Komisji Episkopatu ds. Kultury, członek Komisji Duszpasterstwa Akademickiego, Komisji Duszpasterstwa Ogólnego i Komisji ds. Środków Społecznego Przekazu.
Jego działalność w ramach Ośrodku Duszpasterstwa Akademickiego łamała państwowy monopol informacyjny i dzięki otwartym wykładom w studenckiej „Piwnicy” umożliwiała kontakty środowisk opozycyjnych.
W ramach prowadzonej przez ks. Skubisia serii wydawniczej „Biblioteki Niedzieli” ukazało się około 300 książek. Od 2008 jest członkiem Zakonu Rycerskiego Grobu Bożego w Jerozolimie w randze Kawalera. Do 2014 roku redaktor naczelny tygodnika katolickiego „Niedziela”.
Nagrody i odznaczenia.
W 1996 r. otrzymał tytuł prałata honorowego papieża Jana Pawła II, a w 2000 roku został uhonorowany godnością infułata.
W 2000 roku odznaczony Krzyżem Oficerskim Orderu Odrodzenia Polski. Jest laureatem nagrody im. św. Maksymiliana Marii Kolbego (1995), nagrody im. Włodzimierza Pietrzaka (1995), Nagrody im. Karola Miarki (1998), Platynowego Lauru Umiejętności i Kompetencji (1998), nagrody Prezydenta Miasta Częstochowy „Tym, co służą Miastu i Ojczyźnie” (2004), nagrody im. Juliana Kulentego „Multimedia w służbie Ewangelizacji 2005”, Mały Feniks Specjalny 2012, Lauru Stowarzyszenia Dziennikarzy Polskich (2016).

</doc>
<doc id="1631391" url="https://pl.wikipedia.org/wiki?curid=1631391" title="Podatek okienny">
Podatek okienny

Podatek okienny – podatek wprowadzony w 1696 w Wielkiej Brytanii ("Windows Tax Act z 1696") i obowiązujący do roku 1851, którym obciążono właścicieli budynków. Podatek ten przewidywał opodatkowanie w zależności od liczby okien wychodzących na ulicę. Współczesne źródła wspominają o rozpowszechnionej praktyce zamurowywania otworów okiennych w celu unikania opodatkowania tym podatkiem (co można do dziś zauważyć w starych domach).
Podatek od okien według Adama Smitha.
Adam Smith w taki sposób opisywał ten podatek: "„Liczbę okien można policzyć najczęściej z zewnątrz"", a w każdym razie nie potrzeba wchodzić do każdego pokoju. (...) Podatek od okien, który obowiązuje obecnie (styczeń 1775), poza opłatą trzech szylingów od każdego domu w Anglii, a jednego szylinga w Szkocji, nakłada na każde okno opłatę wzrastającą w Anglii stopniowo od 2 pensów, co stanowi najniższą stawkę podatkową od domów, które nie mają więcej niż siedem okien – aż do dwóch szylingów – najwyższej stawki, jaką stosuje się dla domów o dwudziestu pięciu i więcej oknach.”"

</doc>
<doc id="1631392" url="https://pl.wikipedia.org/wiki?curid=1631392" title="Renault 12">
Renault 12

Renault 12 – samochód osobowy klasy niższej średniej produkowany pod francuską marką Renault w latach 1969-2000. Dostępny jako sedan ("Berline") oraz kombi ("Break"), produkowany był na licencji w wielu krajach, aż do początku XXI wieku. W plebiscycie na Europejski Samochód Roku 1970 zajął 3. pozycję (za Fiatem 128 i Autobianchi A112).
Historia i opis modelu.
Początkowo model 12 chwalony był przez europejską prasę za przestronne i wygodne wnętrze, stylistykę, dobre osiągi oraz niskie zużycie paliwa. W testach przeprowadzonych przez amerykańską prasę samochód wypadł gorzej; rocznik '74 został skrytykowany w magazynie "Road &amp; Track" za "natrętny" dźwięk silnika, skrytykowano także ciężkie sterowanie oraz brak wspomagania kierownicy, co nazwano "poważnym błędem w projekcie". Redaktorzy przyznali także "bardzo niskie oceny" za system wentylacji kabiny.
Produkcja oraz sprzedaż Renault 12 w zachodniej Europie zakończyła się w roku 1980, samochód produkowany był jednak nadal w innych częściach świata. Ostatni Renault 12 opuścił turecką fabrykę w roku 1999. Rumuńska Dacia kontynuowała produkcję modelu 1310 sedan oraz kombi do 21 lipca 2004 roku, a oparty na niej pick-up (Dacia Pick-Up) przestał być produkowany dopiero 8 grudnia 2006 roku.
Łącznie sprzedano około 2 500 000 egzemplarzy.

</doc>
<doc id="1631397" url="https://pl.wikipedia.org/wiki?curid=1631397" title="The Art of Computer Programming">
The Art of Computer Programming



</doc>
<doc id="1631399" url="https://pl.wikipedia.org/wiki?curid=1631399" title="Feliks Łukasz Lewiński">
Feliks Łukasz Lewiński

Feliks Łukasz Lewiński herbu Brochwicz (ur. 24 października 1751, zm. 5 kwietnia 1825) – biskup rzymskokatolicki, biskup pomocniczy włocławski w latach 1795–1819, biskup diecezjalny janowski w latach 1819–1825, senator duchowny Królestwa Polskiego (kongresowego) w 1819 roku.
Życiorys.
Przyrodni brat biskupa Franciszka Lewińskiego.
Studiował w Akademii Krakowskiej. Proboszcz w Gdańsku i Brześciu Kujawskim, kanonik włocławski w 1783, kanonik kruszwicki. 30 marca 1819 został mianowany pierwszym biskupem janowskim. Ingres odbył 8 września 1819. Zorganizował diecezję, dokonał jej podziału na jedenaście dekanatów, mianował członków kapituły katedralnej.

</doc>
<doc id="1631401" url="https://pl.wikipedia.org/wiki?curid=1631401" title="Ignacy Ślusarczyk">
Ignacy Ślusarczyk

Ignacy Ślusarczyk (ur. ok. 1830, zm. ok. 1870) – poeta ludowy.
Był parobkiem - wolarzem na folwarku w Psarach koło Krzeszowic. Twórczość jego weszła do literatury dzięki artykułowi J. Starkela "Ignacy Ślusarczyk, poeta ludowy" ("Dziennik Literacki" 1861 s. 134), w którym przytoczone zostały fragmenty utworów tego poety.
Ślusarczyk żywo reagował na wydarzenia polityczne – pisał wiersze nawiązujące do manifestacji warszawskich z roku 1861.

</doc>
<doc id="1631402" url="https://pl.wikipedia.org/wiki?curid=1631402" title="Jan Marceli Gutkowski">
Jan Marceli Gutkowski

Jan Marceli Gutkowski (ur. 27 maja 1776 w Witkowie, zm. 3 października 1863 we Lwowie) – polski duchowny rzymskokatolicki, dominikanin, scholastyk kapituły katedralnej płockiej, kapelan wojsk napoleońskich i kapelan starszy Wojska Polskiego Królestwa Kongresowego sprzeciwiający się wybuchowi powstania listopadowego.
W roku szkolnym 1819/1820 był profesorem religii i moralności w Szkole Wojskowej Aplikacyjnej w Warszawie, a następnie kapelanem Pułku Strzelców Konnych Gwardii. Od 1827 roku senator Królestwa Polskiego, skreślony z listy senatorów przez sejm powstania listopadowego 20 lipca 1831 roku.
W 1826 roku mianowany biskupem janowskim. Konsekrowany 1 października tego roku. W 1828 roku był członkiem Sądu Sejmowego, mającego osądzić osoby oskarżone o zdradę stanu. Potępiał powstanie listopadowe, z własnej inicjatywy wydał 27 listopada 1832 r. list pasterski do wiernych, w którym powstańców nazywał bezbożnikami. Jak pisze Mieczysław Żywczyński: "Po zakończeniu wojny polsko-rosyjskiej w r. 1831 Gutkowski stracił do reszty sympatię społeczeństwa polskiego, odzyskał za to i ogromnie powiększył zaufanie do siebie rządu Paskiewicza. Okazał się najlojalniejszym z biskupów, Mikołajowi I najwierniejszym". Liczył, że przychylność władz rosyjskich zapewni mu nominację na biskupstwo warszawskie. Gdy zawiódł się w swoich oczekiwaniach wystąpił przeciwko władzom rosyjskim i wówczas dał się poznać jako obrońca praw Kościoła – sprzeciwiał się konfiskacie majątków kościelnych, chociaż wcześniej sam, przy biernej postawie administracji państwowej, przejął majątek bartolomitów w Węgrowie i zlikwidował ich tamtejsza prepozyturę. Aresztowany w kwietniu 1840 roku, zrzekł się biskupstwa w 1842 roku za radą papieża Grzegorza XVI i od 1843 roku zamieszkał we Lwowie. W 1856 roku mianowany tytularnym arcybiskupem marcjanopolitańskim. Doktor honoris causa teologii Uniwersytetu Jagiellońskiego.
Odznaczony Orderem Świętego Stanisława I klasy w 1829.
Został pochowany na Cmentarzu Łyczakowskim we Lwowie (pomnik nagrobny wykonał Paweł Eutele).

</doc>
<doc id="1631403" url="https://pl.wikipedia.org/wiki?curid=1631403" title="Gabriel Kniaginin">
Gabriel Kniaginin

Gabriel Kniaginin (ur. 8 maja 1905 w Mediolanie, zm. 23 czerwca 1980 w Warszawie) – polski inżynier, specjalista w dziedzinie odlewnictwa żeliwa i staliwa.
Życiorys.
W latach 1923-1930 studiował na Wydziale Hutniczym Akademii Górniczej w Krakowie (dyplom w 1933). Jednocześnie pobierał lekcje śpiewu operowego (bas) w Konserwatorium Towarzystwa Muzycznego w Krakowie. 
Po zakończeniu studiów pracował w hucie "Pokój" w Rudzie Śląskiej i odlewni Zieleniewski i Fitzner-Gamper w Dąbrowie Górniczej. W latach 1937-1945 był dyrektorem odlewni Huty Bankowej. Od 1945 do 1947 pełnił funkcję dyrektora technicznego huty "Zabrze", od 1947 do 1949 był jej dyrektorem naczelnym. W latach 1949-1950 pozostawał na stanowisku dyrektora naczelnego Gliwickich Zakładów Hutniczych. W tym czasie wykładał w Szkole Hutniczej w Dąbrowie Górniczej.
Był prorektorem ds. nauki Politechniki Śląskiej w latach 1950-1952 i rektorem od 1952 do 1954. Od 1957 pracował w Akademii Górniczo-Hutniczej w Krakowie. W 1957 został mianowany profesorem nadzwyczajnym, a w 1958 profesorem zwyczajnym oraz kierownikiem Katedry Metalurgii i Odlewnictwa Staliwa, którym pozostawał do 1975. Pełnił także funkcje dyrektora Instytutu Technologii i Mechanizacji Odlewnictwa (1969-72). 
W 1963 obronił pracę doktorską nt. „Austenityczne paliwo magmowe”. Prowadził badania nad wpływem technologii wytapiania na czystość stali i odporność na zużycie staliwa wysokomanganowego. 
Działał w Komisji i Komitecie Hutnictwa PAN. Był przewodniczącym gliwickiego koła Stowarzyszenia Inżynierów i Techników Przemysłu Hutniczego oraz Stowarzyszenia Technicznego Odlewników Polskich, Rady Redakcyjnej Archiwum Hutnictwa (1956-1959) oraz członkiem Rady Naukowej Instytutu Odlewnictwa w Krakowie (1949-1958).
Pochowany w Alei Zasłużonych Cmentarza Rakowickiego w Krakowie (kwatera LXIX pas A-II-5).

</doc>
<doc id="1631405" url="https://pl.wikipedia.org/wiki?curid=1631405" title="Roxheim">
Roxheim

Roxheim – miejscowość i gmina w Niemczech, w kraju związkowym Nadrenia-Palatynat, w powiecie Bad Kreuznach, wchodzi w skład gminy związkowej Rüdesheim.
Historia.
Pierwsza wzmianka na temat miasta pojawiła się w roku 773 jako "Hrocchesheim" W latach 1815-1945 Roxheim nalażało do Prus.
Polityka.
Rada powiatu składa się z 16 członków. W wyborach w 2004 roku w radzie zasiedli członkowi następujących ugrupowań politycznych:
Infrastruktura.
W Roxheim znajduje się przedszkole, szkoła podstawowa oraz biblioteka.

</doc>
<doc id="1631406" url="https://pl.wikipedia.org/wiki?curid=1631406" title="Europa narodów">
Europa narodów



</doc>
<doc id="1631409" url="https://pl.wikipedia.org/wiki?curid=1631409" title="Mieczysław Birnbaum">
Mieczysław Birnbaum

Mieczysław Birnbaum, ps. "Mieczysław Binom" (ur. 10 czerwca 1889 w Częstochowie, zm. 23-24 kwietnia 1940 w Katyniu) – polski publicysta i tłumacz żydowskiego pochodzenia; w młodości działacz ruchu rewolucyjnego, potem oficer Wojska Polskiego, kawaler Orderu Virtuti Militari.
Życiorys.
Urodził się w Częstochowie w rodzinie żydowskiej, jako syn chazana Abrahama Bera Birnbauma i Leonory z d. Frenkel. Jego siostra, Helena Gruszecka (1901–1982) była aktorką.
Absolwent gimnazjum w Piotrkowie. Początkowo członek Socjaldemokracji Królestwa Polskiego i Litwy, później PPS–Frakcja Rewolucyjna. Studia przerwał z powodu aresztowania za udział w ruchu rewolucyjnym. Był więziony i skazany na zesłanie. W czasie I wojny światowej walczył w szeregach armii rosyjskiej. W 1917 bierze udział w tworzeniu Wojska Polskiego na wschodzie. Zorganizował Związek Wojsk Polskich w Jassach. Został wybrany członkiem Komitetu Wykonawczego Wojsk Polskich Frontu Rumuńskiego. Członek POW (KN 3). Jeden z delegatów gen. Józefa Hallera (razem z Bronisławem Nakoniecznikow-Klukowskim i Walerianem Czumą) wysłany 12 kwietnia 1918 do rządu RFSRR w celu uzyskania zgody na przemarsz korpusu z Ukrainy na teren Rosji pod kontrolą bolszewików, wobec żądania Niemców rozbrojenia korpusu. Bolszewicy nie wyrazili zgody na ewakuację II Korpusu za Dniepr. Konsekwencją odmowy bolszewików było rozbicie II Korpusu w bitwie pod Kaniowem przez Niemców. Szef wydziału politycznego II Oddziału Sztabu Generalnego WP, porucznik piechoty WP (1918–1921). 
Zaufany emisariusz Józefa Piłsudskiego, z jego nominacji przedstawiciel Naczelnego Dowództwa Wojska Polskiego w rokowaniach polsko-bolszewickich w Mikaszewiczach (w czasie wojny polsko-bolszewickiej) i faktyczny negocjator.
Tłumacz literatury rosyjskiej. Pierwszy tłumacz na język polski opowiadań Izaaka Babla i Jewgienija Zamiatina. Stryj Jerzego Pomianowskiego.
W czasie kampanii wrześniowej 1939 po agresji ZSRR na Polskę wzięty do niewoli sowieckiej. Przebywał w obozie w Kozielsku. 23 lub 24 kwietnia 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1631411" url="https://pl.wikipedia.org/wiki?curid=1631411" title="Domiar">
Domiar

Domiar – podatek uznaniowy, nakładany uznaniowo na podatnika przez urząd skarbowy. Oficjalnie wprowadzono go w PRL po II wojnie światowej. Był narzędziem władz socjalistycznych pozwalającym na wymuszanie dodatkowych, czasami niezwykle wysokich opłat od prywatnych przedsiębiorców, ponad opłaty wynikające z ksiąg handlowych i przepisów.
Teoretycznie domiar naliczano, gdy stwierdzono nieprawidłowo prowadzoną księgowość firmy, ukrywającą dochody, lub zawyżającą koszty, w praktyce było to narzędzie do niszczenia tak zwanej „prywatnej inicjatywy”.
Choć obecnie domiar nie istnieje prawnie, to termin „domiar” bywa nadal używany na określenie niesprawiedliwego, niespodziewanego podatku.
Jak pisał Zygmunt Wiśniewski (Gazeta Lekarska 2005-04):
Podatek domiarowy, w pełni uznaniowy, zależny od widzimisię urzędnika skarbowego, był bezprawnym wymysłem służącym niszczeniu ludzi zarabiających na tzw. wolnym rynku. Był de facto zapowiedzią oskarżenia o oszustwo skarbowe. Kto płacił – pośrednio przyznawał się do winy; kto się ociągał lub odwoływał – podlegał nakazom egzekucyjnym i dochodzeniom prokuratorskim.

</doc>
<doc id="1631415" url="https://pl.wikipedia.org/wiki?curid=1631415" title="Daman (powiat w Afganistanie)">
Daman (powiat w Afganistanie)

Daman – jednostka administracyjna prowincji Kandahar, położony w jej centralnej części. Powiat Daman zasiedla ok. 30 600 mieszkańców (2006). Głównym miastem powiatu jest Daman, usytuowane w jego centralnej części. Na południowy zachód od miasta leży lotnisko Kandahar (Kandahar International Airport).

</doc>
<doc id="1631416" url="https://pl.wikipedia.org/wiki?curid=1631416" title="Przyjaciel Ludu Łecki">
Przyjaciel Ludu Łecki

Przyjaciel Ludu Łecki – pismo wydawane nieregularnie w latach 1842–1850 w Ełku pod redakcją Gustawa Gizewiusza i Marcina Giersza. Ogółem ukazały się 24 numery czasopisma.
Historia.
Tematyka i cele pisma zostały wymienione na karcie tytułowej. Były to:
Zgodnie z przyjętym programem, pismo publikowało porady praktyczno-gospodarskie, artykuły moralizatorskie piętnujące wady i nałogi chłopskie (m.in. pijaństwo), popularyzujące nauki kościelne i wiadomościami z kraju i świata. Na łamach ukazywały się również przedruki utworów Jana Kochanowskiego, Franciszka Karpińskiego, Mikołaja Reja, Wojciecha Bogusławskiego, Antoniego Czajkowskiego i innych polskich poetów, a także przekłady wierszy niemieckich, anonimowe bajki, przypowieści i przysłowia. Oprócz Gizewiusza i Giersza pisali do gazety m.in. Krzysztof Celestyn Mrongowiusz i Jan Marczówka.
Kres wydawnictwu przyniosła klęska głodu z roku 1845. Wydawcy zdecydowali się wówczas przekazać wszystkie posiadane środki na akcję pomocy głodującym, co spowodowało upadek tytułu.

</doc>
<doc id="1631419" url="https://pl.wikipedia.org/wiki?curid=1631419" title="Do Europy">
Do Europy

Do Europy, GTE (gr. "Για την Ευρώπη") – koalicja partii politycznych na Cyprze założona przez Janakisa Matsisa w 2004 roku.
Celem koalicji był start w wyborach do Parlamentu Europejskiego. GTE zdobyło w tych wyborach 36 112 głosów (10,80%) i zdobyło jeden mandat. Zdobył go lider koalicji Janakis Matsis. 30 czerwca 2004 roku członkowie koalicji Do Europy zdecydowali o założeniu nowej partii Europejska Demokracja.
Wyniki wyborów do Parlamentu Europejskiego.
Do Europy brała udział tylko w pierwszych wyborach do Parlamentu Europejskiego, w których zajęła czwarte miejsce z wynikiem 10,80%. GTE uzyskała jeden mandat do Parlamentu Europejskiego (zdobył go Janakis Matsis).

</doc>
<doc id="1631421" url="https://pl.wikipedia.org/wiki?curid=1631421" title="ED (partia)">
ED (partia)



</doc>
<doc id="1631422" url="https://pl.wikipedia.org/wiki?curid=1631422" title="Massimilian Porcello">
Massimilian Porcello

Massimilian Porcello (ur. 23 czerwca 1980 w Bückeburgu) – włoski piłkarz występujący na pozycji pomocnika. Od 2011 roku jest zawodnikiem VfL Osnabrück.
Kariera.
Porcello jako junior grał w klubach VfL Bückeburg, SV Obernkirchen, JSG Lauenhagen, FC Gütersloh i SC Paderborn. Jego pierwszym profesjonalnym klubem była Arminia Bielefeld. W barwach tego zespołu zadebiutował 13 sierpnia 2000 w wygranym przez jego zespół 3-1 pojedynku z VfL Osnabrück, rozegranym w ramach rozgrywek 2. Bundesligi. Łącznie w sezonie 2000/01 rozegrał 24 spotkania. W 2002 roku uplasował się z Arminią na drugim miejscu w lidze i wywalczył awans do ekstraklasy. W najwyższej klasie rozgrywkowej pierwszy występ zanotował 11 sierpnia 2002 w spotkaniu z Werderem Brema, wygranym przez jego drużynę 3-0. W tamtym spotkaniu strzelił gola, a także zaliczył asystę. Na koniec sezonu zajął z Arminią szesnaste miejsce w lidze i powrócił na zaplecze ekstraklasy. W 2004 roku ponownie wywalczył z klubem awans do pierwszej ligi. W klubie z Bielefeld spędził jeszcze dwa lata. Łącznie rozegrał tam 109 spotkań i zdobył dwanaście bramek.
W 2006 roku podpisał kontrakt z drugoligowym Karlsruher SC. Pierwszy występ zanotował tam 11 sierpnia 2006 w ligowym meczu z Wackerem Burghausen, wygranym przez jego zespół 4-0. W 2007 roku wygrał z klubem rozgrywki 2. Bundesligi i awansował do ekstraklasy.
W 2011 roku przeszedł do VfL Osnabrück.

</doc>
<doc id="1631423" url="https://pl.wikipedia.org/wiki?curid=1631423" title="Bharani (nakszatra)">
Bharani (nakszatra)



</doc>
<doc id="1631424" url="https://pl.wikipedia.org/wiki?curid=1631424" title="Anatomia mikroskopowa">
Anatomia mikroskopowa

Anatomia mikroskopowa – nauka zajmująca się mikroskopową budową komórek (cytologia), tkanek (histologia) i narządów. 

</doc>
<doc id="1631425" url="https://pl.wikipedia.org/wiki?curid=1631425" title="Droga krajowa B239 (Niemcy)">
Droga krajowa B239 (Niemcy)

Droga krajowa 239 () – niemiecka droga krajowa przebiegająca z północy na południowy wschód od skrzyżowania z drogą B214 w Rehden w Dolnej Saksonii do skrzyżowania z drogą B64 i drogą B83 w Höxter w Nadrenii Północnej-Westfalii.

</doc>
<doc id="1631433" url="https://pl.wikipedia.org/wiki?curid=1631433" title="Anatomia topograficzna">
Anatomia topograficzna

Anatomia topograficzna ("tópos" – okolica, "gráfo" – opisuję) – nauka zajmująca się badaniem wzajemnego położenia narządów w ciele.
Odmianą anatomii topograficznej jest anatomia stratograficzna ("stratum" – warstwa), która opisuje budowę części ciała i ich okolic, według warstw z jakich zostały zbudowane.

</doc>
<doc id="1631436" url="https://pl.wikipedia.org/wiki?curid=1631436" title="Tadeusz Laskowski">
Tadeusz Laskowski

Tadeusz Laskowski (ur. 18 października 1901 w Rudnikach, zm. w 1989) – polski inżynier, specjalista w dziedzinie przeróbki mechanicznej węgla, wykładowca Akademii Górniczo-Hutniczej, wykładowca i rektor Politechniki Śląskiej.
Życiorys.
Urodził się w Rudnikach, w województwie stanisławowskim. W 1923 ukończył gimnazjum w Kołomyi. Podjął następnie studia w Akademii Górniczo-Hutniczej w Krakowie. W 1931 ukończył studia uzyskując dyplom inżyniera górnika. Po ukończeniu studiów na krótko podjął pracę jako asystent w Katedrze Mineralogii i Petrografii AGH. W 1933 rozpoczął pracę w przemyśle górniczym, na początku w Rybnickim Gwarectwie Węglowym. Na początku II wojny światowej więziony jako jeniec, między innymi w Rybniku, Buchenwaldzie i Mauthausen. Od końca 1940 do końca wojny pracował w rolnictwie. W 1945 wrócił do pracy w górnictwie organizując Instytut Naukowo-Badawczy Przemysłu Węglowego, przekształcony z czasem w Główny Instytut Górnictwa. W latach 1945–1948 pełnił funkcję dyrektora Instytutu. Od 1946 do 1950 prowadził wykłady w Akademii Górniczo-Hutniczej. Od roku 1950 pracował w Politechnice Śląskiej. Profesor nadzwyczajny - 1954, profesor zwyczajny - 1960. W latach 1950–1958 był dziekanem Wydziału Górniczego, a w latach 1959–1965 rektorem. W latach 1945–1976 był członkiem rady nadzorczej GIG. Zmarł w 1989 roku. Autor ponad 60 prac zamieszczonych w wydawnictwach krajowych i zagranicznych.

</doc>
<doc id="1631437" url="https://pl.wikipedia.org/wiki?curid=1631437" title="Deanston (whisky)">
Deanston (whisky)

Deanston – destylarnia single malt whisky, znajdująca się w miejscowości Deanston, w hrabstwie Stirling, w Szkocji. Jest jedną z młodszych szkockich destylarni.
Historia.
Gorzelnia działa w budynkach starej przędzalni bawełny działającej tu w latach 1785-1960. Następnie kompleks został kupiony przez spółkę Deanston Distillery Co. Ltd. i po niezbędnych modyfikacjach i inwestycjach, w roku 1965 rozpoczęto produkcję.
Linki zewnętrzne.
Burn Stewart Distillers Limited

</doc>
<doc id="1631442" url="https://pl.wikipedia.org/wiki?curid=1631442" title="Anatolij Poliwoda">
Anatolij Poliwoda

Anatolij Iwanowicz Poliwoda (ros. Анатолий Иванович Поливода; ur. 29 maja 1947 w Jenakijewem) – radziecki koszykarz pochodzący z Ukrainy. W 1967 roku na mistrzostwach świata w Urugwaju zdobył złoto. Brązowy medalista letnich igrzyskach olimpijskich w Meksyku) i złoty medalista letnich igrzyskach olimpijskich w Monachium. W latach 1967–1971 trzykrotnie zdobywał mistrzostwo Europy.

</doc>
<doc id="1631443" url="https://pl.wikipedia.org/wiki?curid=1631443" title="Droga krajowa B240 (Niemcy)">
Droga krajowa B240 (Niemcy)

Droga krajowa 240 () – niemiecka droga krajowa przebiegająca z zachodu na wschód od skrzyżowania z drogą B83 w Bodenwerder do skrzyżowania z drogą B3 pomiędzy Eime i Gronau w Dolnej Saksonii.
Opis trasy.
Droga opuszcza Bodenwerder w kierunku wschodnim. W Halle (Góry Wezerskie) kieruje się na południowy wschód do skrzyżowania z drogą B64 w Eschershausen. Tutaj droga zwraca się na północny wschód dobiegając do Eime gdzie zmierzając w kierunku miejscowości Gronau krzyżuje się z drogą B3.

</doc>
<doc id="1631446" url="https://pl.wikipedia.org/wiki?curid=1631446" title="Daniel Halfar">
Daniel Halfar

Daniel Halfar (ur. 7 stycznia 1988 w Mannheimie) – niemiecki piłkarz występujący na pozycji napastnika. Od 2015 jest zawodnikiem 1. FC Kaiserslautern.
Kariera klubowa.
Pierwszym klubem Halfara był MFC Phönix Mannheim 02, a od 1997 grał w 1. FC Kaiserslautern. Do pierwszej drużyny tego zespołu został przesunięty w sezonie 2005/2006. W Bundeslidze zadebiutował 14 grudnia 2005 w przegranym 1-2 pojedynku z Eintrachtem Frankfurt. Pierwsze gole w zawodowej karierze Halfar strzelił 4 lutego 2006 w ligowym spotkaniu z MSV Duisburgiem, zremisowanym 2-2. W tamtym meczu zdobył dwie bramki dla swojego zespołu. Przez cały sezon rozegrał dla Kaiserslautern osiemnaście spotkań i strzelił trzy gole. Natomiast w lidze zajął z klubem szesnaste miejsce i został relegowany z nim na zaplecze ekstraklasy. W sezonie 2006/2007 w 2. Bundeslidze Kaiserslautern uplasował się na szóstej pozycji, a Halfar wystąpił w tych rozgrywkach jedenaście razy. W sumie w pierwszej drużynie FCK spędził dwa sezony. W tym czasie zagrał tam 29 razy i zdobył 3 bramki.
W 2007 podpisał kontrakt z pierwszoligową Arminią Bielefeld. Pierwszy występ zanotował tam 31 października 2007 w meczu Pucharu Niemiec z TuS Koblenz, wygranym przez jego zespół 2-1. Natomiast w lidze zadebiutował 3 listopada 2007 w przegranym przez Arminię 0-4 spotkaniu z Bayerem 04 Leverkusen. W 2008 roku zajął z klubem piętnaste miejsce w Bundeslidze.
W 2010 roku został piłkarzem TSV 1860 Monachium. W latach 2013-2015 grał w 1. FC Köln. Latem 2015 wrócił do Kaiserslautern.
Kariera reprezentacyjna.
Halfar jest reprezentantem Niemiec U-21. Dotychczas w kadrze młodzieżowej wystąpił trzy razy i strzelił dwa gole (stan na kwiecień 2009).

</doc>
<doc id="1631447" url="https://pl.wikipedia.org/wiki?curid=1631447" title="Aświni (nakszatra)">
Aświni (nakszatra)



</doc>
<doc id="1631450" url="https://pl.wikipedia.org/wiki?curid=1631450" title="Antoni Niederliński">
Antoni Niederliński

Antoni Edward Niederliński (ur. 19 maja 1937 w Katowicach, zm. 27 lipca 2018) – polski inżynier, specjalista w dziedzinie automatyki, wykładowca Politechniki Śląskiej, w latach 1984-1987 rektor.
Życiorys.
Ukończył studia na Wydziale Elektrycznym Politechniki Śląskiej w 1960. Tam też w 1964 obronił doktorat. Był stypendystą Uniwersytetu Cambridge, gdzie w 1968 uzyskał Certificate of Postgraduate Study in Engineering. W 1975 na Akademii Górniczo-Hutniczej uzyskał habilitację. Tytuł profesora nauk technicznych otrzymał w 1980.
Wykładał na uczelniach zagranicznych w Bochum, Birmingham, Lyngby.
Sprawował szereg funkcji administracyjnych w Politechnice Śląskiej. Był prodziekanem ds. wieczorowych studiów zawodowych, a następnie prodziekanem ds. nauczania i wychowania na Wydziale Automatyki i Informatyki Politechniki Śląskiej. W latach 1981-1982 był prorektorem ds. organizacji, a w latach 1984-1987 rektorem Politechniki Śląskiej. Przez dwie kadencje był członkiem Centralnej Komisji ds. Tytułu Naukowego i Stopni Naukowych. Był też członkiem Rady Głównej Szkolnictwa Wyższego.
Od 2009 r. wykładowca na Wydziale Informatyki i Komunikacji Akademii Ekonomicznej (obecnie Uniwersytet Ekonomiczny) w Katowicach.
Odznaczony Krzyżem Oficerskim Orderu Odrodzenia Polski (1993) oraz Medalem Komisji Edukacji Narodowej.

</doc>
<doc id="1631452" url="https://pl.wikipedia.org/wiki?curid=1631452" title="Pokoślin">
Pokoślin

Pokoślin ("Eriogonum" Michx.) – rodzaj roślin należący do rodziny rdestowatych. Według bazy GRIN liczy ponad 50 gatunków. We florze Polski nie występują przedstawiciele tego rodzaju. Gatunkiem typowym jest "Eriogonum tomentosum" Michx.
Systematyka.
Należy do podrodziny "Polygonoideae", rodziny rdestowatych ("Polygonaceae"), rzędu goździkowców ("Caryophyllales") w obrębie dwuliściennych właściwych. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa" Rosopsida" Batsch, podklasa goździkowe ("Caryophyllidae" Takht.), nadrząd "Polygonanae" Takht. ex Reveal, rząd rdestowce ("Polygonales" Dumort.), rodzina rdestowate ("Polygonaceae" Juss.), podrodzina "Eriogonoideae" Arn., plemię "Eriogoneae" Dumort., podplemię "Eriogoninae" Dammer in Engl. &amp; Prantl, rodzaj pokoślin ("Eriogonum" Michx.).

</doc>
<doc id="1631453" url="https://pl.wikipedia.org/wiki?curid=1631453" title="Eriogonum">
Eriogonum



</doc>
<doc id="1631454" url="https://pl.wikipedia.org/wiki?curid=1631454" title="Tadeusz Chmielniak">
Tadeusz Chmielniak

Tadeusz Jan Chmielniak (ur. 12 października 1941 w Czańcu k. Bielska-Białej) – polski inżynier, specjalista w dziedzinie maszyn cieplnych, profesor, wykładowca w Politechnice Śląskiej i jej były rektor, członek rzeczywisty Polskiej Akademii Nauk.
Życiorys.
Studia na Wydziale Mechaniczno-Energetycznym Politechniki Śląskiej ukończył w 1965 w ramach specjalności "Energetyka jądrowa". Zaraz potem podjął studia na Uniwersytecie Jagiellońskim i w 1966 uzyskał stopień magistra matematyki. Jeszcze jako student Politechniki Śląskiej w 1963 podjął pracę na uczelni na stanowisku asystenta-stażysty w Katedrze Cieplnych Maszyn Wirnikowych. W 1970 obronił doktorat, a dwa lata później uzyskał habilitację. Od 1973 zatrudniony jako samodzielny pracownik naukowy, na początku jako docent, od 1982 jako profesor nadzwyczajny, od 1989 profesor zwyczajny. Obejmował również w Politechnice Śląskiej stanowiska kierownicze. Od 1982 kierował Katedrą Cieplnych Maszyn Wirnikowych. W latach 1982–2010 był dyrektorem Instytutu Maszyn i Urządzeń Energetycznych (od 1993 w strukturze Wydział Inżynierii Środowiska i Energetyki), w latach 1975–1981 dziekanem Wydziału Mechaniczno-Energetycznego, a w kadencji 1987–1990 pełnił funkcję rektora Politechniki Śląskiej.
Od 2007 jest członkiem korespondentem Polskiej Akademii Nauk, a od 2016 członkiem rzeczywistym. W PAN pełni funkcję przewodniczącego Komitetu Problemów Energetyki oraz członka prezydium Komitetu Termodynamiki i Spalania. Jest także członkiem Komitetu Mechaniki. Jest przewodniczącym Rady Programowej Instytutu Maszyn Przepływowych im. R. Szewalskiego PAN.
Dorobek naukowy.
Jest autorem 6 monografii naukowych. Jego monografia pt. "Technologie energetyczne" wydana przez WNT w 2008 stanowi kompendium aktualnej wiedzy z zakresu wszystkich technologii energetycznych. Jest także autorem lub współautorem ponad 270 artykułów i komunikatów naukowych, autorem 5 i współautorem 4 skryptów i podręczników akademickich. W trakcie swojej pracy akademickiej wypromował 22 doktorów nauk technicznych.
Nagrody i wyróżnienia.
W 2009 roku przyznano mu tytuł doktora honoris causa Politechniki Częstochowskiej, a w 2011 otrzymał ten tytuł od swojej macierzystej uczelni. Wielokrotnie wyróżniany i nagradzany za pracę naukową nagrodami Ministra Nauki i Szkolnictwa Wyższego i Ministra Edukacji Narodowej. Odznaczony Krzyżem Oficerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej oraz Medalem 60-lecia Politechniki Śląskiej.

</doc>
<doc id="1631456" url="https://pl.wikipedia.org/wiki?curid=1631456" title="Tom Henderson">
Tom Henderson

Thomas Edward "Tom" Henderson (ur. 26 stycznia 1952 w Newbarry w stanie Karolina Południowa) – amerykański koszykarz zawodnik Atlanta Hawks uczestnik i srebrny medalista letnich igrzysk olimpijskich w Monachium. W 1974 został wybrany do zespołu NBA Atlanta Hawks.
Linki zewnętrzne.
Statystyki zawodnika

</doc>
<doc id="1631460" url="https://pl.wikipedia.org/wiki?curid=1631460" title="U-1062">
U-1062

U-1062 – niemiecki okręt podwodny (U-Boot) typu "VII F" z okresu II wojny światowej. Okręt wszedł do służby w 1943 roku. Jedynym dowódcą był Oblt. Karl Albrecht.
Historia.
Okręt odbywał szkolenie w 5. Flotylli U-Bootów, od stycznia 1944 służył w 12. Flotylli jako jednostka bojowa.
18 grudnia 1943 roku w eskorcie niszczyciela wypłynął w swój pierwszy rejs do Bergen (Norwegia). W jego trakcie został zaatakowany przez 8 lub 9 samolotów Bristol Beaufighter, zestrzelono jeden z nich i zdołano odeprzeć nalot.
3 stycznia 1944 roku wyruszył na Daleki Wschód z misją dostarczenia torped dla stacjonujących tam U-Bootów. 22 marca spotkał się na morzu z U-188, 10 kwietnia zatankował paliwo z U-532, z którym 19 kwietnia 1944 roku dopłynął do portu na wyspie Penang.
W drogę powrotną okręt wyruszył z ładunkiem strategicznie ważnych surowców, m.in. kauczuku. 19 czerwca 1944 roku podczas przejścia przez cieśninę Malakka został zaatakowany – bezskutecznie – przez brytyjski okręt podwodny HMS "Storm". Pod koniec miesiąca awaria zmusiła U-1062 do przerwania rejsu. 15 lipca ponowił on próbę dotarcia do Europy; następnego dnia był atakowany, znów bezowocnie, przez okręt podwodny HMS "Templar". Z powodu niedoboru paliwa dowództwo drogą radiową zaaranżowało spotkanie z U-219, jednak informacja ta została przechwycona przez Aliantów. Skierowano w rejon spotkania dwie grupy okrętów z lotniskowcami eskortowymi USS "Mission Bay" i USS "Tripoli". 30 września 1944 roku samoloty odnalazły U-1062 na południowy zachód od Wysp Zielonego Przylądka, okręt został ostatecznie zatopiony za pomocą bomb głębinowych przez niszczyciel eskortowy USS "Fessenden". Zginęła cała – 55-osobowa załoga U-Boota.

</doc>
<doc id="1631461" url="https://pl.wikipedia.org/wiki?curid=1631461" title="Krzysztof Barański (fotograf)">
Krzysztof Barański (fotograf)

Krzysztof Barański (ur. 19 maja 1945 w Jędrzejowie, zm. 13 czerwca 2005 w Warszawie) – dziennikarz, fotograf, wydawca.
Wykształcenie.
W 1963 otrzymał maturę w Liceum Ogólnokształcącym im. Zygmunta Modzelewskiego w Warszawie, w 1969 dyplom magistra na Uniwersytecie Warszawskim, Wydział Filologii Polskiej i Słowiańskiej. 
Działalność.
W latach 1969-1981 pracował jako fotoreporter dla takich tytułów jak Itd, Razem oraz tygodników Film i Ekran. Od 1981 do represji w stanie wojennym prowadził galerię Związku Polskich Artystów Fotografików w Warszawie. Od 1982 do 1989 prowadził pracownię serigrafii. Po 1989 współpracował z wydawnictwem "Wydawnictwa Artystyczne i Filmowe Sp. z o.o.".
W 1989 założył i do 1990 był redaktorem naczelnym cenionego w środowisku fotografów czasopisma "fotografia - 6x9", następnie pozostając na stanowisku przewodniczącego rady nadzorczej pisma. W 1990 założył Agencję Fotograficzną "Piękna". 
Był wykładowcą fotoreportażu w Collegium Civitas.
Zmarł 13 czerwca 2005 w Warszawie, pochowany na cmentarzu Powązkowskim (315 pod murem, grób 12).
Twórczość.
Za swoje reportaże otrzymywał liczne nagrody w konkursach polskiej fotografii prasowej - trzykrotnie główne wyróżnienia. 
Najbardziej znane to cykl "Jeszcze Polska" związany ze zwycięstwem polskiej reprezentacji w piłce nożnej na Wembley w 1973 oraz "Ruda się żeni" (1979)

</doc>
<doc id="1631462" url="https://pl.wikipedia.org/wiki?curid=1631462" title="43. ceremonia wręczenia nagród Brytyjskiej Akademii Filmowej">
43. ceremonia wręczenia nagród Brytyjskiej Akademii Filmowej

43. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (po 3) otrzymały filmy "Missisipi w ogniu" i "Przygody barona Munchausena".
Nominacje.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1631463" url="https://pl.wikipedia.org/wiki?curid=1631463" title="Hank Locklin">
Hank Locklin

Hank Locklin (ur. 15 lutego 1918 w McLellan, zm. 8 marca 2009 w Brewton) – amerykański piosenkarz country i autor tekstów.

</doc>
<doc id="1631464" url="https://pl.wikipedia.org/wiki?curid=1631464" title="Unmanned Aerial Vehicle">
Unmanned Aerial Vehicle



</doc>
<doc id="1631472" url="https://pl.wikipedia.org/wiki?curid=1631472" title="Christian Müller">
Christian Müller



</doc>
<doc id="1631475" url="https://pl.wikipedia.org/wiki?curid=1631475" title="Taenia">
Taenia

Taenia – rodzaj w rodzinie "Taenidae" gromady tasiemce.
Obejmuje najbardziej znane gatunki:
W dwoistym podziale (kladystyka) są podgrupy:
W człowieku pasożytują ostatecznie "Taenia saginata, solium" i "T. asiatica."

</doc>
<doc id="1631476" url="https://pl.wikipedia.org/wiki?curid=1631476" title="Dennis Eilhoff">
Dennis Eilhoff

Dennis Eilhoff (ur. 31 lipca 1982 w Witten) – niemiecki piłkarz występujący na pozycji bramkarza
Kariera.
Eilhoff jako junior grał w klubach SC Paderborn, SC Delbrück oraz Arminia Bielefeld, do której trafił w 1996 roku. Do pierwszej drużyny tego zespołu został przesunięty w 2000 roku. W jej barwach zadebiutował 20 października 2000 w bezbramkowo zremisowanym meczu z Waldhof Mannheim, rozegranym w ramach rozgrywek 2. Bundesligi. Łącznie w sezonie 2000/2001 rozegrał dla Arminii dwa spotkania. Kolejny występ w barwach ekipy z Bielefeld zanotował dopiero w 2004 roku. 6 maja 2006 zadebiutował w Bundeslidze. Było to w spotkaniu z MSV Duisburgiem, przegranym przez jego zespół 0-3.
W 2007 roku został wypożyczony do drugoligowego TuS Koblenz. Pierwszy występ zaliczył tam 21 stycznia 2007 w ligowym meczu z MSV Duisburg, zremisowanym 1-1. W nowym klubie szybko wywalczył sobie miejsce w wyjściowej jedenastce. W Koblencji spędził łącznie półtora roku. W tym czasie zagrał tam 50 razy, a w lidze plasował się z klubem na dwunastej (2007) oraz dziesiątej pozycji (2008).
W 2008 roku powrócił do Arminii. Grał też w Dynamie Drezno.

</doc>
<doc id="1631477" url="https://pl.wikipedia.org/wiki?curid=1631477" title="Bievres">
Bievres



</doc>
<doc id="1631478" url="https://pl.wikipedia.org/wiki?curid=1631478" title="Ben Hur">
Ben Hur



</doc>
<doc id="1631483" url="https://pl.wikipedia.org/wiki?curid=1631483" title="Lexi Belle">
Lexi Belle

Lexi Belle, właśc. Jessica Macomber (ur. 5 sierpnia 1987 w Independence) − amerykańska aktorka filmów pornograficznych. 24 stycznia 2019 została wprowadzona do Galerii Sław AVN.
Życiorys.
Wczesne lata.
Urodziła się w Independence w stanie Luizjana w rodzinie pochodzenia irlandzkiego. Kiedy miała sześć lat, jej matka zginęła w wypadku samochodowym. Przez następne dwa lata była pod opieką w kolejnych domach, aż trafiła do rodziny zastępczej, która ostatecznie chciała ją adoptować. Mieszkała razem z nimi od 8 do 12 lat, kiedy u jej matki zastępczej zdiagnozowano raka. Zamieszkała w McComb, w stanie Mississippi, gdzie w szkole średniej uczyła się gry na puzonie. Przeniosła się potem z rodzicami zastępczymi do Los Angeles w Kalifornii.
Kariera.
W wieku 18 lat pracowała w wypożyczalni filmów wideo, gdzie została zauważona przez kogoś, kto widział jej stronę Myspace i otrzymała propozycję występów w filmach dla dorosłych. Trzy miesiące później nakręciła swój debiutancki film, który został wydany w grudniu 2005. To był również pierwszy raz, kiedy kiedykolwiek wystąpiła w scenie seksu z mężczyzną. Najpierw użyła pseudonimu Nollie i pracowała dla Oz Entertainment. Nakręciła swoją pierwszą scenę seksu analnego z Jamesem Deenem.
W 2008 zdobyła nagrodę Adama Film World Guide Award w kategorii nastoletni sen roku i została nominowana w kategorii najlepsza scena seksu grupowego w "Slutty &amp; Sluttier # 3". W 2009 była nominowana do nagrody AVN Award dla najlepszej nowej gwiazdki. W 2010 została uhonorowana nagrodą XRCO Award w kategorii Cream Dream i nagrodą AVN dla najlepszej nowej gwiazdki 2010 i najlepszej aktorki drugoplanowej w 2011. 
W 2011 została uznana jako jedna z 12 najbardziej popularnych dziewczyn w pornografii CNBC. Regularnie bierze udział w imprezach parków rozrywki Six Flags. Jako stewardesa Janet w scenie z dwoma pilotami (Evan Stone, Alec Knight) w "Superman XXX: A Porn Parody" (2011) zdobyła nominację do AVN Award w kategorii najlepsza scena triolizmu. 
Wystąpiła też w erotyku "Sex Pets" (2011) z Allie Haze, komedii "Monster of the Nudist Colony" (2013) jako Heather, "Samurai Cop 2: Deadly Vengeance" (2015) jako Hera oraz komedii sensacyjnej "Banned, Exploited &amp; Blacklisted: The Underground Work of Controversial Filmmaker Shane Ryan" (2016) u boku Tommy’ego Wiseau i Bai Ling.
Była związana z amerykańskim aktorem porno Christianem XXX.

</doc>
<doc id="1631485" url="https://pl.wikipedia.org/wiki?curid=1631485" title="Mikk Pahapill">
Mikk Pahapill

Mikk Pahapill (ur. 18 lipca 1983) – estoński lekkoatleta, wieloboista.
Międzynarodową karierę zaczynał w 2002 od startu w mistrzostwach świata juniorów. W 2005 był dwunasty w mistrzostwach świata, a rok później nie ukończył dziesięcioboju podczas mistrzostw Europy. Dziewiąty zawodnik igrzysk olimpijskich w Pekinie (2008). Zwycięzca siedmioboju w halowych mistrzostwach Europy (2009). Tuż za podium – na czwartym miejscu – ukończył rywalizację na mistrzostwach Europy w 2010. W 2016 pojawił się na listach startowych mistrzostw Europy w Amsterdamie, lecz ostatecznie nie wystartował w żadnej konkurencji. Wygrywał zawody pucharu Europy w wielobojach. Trenerem Pahapilla, podobnie jak większości estońskich wieloboistów jest była litewska siedmioboistka – Remigija Nazarovienė.
Rekordy życiowe: dziesięciobój lekkoatletyczny – 8398 pkt. (28/29 maja 2011, Götzis); siedmiobój lekkoatletyczny – 6362 pkt. (7/8 marca 2009, Turyn), rezultat ten jest dziesiątym wynikiem w historii światowej lekkoatletyki.

</doc>
<doc id="1631486" url="https://pl.wikipedia.org/wiki?curid=1631486" title="Pokoślin baldaszkowaty">
Pokoślin baldaszkowaty

Pokoślin baldaszkowaty ("Eriogonum umbellatum" Michx.) – gatunek rośliny należący do rodziny rdestowatych. Pochodzi z Ameryki Północnej i nie występuje naturalnie w Polsce, jest natomiast czasami uprawiany jako roślina ozdobna.
Zastosowanie i uprawa.
Może być uprawiany jako roślina zadarniająca, na skarpach, a także na rabatach kwiatowych i w ogrodach skalnych. Jest mrozoodporny. Podczas bezśnieżnych zim przemarza górna warstwa pędów, ale roślina z łatwością odtwarza się na wiosnę z głębiej położonych różyczek liściowych. Należy jej wybierać stanowisko w bardziej suchym miejscu ogrodu. Rozmnaża się łatwo z ukorzenionych fragmentów łodyg. Najlepiej robić to na wiosnę.

</doc>
<doc id="1631492" url="https://pl.wikipedia.org/wiki?curid=1631492" title="Eriogonum umbellatum">
Eriogonum umbellatum



</doc>
<doc id="1631495" url="https://pl.wikipedia.org/wiki?curid=1631495" title="Nina Lemiesz">
Nina Lemiesz



</doc>
<doc id="1631498" url="https://pl.wikipedia.org/wiki?curid=1631498" title="Baranowice (Żory)">
Baranowice (Żory)

Baranowice (niem. "Baranowitz") – dzielnica Żor.
Historia.
Zanim w wyniku procesów urbanizacyjnych Baranowice stał się obecną dzielnicą miasta Żory był osobną wsią notowaną pod zgermanizowaną nazwą – "Baranowitz". W połowie XIX wieku we wsi dominowała ludność polska. Topograficzny opis Górnego Śląska z 1865 roku notuje stosunki ludnościowe na jej terenie – "Es befinden sich in Baranowitz in 70 Haushaltungen 360 polnisch Sprechende (...)." czyli w tłumaczeniu na język polski "W Baranowicach znajduje się 70 gospodarstw domowych z 360 mieszkańcami mówiącymi po polsku (...)". Źródło opisuje również sąsiednie folwarki: "Neuhof" oraz "Szoszow" – "Neuhof (...) 16 Haushaltungen und 97 polnisch Sprechenden, und das Vorwerk (...) Szoszow, mit 33 Haushaltungen und 179 polnisch Sprechenden" w polskim tłumaczeniu "Neuhof 16 gospodarstw domowych i 97 mieszkańców mówiących po polsku, oraz folwark (...) Szoszow z 70 gospodarstwami domowymi ze 179 mieszkańcami mówiącymi po polsku"
Do 1945, a następnie w latach 1973-1975 stanowiła odrębną gminę wiejską. 27 maja 1975 została włączona do Żor jako sołectwo.
Na terenie dzielnicy znajdują się same domy wolno stojące oraz tylko jeden blok.
Baranowice o powierzchni 1291 ha są największą z wszystkich dzielnic.
Infrastruktura.
Na terenie dzielnicy znajduje się:

</doc>
<doc id="1631502" url="https://pl.wikipedia.org/wiki?curid=1631502" title="Rusłan Bałtiew">
Rusłan Bałtiew



</doc>
<doc id="1631504" url="https://pl.wikipedia.org/wiki?curid=1631504" title="Irina Merkuszina">
Irina Merkuszina



</doc>
<doc id="1631506" url="https://pl.wikipedia.org/wiki?curid=1631506" title="Kajnar Tałdy Kurgan">
Kajnar Tałdy Kurgan



</doc>
<doc id="1631509" url="https://pl.wikipedia.org/wiki?curid=1631509" title="Hierodiakon">
Hierodiakon

Hierodiakon – w kościołach greckokatolickich i prawosławnym mnich posiadający święcenia kapłańskie w stopniu diakona.

</doc>
<doc id="1631510" url="https://pl.wikipedia.org/wiki?curid=1631510" title="Access-Golden Grane Petropawł">
Access-Golden Grane Petropawł



</doc>
<doc id="1631515" url="https://pl.wikipedia.org/wiki?curid=1631515" title="Maria Franciszka Wittelsbach (Pfalz-Sulzbach)">
Maria Franciszka Wittelsbach (Pfalz-Sulzbach)

Maria Franciszka Dorota Wittelsbach (ur. 15 czerwca 1724 Schwetzingen, zm. 15 listopada 1794 Sulzbach-Rosenberg) - księżniczka Palatynatu-Sulzbach, księżna Palatynatu-Birkenfeld.
Córka księcia Józefa Karola hrabiego Palatynatu-Sulzbach i Elżbiety Augusty. Jej dziadkami byli: Teodor książę Palatynatu-Sulzbach i Eleonora Maria księżniczka Hesji-Rheinfels oraz elektor Palatynatu Reńskiego Karol III Filip Wittelsbach i Ludwika Karolina Radziwiłł. Jej siostra Elżbieta została w 1742 roku żoną elektora Bawarii i Palatynatu-Reńskiego Karola IV Teodora Wittelsbacha.
6 lutego 1746 roku wyszła za mąż za księcia Fryderyka Michała księcia Palatynatu-Zweibrücken-Birkenfeld. Para miała piątkę dzieci:
Po narodzinach ostatniego syna małżonkowie odsunęli się od siebie. Maria Franciszka spotykała się z aktorem, zaszła z nim w ciążę. Aktor musiał opuścić kraj, zaś Maria została wysłana do Strasburga, gdzie urodziła syna. Następnie była więziona w klasztorach w Metz i Luksemburgu. Po śmierci męża w 1767 roku wróciła do Sulzbach.

</doc>
<doc id="1631518" url="https://pl.wikipedia.org/wiki?curid=1631518" title="Remigija Nazarovienė">
Remigija Nazarovienė

Remigija Nazarovienė (ur. 2 czerwca 1967 w Aszchabadzie) – litewska lekkoatletka, która specjalizowała się w wielobojach.
Trzykrotna olimpijka: Seul 1988 (5. miejsce w siedmioboju), uczestniczka igrzysk olimpijskich w Barcelonie w roku 1992 (14. miejsce), Atlanta 1996 (10. lokata). Dwukrotna uczestniczka mistrzostw Europy – Helsinki (1994) i Budapeszt (1998). Brązowa medalistka mistrzostw świata w 1997 roku. Dwa lata później na imprezie tej samej rangi zajęła miejsce ósme. Czwarta zawodniczka halowych mistrzostw świata w 1999 roku. Rekord życiowy w siedmioboju: 6604 pkt (11 czerwca 1989, Briańsk; wynik ten jest aktualnym rekordem Litwy). Obecnie pracuje jako trenerka w Estonii.

</doc>
<doc id="1631524" url="https://pl.wikipedia.org/wiki?curid=1631524" title="Otto Weddigen">
Otto Weddigen

Otto Eduard Weddigen (ur. 15 września 1882 w Herford, zm. 18 marca 1915 w zatoce Pentland Firth) – niemiecki oficer marynarki, dowódca U-Bootów z okresu I wojny światowej wsławiony zatopieniem w jednym ataku trzech brytyjskich krążowników pancernych w 1914.
Weddigen rozpoczął karierę wojskową w Kaiserliche Marine w 1901. W 1910 został dowódcą U-9 – jednego z pierwszych niemieckich okrętów podwodnych.
22 września 1914 podczas patrolowania w południowej części Morza Północnego U-9 wykrył trzy brytyjskie okręty – krążowniki pancerne: HMS "Aboukir", HMS "Hogue" i HMS "Cressy". Weddigen rozkazał wystrzelić w ich kierunku wszystkie (6) posiadane torpedy. Wszystkie trzy krążowniki zatonęły i zginęło 1443 członków załóg storpedowanych jednostek. Wśród ofiar znalazł się również dowódca HMS "Cressy" komandor Robert Johnson.
Za swój wyczyn Weddigen został odznaczony Krzyżem Żelaznym I klasy. Po kolejnym sukcesie – zatopieniu krążownika pancernopokładowego HMS "Hawke" 15 października 1914 – otrzymał najwyższe odznaczenie wojskowe Królestwa Prus – Pour le Mérite (24 października 1914).
Był jednym z sześciu nie-Bawarczyków, którzy otrzymali najwyższe bawarskie odznaczenie – Krzyż Rycerski Orderu Maksymiliana Józefa (11 października 1914); otrzymał również najwyższe ordery Saksonii i Wirtembergii.
16 lutego 1915 objął dowództwo U-29. Od 11 do 14 marca 1915 zatopił 4 statki przeciwnika (łącznie 12 934 BRT i uszkodził dwie dalsze (łącznie 4317 BRT). Dobra passa została przerwana 18 marca 1915, kiedy U-29 płynący na głębokości peryskopowej został wykryty, a potem staranowany przez pancernik HMS "Dreadnought" w szkockiej zatoce Pentland Firth. Zginęła cała jego załoga, w tym również Otto Weddigen.

</doc>
<doc id="1631525" url="https://pl.wikipedia.org/wiki?curid=1631525" title="Sakurajima">
Sakurajima

, "Sakurashima" lub "Sakurajima" – aktywny wulkan w Japonii, w południowej części wyspy Kiusiu, w pobliżu miasta Kagoshima.
Znajduje się w północnej części zatoki Kagoshima. Tę część zatoki tworzy kaldera dawnego superwulkanu Aira. Wulkan Sakurajima leży ok. 8 km na południe od centrum kaldery. Ma trzy szczyty: Kita-dake (szczyt północny – 1117 m n.p.m.), Naka-dake (szczyt centralny – 1060 m) i Minami-dake (szczyt południowy – 1040 m).
Lawa wulkanu jest bardzo kwaśna, mało płynna, często zatyka komin wulkaniczny i wtedy dochodzi do gwałtownych wybuchów lub trzęsień ziemi. Na przemian zachodzące wyrzuty popiołów oraz wylewy lawy uformowały typowy stratowulkan. Okoliczne wzgórza pokryte są białym popiołem wulkanicznym, pochodzącym z wulkanu Sakurajima.
Historia.
Wulkan powstał około 13 tys. lat temu, tworząc wyspę przy południowym brzegu zalanej wodą kaldery.
Pierwszy zanotowany wybuch miał miejsce w roku 708 n.e.
Większość erupcji była typu strombolijskiego, natomiast większe erupcje typu pliniańskiego miały miejsce w latach: 1471–1476, 1779–1782 i 1914.
Aktywność wulkaniczna "Kita-dake" zakończyła się ok. 4900 lat temu.
W XIX w. wulkan drzemał. W 1914 r. miała miejsce poprzednia wielka erupcja, która z wysepki utworzyła półwysep. W ciągu kilku poprzedzających dni miało miejsce kilkanaście trzęsień ziemi. 11 stycznia 1914 r. miał miejsce wybuch. Powstała kolumna materiałów piroklastycznych, złożona z popiołów i dymów oraz lawiny piroklastyczne, spływające po zboczach. Po wielkim trzęsieniu ziemi 13 stycznia, w czasie którego zginęło 35 osób, erupcja zmieniła charakter. Nastąpił wypływ lawy, który trwał kilka miesięcy. Potoki lawy znacznie powiększyły wysepkę, połączyły z nią kilka mniejszych, a w końcu połączyły ją z półwyspem Ōsumi wąskim przesmykiem. Część zatoki Kagoshima uległa spłyceniu. Centrum kaldery pogrążyło się o ok. 60 cm w wyniku częściowego opróżnienia komory magmowej. Fakt, że obniżenie dna nastąpiło pod centrum zatoki, a nie bezpośrednio pod wulkanem Sakurajima świadczy, że magma pochodzi z tego samego źródła, a Sakurajima jest kontynuacją wulkanu Aira.
Na kanwie erupcji z 1914 r. nakręcono film "Wrath of the Gods".
Od 1955 r. wulkan jest prawie stale czynny. Tysiące niewielkich erupcji każdego roku wyrzuca popioły na kilkanaście km wokoło.
W 1960 r. powstało Obserwatorium Wulkanu Sakurajima, które monitoruje jego aktywność. Jest to ważne z powodu dużej gęstości zaludnienia w pobliżu. Kilka km od wulkanu znajduje się 600-tysięczne miasto Kagoshima.

</doc>
<doc id="1631529" url="https://pl.wikipedia.org/wiki?curid=1631529" title="Remigija Nazaroviené">
Remigija Nazaroviené



</doc>
<doc id="1631531" url="https://pl.wikipedia.org/wiki?curid=1631531" title="Zimowa Uniwersjada 1995">
Zimowa Uniwersjada 1995

17. Zimowa Uniwersjada – międzynarodowe zawody sportowców–studentów, które odbyły się w hiszpańskim mieście Jaca. Impreza została zorganizowana między 18 a 26 lutego 1995 roku. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 4 medale. Wynik ten dał polskiej drużynie 12. miejsce w klasyfikacji medalowej.

</doc>
<doc id="1631533" url="https://pl.wikipedia.org/wiki?curid=1631533" title="Złote Grono">
Złote Grono

Złote Grono (Grand Prix konkursu) – nagroda główna Lubuskiego Lata Filmowego.

</doc>
<doc id="1631535" url="https://pl.wikipedia.org/wiki?curid=1631535" title="Metoda zero-jedynkowa">
Metoda zero-jedynkowa

Metoda zero-jedynkowa – metoda służąca do sprawdzania czy wyrażenie Klasycznego Rachunku Zdań (KRZ) jest tautologią, czyli prawem tego rachunku. Jest to metoda ogólna, tj. stosowalna do dowolnej formuły KRZ. Używanie tej metody w odmianie pełnej wymaga sprawdzenia wartości końcowej dla każdego wartościowania danej formuły. W użyciu skróconej metody zero-jedynkowej sprawdza się tylko te układy wartości, dla których wyrażenie może uzyskać wartość 0 (zdanie fałszywe).

</doc>
<doc id="1631538" url="https://pl.wikipedia.org/wiki?curid=1631538" title="Zasada optymalizacji">
Zasada optymalizacji

Zasada optymalizacji to zasada, którą powinno się kierować podejmując i zmieniając decyzje gospodarcze. Można ją przedstawić w następujący sposób: 

</doc>
<doc id="1631540" url="https://pl.wikipedia.org/wiki?curid=1631540" title="Dehydrogenaza IMP">
Dehydrogenaza IMP

Dehydrogenaza IMP − enzym z I klasy (oksydoreduktazy) o numerze EC 1.1.1.205 uczestniczący w przemianach nukleotydów purynowych.
Katalizuje on reakcję utlenienia, a dokładniej wprowadzenia atomu tlenu do cząsteczki inozynomonofosforanu (IMP, monofosforan inozyny). Wykorzystuje on do tego cząsteczkę wody oraz dinukleotydu nikotynoamidoadeninowego (NAD+) jako akceptora równoważników redukcyjnych. W rezultacie powstaje oprócz NADH ksantozynomonofosforan (monofosforan ksantozyny, XMP). Związek ten służy do produkcji guanozynomonofosforanu (monofosforanu guanozyny, GMP). Reakcja ta hamowana jest przez GMP (zwrotnie) oraz kwas mykofenolowy.

</doc>
<doc id="1631541" url="https://pl.wikipedia.org/wiki?curid=1631541" title="Cathy Earnshaw">
Cathy Earnshaw



</doc>
<doc id="1631544" url="https://pl.wikipedia.org/wiki?curid=1631544" title="Ogi">
Ogi



</doc>
<doc id="1631545" url="https://pl.wikipedia.org/wiki?curid=1631545" title="Tatiana Wodopianowa">
Tatiana Wodopianowa



</doc>
<doc id="1631546" url="https://pl.wikipedia.org/wiki?curid=1631546" title="Izabela Linton">
Izabela Linton

Izabela Linton (ang. Isabella Linton) – postać fikcyjna, bohaterka powieści Emily Brontë pt. "Wichrowe Wzgórza". Była siostrą Edgara Lintona, mieszkała w Drozdowym Gnieździe. Wbrew woli brata poślubiła Heathcliffa, szybko jednak poznała jego zły charakter. Maltretowana i poniżana ostatecznie uciekła od męża. W Londynie urodziła jego syna, Lintona.

</doc>
<doc id="1631547" url="https://pl.wikipedia.org/wiki?curid=1631547" title="Zimowa Uniwersjada 1999">
Zimowa Uniwersjada 1999

19. Zimowa Uniwersjada – międzynarodowe zawody sportowe studentów, które odbyły się na Słowacji. Głównym centrum Uniwersjady był Poprad. Impreza została zorganizowana między 22, a 30 stycznia 1999 roku. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 10 medali. Wynik ten dał polskiej drużynie 5. miejsce w klasyfikacji medalowej.

</doc>
<doc id="1631553" url="https://pl.wikipedia.org/wiki?curid=1631553" title="Zori">
Zori



</doc>
<doc id="1631554" url="https://pl.wikipedia.org/wiki?curid=1631554" title="Tygiel Kultury">
Tygiel Kultury

 Tygiel Kultury – ogólnopolskie czasopismo społeczno-kulturalne, wydawane w Łodzi. Ukazuje się od stycznia 1996, początkowo w rytmie miesięcznym, a od 1999 kwartalnym, chociaż zachowało nazwę miesięcznik. W 2014 nie ukazał się żaden numer. 
Redaktorem naczelnym od początku był Zbigniew W. Nowak. Współautorem koncepcji czasopisma był poeta Zbigniew Dominiak, który do śmierci (5 lutego 2002) pełnił funkcję redaktora merytorycznego. W 2002 do redakcji dołączyła Krystyna Stołecka, od 2004 obejmując stanowisko zastępcy redaktora naczelnego. Obecnie redaktorem naczelnym pisma jest Andrzej Strąk.
Każdy z zeszytów czasopisma ma swoje hasło przewodnie, zazwyczaj bardzo pojemne tematycznie, przykładowo: "Opisanie pisania", "Sztuka przekładu", "Kult – zbiorowa hipnoza", "Ja-Ty Ja-To". Na tym tle wyróżnia się grupa numerów „narodowych”, każdy poświęcony kulturze i problematyce społecznej jednego kraju bądź narodu (wyszły np. numery czeski, bułgarski, serbski) oraz numery okazjonalne, takie jak wydany na 60. rocznicę likwidacji Litzmannstadt Ghetto (4-6/2004), albo poświęcony Zbigniewowi Dominiakowi (4-6/2007). W ostatnich latach ukazały się numery: "...i sny" (1-3/2012), "Niemcy nie Niemcy" (4-6/2012), "Nie tylko język obcy" (7-9/2012), "W drogę!" (10-12/2012), "Zrozumieć człowieka" (1-6/2013).
Oprawę graficzną tworzą: redaktor graficzny Andrzej Chętko i autor okładek oraz winiety czasopisma Zbigniew Koszałkowski. Okładki „Tygla Kultury” zostały nagrodzone w I edycji (2003) Konkursu Projektowania Prasowego „Chimera”, organizowanego przez magazyn „Media i Marketing Polska”.
Zbigniew W. Nowak, redaktor naczelny „Tygla”, został nagrodzony (2001) przez Niezależną Fundację Popierania Kultury Polskiej – Polcul (nominował go Jerzy Giedroyc).
Jako redaktorzy figurują w stopce redakcyjnej Jerzy Jarniewicz i Zdzisław Jaskuła. Zespół tworzą: Andrzej Biskupski, Tomasz Bocheński, Tomasz Cieślak, Małgorzata Golicka-Jabłońska, Wojciech Górecki, Ryszard Kleszcz, Maria Kornatowska, Anna Kuligowska-Korzeniewska, Gustaw Romanowski, Teresa Sikorska, Lucyna Skompska, M. Magdalena Starzycka, Andrzej Strąk, Konrad W. Tatarowski, Krzysztof Woźniak. Stałymi współpracownikami są: Tomasz Cieślak-Sokołowski, Leszek Engelking, Renata Jabłońska (Tel-Awiw), Wojciech Ligęza, Georgi Minczew, Jan Morawicki, Olga Nadskakuła, Maciej Niemiec (Paryż), Ivan Petrov, Roman A. Sacharov (Petersburg), Henryk Skwarczyński (Chicago), Piotr Sobolczyk, Michał Stołecki, Adam Szyper (Nowy Jork), Urszula Usakowska-Wolff (Berlin), Janko Vujinović i Dariusz Wołodźko. 
Biblioteka „Tygla Kultury”.
Seria wydawnicza Fundacji ANIMA poświęcona szeroko rozumianej tematyce łódzkiej (z pewnymi wyjątkami). Książki nie mają ujednoliconego formatu, ani szaty graficznej. Do 2009 ukazało się w tej serii ponad 40 tomów. Wśród autorów znajdują się m.in. Andrzej Braun, Jerzy Jochimek, Stefan Miecznikowski i Arnold Mostowicz. W Bibliotece "Tygla Kultury" ukazywały się także przekłady, m.in. dwutomowy wybór wierszy Ivana Wernischa, wybory poezji Vytautasa Blože i Gintarasa Grajauskasa, powieści Janko Vujinovicia i Danieli Hodrovej.
Działalność pozawydawnicza.
Nagroda „Tygla Kultury” – Sprężyna.
Przeznaczona dla działaczy kultury z Łodzi lub regionu łódzkiego, według materiałów organizatora: „jest honorowym wyróżnieniem za działania wykraczające poza zwyczajowo przyjęte obowiązki, wprowadzające ożywczy ferment w umysłowe życie środowiska, Łodzi, regionu...”. Nagroda narodziła się w redakcji łódzkiego czasopisma „Kalejdoskop”, przyznawana była do 1991, po kilkuletniej przerwie została w 1999 reaktywowana przez „Tygiel Kultury”. Statuetkę każdorazowo projektuje inny artysta. Fundatorką nagrody jest Małgorzata Badowska.
Nagroda im. Zbigniewa Dominiaka.
Wyróżnienie dla tłumaczy poezji polskiej na języki słowiańskie, za całokształt dorobku translatorskiego. Nagroda w wysokości 10 tys. złotych ufundowana została przez Małgorzatę Badowską i objęta jest patronatem Ministra Spraw Zagranicznych RP. 
Konkurs Poetycki dla Młodych Twórców im. Z. Dominiaka.
Pełna nazwa: Konkurs Poetycki dla Młodych Twórców im. Zbigniewa Dominiaka „Moje Świata Widzenie” organizowany od 2003 przez Bałucki Ośrodek Kultury „Rondo” w Łodzi i redakcję „Tygla Kultury”.

</doc>
<doc id="1631556" url="https://pl.wikipedia.org/wiki?curid=1631556" title="Komisja Franco Malfattiego">
Komisja Franco Malfattiego

Komisja Franco Malfattiego – Komisja Europejska urzędująca od 1 lipca 1970 roku do 21 marca 1972 roku. Jej przewodniczącym był włoski polityk Franco Maria Malfatti, a wiceprzewodniczącymi Wilhelm Haferkamp i Sicco Mansholt.
Komisja składała się z przewodniczącego i ośmiu członków (komisarzy). Po dwóch przedstawicieli posiadali: Francja, Niemcy i Włochy. Belgia, Holandia i Luksemburg posiadali jednego komisarza.

</doc>
<doc id="1631558" url="https://pl.wikipedia.org/wiki?curid=1631558" title="Hans Dahl">
Hans Dahl

Hans Dahl (ur. 19 lutego 1849 w Hardanger, zm. 27 lipca 1937) – norweski malarz pejzażysta.
Podczas studiów w Akademii Wojskowej w Christianii (obecnie Oslo), zaczął uczęszczać na zajęcia u malarzy Christoffera Eckersberga i Knuda Bergsliena. Od 1872 uczył się rysunku w Akademii Sztuk Pięknych w Karlsruhe w ramach zajęć z Wilhelmem Riefstahlem i Hansem Gude, następnie przeniósł się na dalsze studia do Akademii w Düsseldorfie, gdzie pracował m.in. pod kierunkiem Eduarda Gebhardta. Pierwsze prace wystawił w Düsseldorfie i Filadelfii w 1876 i został dobrze przyjęty. W 1888 osiedlił się w Berlinie, gdzie pozostał przez resztę życia, prowadząc działalność artystyczną i edukacyjną.
Hans Dahl malował głównie norweskie krajobrazy wzbogacone o sceny rodzajowe z życia chłopów. Jego pejzaże zawierają zwykle romantyczne sceny figuralne z udziałem młodych i pięknych kobiet. Artysta przedstawiał norweskie fiordy, koncentrując się na efektach świetlnych i atmosferycznych. Jego prace perfekcyjnie oddają perspektywę i głębię prezentowanych krajobrazów.
Największe zbiory prac Dahla posiadają muzea i galerie w Berlinie, Monachium, Düsseldorfie, Wiedniu i Filadelfii.

</doc>
<doc id="1631567" url="https://pl.wikipedia.org/wiki?curid=1631567" title="Obrządek słowiański">
Obrządek słowiański



</doc>
<doc id="1631571" url="https://pl.wikipedia.org/wiki?curid=1631571" title="Eamon Gilmore">
Eamon Gilmore

Eamon Gilmore, irl. Éamon Mac Giollamóir (ur. 24 kwietnia 1955 w Caltrze w hrabstwie Galway) – irlandzki polityk, działacz związkowy i samorządowiec, długoletni parlamentarzysta, w latach 2007–2014 lider Partii Pracy, od 2011 do 2014 tánaiste oraz minister spraw zagranicznych i handlu.
Życiorys.
Ukończył Garbally College w Ballinasloe oraz psychologię na National University of Ireland w Galway. W latach 1974–1975 pełnił funkcję przewodniczącego uczelnianej organizacji studenckiej, a następnie do 1978 był przewodniczącym ogólnokrajowej organizacji Union of Students in Ireland. Pracował w centrali związkowej Irish Transport and General Workers' Union.
W latach 1985–1994 był radnym hrabstwa Dublin, zaś od 1997 do 2003 zasiadał w radzie hrabstwa Dún Laoghaire-Rathdown. Działał w komunistycznej Partii Robotniczej, w latach 80. dwukrotnie bez powodzenia kandydował z jej ramienia do Dáil Éireann. Mandat Teachta Dála uzyskał przy trzecim podejściu w 1989 w okręgu wyborczym Dún Laoghaire. W 1992 wraz z grupą deputowanych swojej partii współtworzył nowe ugrupowanie pod nazwą Demokratyczna Lewica. Z jej ramienia w 1992 i 1997 uzyskiwał poselską reelekcję, a w 1999 wraz z nią dołączył do Partii Pracy, w której objął funkcję zastępcy lidera.
Od 20 grudnia 1994 do 26 czerwca 1997 zajmował stanowisko ministra stanu do spraw gospodarki morskiej. Był odpowiedzialny za sprawy przekształceń majątkowych, inwestycje i rozwój infrastruktury portowej oraz kwestie zanieczyszczenia wód. Następnie pełnił funkcję rzecznika Partii Pracy ds. środowiska, mieszkalnictwa i rządu lokalnego. Z ramienia laburzystów w wyborach w 2002, 2007 i 2011 ponownie wybierany do niższej izby irlandzkiego parlamentu, zasiadając w niej do 2016. W 2002 bez powodzenia ubiegał się o przywództwo w partii.
W sierpniu 2007, po rezygnacji ze stanowiska lidera Partii Pracy przez Pata Rabbitte'a, zadeklarował zamiar ubiegania się o tę funkcję. 6 września 2007, jako jedyny zgłoszony kandydat, został jednogłośnie ogłoszony nowym liderem Partii Pracy.
W wyborach parlamentarnych w lutym 2011 kierowana przez niego Partia Pracy zdobyła 37 mandatów w 166-osobowej Dáil Éireann. Po wyborach zawiązała koalicję rządową ze zwycięską Fine Gael. 9 marca 2011 Eamon Gilmore objął stanowisko wicepremiera (tánaiste) oraz ministra spraw zagranicznych i handlu w rządzie Endy Kenny’ego. W 2012 pełnił funkcję przewodniczącego OBWE. 4 lipca 2014 nowym liderem laburzystów została Joan Burton, która objęła wówczas stanowisko wicepremiera. Tydzień później w trakcie rekonstrukcji rządu Eamon Gilmore zakończył także pełnienie funkcji ministra.
W listopadzie 2015 mianowany specjalnym przedstawicielem Unii Europejskiej ds. procesu pokojowego w Kolumbii. Zajął się również działalnością akademicką na Dublin City University. W lutym 2019 powołany na funkcję specjalnego przedstawiciela UE ds. praw człowieka (od marca 2019).

</doc>
<doc id="1631573" url="https://pl.wikipedia.org/wiki?curid=1631573" title="Karol Wittelsbach (Pfalz-Zweibrücken-Birkenfeld)">
Karol Wittelsbach (Pfalz-Zweibrücken-Birkenfeld)

Karol I Wittelsbach (ur. 4 września 1560 w Neuburg an der Donau, zm. 16 grudnia 1600 w Birkenfeld) – hrabia palatyn i książę Palatynatu-Zweibrücken-Birkenfeld.
Syn księcia Palatynatu–Zweibrücken Wolfganga i Anny Heskiej. Jego dziadkami byli: Ludwik II i Elżbieta Heska oraz landgraf Hesji Filip i Krystyna księżniczka saksońska.
Po śmierci Wolfganga w 1569 roku, jego ziemie zostały podzielone między jego pięciu synów. Filip Ludwik otrzymał Palatynat-Neuburg, Jan Palatynat–Zweibrücken, Otto Henryk Palatynat-Sulzbach, Fryderyk Palatynat-Zweibrücken-Vohenstrauss-Parkstein a Karol Wittelsbach Palatynat-Zweibrücken-Birkenfeld.
23 lutego 1586 roku ożenił się z Dorotą, córką księcia Lüneburga-Celle Wilhelma Młodszego (1570-1640), para miała czwórkę dzieci:

</doc>
<doc id="1631574" url="https://pl.wikipedia.org/wiki?curid=1631574" title="System zarządzania nauczaniem">
System zarządzania nauczaniem



</doc>
<doc id="1631578" url="https://pl.wikipedia.org/wiki?curid=1631578" title="OLAT">
OLAT

OLAT (akronim od Online Learning And Training) – aplikacja webowa wykorzystywana do e-learning, napisana i rozwijana przez Uniwersytet w Zurychu oraz społeczność wolontariuszy skupionych wokół projektu.
OLAT jest darmowym, otwartym i wieloplatformowym systemem zarządzania nauczaniem (LMS), wykorzystywanym jako wirtualna społecznościowa platforma edukacyjna.
Kod aplikacji napisany został w Javie i opiera się o eLML.

</doc>
<doc id="1631579" url="https://pl.wikipedia.org/wiki?curid=1631579" title="Antonio Sacco">
Antonio Sacco

Antonio Sacco - piłkarz urugwajski, napastnik.
Jako piłkarz klubu CA Peñarol wziął udział w turnieju Copa América 1927, gdzie Urugwaj został wicemistrzem Ameryki Południowej. Sacco zagrał tylko w jednym meczu przeciwko Peru, w którym strzelił 2 bramki. Zdobycie 2 bramek uczyniło go jednym z sześciu wicekrólów strzelców turnieju.
W 1929 roku razem z Peñarolem Sacco zdobył mistrzostwo Urugwaju.
Od 10 sierpnia 1924 roku do 15 maja 1932 roku Sacco rozegrał w reprezentacji Urugwaju 6 meczów i zdobył 2 bramki.

</doc>
<doc id="1631580" url="https://pl.wikipedia.org/wiki?curid=1631580" title="Katastrofa lotu Sosoliso Airlines 1145">
Katastrofa lotu Sosoliso Airlines 1145

Katastrofa lotu Sosoliso Airlines 1145 – wydarzyła się 10 grudnia 2005 w Port Harcourt w Nigerii. McDonnell Douglas DC-9-32, należący do linii lotniczych Sosoliso Airlines, lecący z Abudży do Port Harcourt, rozbił się w trakcie podchodzenia do lądowania na lotnisku Port Harcourt International Airport. W katastrofie zginęło 108 osób, ocalały dwie.
Samolot.
Mc Donnell Douglas DC-9 (nr. rej. 5N-BFD), który się rozbił został wyprodukowany w 1972 roku. Przed katastrofą wylatał ponad 51051 godzin.
Przebieg lotu.
Maszyna wystartowała z lotniska w Abudży o godzinie 13:26. Maszyna utrzymywała 24 000 stóp (7300m). O godz. 13:41 maszyna schodziła do lądowania podejściem ILS na pas 21. O godz. 13:50 maszyna kontynuowała schodzenie na 16 000 stóp. Samolot zniżał wysokość lotu aż do godziny 14:00. W trakcie lądowania nad lotniskiem panowały złe warunki atmosferyczne – trwały opady deszczu i burza. O godzinie 14:08 maszyna dotknęła pasa, a jej ogon otarł się o nawierzchnię. Maszyna uległa dezintegracji, a kilka chwil później rozbiła się i stanęła w płomieniach.
Przyczyny katastrofy.
Oficjalne przyczyny katastrofy pozostają nieznane. Jedna z teorii na jej temat mówi, że w ogon DC-9 uderzył piorun. Piloci zgłosili, że maszyna została trafiona przez piorun, gdy znajdowała się około 40-50 metrów od pasa startowego.
Ofiary.
Katastrofę przeżyło 7 osób, jednak 5 osób zmarło w czasie transportu do szpitala lub w samym szpitalu. W sumie ze 110 osób znajdujących się na pokładzie ocalały zaledwie 2 osoby. Wśród pasażerów znajdowało się 75 osób – pracowników i uczniów miejscowej szkoły średniej.

</doc>
<doc id="1631585" url="https://pl.wikipedia.org/wiki?curid=1631585" title="Chatka na Trzonce">
Chatka na Trzonce

Chatka na Trzonce – górskie schronisko turystyczne w Beskidzie Andrychowskim (wschodnia część Beskidu Małego), na stoku Trzonki, 
Historia.
Budynek jest dawną gajówką Nadleśnictwa Andrychów. Został zaadaptowany na schronisko przez Klub Turystyki Górskiej „Limba” z Oddziału Zakładowego PTTK przy AZPB „Andropol” S.A.
Warunki pobytu.
W schronisku są pełnione dyżury w weekendy od początku maja do końca października, a po umówieniu również w pozostałym okresie. 
Chatka oferuje warunki podobne do tradycyjnych chatek studenckich: posiada około 25 miejsc noclegowych w dwóch wieloosobowych sypialniach ogrzewanych kaflowymi piecami, jest również kuchnia. W schronisku jest prąd, nie ma natomiast bieżącej wody (woda czerpana jest ze studni). Toaleta, podobnie jak w przypadku wielu obiektów tego typu, znajduje się na zewnątrz budynku.
Szlaki turystyczne.
W pobliżu przebiegają szlaki turystyczne:

</doc>
<doc id="1631587" url="https://pl.wikipedia.org/wiki?curid=1631587" title="Dietmar Beiersdorfer">
Dietmar Beiersdorfer

Dietmar Beiersdorfer (ur. 16 listopada 1963 w Fürth) – niemiecki piłkarz występujący na pozycji obrońcy.
Kariera klubowa.
Beiersdorfer jako junior grał w klubach TSC Cadolzburg, TSV Altenberg, ASV Herzogenaurach, do którego trafił w 1977 roku, a w 1983 roku został włączony do jego pierwszej drużyny. W 1984 roku odszedł do drużyny 1. FC Bamberg, a w 1985 roku trafił czwartoligowego SpVgg Fürth.
W 1986 roku Beiersdorfer przeszedł do pierwszoligowego Hamburgera SV. W Bundeslidze zadebiutował 19 sierpnia 1986 roku w wygranym 3:0 meczu z Borussią Mönchengladbach. 15 listopada 1986 roku w wygranym 1:0 spotkaniu z 1. FC Köln strzelił pierwszego gola w trakcie gry w Bundeslidze. Beiersdorfer szybko wywalczył sobie miejsce w wyjściowej jedenastce Hamburga. W 1987 roku zdobył z klubem Puchar Niemiec, a także wywalczył z nim wicemistrzostwo Niemiec. W ciągu sześciu lat w barwach Hamburgera 174 spotkania i zdobył 14 bramek.
W 1992 roku Beiersdorfer odszedł do Werderu Brema, również grającego w Bundeslidze. Pierwszy ligowy mecz zaliczył tam 29 sierpnia 1992 roku przeciwko VfL Bochum (3:1). W 1993 roku zdobył z zespołem mistrzostwo Niemiec. Rok później zwyciężył z nim w rozgrywkach Pucharu Niemiec, a w 1995 roku wywalczył z Werderem wicemistrzostwo Niemiec.
Na początku 1996 roku Beiersdorfer przeniósł się do drużyny 1. FC Köln (Bundesliga). W barwach tego klubu zadebiutował 5 marca 1996 roku w zremisowanym 0:0 ligowym spotkaniu z FC Schalke 04. W 1. FC Köln spędził pół roku. Latem 1996 roku odszedł do włoskiej Reggiany, grającej w Serie A. W 1997 roku spadł z nią do Serie B. Wówczas zakończył karierę.
Kariera reprezentacyjna.
Beiersdorfer rozegrał jedno spotkanie w representancji Niemiec. Było to 1 maja 1991 roku w wygranym 1:0 meczu eliminacji Mistrzostw Europy 1992 z Belgią.

</doc>
<doc id="1631588" url="https://pl.wikipedia.org/wiki?curid=1631588" title="Erynus alpejski">
Erynus alpejski

Erynus alpejski ("Erinus alpinus" L.) – gatunek rośliny należący do rodziny babkowatych ("Plantaginaceae"). Występuje w Alpach oraz w północnej Afryce. Naturalizuje się też gdzieniegdzie poza rejonem rodzimego występowania.
Biologia i ekologia.
Bylina, hemikryptofit. Kwitnie bardzo obficie w maju–czerwcu. Wytwarza bardzo dużo nasion i na ogół w ogródku samorzutnie się rozsiewa. W swoim naturalnym środowisku rośnie w szczelinach skalnych, piargach i na murawach, na ogół na podłożu wapiennym. Rośnie w miejscach suchych, głębokimi korzeniami wnikając w szczeliny i gruz skalny.
Uprawa.
Nadaje się do ogródków skalnych i na murki, może też być uprawiana w pojemnikach. Najlepiej sadzić ją pomiędzy kamieniami. Wymaga stanowiska słonecznego lub nieco zacienionego, gleby o odczynie zasadowym i dobrze przepuszczalnej. Nie jest w pełni odporny na przemarzanie i starsze rozetki mogą wymarzać. Strefy mrozoodporności 6-9. Najłatwiej rozmnażać ją przez nasiona, rozsadzanie źle znosi. Jeśli jednak w pobliżu rosną różne odmiany tego gatunku, to nasiona nie zachowują cech osobnika macierzystego.

</doc>
<doc id="1631589" url="https://pl.wikipedia.org/wiki?curid=1631589" title="Erinus alpinus">
Erinus alpinus



</doc>
<doc id="1631591" url="https://pl.wikipedia.org/wiki?curid=1631591" title="Aleksiej Ajdarow">
Aleksiej Ajdarow



</doc>
<doc id="1631593" url="https://pl.wikipedia.org/wiki?curid=1631593" title="USS Rochester (CA-124)">
USS Rochester (CA-124)

USS Rochester (CA-124) – amerykański ciężki krążownik typu "Oregon City". Tego typu krążowniki były ulepszonymi wersjami krążowników typu "Baltimore". Okręt został zwodowany w stoczni Fore River należącej do koncernu Bethlehem Steel Co. w Quincy w stanie Massachusetts. Matką chrzestną jednostki była żona prezesa firmy Bausch &amp; Lomb Optical Co., pani M. Herbert Eisenhart. Pierwszym dowódcą został kapitan Harry Aloysius Guthrie.
Służba.
Od lutego do kwietnia 1947 roku okręt pływał u wybrzeży Kuby w celu zgrania załogi. Następnie udał się do Filadelfii skąd wypłynął w rejs szkoleniowy dla rezerwistów floty. Po odbyciu dziewięciu takich rejsów na Morzu Karaibskim w okresie od maja 1947 roku do stycznia 1948 roku, okręt powrócił do Filadelfii skąd 20 lutego 1948 roku wypłynął na Morze Śródziemne. 1 marca zawinął do Gibraltaru i został flagowym okrętem admirała Forresta Shermana, głównodowodzącego 6 Floty. Po odbyciu służby na Morzu Śródziemnym, admirał Sherman przeniósł swoją flagę na USS „Fargo” (CL-106) a „Rochester” popłynął do Filadelfii do której przybył 27 czerwca 1948 roku i ponownie wykonywał rejsy szkoleniowe wzdłuż wschodniego wybrzeża Stanów Zjednoczonych, odwiedzając Bermudy, Jamajkę i Nowy Brunszwik. Po ćwiczeniach artyleryjskich, które odbyły się na początku października 1948 roku okręt zacumował w stoczni marynarki wojennej w Bostonie na swoim pierwszym przeglądzie technicznym, podczas którego zdemontowano katapulty wodnosamolotów, przystosowując okręt do współpracy ze śmigłowcami. Następnie „Rochester” ponownie pływał wzdłuż wschodniego wybrzeża i po Morzu Karaibskim odbywając rejsy szkoleniowe. Na początku 1950 roku krążownik popłynął do Long Beach. W kwietniu 1950 „Rochester” opuścił kalifornijską bazę i popłynął do Pearl Harbour. Po dotarciu na Hawaje na pokład zaokrętował się admirał Arthur W. Radford, głównodowodzący Flotą Pacyfiku, z którym okręt odbył rejs po amerykańskich terytoriach powierniczych na obszarze Oceanu Spokojnego. Po wykonaniu zadania na krążowniku podniósł swoją flagę wiceadmirał A. D. Struble, głównodowodzący 7 floty i już jako okręt flagowy „Rochester” udał się na Morze Filipińskie. Po wybuchu wojny w Korei, krążownik skierował się na wody wokół półwyspu. 18 i 19 lipca 1950 roku okręt wspierał lądowanie pod Pohang Dong a 13 września desant pod Inczon. Do grudnia 1950 roku „Rochester'” operował wokół Korei jako pływająca baza śmigłowców pomagając przy rozminowywaniu portów w Changjon Koje, Wonsan, Hungnam i Songjin. Śmigłowce okrętowe brały udział w ratowaniu rozbitków z trałowców USS „Pirate” i USS „Pledge”. Okręt pełnił również funkcje stacji kontroli operacji powietrznych w rejonie Wonsan przed przybyciem sił desantowych. 10 stycznia 1951 roku krążownik wypłynął z bazy w Sasebo do Long Beach, gdzie dotarł 30 stycznia. Dziesięć dni później rozpoczął się kolejny przegląd okrętu w stoczni Marynarki Wojennej Stanów Zjednoczonych Mare Island Naval Shipyard w Vallejo. Remont trwał do maja. Następnie okręt wykorzystywany był do szkolenia reaktywowanych załóg US Navy. W sierpniu 1951 roku poprzez Hawaje i Japonię „Rochester” powrócił do Korei. 28 listopada ostrzelał Kosong wspierając ogniem dział 203 mm oddziały lądowe. W następnych miesiącach wykonywał podobne zadania ostrzeliwania celów lądowych, biorąc udział w wyławianiu z wody zestrzelonych załóg samolotów. Na początku kwietnia 1952 roku „Rochester” był przez tydzień flagowym okrętem jednostek blokujących zachodnie wybrzeże Korei. Pod koniec kwietnia okręt popłynął z powrotem do Long Beach gdzie pozostawał do listopada 1952 roku. 7 grudnia powrócił na swoją trzecią i ostatnia turę bojową u wybrzeży Korei, gdzie pływał w ramach Task Group 77.1. 6 kwietnia 1953 roku „Rochester” powrócił do Long Beach. Po powrocie na zachodnie wybrzeże krążownik odbył sześć tur operacyjnych w ramach 7 floty (ostatnia w okresie od kwietnia do października 1960 roku). 15 sierpnia „Rochester” został przeniesiony do rezerwy a 1 października 1973 roku skreślony z listy floty i sprzedany na złom.
Odznaczenia.
Za swoją służbę w Korei krążownik otrzymał sześć odznaczeń "battle star".

</doc>
<doc id="1631595" url="https://pl.wikipedia.org/wiki?curid=1631595" title="Saša Stanišić">
Saša Stanišić

Saša Stanišić (ur. 7 marca 1978 w Višegradzie) – niemieckojęzyczny pisarz pochodzenia bośniackiego.
Urodził się w ówczesnej Jugosławii w mieszanym, serbsko-bośniackim małżeństwie. Po wybuchu wojny, w wieku 14 lat, razem z rodzicami wyjechał do Niemiec. Studiował na Uniwersytecie w Heidelbergu (niemiecki jako język obcy i slawistykę) pracował jako asystent na uczelni w Lewisburgu (USA). W tym czasie debiutował jako autor tekstów poetyckich, opowiadań i esejów. Pisze w języku niemieckim.
W 2006 opublikował powieść "Jak żołnierz gramofon reperował", częściowo autobiograficzny utwór rozgrywający się w Bośni na przestrzeni ostatnich dwudziestu lat. Narratorem i głównym bohaterem książki jest Aleksandar, rówieśnik autora, tak jak i on dorastający w Wiszegradzie, po latach wracający w rodzinne strony.
Za powieść "Herkunft" został w 2019 uhonorowany nagrodą Deutscher Buchpreis.

</doc>
<doc id="1631596" url="https://pl.wikipedia.org/wiki?curid=1631596" title="Sasa Stanisic">
Sasa Stanisic



</doc>
<doc id="1631598" url="https://pl.wikipedia.org/wiki?curid=1631598" title="Memoriał Alfreda Smoczyka 1987">
Memoriał Alfreda Smoczyka 1987

XXXVII Memoriał Alfreda Smoczyka odbył się 9 września 1987 r. Wygrał Andrzej Huszcza z Falubazu Zielona Góra

</doc>
<doc id="1631600" url="https://pl.wikipedia.org/wiki?curid=1631600" title="Herb Opawy">
Herb Opawy

Herb Opawy – jeden z symboli miasta Opawa.
Opis herbu.
Tarcza herbowa dzielona w słup, w prawej połuorzeł srebrny w czerwonym polu, w lewej w srebrnym polu srebrny słup graniczny z trzema czerwonymi krokwiami na opak
Historia.
Najstarsza znana pieczęć miejska Opawy została przyłożona na dokumencie z 1311 roku. W polu pieczęci znajdowała się gotycka tarcza ze słupem obarczonym trzema krokwiami. Na mapie Helwiga z roku 1561 barwy tego herbu wyglądały następująco: czerwone pole, czarny słup, srebrne krokwie.
24 listopada 1579 roku Opawa otrzymała przywilej herbowy od Rudolfa II, w którym jej herb został ubogacony połową srebrnego orła w polu czerwonym. Początkowo nowy herb używano zamiennie ze starym, o czym świadczy np. herb Opawy ("Troppaw") z herbarza Siebmachera z 1605 roku, identyczny z pierwotnym. Z biegiem czasu używany herb zaczął różnić się szczegółami od nadanego w 1579 roku, np. zmieniano orientację krokwi.
W XIX wieku srebrnego orła w czerwonym polu zastąpił orzeł dolnośląski. Dekretem z 16 listopada 1895 roku władze państwowe przywróciły wygląd herbu Opawy na podstawie specjalnie sprowadzonej z Pragi kopii przywileju Rudolfa II. Formę herbu potwierdzano następnie w latach 1991 i 2002.

</doc>
<doc id="1631604" url="https://pl.wikipedia.org/wiki?curid=1631604" title="Robert Froriep">
Robert Froriep

Robert Friedrich Froriep (ur. 2 lutego 1804 w Jenie, zm. 15 czerwca 1861 w Weimarze) – niemiecki anatom.
Studiował na Uniwersytecie w Bonn, w 1828 roku został doktorem medycyny. Od 1833 do 1846 był prosektorem i konserwatorem w muzeum patologicznym szpitala Charité. Jego uczniem i następcą był Rudolf Virchow.
Jego synem był August Froriep (1849-1917), również lekarz.

</doc>
<doc id="1631606" url="https://pl.wikipedia.org/wiki?curid=1631606" title="Świnia Skała">
Świnia Skała

Świnia Skała – skała położona w masywie Trzech Koron. Ma ok. 100 m wysokości, a wznosi się na wysokość ok. 560 m n.p.m. Znajduje się na lewym brzegu Dunajca, poniżej Zbójnickiego Skoku. Jest widoczna z przełomu Dunajca i Drogi Pienińskiej, nie jest dostępna turystycznie. W Świniej Skale znajduje się jaskinia Lisia Jama o długości 16,5 m i deniwelacji 14 m, pokryta w końcowym odcinku dość grubą warstwą wapiennego mleka. Wejście do jaskini jest niewidoczne, zasłaniają go krzewy. Z rzadkich w Polsce roślin występuje tutaj tawuła średnia, w Polsce znana jedynie z kilku stanowisk.
Skała zbudowana jest z wapieni rogowcowych, a jej podstawa zanurzona jest w wodzie. Nazwę nadali skale prawdopodobnie flisacy, którzy dawniej w górę rzeki ciągnęli tratwy siłą swoich mięśni. W tym miejscu u podstawy skały znajdowało się trudne do przejścia („świńskie”) miejsce.

</doc>
<doc id="1631607" url="https://pl.wikipedia.org/wiki?curid=1631607" title="Tachycineta bicolor">
Tachycineta bicolor



</doc>
<doc id="1631608" url="https://pl.wikipedia.org/wiki?curid=1631608" title="Memoriał Alfreda Smoczyka 1988">
Memoriał Alfreda Smoczyka 1988

XXXVIII Memoriał Alfreda Smoczyka odbył się 8 maja 1988 r. Wygrał rodowity zielonogórzaninJan Krzystyniak z Leszna.
Wyniki.
Bieg po biegu

</doc>
<doc id="1631611" url="https://pl.wikipedia.org/wiki?curid=1631611" title="Nico Hülkenberg">
Nico Hülkenberg

Nicolas „Nico” Hülkenberg (ur. 19 sierpnia 1987 w Emmerich am Rhein) – niemiecki kierowca wyścigowy który startował w barwach Renault w Formule 1. Zwycięzca 24-godzinnego wyścigu Le Mans 2015.
Jego menadżerem był Willi Weber, który prowadził karierę Michaela Schumachera.
Życiorys.
Początki kariery.
Hülkenberg rozpoczął karierę od kartingu w 1997 roku. Osiągnął mistrzostwo Niemiec, zarówno w kategorii juniorów, jak i seniorów, w roku 2002. Zadebiutował w Formule BMW, w zespole Josef Kaufmann Racing. W pierwszym sezonie startów, zdobywając 287 punktów (9 zwycięstw na 20 wyścigów), zdobył w niej tytuł mistrzowski.
Formuła 3 i A1 Grand Prix.
Awansował do Niemieckiej Formuły 3, gdzie ponownie jeździł w ekipie Kaufmanna. W tej serii wygrał oraz zdobył kilka miejsc na podium. Ostatecznie zajął w niej 5. miejsce. Władze niemieckiego teamu, startującego w A1 Grand Prix, postanowiły zakontraktować go w roli głównego kierowcy (w jednej rundzie zastąpił go Christian Vietoris). Wygrał 9 wyścigów.
Podpisał kontrakt z ekipą ASM, startującą w Formule 3 Euro Series. Zdobył 78 punktów (cztery razy zwyciężał, w tym w wyścigu Masters at Zolder). W klasyfikacji generalnej osiągnął trzecią pozycję.
W drugim roku startów w Formule 3 był głównym kierowcą zespołu (przemianowanego na ART Grand Prix). Uzyskał 85 punktów, z dorobkiem siedmiu zwycięstw. Po dominującym sezonie był głównym faworytem do zwycięstwa w Grand Prix Makau. Konieczność przebywania na przygotowawczych testach GP2 zmusiły go jednak do zrezygnowania z wyjazdu do Azji.
GP2.
W sezonie 2009 awansował do GP2. W przerwie zimowej dla nabrania doświadczenia z nowym bolidem dostał szansę startów w zimowym odpowiedniku tego serialu – azjatyckiej serii GP2. W pierwszym wyścigu zdobył pole position, natomiast w trzecim pierwsze zwycięstwo. Mimo realnych szans na mistrzostwo (pomimo nieuczestnictwa w trzech wyścigach) szefostwo francuskiego zespołu postanowiło zastąpić go przyszłym partnerem Niemca, Pastorem Maldonado, ze względu na kontrakt obowiązujący również starty Wenezuelczyka w azjatyckiej serii.
W głównej edycji zdobył 100 punktów i wywalczył tytuł mistrzowski, jako trzeci, po Brytyjczyku Lewisie Hamiltonie i Niemcu Nico Rosbergu, kierowca zdobył tytuł mistrzowski w debiutanckim sezonie. Jako drugi w historii kierowca tej serii, po Brazylijczyku Nelsonie Piquecie Jr, zdominował weekend, którym okazał się być wyścig w Niemczech, na torze Nürburgring, w deszczowej pogodzie.
Formuła 1.
2009–2010: Williams.
W latach 2008–2009, poza startami w juniorskich seriach, pełnił również rolę kierowcy testowego ekipy Williams. W 2009 roku pierwszy testował bolid Williams FW31. Dzięki mistrzostwie w serii GP2 dostał angaż w brytyjskim zespole AT&amp;T Williams. Jego partnerem zespołowym został Rubens Barrichello. Podczas inauguracyjnego wyścigu o Grand Prix Bahrajnu Hülkenberg zajął trzynaste miejsce w kwalifikacjach. Przez błąd na początku wyścigu i spadek na koniec stawki, wyścig ukończył na czternastym miejscu. W następnym wyścigu w Australii zakwalifikował się na piętnastym miejscu. Podczas kwalifikacji do Grand Prix Malezji uzyskał piąty czas. Wyścig udało mu się ukończyć na dziesiątym miejscu zdobywając tym samym pierwszy punkt w karierze. Do wyścigu w Chińskiej Republice Ludowej startował szesnasty, a wyścig ukończył na miejscu piętnastym. W Grand Prix Hiszpanii w kwalifikacjach osiągnął trzynaste miejsce, wyścig zakończył na szesnastej pozycji. Do wyścigu o Grand Prix Monako wystartował jedenasty lecz podczas jazdy w tunelu na pierwszym okrążeniu rozbił bolid. Podczas kwalifikacji do Grand Prix Turcji osiągnął siedemnasty czas, wyścig zakończył także na tej pozycji. W Grand Prix Kanady zakwalifikował się na dwunastym miejscu. Wyścig zakończył na trzynastej pozycji. Do Grand Prix Europy, Hülkenberg startował z ósmego miejsca. Ustanowił ten sam czas co jego partner zespołowy Rubens Barrichello, ale dlatego, że jako pierwszy Hülkenberg przekroczył linię mety, to on wystartował ósmy, a nie dziewiąty. Przez pożar bolidu nie ukończył wyścigu. Startując trzynasty do wyścigu na Silverstone w Wielkiej Brytanii zdobył kolejny punkt w swej karierze dojeżdżając na dziesiątym miejscu. W wyścigu w Niemczech przez kłopoty z bolidem, wyścig Hülkenberg skończył na trzynastym miejscu. Grand Prix Węgier ukończył na szóstej pozycji. W Belgii był czternasty, a we Włoszech i Singapurze po raz kolejny zdobył po punkty. Na Monzy były to cztery punkty za siódme miejsce, a w Singapurze jedno. Podczas startu do Grand Prix Japonii na pierwszym okrążeniu w bolid Niemca uderzył Witalij Pietrow, uszkadzając mu zawieszenie i tym samym kończąc jego wyścig. W wyścigu w Korei Południowej zajął 10. miejsce. W kwalifikacjach do Grand Prix Brazylii na torze Interlagos zdobył pole position z przewagą ponad sekundy nad drugim Sebastianem Vettelem. Wyścig ten zakończył na ósmym miejscu za Nico Rosbergiem i przed Robertem Kubicą. Do Grand Prix Abu Zabi zakwalifikował się na piętnastym miejscu a wyścig zakończył na miejscu szesnastym. Sezon zakończył na 14. miejscu z 22. punktami.
2011–2012: Force India.
Na sezon 2011 Williams nie przedłużył kontraktu z Niemcem. Ponadto ogłoszono tę decyzję tak późno, że Hülkenberg nie zdołał znaleźć pracodawcy. Sezon ten spędził więc jako kierowca testowy w ekipie Force India. Z tym samym zespołem podpisał kontrakt kierowcy wyścigowego w sezonie 2012. Jego najwyższymi lokatami były czwarte miejsce podczas Grand Prix Belgii oraz piąte miejsca Walencji i w Brazylii. Z dorobkiem 63 punktów ukończył sezon na jedenastym miejscu w klasyfikacji generalnej.
2013: Sauber.
W 2013 roku Niemiec przeniósł się do Szwajcarskiej ekipy Sauber. Po raz kolejny jednak czekał go zawód. Sauber przestał być, w odróżnieniu od poprzedniego sezonu, liczącą się w stawce ekipą. Ponadto z powodu kłopotów finansowych Niemiec nie otrzymywał w ogóle pensji. Z tego też powodu zespół dał Hülkenberg wolną rękę w szukaniu nowego pracodawcy. Sytuacja nieco polepszyła się pod koniec sezonu, kiedy to Niemiec nawet otarł się o podium podczas Grand Prix Korei Południowej, a w innych wyścigach zajmował piąte-szóste pozycje. Ponadto polepszyła się sytuacja finansowa zespołu. Jednak ostatecznie Hülkenberg zdecydował się na zmianę ekipy, ogłaszając powrót do Force India.
Od 2014: Force India.
2014.
Sezon 2014 Niemiec rozpoczął szóstą pozycją w Australii. W kolejnych dwóch wyścigach dwukrotnie był piąty, co sprawiło, że wyjeżdżając z Bahrajnu Hülkenberg był trzecim kierowcą klasyfikacji generalnej. Niemiec zdobywał punkty nieprzerwanie aż do Grand Prix Niemiec. W wyścigu o Grand Prix Węgier po raz pierwszy nie osiągnął linii mety. Po przerwie letniej wyniki Niemca pogorszyły się wraz z pogorszeniem się kondycji finansowej jego zespołu. Jednak również częściej teraz przegrywał ze swoim partnerem zespołowym Sergio Pérezem. Ostatecznie jednak pokonał Meksykanina i z dorobkiem 96 punktów został sklasyfikowany na 9 miejscu w końcowej klasyfikacji kierowców.

</doc>
<doc id="1631614" url="https://pl.wikipedia.org/wiki?curid=1631614" title="Masażysta cudotwórca">
Masażysta cudotwórca

Masażysta cudotwórca (ang. "The Mystic Masseur") – powieść autorstwa brytyjskiego noblisty V.S. Naipaula, wydana w 1957.
"Masażysta cudotwórca" to debiutancka powieść Naipaula. Jej akcja rozgrywa się na Trynidadzie, rodzinnej wyspie autora. Bohaterem utworu jest młody Hindus Ganesh Ramsumir, który po wielu zawodowych i życiowych niepowodzeniach, odnajduje się w roli mistyka, a następnie politycznego lidera. Powieść oddaje realia życia na Trynidadzie (wówczas kolonia brytyjska) w tym okresie, utrzymana jest jednak w ironicznym stylu.
W Polsce została opublikowana w 1979. W 2001 na jej podstawie zrealizowano film.

</doc>
<doc id="1631615" url="https://pl.wikipedia.org/wiki?curid=1631615" title="Philipp Bönig">
Philipp Bönig

Philipp Bönig (ur. 20 marca 1980 w Erding) – niemiecki piłkarz występujący na pozycji na pozycji obrońcy.
Kariera.
Bönig jako junior w drużynach Eintracht Freising oraz Bayern Monachium, do którego trafił w 1994 roku. W 2000 roku został włączony do rezerw tego zespołu. Grał tam przez rok. W Bayernie spędził łącznie 7 lat, ale nie zdołał zadebiutować w jego pierwszej drużynie. W 2001 roku odszedł do drugoligowego MSV Duisburg. Zadebiutował tam 27 lipca 2001 roku w przegranym 1:4 ligowym meczu z LR Ahlen. W Duisburgu występował przez 2 lata. W tym czasie rozegrał tam 66 spotkań i strzelił 2 gole.
W 2003 roku Bönig przeszedł do VfL Bochum z Bundesligi. W tych rozgrywkach zadebiutował 2 sierpnia 2003 roku w przegranym 2:3 pojedynku z VfL Wolfsburg. W 2005 roku spadł z zespołem do 2. Bundesligi, ale po roku powrócił z nim do Bundesligi. W 2010 roku ponownie spadł z Bochum do 2. Bundesligi. W 2012 roku rozwiązał kontrakt z niemieckim klubem. Po miesiącu bez przynależności klubowej podpisał umowę z węgierskim Ferencvárosi TC. W 2015 roku zakończył tam karierę.
W Bundeslidze rozegrał 140 spotkań.

</doc>
<doc id="1631616" url="https://pl.wikipedia.org/wiki?curid=1631616" title="Ekibastuziec Ekibastuz">
Ekibastuziec Ekibastuz

Ekibastuziec Ekibastuz (kaz. Екібастұзец Екібастұз Футбол Клубы) – kazachski klub piłkarski z siedzibą w Jekybastuzie.
Historia.
Chronologia nazw:
Klub został założony w 1979 jako "Ugolszczik Ekibastuz" i debiutował we Wtoroj Lidze, strefie 6 Mistrzostw ZSRR, w której występował do 1991. W 1980 zmienił nazwę na "Ekibastuziec Ekibastuz".
Po uzyskaniu przez Kazachstan niepodległości w 1992 debiutował w Wysszej Lidze. Już w następnym roku nazywał się "Batyr Ekibastuz". W 2000 rozpoczął rozgrywki w Wysszej Lidze, ale po 15 kolejkach ogłosił upadłość i został rozwiązany. A już na początku 2001 po fuzji z Naszą Kompaniją, który otrzymał awans z Birinszi Liga, klub reaktywowano pod nazwą "Ekibastuziec-NK Astana". Po zakończeniu sezonu zajął 13. miejsce i spadł do Birinszi Liga. W 2002 klub powrócił do Jekybastuza i zmienił nazwę na "Ekibastuziec Ekibastuz". Od 2003 ponownie występował w Superlidze. Po sezonie 2007 przez złamanie zasad sportowych został zdyskwalifikowany, a potem rozformowany.

</doc>
<doc id="1631618" url="https://pl.wikipedia.org/wiki?curid=1631618" title="Homo Faber (powieść)">
Homo Faber (powieść)



</doc>
<doc id="1631620" url="https://pl.wikipedia.org/wiki?curid=1631620" title="Philipp Bonig">
Philipp Bonig



</doc>
<doc id="1631622" url="https://pl.wikipedia.org/wiki?curid=1631622" title="Batyr Ekibastuz">
Batyr Ekibastuz



</doc>
<doc id="1631623" url="https://pl.wikipedia.org/wiki?curid=1631623" title="Herb Ziębic">
Herb Ziębic

Herb Ziębic – jeden z symboli miasta Ziębice i gminy Ziębice w postaci herbu.
Wygląd i symbolika.
Herb przedstawia na niebieskiej tarczy typu hiszpańskiego trzy wieże koloru srebrnego (białego) – dwie baszty po bokach z czterema czarnymi oknami (otworami) z czarnym tłem po dwa na każdym poziomie, a pośrodku z bramą o półkolistym łuku na górze i gotycką rozetą nad nią. W prześwicie bramy o złotym (żółtym) tle umieszczony jest śląski czarny orzeł ze srebrną (białą) przepaską na skrzydłach. Wieża środkowa ma dach szpiczasty koloru czerwonego, zwieńczony złotym (żółtym) krzyżem. Nad lewą wieżą umieszczony jest złoty (żółty) półksiężyc, z ostrymi rogami zwróconymi ku górze, a nad prawą złota (żółta) gwiazda. Wieże usytuowane są na trzech jednakowych zielonych wzgórzach – każda na jednym wzgórzu.
Historia.
Herb gminy Ziębice nawiązuje do pieczęci używanych od XIV wieku.

</doc>
<doc id="1631626" url="https://pl.wikipedia.org/wiki?curid=1631626" title="Stercorarius parasiticus">
Stercorarius parasiticus



</doc>
<doc id="1631628" url="https://pl.wikipedia.org/wiki?curid=1631628" title="Rozella tasmańska">
Rozella tasmańska

Rozella tasmańska ("Platycercus caledonicus") – gatunek średniej wielkości ptaka z rodziny papug wschodnich (Psittaculidae). Występuje wyłącznie na wyspach na południe od Australii – na Tasmanii oraz wyspach w Cieśninie Bassa. Tylko nieliczne osobniki trzymane są w niewoli.
Międzynarodowy Komitet Ornitologiczny (IOC) wyróżnia dwa podgatunki "P. caledonicus":
Niektórzy autorzy uznają rozellę tasmańską za gatunek monotypowy.
Długość ciała około 37 cm, masa ciała 127–142 g.
Samica jest mniejsza od samca i ma biały pasek pod skrzydłem; ma również mniejszy dziób.
Można ją spotkać na wysokości do 1500 m n.p.m. w różnych typach siedlisk: nizinnych lasach eukaliptusowych, lasach deszczowych, górskich i nadrzecznych, w zaroślach, sadach, ogrodach i na terenach wykarczowanych. Jest ptakiem osiadłym.
W środowisku naturalnym tworzą praktycznie nierozerwalne pary. W czasie sezonu lęgowego ukrywają się i są płochliwe. Gniazdo w dziupli lub innym zagłębieniu w drzewie. W zniesieniu 4–5 jaj o wymiarach 30,5 × 24,5 mm. Inkubacja w niewoli trwa około 20 dni, a młode są w pełni opierzone po około 5 tygodniach od wyklucia.
Dieta tych ptaków składa się głównie z nasion krzewów i traw, oraz różnych owadów.
Międzynarodowa Unia Ochrony Przyrody (IUCN) uznaje rozellę tasmańską za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za spadkowy.

</doc>
<doc id="1631629" url="https://pl.wikipedia.org/wiki?curid=1631629" title="Stercorarius pomarinus">
Stercorarius pomarinus



</doc>
<doc id="1631630" url="https://pl.wikipedia.org/wiki?curid=1631630" title="Adachi">
Adachi



</doc>
<doc id="1631632" url="https://pl.wikipedia.org/wiki?curid=1631632" title="Charles Lasègue">
Charles Lasègue

Ernest-Charles Lasègue (ur. 5 września 1816 w Paryżu, zm. 20 marca 1883 tamże) – francuski lekarz. Opisał objaw znany dziś jako objaw Lasègue’a.
Życiorys.
W 1847 roku ukończył studia medyczne w Paryżu. W 1848 wysłany przez francuski rząd na południe Rosji w celu zbadania epidemii cholery. Po powrocie praktykował w szpitalach Salpêtrière, Pitié i Necker. W 1869 został profesorem medycyny w Hôpital Necker.
Był autorem szeregu prac naukowych z dziedziny interny, neurologii i psychiatrii. Wprowadził do medycyny termin folie à deux, przedstawił jeden z pierwszych opisów jadłowstrętu psychicznego. 

</doc>
<doc id="1631633" url="https://pl.wikipedia.org/wiki?curid=1631633" title="Adi">
Adi



</doc>
<doc id="1631634" url="https://pl.wikipedia.org/wiki?curid=1631634" title="Balcerowicz (herb szlachecki)">
Balcerowicz (herb szlachecki)

Balcerowicz – polski herb szlachecki.
Opis herbu.
Tarcza dzielona pas. W polu górnym, czerwonym, pół ryby srebrnej w słup. Pole dolne w słup. W polu prawym, czerwonym, łabędź srebrny, stojący. W polu lewym, błękitnym, z prawej u czoła skos lewy, srebrny obarczony trzema różami czerwonymi w skos lewy. Z lewej, u podstawy kruk czarny, trzymający pierścień w dziobie, stojący na krzyżu kawalerskim złotym, zaćwieczonym na podkowie srebrnej. Herb łączy zatem elementy herbów szlacheckich Łabędź, Doliwa i Ślepowron.
Najwcześniejsze wzmianki.
1680 rok.
Herbowni.
Balcerowicz.

</doc>
<doc id="1631636" url="https://pl.wikipedia.org/wiki?curid=1631636" title="Adolf Reinach">
Adolf Reinach

Adolf Bernard Filip Reinach (ur. 23 grudnia 1883 w Moguncji, zm. 16 listopada 1917 w Diksmuide) – niemiecki filozof, fenomenolog i teoretyk prawa.
Zginął w walce podczas I wojny światowej.

</doc>
<doc id="1631637" url="https://pl.wikipedia.org/wiki?curid=1631637" title="Aerope">
Aerope



</doc>
<doc id="1631639" url="https://pl.wikipedia.org/wiki?curid=1631639" title="Lejzorek Rojtszwaniec">
Lejzorek Rojtszwaniec

Lejzorek Rojtszwaniec – postać literacka, bohater satyrycznej powieści Ilji Erenburga pt. "Burzliwe życie Lejzorka Rojtszwańca" (ros. "Бурная жизнь Лазика Ройтшванеца"), której akcja toczy się w Rosji sowieckiej w okresie prowadzenia Nowej Polityki Ekonomicznej, w Polsce wydanej po raz pierwszy w 1928 roku (w tłumaczeniu Marii Grabowskiej), a po wojnie w 1957 (w tłumaczeniu Marii Popowskiej).
Według rosyjskiego oryginału nazwisko bohatera brzmi Rojtszwaniec, natomiast imię – Łazik (Łazarz). W polskim tłumaczeniu Lejzorek wywodzi się od żydowskiego imienia Lejzor. Powieść wznowiono w Polsce na fali gomułkowskiej odwilży. Akcja książki zaczyna się w leninowskiej Rosji, potem bohater podróżuje przez Polskę, Niemcy, Paryż, Wielką Brytanię aż do Palestyny. Ze względu na prostoduszne i równocześnie filozoficzne podejście do życia bywa porównywany do wykreowanej przez Jaroslava Haška postaci Józefa Szwejka.

</doc>
<doc id="1631642" url="https://pl.wikipedia.org/wiki?curid=1631642" title="Access-Jesil Petropawł">
Access-Jesil Petropawł



</doc>
<doc id="1631644" url="https://pl.wikipedia.org/wiki?curid=1631644" title="Nurbol Żumaskaljew">
Nurbol Żumaskaljew



</doc>
<doc id="1631647" url="https://pl.wikipedia.org/wiki?curid=1631647" title="42. ceremonia wręczenia nagród Brytyjskiej Akademii Filmowej">
42. ceremonia wręczenia nagród Brytyjskiej Akademii Filmowej

42. ceremonia rozdania nagród Brytyjskiej Akademii Sztuk Filmowych i Telewizyjnych.Najwięcej statuetek (po 3) otrzymały filmy "Ostatni cesarz" i "Imperium Słońca".
Nominacje.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1631650" url="https://pl.wikipedia.org/wiki?curid=1631650" title="Gustav Schwalbe">
Gustav Schwalbe

Gustav Albert Schwalbe (ur. 1 sierpnia 1844 w Quedlinburgu, zm. 23 kwietnia 1916 w Strasburgu) – niemiecki anatom i antropolog, profesor anatomii i antropologii na Uniwersytecie w Lipsku, Uniwersytecie w Jenie, Uniwersytecie w Królewcu i Uniwersytecie w Strasburgu.
Życiorys.
Studiował medycynę w Berlinie, Zurychu i w Bonn. W 1866 roku otrzymał tytuł doktora medycyny. W 1870 został docentem prywatnym na Uniwersytecie w Halle, w 1871 docentem prywatnym i prosektorem na Uniwersytecie we Fryburgu, w 1872 profesorem na Uniwersytecie w Lipsku, rok później na Uniwersytecie w Jenie (1873), potem w Królewcu (1881) i ostatecznie w Strasburgu. 
Schwalbe zajmował się antropologią i uważał neandertalczyka za bezpośredniego przodka współczesnych ludzi. Prowadził też badania anatomiczne, upamiętniają go eponimy linii Schwalbego i jądra Schwalbego.

</doc>
<doc id="1631651" url="https://pl.wikipedia.org/wiki?curid=1631651" title="Międzynarodowy kodeks nomenklatury bakterii">
Międzynarodowy kodeks nomenklatury bakterii

Międzynarodowy kodeks nomenklatury bakterii – zespół zasad i zaleceń dotyczących tworzenia nazw naukowych (systematycznych) bakterii i archeonów, stanowiących nomenklaturę taksonów prokariotycznych. 
Pierwsza wersja zasad nomenklatorycznych bakterii powstała podczas czwartego międzynarodowego kongresu mikrobiologicznego ("4th International Congress for Microbiology") w 1947. Zasady te jednak odrzucono i do 1975 nomenklatura bakterii ustalana była, tak samo jak w przypadku roślin i grzybów, w oparciu o "Międzynarodowy kodeks nomenklatury botanicznej". Później opracowano odrębny kodeks.

</doc>
<doc id="1631652" url="https://pl.wikipedia.org/wiki?curid=1631652" title="Abraham Mignon">
Abraham Mignon

Abraham Mignon (ur. 1640 we Frankfurcie nad Menem, zm. 27 marca 1679 w Utrechcie) – holenderski malarz martwych natur pochodzenia walońskiego, działający w Niemczech i Holandii w okresie baroku.
Życiorys.
Najstarszy syn z czworga dzieci handlarza serów Petera Mignona i Cathariny Le Bleu. Kształcił się u malarza kwiatów Jacoba Marrela. W 1664 wyjeżdża do Utrechtu, gdzie w 1669 wstępuje do gildii św. Łukasza. Następnie zatrudnia się w pracowni Jana de Heema (1606-1684), który bardzo silnie oddziałał na jego twórczość. (1636-1701). W 1675 poślubia Marię Willaerts, córkę malarza Cornelisa Willaertsa, z którą miał dwie córki: Katharinę i Annę. Był wyznawcą kalwinizmu.
Twórczość.
Malował bukiety kwiatowe w naczyniach lub wiszące, girlandy oraz wieńce kwiatowe i owocowe, nisze z owocami, ubitym drobiem i trofeami myśliwskimi, wystawne martwe natury stołowe z owocami i kielichami pełnymi wina. Szczególnie upodobał sobie (wzorem Jana de Heema) typ kompozycji z kwiatami, owocami, owadami, ptakami i drobnymi zwierzętami w krajobrazie – głównie na skraju lasu. Jego obrazy cechuje wielka techniczna sprawność, naukowa precyzja obserwacji okazów flory i fauny oraz wybujała dekoracyjność.
Jego uczniami byli: Maria Sibylla Merian (1647-1717), Hendrik Schoock (1660-1712), Ernst Stuven (1660-1712).

</doc>
<doc id="1631653" url="https://pl.wikipedia.org/wiki?curid=1631653" title="Sezon lęgowy">
Sezon lęgowy

Sezon lęgowy – okres, w którym ptaki tokują i przystępują do lęgu. Zwykle w Polsce trwa on od kwietnia do czerwca, jednak u różnych gatunków może rozpocząć się wcześniej lub potrwać dłużej. W czasie tego okresu ptaki są narażone na ataki różnego rodzaju drapieżników i między innymi z tego powodu są dla nich budowane specjalne budki lęgowe. Ptaki często podejmują dalekie wędrówki, by przystąpić do sezonu lęgowego w wybranym wcześniej stanowisku lęgowym. Z tego powodu niektóre gatunki ptaków osiągające dojrzałość płciową dopiero w 7. roku życia (lub nawet później), bądź składające tylko jedno jajo w sezonie lęgowym, a niekiedy przystępujące do lęgów raz na kilka lat – zagrożone są wyginięciem.

</doc>
<doc id="1631654" url="https://pl.wikipedia.org/wiki?curid=1631654" title="Aleksander Kuczma">
Aleksander Kuczma



</doc>
<doc id="1631655" url="https://pl.wikipedia.org/wiki?curid=1631655" title="Piaski (jezioro na Równinie Gryfickiej)">
Piaski (jezioro na Równinie Gryfickiej)

Piaski – jezioro na Równinie Gryfickiej, położone w województwie zachodniopomorskim, w powiecie kamieńskim, w gminie Wolin. Powierzchnia jeziora wynosi 94,40 ha.
Według typologii rybackiej jest to jezioro karasiowe.
Średnie głębokość jeziora to ok. 2 m, a jego wody urząd miejski zakwalifikował do III klasy czystości.
Obszar jeziora został włączony do specjalnego obszaru ochrony ptaków Bagna Rozwarowskie.
Przez Piaski przepływa rzeka Grzybnica, która wypływa z położonego na południe jeziora Ostrowo. Z jeziora Piaski rzeka wypływa przy północnym brzegu.
Na zachodnim brzegu leży wieś Piaski Wielkie. Pomiędzy jeziorami Piaski i Ostrowo biegnie droga krajowa nr 3.

</doc>
<doc id="1631658" url="https://pl.wikipedia.org/wiki?curid=1631658" title="Sourcing">
Sourcing

Sourcing – to kompleksowa strategia przedsiębiorstwa definiująca, w jaki sposób i przez kogo obsługiwane będą poszczególne procesy biznesowe, bądź obszary funkcjonalne firmy.
Strategia sourcingowa jest zawsze efektem dogłębnej analizy przedsiębiorstwa (m.in. w kontekście strategii jej rozwoju), powinna definiować obszary, które mają pozostać we władaniu działów wewnętrznych oraz te, które powinny zostać oddane do obsługi partnerom zewnętrznym.
Sourcing jest działaniem wymagającym znacznej wiedzy oraz doświadczenia wynikającego z realizacji tego typu przedsięwzięć w przeszłości. Powyższe wymagania w tym samym zakresie odnoszą się do wielu dziedzin podlegających analizie – finansów, zagadnień prawnych, kwestii pracowniczych, wiedzy z poszczególnych obszarów biznesowych, wiedzy z zakresu zarządzania projektami i innych.
Sourcing zawiera w sobie takie pojęcia, jak outsourcing i insourcing.
Źródło: SourceOne Advisory

</doc>
<doc id="1631659" url="https://pl.wikipedia.org/wiki?curid=1631659" title="Mincho">
Mincho



</doc>
<doc id="1631660" url="https://pl.wikipedia.org/wiki?curid=1631660" title="Rzyczanka">
Rzyczanka

Rzyczanka – potok, dopływ Wieprzówki w Beskidzie Małym. Zlewnia Rzyczanki znajduje się na północnych i zachodnich stokach Pasma Łamanej Skały, na odcinku od Potrójnej (847 m) po Groń Jana Pawła II i jego północno-zachodni grzbiet ze szczytami: Czoło, Gancarz i Czuba, w całości w obrębie miejscowości Rzyki. Najwyżej położone źródła Rzyczanki znajdują się na wysokości 800 m pod Leskowcem. Uchodzi do Wieprzówki w centrum miejscowości Rzyki, poniżej remizy strażackiej. Następuje to na wysokości 402 m, w miejscu o współrzędnych . Na niektórych mapach Rzyczanką nazywa się także potok płynący od tego miejsca w dół, do Andrychowa, aż do ujścia Targaniczanki, jednak według urzędowego wykazu wód płynących Polski jest to już rzeka Wieprzówka.
Nazwa potoku pochodzi od nazwy wsi Rzyki. Jest to potok górski o dużym spadku. Wyraźne są w nim procesy erozyjne oraz akumulacyjne, występują też duże wahania przepływu. Wiosną zdarzają się lokalne podtopienia i powodzie. Dolny odcinek jest uregulowany hydrotechnicznie.

</doc>
<doc id="1631661" url="https://pl.wikipedia.org/wiki?curid=1631661" title="Ontologia (informatyka)">
Ontologia (informatyka)

Ontologia – formalna reprezentacja pewnej dziedziny wiedzy, na którą składa się zapis zbiorów pojęć () i relacji między nimi. Zapis ten tworzy schemat pojęciowy, który będąc opisem danej dziedziny wiedzy, może służyć jednocześnie jako podstawa do wnioskowania o właściwości opisywanych ontologią pojęć.
Historia.
Termin "ontologia" wykorzystywany jest w informatyce od 1967 roku. Większego znaczenia ontologie komputerowe zaczęły nabierać w latach 90. XX wieku, gdy ukazał się artykuł Thomasa Grubera, w którym zdefiniował on ontologię jako "formalną, jawną specyfikację wspólnej konceptualizacji". Kolejnym katalizatorem popularności ontologii komputerowych stało się ujęcie ich jako fragmentu (warstwy) w koncepcji Semantic Web przez sir Tima Bernersa-Lee i współpracowników.
Klasyfikacja.
Pod pojęciem ontologii mogą się kryć różne struktury wiedzy, a i przeznaczenie czy zakres stosowania ontologii może być wieloraki. Stąd wskazać można na określone podziały rodzajów ontologii.
Ze względu na stopień formalizacji możemy wyróżnić następujące rodzaje ontologii (od najmniej do najbardziej sformalizowanych):
Ze względu na zakres stosowania ontologii wyróżnia się (od najszerszego do najwęższego):
Przykładem ontologii wysokiego poziomu jest ontologia DOLCE (ontologia najbardziej ogólnych, uniwersalnych i abstrakcyjnych pojęć) oraz – mniej uniwersalna, ale wciąż wysokopoziomowa – ontologia OWL-S (ontologia usług/serwisów Webowych). Przykład abstrakcyjnej ontologii dziedzinowej to ontologia dot. sieci sensorycznych (ang. Semantic Sensor Networks), a ontologii dziedzinowej – ontologia czynności codziennych (ang. Activities of Daily Living Ontology). Inne przykłady ontologii dla świata internetu rzeczy można znaleźć w pracy Bajaja i in. Przykładem ontologii aplikacyjnej (z racji swojej natury mającą ograniczoną liczbę zastosowań) jest Experimental Factor Ontology.
Języki.
Do języków zapisu ontologii lub wspierających taki zapis zaliczają się:

</doc>
<doc id="1631663" url="https://pl.wikipedia.org/wiki?curid=1631663" title="Dostyk Szymkent">
Dostyk Szymkent



</doc>
<doc id="1631664" url="https://pl.wikipedia.org/wiki?curid=1631664" title="Bezzałogowy Aparat Latający">
Bezzałogowy Aparat Latający



</doc>
<doc id="1631666" url="https://pl.wikipedia.org/wiki?curid=1631666" title="Potok Rzycki">
Potok Rzycki



</doc>
<doc id="1631669" url="https://pl.wikipedia.org/wiki?curid=1631669" title="Alain Couriol">
Alain Couriol

Alain Couriol (ur. 24 października 1958 w Paryżu) – francuski piłkarz grający na pozycji pomocnika lub napastnika.
Alain Couriol zaczynał karierę w klubie INF Vichy w 1978 roku. Najlepszym okresem w karierze Couriola była pierwsza połowa lat 80., gdy występował w AS Monaco i Paris Saint-Germain oraz w reprezentacji Francji. W Monaco grał w latach 1979–1983. W barwach drużyny z księstwa wystąpił w 118 spotkaniach, strzelając 21 bramek. W PSG grał w latach 1983–1989 i dorobek Couriola w klubie ze stolicy to 75 spotkań i 9 bramek. Ostatnie 2 lata kariery spędził w SC Toulon (15 spotkań) i St Denis St Leu (24 spotkania i 1 bramka), w którym zakończył karierę w wieku 33 lat. Razem z drużyną narodową wziął udział w Mistrzostwach Świata 1982, na których strzelił bramkę w meczu o trzecie miejsce z Polską. Łącznie w latach 1980–1983 wystąpił w reprezentacji w 12 spotkaniach i strzelił 2 bramki.
W karierze klubowej największymi osiągnięciami Couriola były 2 mistrzostwa Francji w 1982 i 1986.

</doc>
<doc id="1631670" url="https://pl.wikipedia.org/wiki?curid=1631670" title="COROT-Exo-7b">
COROT-Exo-7b



</doc>
<doc id="1631672" url="https://pl.wikipedia.org/wiki?curid=1631672" title="USS Albany (CA-123)">
USS Albany (CA-123)

USS Albany (CA-123) – amerykański ciężki krążownik typu "Oregon City". Tego typu krążowniki były ulepszonymi wersjami krążowników typu "Baltimore". Okręt został zwodowany w stoczni Fore River należącej do koncernu Bethlehem Steel Co. w Quincy w stanie Massachusetts. Matką chrzestną jednostki była Elizabeth F. Pinckney. Pierwszym dowódcą został kapitan Harold A. Carlisle. W 1958 roku podjęto decyzję o przebudowie okrętu na krążownik rakietowy USS Albany (CG-10), który dał początek serii trzech krążowników "typu Albany".
Służba.
Po przekazaniu do służby w US Navy podczas uroczystości w Bostonie krążownik odbył rejsy na wodach w pobliżu zatoki Casco (stan Maine) w celu zgrania załogi. Następnie został przydzielony do II floty ("2nd Fleet"), w ramach której odbywał rejsy szkoleniowe wzdłuż wschodniego wybrzeża Stanów Zjednoczonych. We wrześniu 1948 roku krążownik wyruszył w rejs na Morze Śródziemne, gdzie wszedł w skład VI floty ("6th Fleet"). Wraz z VI flotą "Albany" odbył 5 tur operacyjnych, które przeplatały się z rejsami szkoleniowymi wzdłuż wschodniego wybrzeża Stanów Zjednoczonych i kurtuazyjnymi wizytami w portach Ameryki Południowej. 30 czerwca 1958 roku zapadła decyzja o wycofaniu okrętu do stoczni w celu przebudowy jednostki na krążownik rakietowy.

</doc>
<doc id="1631673" url="https://pl.wikipedia.org/wiki?curid=1631673" title="Pocałunek kobiety-pająka">
Pocałunek kobiety-pająka

Pocałunek kobiety-pająka () – powieść autorstwa argentyńskiego pisarza Manuela Puiga, wydana w 1976.
Akcja książki rozgrywa się w jednym z argentyńskich więzień. W jednej celi karę odbywają homoseksualista Luis Molina oraz marksista Valentin Arrequi aresztowany za walkę z reżimem. Luis i Valentin skracają sobie czas odsiadki opowieściami o filmach, jakie widzieli na wolności, głównie amerykańskimi produkcjami klasy B, choć jeden z "opowiedzianych" obrazów został zrealizowany w nazistowskich Niemczech.
Na skutek szykan służb więziennych stan zdrowia Valentina gwałtownie się pogarsza. Luis opiekuje się osłabionym towarzyszem z celi, daje pić i dożywia, ratując go przed śmiercią z wycieńczenia. Po wyzdrowieniu Valentin, nie umiejąc się w inny sposób odwdzięczyć za uratowanie życia, odbywa z Luisem stosunek płciowy. Luis po wyjściu z więzienia przekazuje współpracownikom politycznym Valentina wiadomości i ginie w wojskowej zasadzce na opozycjonistów. Pozostały w więzieniu Valentin zostaje zamęczony torturami.
Książka jest napisana różnymi stylami. Opisy przeplatają się z partiami opartymi wyłącznie na dialogach, a także tekstami stylizowanymi na protokoły przesłuchań i zapis postępów śledztwa. W przypisach autor wykorzystuje teksty naukowe i propagandowe.
W 1983 Puig przerobił powieść na sztukę teatralną. W 1985 na jej podstawie zrealizowano film o tym samym tytule. Obraz wyreżyserował Hector Babenco, a William Hurt za rolę homoseksualisty dostał Oscara.

</doc>
<doc id="1631674" url="https://pl.wikipedia.org/wiki?curid=1631674" title="Enterprise social software">
Enterprise social software



</doc>
<doc id="1631676" url="https://pl.wikipedia.org/wiki?curid=1631676" title="Odmowa współpracy">
Odmowa współpracy



</doc>
<doc id="1631677" url="https://pl.wikipedia.org/wiki?curid=1631677" title="COROT-Exo-1b">
COROT-Exo-1b



</doc>
<doc id="1631678" url="https://pl.wikipedia.org/wiki?curid=1631678" title="Sintez Szymkent">
Sintez Szymkent



</doc>
<doc id="1631685" url="https://pl.wikipedia.org/wiki?curid=1631685" title="COROT-Exo-3b">
COROT-Exo-3b



</doc>
<doc id="1631688" url="https://pl.wikipedia.org/wiki?curid=1631688" title="Pastor Maldonado">
Pastor Maldonado

Pastor Rafael Maldonado Motta (ur. 9 marca 1985 w Maracay) – wenezuelski kierowca wyścigowy. Odznaczony komandorią Orderu Oswobodziciela. W latach 2011–2013 kierowca zespołu Williams w Formule 1. Jedyne zwycięstwo w tej serii odniósł w Grand Prix Hiszpanii w 2012 roku. W latach 2014–2015 był zawodnikiem zespołu Lotus.
Życiorys.
Początki kariery.
W 2003 roku Wenezuelczyk zadebiutował we Włoskiej Formule Renault. Wygrał zimową edycję tej serii. W następnym sezonie zdobył tytuł mistrzowski w głównym cyklu (wygrał sześć wyścigów). Wraz ze startami we Włoszech, w 2004 roku Maldonado brał również udział w europejskim odpowiedniku tej serii. Zmagania zakończył na 8. pozycji w klasyfikacji generalnej. W listopadzie Maldonado odbył testy bolidu Formuły 1, z włoskim zespołem Minardi.
W 2005 roku ścigał się we Włoskiej Formule 3000. Poza tym wystąpił w kilku rundach World Series by Renault. W sezonie 2006 przeniósł się do Formuły Renault 3.5, w której startował w barwach ekipy Draco Racing. Zdobył pięć pole position. Ostatecznie rywalizację ukończył na 3. pozycji, z dorobkiem trzech wygranych. W sezonie tym doszło do kontrowersyjnej sytuacji, w wyniku której Maldonado stracił zwycięstwo na włoskim torze Misano (powodem zajścia był brak podkładek do regulacji zbieżności w tylnym zawieszeniu Dallary). Zespół Wenezuelczyka odwołał się od tej decyzji, argumentując to tym, iż brak wymaganych komponentów, nie wpłynął na osiągi pojazdu. Gdyby Maldonado odzyskał zwycięstwo, wówczas zdobyłby tytuł mistrzowski, który zdobył pierwotnie Szwed Alx Danielsson. Ostatecznie, po trzech miesiącach niepewności, Trybunał Apelacyjny włoskiej federacji CSAI, ogłosił, iż dyskwalifikacja Maldonado została powstrzymana. Tym samym mistrzem serii oficjalnie został wcześniej wspomniany Szwed, natomiast Maldonado pozostał na pierwotnie zajętym przez niego miejscu.
Seria GP2.
W 2007 roku odbył testy w jednym z zespołów GP2. Dostał szansę angażu we włoskim zespole Trident Racing. Maldonado zdominował rywalizację na ulicznym torze Circuit de Monaco (zdobył również pole position). Punkty zdobył jeszcze czterokrotnie, na torze Silverstone oraz Nürburgring. Podczas treningu do wyścigów na torze Istanbul Park, Pastor Maldonado doznał ciężkiego urazu obojczyka, który wykluczył go z dalszej rywalizacji. Przedwcześnie zakończony sezon ukończył na 11. miejscu.
Maldonado rozpoczął współpracę z Piquet Sports. W pierwszej rundzie, na hiszpańskim obiekcie Circuit de Catalunya, zdobył pole position. Pomimo tego nie zdobył punktów. Po raz drugi z pierwszego pola startował na ulubionym przez siebie torze Circuit de Monaco. W wyścigu dojechał na drugiej pozycji. Drugie podium w sezonie zdobył w głównym wyścigu we Francji. W końcowej fazie sezonu Maldonado stanął czterokrotnie na podium, w ciągu sześciu wyścigów. W sprincie, na belgijskim torze Spa-Francorchamps, odnotował drugie w karierze zwycięstwo. Wenezuelczyk zajął w klasyfikacji generalnej 5. miejsce, ze stratą pięciu punktów do tytułu wicemistrzowskiego, wywalczonego przez Brazylijczyka Bruno Sennę.
Na sezon 2009 podpisał jako pierwszy kontakt z francuskim zespołem ART Grand Prix, w zastępstwie Francuza Romaina Grosjeana. Jego partnerem został debiutant Nico Hülkenberg. W celu nabrania doświadczenia z zespołem odbył jeden wyścig w zimowej serii (drugi został odwołany), który jednak zakończył się dla niego przedwcześnie. Powrócił na dwie ostatnie rundy. W pierwszej z nich zajął siódme i drugie miejsce. W drugiej dwukrotnie nie dojechał do mety. W końcowej generalnej został sklasyfikowany na 6. miejscu.
Wenezuelczyk powrócił do zespołu Piquet Sports, który w wyniku wykupienia, został przekształcony w Rapax Team. Maldonado wygrał w sześciu wyścigach, w tym pięć w sobotnich zmaganiach, tytuł mistrzowski zdobył na rundę przez zakończeniem cyklu. Oprócz tego, odnotował najszybsze okrążenie w pięciu wyścigach.
Formuła 1.
Podczas posezonowych testów, Wenezuelczyk testował bolidy Williamsa oraz HRT. 1 grudnia 2010 roku Pastor Maldonado został potwierdzony, jako drugi kierowca brytyjskiego zespołu Williams, obok Rubensa Barrichello.
27 marca 2011, do wyścigu Grand Prix Australii inaugurującym sezon 2011 startował z 15 pozycji. Na 9 okrążeniu wyścigu w jego bolidzie pojawiły się problemy z układem przeniesienia napędu, w wyniku czego zmuszony był zakończyć wyścig. Do wyścigu o Grand Prix Malezji, który odbył się 10 kwietnia, startował z 18 miejsca startowego. Jednak na 8 okrążeniu musiał się wycofać z wyścigu z powodu problemów z zapłonem. Wyścig w Chińskiej Republice Ludowej i Turcji ukończył na 18. i 17. miejscu.
Sesje kwalifikacyjne Grand Prix Hiszpanii Maldonado ukończył na dziewiątej pozycji.
1 grudnia zespół AT&amp;T Williams poinformował, że Pastor Maldonado będzie ich kierowcą w sezonie 2012. W kwalifikacjach do pierwszego wyścigu sezonu, Grand Prix Australii po raz czwarty w karierze awansował do trzeciej części kwalifikacji i wywalczył ósmą pozycję startową.
W Grand Prix Hiszpanii Wenezuelczyk odniósł, po zdobyciu pole positon pierwsze w karierze zwycięstwo w Formule 1. Był to jednak jedyny wysoki wynik kierowcy w sezonie. Ostatecznie dorobek 45 punktów dał mu piętnaste miejsce w klasyfikacji generalnej.
W sezonie 2013 Maldonado miał kłopoty z plasowaniem się w czołowej dziesiątce wyścigów. Udało mu się to tylko raz – zajął 10 miejsce podczas Grand Prix Węgier. Zakończył więc sezon z dorobkiem jednego punktu, czyli o trzy mniej niż jego partner zespołowy Valtteri Bottas.
Na sezon 2014 Wenezuelczyk podpisał kontrakt z brytyjską ekipą Lotus F1 Team. Trafił więc do ekipy, której kierowcy w sezonie 2013 kilkakrotnie walczyli o zwycięstwa w wyścigach. Jednak po zmianach regulaminowych nowy bolid okazał się niekonkurencyjny. Maldonado przez cały sezon toczył walkę w środku stawki. Jedynie w Stanach Zjednoczonych zdobył punkty. W Austin jako dziewiąty przeciął linię mety. W końcowej klasyfikacji kierowców był szesnasty, ponownie przegrywając z partnerem zespołowym.
Wyniki.
"Stan: 16 czerwca 2019"

</doc>
<doc id="1631692" url="https://pl.wikipedia.org/wiki?curid=1631692" title="Erynus">
Erynus

Erynus ("Erinus " L.) – rodzaj roślin zaliczany do rodziny babkowatych, dawniej do szeroko ujmowanej rodziny trędownikowatych. Obejmuje w zależności od ujęcia jeden lub dwa gatunki występujące w Maroku, w Pirenejach i Alpach. Erynus alpejski jest uprawiany jako roślina ozdobna w ogrodach skalnych.
Systematyka.
"Ageratum" P. Miller, "Dortiguea" Bubani
Należy do plemienia "Digitalideae", rodziny babkowatych ("Plantaginaceae" Juss.), która jest jednym z kladów w obrębie rzędu jasnotowców ("Lamiales") Bromhead z grupy astrowych spośród roślin okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa jasnotowe ("Lamiidae" Takht. ex Reveal), nadrząd "Lamianae" Takht., rząd jasnotowce ("Lamiales" Bromhead), rodzina zarazowate ("Orobanchaceae" Vent.), podrodzina "Erinoideae" Link, plemię "Erineae" Dumort., rodzaj erynus ("Erinus" L.).
Dawniej zaliczane do tego rodzaju gatunki zostały po badaniach cytogenetycznych z końca XX wieku przeniesione do rodzajów "Glandularia" i "Mecardonia".

</doc>
<doc id="1631695" url="https://pl.wikipedia.org/wiki?curid=1631695" title="CoRoTExo-2a">
CoRoTExo-2a



</doc>
<doc id="1631699" url="https://pl.wikipedia.org/wiki?curid=1631699" title="Erinus">
Erinus



</doc>
<doc id="1631700" url="https://pl.wikipedia.org/wiki?curid=1631700" title="Marin Cureau de La Chambre">
Marin Cureau de La Chambre

Marin Cureau de La Chambre (ur. 1594, zm. 29 grudnia 1669) – francuski fizyk oraz filozof.
Życie i twórczość.
Urodzony w wiosce Saint-Jean-d'Assé, niedaleko Le Mans. Wiadomości na temat jego dzieciństwa oraz ukończonych szkół są nieznane.
Marin rozpoczął karierę fizyka w Le Mans po czym w 1630 roku wyjechał do Paryża gdzie poznał Pierre’a Séguiera, francuskiego męża stanu. Wkrótce po przybyciu do stolicy Francji został mianowany na stanowisko "médecin ordinaire" (lekarza zwykłego) u boku ówczesnego króla Francji, Ludwika XIV. Monarcha był pod wrażeniem zdolności Marina do oceniania ludzkiego charakteru po wyglądzie fizycznym.
Pracując jako fizjonomik, Marin opublikował w latach 1640–1662 pięciotomową publikację pt. "Caractères des passions", w której opisywał swoje badania nad wpływem mimiki na charakter człowieka. Oprócz tego pisał na takie tematy jak chiromancja, trawienie, praktyki okultystyczne oraz optyka. W późniejszych latach publikował artykuły opisujące badania nad naturą światła, refrakcją oraz prawdopodobieństwem podstawowego oraz drugorzędnego koloru. Marin był także filozofem m.in. przetłumaczył dzieło Arystotelesa, "Fizyka".
W 1634 roku został mianowany na jednego z pierwszych członków Académie française, a w 1666 roku został członkiem Francuskiej Akademii Nauk.
Marin był także ojcem kleryka, Pierre’a Cureau de la Chambre.
Zmarł w 1669 roku w Paryżu.
Upamiętnienie.
Na cześć Marina, w 1991 roku Eric Walter Elst nazwał jego imieniem planetoidę o numerze katalogowym 7126.

</doc>
<doc id="1631702" url="https://pl.wikipedia.org/wiki?curid=1631702" title="Kirishima (1913)">
Kirishima (1913)

Kirishima (霧島) – krążownik liniowy Japońskiej Marynarki Wojennej, od 1940 klasyfikowany jako szybki pancernik, należący do typu "Kongō". Służył podczas I i II wojny światowej, zatopiony został w II bitwie pod Guadalcanalem 15 listopada 1942 przez amerykańskie pancerniki. Nazwa pochodzi od pasma wulkanicznego w Parku Narodowym Kirishima-Yaku.
Budowa.
„Kirishima” zbudowany został jako trzeci okręt typu "Kongō", z tego drugi zbudowany w Japonii (w stoczni Mitsubishi w Nagasaki). Stępkę okrętu położono 17 marca 1912, kadłub wodowano 1 grudnia 1913, a okręt wszedł do służby 19 kwietnia 1915.
Modernizacje.
Okręt podlegał po I wojnie światowej szeregowi gruntownych modernizacji, podobnie jak inne okręty typu, opisanych bliżej w artykule o typie "Kongō". Już w 1921 zwiększono donośność dział z 25 800 m do 29 000 m przez zwiększenie kąta ich podniesienia z 25° do 33°.
W latach 1927–1930 okręt poddano pierwszej dużej modernizacji (rekonstrukcji). Zwiększono wówczas grubość poziomego opancerzenia – pokładu pancernego, nad siłownią do 80 mm i nad komorami amunicyjnymi do 120 mm, a także dachów wież i barbet, dodając ok. 3600 ton pancerza. W celu zwiększenia odporności przeciw wybuchom podwodnym, dodano na burtach dodatkowe przedziały przeciwtorpedowe – „bąble”, zwiększające szerokość o ponad metr. Usunięto 4 podwodne wyrzutnie torpedowe. Rozbudowano znacznie wzwyż nadbudówkę dziobową, wokół trójnożnego masztu, która przyjęła charakterystyczną dla japońskich modernizowanych pancerników formę wysokiej wieży o nieregularnym kształcie (tzw. „pagody”). Stare kotły w liczbie 36 zamieniono na 10 nowszych, o większej wydajności, co pociągnęło za sobą zlikwidowanie jednej kotłowni i dziobowego komina, zmniejszając liczbę kominów do dwóch. Nastąpiło przejście na opalanie kotłów w większym stopniu paliwem płynnym. Wyporność standardowa okrętów wzrosła z 26 330 do 29 330 t, przy czym prędkość spadła w niewielkim stopniu, do 26 w. Okręt wyposażono w wodnosamolot E1Y, lecz początkowo bez katapulty, wodowany za pomocą dźwigu. 30 maja 1931roku „Kirishimę” i pozostałe okręty typu przeklasyfikowano z krążowników liniowych na pancerniki (określane też jako szybkie pancerniki).
Na przełomie lat 1932–1933 wzmocniono uzbrojenie plot, zamieniając działa 76 mm na cztery podwójne stanowiska dział uniwersalnych 127 mm i cztery działka automatyczne 40 mm, a pod koniec 1933 „Kirishimę” wyposażono w katapultę dla wodnosamolotów rozpoznawczych i 2–3 wodnosamoloty Nakajima E4N2.
W latach 1934–1936 okręt poddano drugiej zasadniczej rekonstrukcji, zamieniając starą siłownię na nowoczesną, o ponad dwukrotnie większej mocy – 136 000 KM przy podobnych rozmiarach i mniejszej masie. Kotły o opalaniu mieszanym zamieniono na 8 kotłów Kampon opalanych mazutem. W celu zwiększenia prędkości, oprócz większej mocy siłowni, zoptymalizowano kształt kadłuba, wydłużając rufę okrętów o 7,6 m. Działania te spowodowały przyrost prędkości do 30,5 w. Ponownie zwiększono kąt podniesienia dział do 43°, przez co zwiększono ich donośność z 29 000 m do 33 000 m. Zwiększono również z 15° do 30° kąt podniesienia dział artylerii średniej 152 mm umieszczonych w kazamatach i ich donośność, zmniejszając przy tym ich liczbę do 14. Przestarzałe działka plot 40 mm i wkmy 13,2 mm zamieniono na 10 podwójnie sprzężonych działek 25 mm Typ 96. Dalszej rozbudowie uległa dziobowa nadbudówka i ulepszono urządzenia kierowania ogniem. Pod koniec lat 30. wodnosamoloty zamieniono na 2 Nakajima E8N1 („Dave”) i 1 Kawanishi E7K1 („Alf”).
Pod koniec 1939 wzmocniono nieco pancerz, głównie wież i barbet artylerii, dodając 419 t pancerza. Wodnosamoloty zamieniono na początku lat 40. na Aichi E13A („Jake”) i Mitsubishi F1M („Pete”).
Służba.
Przed II wojną światową.
13 grudnia 1915 „Kirishima” została przydzielona do 3. dywizjonu okrętów liniowych Drugiej Floty, bazując w Sasebo. Po przystąpieniu Japonii do I wojny światowej po stronie ententy, okręt operował kilkakrotnie od 1916 na wodach Chin, bez akcji bojowych. W lipcu–sierpniu 1918 złożył wizytę w Kanadzie. W okresie międzywojennym wielokrotnie operował on u wybrzeży Chin i następowały częste zmiany dowódców. We wrześniu 1923 załoga niosła pomoc ofiarom wielkiego trzęsienia ziemi w Japonii. 1 września 1924 przydzielono okręt do 4. dywizjonu okrętów liniowych 2. Floty.
Od 1 grudnia 1926 okręt wycofano na czas remontu do rezerwy i od maja 1927 do 16 kwietnia 1930 prowadzono prace modernizacyjne okrętu w Kure.
1 grudnia 1930 przydzielono okręt do 1. dywizjonu okrętów liniowych 1. Floty. Od kwietnia 1932 operował przez pewien czas na wodach Chin w związku z tzw. incydentem szanghajskim. 1 grudnia 1932 okręt wycofano do rezerwy i do wiosny 1933 w Sasebo prowadzono prace nad modernizacją uzbrojenia przeciwlotniczego. Pomiędzy 18 listopada 1934 a 8 czerwca 1936 okręt poddano drugiej zasadniczej rekonstrukcji w Sasebo. Po powrocie do służby w 1936 okręt przydzielono razem z innymi tego typu do 3. dywizjonu pancerników 1. Floty.
W 1937 okręt operował na wodach Chin w związku z wojną japońsko-chińską – 22 sierpnia 1937 przewiózł na teren działań 3 bataliony 3. Dywizji Piechoty, a jego wodnosamoloty dokonały dwóch nalotów na Szanghaj i prowadziły rozpoznanie. Pancernik operował tam z przerwami do 1939 roku. Od listopada 1939 dokonano niewielkiej modernizacji polegającej na wzmocnieniu pancerza wież i barbet w Sasebo.
II wojna światowa.
Po przystąpieniu Japonii do II wojny światowej, „Kirishima” używana była początkowo we wszystkich głównych operacjach ofensywnych floty japońskiej jako osłona lotniskowców, razem z innymi pancernikami typu "Kongō", przede wszystkim z „Hiei”, z którym tworzyła 1. sekcję 3. dywizjonu pancerników (dowodzonego od września 1941 przez wiceadmirała Gun’ichi Mikawę). Pancerniki nie brały jednak bezpośredniego udziału w walkach prowadzonych przez lotnictwo pokładowe.
Od końca listopada 1941 „Kirishima” wraz z „Hiei” eskortowała lotniskowce 1. Floty Powietrznej dokonujące otwierającego wojnę na Pacyfiku ataku na Pearl Harbor (7 grudnia). Po krótkim dokowaniu w Kure 27–30 grudnia w celu usunięcia uszkodzeń od fal, 14 stycznia 1942 „Kirishima” została przebazowana z „Hiei” do Truk, skąd wyruszała następnie w eskorcie lotniskowców wspierających zajęcie Rabaulu i Kaviengu. Od 1 do 4 lutego 1942 okręt uczestniczył w bezskutecznym poszukiwaniu amerykańskiego zespołu lotniskowców. 19 lutego osłaniał lotniskowce atakujące Port Darwin, a pod koniec lutego osłaniał lotniskowce na Morzu Jawajskim, atakujące cele na Jawie. 1 marca 1942 ostrzeliwał nieskutecznie wraz z „Hiei” amerykański niszczyciel USS „Edsall”, zatopiony ostatecznie przy pomocy lotnictwa (w starciu wystrzelił 87 pocisków 356 mm i 62 152 mm).
Od 26 marca do kwietnia 1942 „Kirishima” uczestniczyła z całym 3. dywizjonem pancerników w osłonie lotniskowców podczas rajdu na Ocean Indyjski. Podczas bitwy pod Midway w czerwcu 1942 „Kirishima” w składzie 2. sekcji 3. dywizjonu pancerników z „Haruną” weszła w skład Grupy Wsparcia kadm. Hiroaki Abe. 4 czerwca pomagała odpierać ataki lotnictwa amerykańskiego w pierwszej fazie bitwy, m.in. strzelając zaporowo z dział głównego kalibru do bombowców Martin B-26 Marauder. Pancernik był celem ataku amerykańskiego okrętu podwodnego USS Nautilus (SS-168), lecz wystrzelona torpeda była niecelna. Następnie pancernik asystował do wieczora płonącemu lotniskowcowi „Hiryu”, po czym przejmował z niszczycieli rozbitków z zatopionych lotniskowców.
14 lipca 1942 „Hiei” i „Kirishimę” przydzielono do 11. dywizjonu pancerników kontradmirała Hiroaki Abe w składzie Trzeciej Floty, działającej w rejonie Wysp Salomona. 24 sierpnia osłaniały one lotniskowce podczas bitwy koło wschodnich Salomonów. Nocami 14 i 15 października osłaniały pancerniki „Kongo” i „Haruna” 3. Dywizjonu, a następnie krążowniki bombardujące lotnisko na Guadalcanalu. 25–26 października „Hiei” i „Kirishima” osłaniały lotniskowce podczas bitwy koło wysp Santa Cruz. 25 października „Kirishima” była atakowana przez bombowce B-17, lecz nieskutecznie, ponadto jej wodnosamoloty F1M2 „Pete” uszkodziły rozpoznawczą łódź latającą PBY-5A Catalina. Podczas bitwy 26 października „Kirishima” była atakowana przez trzy bombowce nurkujące SBD, lecz niecelnie.
10 listopada 1942 „Kirishima” i „Hiei” wypłynęły z Shortland w misję bombardowania lotniska na Guadalcanalu związaną z operacją dostarczenia posiłków na wyspę, w wyniku czego doszło do pierwszej bitwy pod Guadalcanalem z amerykańskimi okrętami w nocy z 12 na 13 listopada 1942. W toku bitwy na małe odległości, „Kirishima” wystrzeliła 57 pocisków 356 mm i 313 średniego kalibru, powodując uszkodzenia ciężkich krążowników USS „San Francisco” i USS „Helena” oraz kilku niszczycieli (USS „Laffey”, „Monssen” i być może na „Aaron Ward”). Sama została uszkodzona jednym pociskiem 203 mm z USS „San Francisco” i utraciła w starciu 7 ludzi. Okręt próbował następnie holować uszkodzony pancernik „Hiei”, lecz nie przyniosło to powodzenia i „Hiei” został zatopiony przez załogę.
14 listopada Japończycy wyruszyli w celu ponownej próby bombardowania lotniska pozostałymi siłami w postaci „Kirishimy” i dwóch ciężkich krążowników osłanianych przez dwa lekkie krążowniki i niszczyciele. „Kirishima” była celem ataku okrętu podwodnego USS Trout (SS-202), lecz torpeda uderzyła pancernik nie wybuchając. W nocy 14/15 listopada doszło do drugiej bitwy pod Guadalcanalem zespołu japońskiego z amerykańskimi pancernikami USS „Washington” i „South Dakota” oraz niszczycielami. Między godziną 23:42 a 0:05 „Kirishima” i towarzyszące jej krążowniki „Atago” i „Takao” zdołały uszkodzić i obezwładnić pancernik USS „South Dakota”, z tego „Kirishima” trafiła go tylko jednym pociskiem 356 mm, który wybuchł na barbecie wieży rufowej nie przebijając jej i 6 pociskami 152 mm oraz być może jednym 127 mm. Jednakże następnie „Kirishima” stała się ofiarą sterowanego precyzyjnym radarem ognia artyleryjskiego z pancernika USS „Washington” i z odległości 7,7 km otrzymała 20 trafień pociskami 406 mm i około 40 kalibru 127 mm, które zamieniły ją w płonący, niesterowny wrak. Wyłączeniu z akcji uległy dwie wieże dział 356 mm, uszkodzono ster, przez co okręt zataczał cyrkulacje w lewo, nadto przez przebicia w rejonie linii wodnej okręt nabierał wody, przechylając się na prawo. Okręt pomimo poważnych uszkodzeń zdołał obrócić wieże głównej artylerii i skierować ogień na „Washingtona”, jednak mimo oddania kilku salw nie uzyskał trafień. Na dodatek zdradził swą pozycję na skutek błysków, które się pojawiały podczas strzelania. Około 3:25 15 listopada „Kirishima” przewróciła się na prawą burtę i zatonęła w rejonie pozycji , kilka mil na zachód od wysepki Savo. Większość załogi – 1100 ludzi, łącznie z dowódcą, została uratowana przez niszczyciele „Asagumo” (który przejął też portret Cesarza), „Teruzuki” i „Samidare”, zginęło 212 ludzi. Według niektórych innych publikacji uszkodzony pancernik miał zostać samozatopiony przez załogę.
Okręt skreślono formalnie z listy floty 20 grudnia 1942.
W sierpniu 1992 oceanograf Robert Ballard odnalazł wrak „Kirishimy” na głębokości 1200 m, odwrócony do góry dnem, ze zniszczoną częścią dziobową od wybuchu amunicji (nie można jednak wykluczyć, że to wrak „Hiei”).
Dane techniczne.
"Szczegółowe dane i opis konstrukcji w artykule głównym okręty liniowe typu Kongo."
po zbudowaniu:
po modernizacji w 1937:
Uzbrojenie i wyposażenie.
po wejściu do służby:
po modernizacji: 1936-1942:
Opancerzenie:

</doc>
<doc id="1631705" url="https://pl.wikipedia.org/wiki?curid=1631705" title="Jan Furgoł">
Jan Furgoł

Jan Furgoł (ur. 13 października 1883 w Nowym Bytomiu, zm. 11 stycznia 1941 w Buchenwaldzie) – górnik, uczestnik II i III powstania śląskiego.
Gdy skończył szkołę, zatrudnił się w budowanej wtedy kopalni "Pokój" w Rudzie Śląskiej. 
Wstąpił do lewicowego Centralnego Związku Górników, a następnie do PPS-u. Przed I wojną światową był organizatorem manifestacji pierwszomajowych.
Został wybrany mężem zaufania w Polskim Komitecie Plebiscytowym przygotowania głosowania ludowego za połączeniem Górnego Śląska z Polską. W II i III powstaniu śląskim powierzono mu funkcję dowódcy kompanii.
Po powstaniach i po włączeniu części Górnego Śląska do Polski Furgoł pozostał górnikiem. W 1933 roku był uczestnikiem strajku głodowego, który uratował kopalnię „Pokój” od unieruchomienia.
W 1939 roku uczestniczył w walkach z dywersją niemiecką pod Rudą na granicy polsko-niemieckiej. 16 września został aresztowany i osadzony w obozie koncentracyjnym, w którym zmarł.

</doc>
<doc id="1631707" url="https://pl.wikipedia.org/wiki?curid=1631707" title="ALK">
ALK



</doc>
<doc id="1631711" url="https://pl.wikipedia.org/wiki?curid=1631711" title="Castle Rock Entertainment">
Castle Rock Entertainment

Castle Rock Entertainment – amerykańska wytwórnia filmowa założona w 1987 roku przez Martina Shafera, Roba Reinera, Andrew Scheinmana, Glenna Padnicka i Alana Horna, zależna od Warner Bros. oraz należąca do konfederatu Warner Bros. Discovery.

</doc>
<doc id="1631715" url="https://pl.wikipedia.org/wiki?curid=1631715" title="Mistrzostwa Europy w Koszykówce Kobiet 2009">
Mistrzostwa Europy w Koszykówce Kobiet 2009

32. Mistrzostwa Europy w Koszykówce Kobiet odbyły się w dniach 7–20 czerwca 2009 na Łotwie. W turnieju wystąpiło 16 drużyn. W pierwszej fazie drużyny zostały podzielone na cztery grupy po cztery zespoły.
Uczestniczki turnieju występowały w trzech miastach: Lipawa, Valmiera oraz w Rydze, gdzie odbyła się cała faza finałowa włącznie z finałem.
Linki zewnętrzne.
Oficjalna strona mistrzostw

</doc>
<doc id="1631716" url="https://pl.wikipedia.org/wiki?curid=1631716" title="COROT-2b">
COROT-2b

COROT-2b – planeta pozasłoneczna należąca do grupy gorących jowiszów, okrążająca gwiazdę COROT-2, przypominającą Słońce na wcześniejszym etapie rozwoju. Jej odkrycie ogłoszono 20 grudnia 2007.
Ma ona masę ponad trzykrotnie większą niż Jowisz i zaskakująco duży promień – prawie 1,5 promienia Jowisza. Planeta znajduje się bardzo blisko jej słońca, w odległości około dziesięć razy większej niż odległość Ziemi od Księżyca, i jest nieustannie poddawana działaniu promieniowania rentgenowskiego gwiazdy.

</doc>
<doc id="1631720" url="https://pl.wikipedia.org/wiki?curid=1631720" title="Grzybnica (dopływ Wołczenicy)">
Grzybnica (dopływ Wołczenicy)

Grzybnica – rzeka na Równinie Gryfickiej, w gminie Wolin, w powiecie kamieńskim, w województwie zachodniopomorskim. 
Rzeka bierze swe źródło w jeziorze Ostrowo, z którego wypływa od północnego brzegu. Płynąc w kierunku północnym pod drogą krajową nr 3 wpada do jeziora Piaski, z którego wypływa od północno-wschodniego brzegu. Następnie płynie w kierunku północnym gdzie wpada do rzeki Wołczenicy, która uchodzi do Zalewu Kamieńskiego.
Grzybnica wypływająca z jeziora Ostrowo tworzy koryto o głębokości do ok. 70 cm, przeciętnie
30 cm, szerokości od 0,5–3,5 m i długości ok. 1500 m, w dużym stopniu zarośnięty. 
W 2008 r. przeprowadzono badania jakości wód Grzybnicy w punkcie przy wsi Wiejkówko. W ich wyniku oceniono elementy fizykochemiczne poniżej stanu dobrego, elementy biologiczne określono na I klasy, a stan ekologiczny na umiarkowany. W ogólnej dwustopniowej ocenie stwierdzono zły stan wód Grzybnicy.
Tereny dolnej Grzybnicy od drogi krajowej nr i jeziora Piaski do ujścia zostały włączone do obszaru specjalnej ochrony ptaków Bagna Rozwarowskie.
Nazwę "Grzybnica" wprowadzono urzędowo w 1948 roku, zastępując poprzednią niemiecką nazwę rzeki – "Fauler Bach Bache".

</doc>
<doc id="1631721" url="https://pl.wikipedia.org/wiki?curid=1631721" title="Mistrzostwa Świata Mężczyzn w Curlingu 1982">
Mistrzostwa Świata Mężczyzn w Curlingu 1982

Mistrzostwa Świata Mężczyzn w Curlingu 1982 odbyły się między 29 marca a 4 kwietnia 1982 w niemieckim Garmisch-Partenkirchen, w Olympic Eisstadion. Mistrzostwa świata rozegrano tutaj również 10 lat wcześniej i 10 lat później.
Tytuł mistrzów świata z 1981 broniła drużyna ze Szwajcarii. Mistrzami zostali ponownie po roku przerwy Kanadyjczycy, którzy w finale pokonali obrońców tytułu 9:7. Brązowy medal po przegranej w półfinale 4:7 zdobyli gospodarze.
__BEZSPISU__

</doc>
<doc id="1631724" url="https://pl.wikipedia.org/wiki?curid=1631724" title="Giedo van der Garde">
Giedo van der Garde

Giedo van der Garde (ur. 25 kwietnia 1985 w Rhenen) – holenderski kierowca wyścigowy.
Życiorys.
Karting.
Giedo osiągał spore sukcesy w kartingu, w którym zadebiutował w roku 1997. Oprócz tytułu mistrza swojego kraju, ma w swoim dorobku również tytuł mistrza świata w najwyższej kategorii Formula Super A (2002) oraz wygrane w wielu prestiżowych zawodach.
Formuła 3 Euroseries.
W 2003 roku rozpoczął starty w wyścigach samochodów jednomiejscowych, debiutując w Duńskiej Formule Renault. Został w niej sklasyfikowany tuż za podium, na 4. miejscu. Rok później awansował do silnie obsadzonej Formuły 3 Euroseries. Van der Garde spędził w niej łącznie trzy sezony, osiągając ciągłą progresję wyników. Najlepiej spisał się w roku 2006, kiedy to reprezentował drugi team mistrzowskiej ASM Formule 3 (obecnie ART Grand Prix). Zajął wtedy 6. miejsce z dorobkiem jednego pole position i zwycięstwa.
Formuła Renault 3.5.
W sezonie 2007 przeniósł się do World Series by Renault. Pierwszy rok startów, w ekipie Victory Engineering, zakończył na 6. miejscu. W drugim sezonie startów, będąc już w mistrzowskim zespole P1 Motorsport, od początku pewnie prowadził w generalce, by ostatecznie przypieczętować tytuł na rundę przed zakończeniem sezonu. W tym czasie odniósł pięć zwycięstw oraz dwukrotnie sięgnął po pole position.
Seria GP2.
W sezonie 2009 Holender podpisał kontrakt z brytyjskim zespołem iSport International, na udział w azjatyckim i europejskim cyklu GP2. W pierwszym z nich rywalizację ukończył na 12. miejscu. Zdecydowanie lepiej spisał się w głównej edycji. Pomimo dość przeciętnej pierwszej połowy sezonu, w drugiej Holender poradził sobie znacznie lepiej, będąc trzykrotnie na najwyższym stopniu podium. Dzięki temu w klasyfikacji końcowej zajął 7. miejsce.
Na sezon 2010 przeniósł się do hiszpańskiego zespołu Barwa Addax. W zimowym cyklu Giedo pojawił się tylko raz, podczas drugiej rundy, na torze w Abu Zabi. Wówczas pierwszego z wyścigów nie ukończył, natomiast w drugim dojechał na dziewiętnastej lokacie. W głównym cyklu dziewięciokrotnie dojechał na punktowanej pozycji, w tym cztery razy na podium. W klasyfikacji generalnej ponownie został sklasyfikowany na siódmej pozycji, gdy jego młodszy zespołowy partner Sergio Pérez, walczył o tytuł mistrzowski.
W roku 2011 van der Garde sezon azjatyckiej GP2 zakończył na 3. lokacie, z dorobkiem dwóch miejsc na podium, na włoskim torze Imola. W drugim roku współpracy w europejskiej edycji Holender również należał do grona czołowych zawodników. Giedo przez pewien okres prowadził nawet w klasyfikacji generalnej. W trakcie sezonu pięciokrotnie znalazł się na podium. Najbliżej zwycięstwa był w pierwszym w Walencji, jednakże w wyniku ignorowania żółtych flag otrzymał karę przejazdu przez aleję serwisową. Na torze Circuit de Catalunya sięgnął po pierwsze w karierze pole position, po tym, jak ukarany został Francuz Jules Bianchi, za uzyskanie czasu przy żółtych flagach. Pierwszą pozycję faktycznie uzyskał w kolejnej rundzie, w Monako, jednakże tym razem to on dopuścił się takiego błędu i stracił swą pozycję na rzecz Brytyjczyka Sama Birda. Szansę na tytuł wicemistrzowski stracił po kompletnie nieudanych wyścigach na Spa-Francorchamps oraz Monza. Ostatecznie w klasyfikacji generalnej znalazł się na 5. pozycji, za zespołowym partnerem Charles'em Pic.
Formuła 1.
W latach 2007–2008 Holender pełnił funkcję kierowcy testowego holenderskiego zespołu Spyker oraz hinduskiej ekipy Force India. W sezonie 2012 został kierowcą rezerwowym teamu Caterham, a rok później kierowcą etatowym tego zespołu. W sezonie 2014 został kierowcą testowym ekipy Sauber.
W 2015 roku testował produkty Pirelli wykorzystywane w bolidach GP2, a następnie został kierowcą testowym tej firmy.

</doc>
<doc id="1631725" url="https://pl.wikipedia.org/wiki?curid=1631725" title="Alkifron">
Alkifron

Alkifron (stgr. Ἀλκίφρων) – grecki sofista i retor. Żył prawdopodobnie w II wieku, przypuszczalnie pochodził z Aten. 
O jego życiu nie zachowały się żadne informacje. Zasłynął jako autor fikcyjnych "Listów" ("Epistolaí"), podzielonych na cztery księgi: "Listy rybaków" ("Halieutikaí"), "Listy wieśniaków" ("Agroitikaí"), "Listy pieczeniarzy" ("Parasíton") i "Listy heter" ("Hetairikaí"). Z utworów tych zachowało się dotąd 118 listów i 6 większych fragmentów. Interesujące dla historii kultury, obrazują życie ateńskie z przełomu epoki klasycznej i hellenistycznej, nacechowane są wdziękiem o zabarwieniu erotycznym. Źródłem wiadomości dla autora była najpewniej komedia nowoattycka, zaś język wzorował wyraźnie na komediach Menandra.
Sceneria utworów osadzona jest na przełomie IV/III wieku p.n.e., a ich bohaterami są m.in. znane postacie tamtych czasów, takie jak Menander, Hyperejdes, Praksyteles, Demetriusz, Epikur czy Lizjasz, oraz ich partnerki (Glykera, Fryne, Lamia, Leontion). Poruszane są w nich sprawy związane z epoką życia bohaterów, jak spory filozoficzne czy widowiska teatralne.
Na język polski twórczość Alkifrona tłumaczyły Lidia Winniczuk i Halina Wiszniewska.

</doc>
<doc id="1631726" url="https://pl.wikipedia.org/wiki?curid=1631726" title="Cerkiew św. Mikołaja w Czaszynie">
Cerkiew św. Mikołaja w Czaszynie

Cerkiew św. Mikołaja Cudotwórcy w Czaszynie – cerkiew z 1835 istniejąca na miejscu wcześniejszej, z XVIII wieku. Była użytkowana najpierw przez grekokatolików, a po wysiedleniu Ukraińców w 1946 roku - przez parafię rzymskokatolicką do czasu wybudowania nowego kościoła parafialnego w 2010 roku. Od lipca 2016 w budynku mieści się kaplica pogrzebowa wyposażona w chłodnię podwójną.
Historia.
Cerkiew została zbudowana z inicjatywy właścicielki wsi Czaszyn Apolonii Łemkowskiej na miejscu wcześniejszej budowli tego typu. Po akcji „Wisła” i wywiezieniu ludności greckokatolickiej została zaadaptowana na kościół obrządku łacińskiego. W latach 1954 i 1969 był on remontowany, co praktycznie usunęło z bryły budynku elementy charakterystyczne dla budownictwa cerkiewnego.
Architektura.
Była cerkiew w Czaszynie jest jednonawowa, po przebudowach w II poł. XX wieku straciła dwie kopuły na rzecz sygnaturki położonej nad nawą i wieży nad przedsionkiem. Zatarła się również wyraźna niegdyś trójdzielność bryły. Z zewnątrz malowana na biało, wewnątrz cerkiew posiadała pierwotnie bogatą dekorację malarską, z której do dnia dzisiejszego zachowała się polichromia Opieki Matki Bożej. Oryginalny ikonostas nie przetrwał do naszych czasów, w kościele znajduje się jedynie ołtarz Matki Bożej w nawie bocznej.
Remont.
Budynek w ostatnich latach jest poddawany pracom renowacyjnym aby przywrócić mu dawny blask. W 2021 roku wymieniono dach kryjąc go blachą tytanowo-cynkową i wykonano instalację odgromową. W 2022 roku wykonano odwodnienie budynku, naprawę fundamentów a także nowe tynki przy posadzce w środku budynku. Na rok 2023 planowane jest odtworzenie tynku i nakropienia elewacji zewnętrznej a także alejka z kostki brukowej przed budynkiem i wymiana drzwi wejściowych. 

</doc>
<doc id="1631727" url="https://pl.wikipedia.org/wiki?curid=1631727" title="Franz Böhm">
Franz Böhm

Franz Böhm: (ur. 16 lutego 1895 w Konstancji, zm. 26 września 1977 w Rockenbergu) – niemiecki polityk (CDU), prawnik i ekonomista, przedstawiciel doktryny społecznej gospodarki rynkowej i ordoliberalizmu.
Życiorys.
Franz Böhm pochodził z badeńskiej rodziny o mieszczańskich, liberalno-protestanckich tradycjach. Ojciec był prokuratorem, urzędnikiem w ministerstwie kultury, a następnie ministrem kultury i nauki w rządzie Badenii. Franz w 1926 ożenił się z Mariettą Ceconi, córką Ricardy Huch. W 1929 urodził się syn Alexander Böhm.
W trakcie I wojny św. Franz służył w szeregach armii niemieckiej. Po zakończeniu wojny studiował prawo we Fryburgu Bryzgowijskim. W 1924 został prokuratorem, a na początku 1925 rozpoczął pracę w ministerstwie gospodarki, jako referent w wydziale ds. karteli.
W 1931 po obronie pracy doktorskiej i habilitacji w 1933 rozpoczął karierę akademicką, propagując swoje koncepcje ekonomiczne. Wraz z Walterem Euckenem i Hansem Großmann-Doerthem jest zaliczany do ojców doktryny ordoliberalizmu i założycieli, tzw. szkoły freiburskiej w ekonomii.
W okresie rządów Hitlera Böhm należał do kręgów opozycji anty – hitlerowskiej. Występował przeciwko prześladowaniom ludności żydowskiej. Współpracował m.in. z Carlem Friedrichem Goerdelerem. Uchronił się przed aresztowaniem dzięki zmianie nazwiska.
Po zakończeniu wojny wrócił do Fryburga, zostając w 1945 prorektorem. W 1946 został profesorem Uniwersytetu we Frankfurcie. W 1948 założył wraz z Walterem Euckenem czasopismo „Ordo”.
Od 1945 należał do CDU. W listopadzie 1945 został ministrem kultury i nauki w rządzie Karla Geilera – premiera Hesji. Wskutek różnicy zdań z amerykańskimi władzami okupacyjnymi złożył dymisję w lutym 1946. Od 1953 do 1965 był członkiem Bundestagu. Zajmował się sprawami odszkodowań dla ludności żydowskiej.

</doc>
<doc id="1631729" url="https://pl.wikipedia.org/wiki?curid=1631729" title="Alojzy Jankowski">
Alojzy Jankowski

Alojzy Jankowski (ur. 14 czerwca 1891 w Kamin, Kr. Strasburg – zm. 5 czerwca 1941 w Mauthausen-Gusen) – polski nauczyciel, działacz społeczny.
W 1912 ukończył Seminarium Nauczycielskie w Toruniu i podjął pracę jako nauczyciel. Od 1923 aż do wybuchu wojny pracował jako nauczyciel w Nowej Wsi (Ruda Śląska).
Był członkiem chóru „Słowiczek”, a pomiędzy 27.11.1927r. - 18.05.1928r. – jego prezesem. Działał również w innych organizacjach o polskim charakterze.
Po wybuchu wojny, w maju 1940 został aresztowany przez gestapo w ramach Intelligenzaktion Schlesien i zginął w obozie koncentracyjnym Mauthausen-Gusen.
Pamięć Alojzego Jankowskiego została uczczona tablicą na obelisku znajdującym się w narożniku ulic Katowickiej i Juliana Tuwima w Rudzie Śląskiej-Wirku oraz nazwaniem jego imieniem jednej z ulic w Rudzie Śląskiej-Wirku.

</doc>
<doc id="1631733" url="https://pl.wikipedia.org/wiki?curid=1631733" title="Derek Shepherd">
Derek Shepherd

Derek Christopher Shepherd – fikcyjna postać serialu Chirurdzy, stacji ABC, grana przez Patricka Dempseya, a stworzona przez Shondę Rhimes.
Opis postaci.
Neurochirurg, jeden z najlepszych w kraju. Kiedy był mały, jego ojciec został zastrzelony. Jego matka – Carolyn Maloney Shepherd – była pielęgniarką m.in. w Afganistanie. Derek ma cztery siostry, wszystkie są lekarzami (w serialu wystąpiły trzy – Nancy, Lizzie i Amelia, oprócz nich jest jeszcze Kathleen). Żeńska część personelu nazywa go McDreamy. Pracuje w szpitalu Seattle Grace Hospital. Kiedyś mieszkał w Nowym Jorku ze swoją żoną dr Addison Montgomery. Wyprowadził się do Seattle po tym, jak nakrył ją na zdradzie, ze swoim najlepszym przyjacielem Markiem Sloanem. Niedługo po przeprowadzce poznaje w barze Meredith Grey i spędza z nią noc. Następnego dnia okazuje się, że zaczyna staż w szpitalu Seattle Grace, gdzie i on podejmuje pracę – jest jej przełożonym. Po jakimś czasie zaczynają się spotykać, ale sprawy komplikują się, kiedy przyjeżdża Addison. Derek zostawia Meredith po to, żeby spróbować naprawić swoje małżeństwo. Próby te kończą się jednak niepowodzeniem – Derek schodzi się z Meredith na nowo i rozwodzi z Addison. Kiedy Meredith wpadła do wody, podczas wypadku promu, on ją wyławia.
W 4. sezonie znów się rozchodzą. Wtedy Derek zaczyna spotykać się z pielęgniarką, Rose. Następnie, rozpoczyna badania kliniczne, wspólnie z Grey. Niestety, wszyscy pacjenci, z wyjątkiem ostatniego, umierają. Na końcu 4. sezonu ponownie schodzi się z Meredith.
W 5. sezonie trafia na okładkę pisma medycznego, a w tytule artykułu jest napisane „Metoda Shepherda”. Meredith jest na niego zła za pominięcie jej pracy. Derek w ramach przeprosin daje jej nerkę w słoiku. Wkrótce potem uświadamia sobie, że więcej jego pacjentów umiera niż udaje mu się uratować, więc postanawia odejść z pracy. Wcześniej jednak planuje zaręczyny z Meredith i wdaje się w bójkę ze Sloanem. Wraca do pracy, gdy dowiaduje się, że Izzie Stevens ma guzy mózgu oraz żeni się z Meredith (spisują umowę na samoprzylepnej karteczce).
W 6. sezonie zostaje szefem oddziału chirurgii. Jest nieco zawiedziony nowym stanowiskiem, gdyż więcej musi robić w papierach niż operować. W finale sezonu 6. zostaje postrzelony w klatkę piersiową przez Gary’ego Clarka (który obwinia Shepherda o śmierć żony), ale zostaje uratowany – operację przeprowadza Cristina Yang, w asyście Jacksona Avery’ego. Z powodu stresu związanego z postrzałem Shepherda, Meredith traci ich wspólne dziecko.
W siódmym sezonie rezygnuje z posady szefa. Nowym, starym szefem zostaje Richard Webber. Derek skupia się na powrocie Cristiny do pracy, która w wyniku traumy nie może operować i odchodzi. Shepherd czuje, że musi pomóc Yang, gdyż zawdzięcza jej życie. Zabiera ją na ryby, gdzie udaje się jej złowić dużą sztukę, dzięki czemu odzyskuje spokój. Derek wciąż jednak przeżywa traumę związaną ze strzelaniną – wychodzi to na jaw, kiedy ma się zająć postrzelonymi pacjentami. Potem razem z Meredith zajmuje się badaniami klinicznymi nad chorobą Alzheimera. Kiedy do szpitala przywiezione zostają dzieci z Afryki, Grey i Shepherd postanawiają adoptować jedno z nich – dziewczynkę o imieniu Zola. Z tego powodu biorą formalny ślub w Urzędzie Stanu Cywilnego. W finale siódmego sezonu kłamstwa Meredith wychodzą na jaw, co skutkuje przerwaniem prób klinicznych. Derek jest wściekły i mówi, że musi wszystko przemyśleć. Gdy Grey dostaje zgodę na opiekę nad Zolą, Shepherd spędza noc na placu budowy ich nowego domu.
W sezonie 8. Derek i Meredith się schodzą. Podejmują decyzję, że muszą rozdzielić pracę od życia uczuciowego. W związku z tym Meredith zaczyna szukać sobie nowej specjalizacji, a Derek zaczyna uczyć neurochirurgii Lexie. W finale sezonu oboje biorą udział w katastrofie lotniczej.
W sezonie 9 jego ręka, która ucierpiała w wypadku, nie powróciła do dawnej sprawności. Początkowo jest pogodzony z perspektywą końca kariery, jednak Meredith widzi, że mu tego brakuje. Callie Torres wymyśla sposób na przeprowadzenie u niego operacji i dzięki temu odzyskuje władzę w lewej ręce i może wrócić do przeprowadzania operacji.
W sezonie 10 rozpoczyna pracę w rządowym projekcie nad mapowaniem mózgu. Ponieważ jest zmuszony do częstych podróży poza Seattle zaczyna wykonywać coraz mniej operacji i powoli zaczyna wycofywać się z praktyki neurochirurgicznej. W końcu ciągłe podróże stają się męczące, a Derek dostaje propozycję podjęcia pracy w Waszyngtonie. Decyduje się ją przyjąć. Następuje kłótnia pomiędzy nim a Meredith, która nie chce przeprowadzać się i porzucać swojego życia w Seattle.
W 11. sezonie Derek jest rozdarty pomiędzy Waszyngtonem a rodziną, która została w Seattle. W końcu decyduje się wrócić do Seattle na stałe, jednak gdy do niego wraca, ma miejsce wypadek. W wyniku błędu lekarzy następuje śmierć mózgowa i Meredith musi podjąć decyzję o odłączeniu go od aparatury podtrzymującej życie.

</doc>
<doc id="1631735" url="https://pl.wikipedia.org/wiki?curid=1631735" title="Archidiecezja Utrechtu">
Archidiecezja Utrechtu

Archidiecezja Utrechtu – jedna z dwóch diecezji Kościoła Starokatolickiego w Holandii, ze stolicą w Utrechcie. Od 2021 r. ordynariuszem diecezji jest abp Bernd Wallet (ur. 1971).

</doc>
<doc id="1631737" url="https://pl.wikipedia.org/wiki?curid=1631737" title="Mark Sloan">
Mark Sloan

Mark Sloan − fikcyjna postać serialu Chirurdzy, stacji ABC, odgrywany przez Erica Dane'a, a stworzony przez Shondę Rhimes.
Opis postaci.
Mark Sloan, chirurg plastyczny, laryngolog, był najlepszym przyjacielem Dereka Shepherda, którego matka w pewnym sensie wychowała go, ponieważ jego rodzice nigdy się nim nie interesowali. Pewnego razu Derek nakrył go w łóżku, ze swoją (ówczesną) żoną – Addison. Po odejściu Dereka, Mark i Addison mieszkali ze sobą przez kilka miesięcy. Addison była nawet w ciąży z Markiem, lecz usunęła ją. Po jakimś czasie Mark przeprowadził się z Nowego Jorku do Seattle (gdzie obecnie mieszka Derek) i zatrudnił się w szpitalu Seattle Grace Hospital. Nazywają go „Męską dziwką” ponieważ podrywa prawie każdą dziewczynę. Jego inny pseudonim to McSteamy.
W 5. sezonie zaczyna spotykać się z Lexie Grey, za co dostaje od Dereka w twarz. Potem jednak panowie godzą się.
W 6. sezonie do SGH przyjeżdża 18-letnia Sloane Riley, która okazuje się być córką Marka. Sloan stara się zająć swoją córką (która wkrótce sama zostanie matką) i przez to oddala się od Lexie, co skutkuje ich rozstaniem. Potem, Mark umawia się na randki z Teddy Altman, jednak wciąż tęskni za Lexie i mówi jej to w finale sezonu szóstego.
W siódmym sezonie obserwuje on dokładnie Lexie, gdyż się o nią boi. Ponadto zdaje sobie sprawę, że kocha małą Grey, więc na siłę próbuje się z nią umówić. W końcu dziewczyna zgadza się. Pod koniec spotkania para całuje się. W późniejszym czasie Mark dowiaduje się, że zostanie ojcem dziecka Calliope Torres, przez co Lexie rzuca go. Krótko potem Callie ma wypadek samochodowy i jej życie jest zagrożone. Mark bardzo to przeżywa. Po wielu operacjach Callie rodzi córkę Sloana – Sofię Robbin Sloan Torres. W finale siódmego sezonu, Mark mówi Jacksonowi, że oddaje mu Lexie, i że nie będzie się wtrącał w ich związek.
W ósmym sezonie Mark uczy się być ojcem małej Sofii i przeżywa w związku z tym zabawne perypetie. W końcu zaczyna umawiać się na randki z Julie, okulistką oraz staje się nauczycielem i mentorem Jacksona Avery’ego, z którym się zaprzyjaźnia. W 22 odcinku Mała Grey w końcu zbiera się na odwagę i mówi Sloanowi, że go kocha i zawsze kochała. W finale sezonu dochodzi do katastrofy lotniczej w której ginie Lexie. Przed śmiercią Mark trzyma ją za rękę, wyznaje miłość i próbuje uratować, jednak sam ma poważne obrażenia wewnętrzne.
W pierwszym odcinku dziewiątego sezonu zostaje odłączony od respiratora zgodnie ze swoją ostatnią wolą i umiera. Przed śmiercią dużo rozmawia z Averym i mówi Julie, że kochał Lexie. Do końca przy jego łóżku siedzą Callie i Derek.

</doc>
<doc id="1631739" url="https://pl.wikipedia.org/wiki?curid=1631739" title="Słownik chazarski">
Słownik chazarski

Słownik chazarski (pełny tytuł: "Słownik chazarski: Powieść-leksykon w stu tysiącach słów", serb. "Хазарски речник" lub "Hazarski rečnik") – powieść autorstwa serbskiego pisarza Milorada Pavicia, wydana w 1984.
"Słownik chazarski" to debiutancka powieść Pavicia. Nazywana jest także powieścią-leksykonem. Składają się na nią dwa tomy – egzemplarz męski i żeński, jednak ich treść różni się jedynie jednym akapitem. Akapit ten został wydrukowany kursywą na stronie 267 pierwszego polskiego wydania (tCHu, Warszawa 1993) oraz na stronie 273 w wydaniu drugim (tCHu, Warszawa 2004). "Słownik chazarski" nie ma linearnej fabuły, ani jednolitego czasu akcji. Centralnym wydarzeniem przedstawionym w książce jest dokonana na przełomie VIII i IX wieku konwersja elity Chazarów na judaizm. Poprzedzić ją miała dysputa, w której swe racje ogłosili przedstawiciele chrześcijaństwa, islamu i judaizmu.
Większość postaci i wydarzeń opisanych w powieści jest całkowicie fikcyjna. Także zwyczaje przypisywane w książce Chazarom (i innym bohaterom) czasem nie są poparte historycznymi dowodami, Pavić przedstawia je w taki sposób, jakby miały miejsce w rzeczywistości. Służy temu m.in. system odnośników, kierujących do trzech mini-leksykonów: chrześcijańskiego, muzułmańskiego oraz hebrajskiego. Mieszanie fikcji z rzeczywistością, ale także skłonność do intelektualnych (filozoficznych) gier oraz baśniowo-magiczny klimat "Słownika chazarskiego", sprawiły, że książka bywa porównywana z twórczością Borgesa czy Umberto Eco.

</doc>
<doc id="1631745" url="https://pl.wikipedia.org/wiki?curid=1631745" title="The Poet and The Pendulum">
The Poet and The Pendulum



</doc>
<doc id="1631750" url="https://pl.wikipedia.org/wiki?curid=1631750" title="Baliats">
Baliats

Baliats ("Baljats") – polski herb szlachecki.
Opis herbu.
W polu błękitnym łuk srebrny, napięty z takąż strzałą bez lotek, rozdartą w trzy. W klejnocie trzy pióra strusie.
Najwcześniejsze wzmianki.
Pieczęć Marcina Baliatsa z 1590 roku.
Herbowni.
Baliats - Baljats.

</doc>
<doc id="1631759" url="https://pl.wikipedia.org/wiki?curid=1631759" title="Lech M. Jakób">
Lech M. Jakób

Lech M. Jakób (ur. 15 grudnia 1953 w Białogardzie, zm. 13 sierpnia 2021 w Szczecinie) – polski poeta, powieściopisarz, aforysta. 
Debiut prasowy: impresja prozatorska "Ryba" – miesięcznik Radar w 1975 r. Od tego czasu ukazało się kilkaset publikacji prasowych. Oprócz utworów literackich publikował felietony, recenzje książek, polemiki, korespondencje m.in. w tygodnikach Morze i Ziemia, Fakty, Życie Literackie, Szpilki, Tygodnik Kulturalny, oraz miesięcznikach Nowy Wyraz, Poezja, Topos, W drodze, List, Twórczość, Dzikie Życie, Łabuź.
Wiele utworów emitowały rozgłośnie radiowe. Założyciel i redaktor naczelny pomorskiego magazynu literacko-artystycznego Latarnia Morska ukazującego się od 2006 r. Jest też autorem wstępów książek i publikacji incydentalnych - m.in. do katalogów wystaw plastycznych oraz poetyckich wydawnictw pokonkursowych.
Niektóre książki są dostępne w wersji elektronicznej w portalu internetowym literatura.net.pl.
Amatorsko zajmuje się malarstwem, grafiką i rzeźbą. Zilustrował cztery swoje książki. Od 1964 r. (z przerwami) mieszka w Kołobrzegu. Studiował filologię polską w Słupsku, ukończył Zaoczne Studium Oświaty i Kultury we Wrocławiu. Wykonywał wiele zawodów: m.in. robotnika magazynowego, recepcjonisty, bibliotekarza, maszynisty maszyn przepompowych, nauczyciela języka polskiego - pracując w Słupsku, Szczawnie-Zdroju i Wałbrzychu. Ostatnio zatrudniony jako dyspozytor Miejskich Wodociągów w Kołobrzegu.

</doc>
<doc id="1631760" url="https://pl.wikipedia.org/wiki?curid=1631760" title="Sebastian Bayer">
Sebastian Bayer

Sebastian Bayer (ur. 11 czerwca 1986 w Akwizgranie) – niemiecki lekkoatleta specjalizujący się w skoku w dal. 
Międzynarodową karierę rozpoczął od nieudanego startu w mistrzostwach świata juniorów (2004). W kolejnym sezonie został wicemistrzem Starego Kontynentu w gronie juniorów. Nie udało mu się awansować do finału mistrzostw Europy (2006) oraz igrzysk olimpijskich (2008). W 2009 został halowym mistrzem Europy ustanawiając podczas tych zawodów halowy rekord Europy w skoku w dal wynikiem 8,71. Bez powodzenia startował w mistrzostwach świata w Berlinie (2009). W 2011 obronił w Paryżu tytuł halowego mistrza Starego Kontynentu. Mistrz Europy z 2012. 
Medalista mistrzostw Niemiec oraz reprezentant kraju w meczach międzypaństwowych.
Rekordy życiowe: stadion – 8,49 (4 lipca 2009, Ulm); hala – 8,71 (8 marca 2009, Turyn), rezultat ten jest aktualnym halowym rekordem Europy.

</doc>
<doc id="1631761" url="https://pl.wikipedia.org/wiki?curid=1631761" title="Epicrates cenchria">
Epicrates cenchria



</doc>
<doc id="1631763" url="https://pl.wikipedia.org/wiki?curid=1631763" title="Renaud Lavillenie">
Renaud Lavillenie

Renaud Lavillenie (ur. 18 września 1986 w Barbezieux-Saint-Hilaire) – francuski lekkoatleta specjalizujący się w skoku o tyczce.
Jako junior nie odnosił sukcesów międzynarodowych, a na dużej imprezie zadebiutował w 2007, zajmując dziesiątą lokatę w młodzieżowych mistrzostwach Europy. Już na eliminacjach zakończył swój udział w halowym czempionacie globu w Walencji (2008). Rok później został halowym mistrzem Europy. Kilka miesięcy po tym sukcesie, 21 czerwca 2009, podczas drużynowego czempionatu Starego Kontynentu uzyskał wynik 6,01 – tym samym poprawił rekord Francji oraz został siedemnastym w historii lekkoatletyki tyczkarzem, który pokonał poprzeczkę zawieszoną na wysokości ponad sześciu metrów. Należał do grona faworytów mistrzostw świata w Berlinie (2009) – ostatecznie zdobył na tej imprezie brązowy medal. Na początku sezonu 2010 nie udało mu się wywalczyć awansu do finału podczas halowych mistrzostw globu. Latem najpierw został mistrzem Europy, a później uplasował się na drugiej pozycji w zawodach o puchar interkontynentalny. Zwycięzca łącznej punktacji Diamentowej Ligi 2010 w skoku o tyczce. Osiągając wynik 6,03 – nowy rekord kraju – wygrał w Paryżu halowe mistrzostwa Starego Kontynentu (2011). Brązowy medalista mistrzostw świata (Daegu 2011). Zwycięzca łącznej punktacji Diamentowej Ligi 2011 w skoku o tyczce. 5 grudnia 2011 podczas treningu doznał kontuzji złamania lewej ręki. Po wyleczeniu kontuzjowanej ręki został w marcu 2012 halowym mistrzem świata. W czerwcu 2012 obronił tytuł mistrza Europy, a w sierpniu tego roku został mistrzem olimpijskim. Zwycięzca łącznej punktacji Diamentowej Ligi 2012 w skoku o tyczce. Na koniec roku 2012 zajął drugie miejsce w plebiscycie na europejskiego lekkoatletę roku organizowanym przez European Athletics. Na początku marca 2013 zdobył trzeci w karierze złoty medal halowych mistrzostw Europy. Podczas Mistrzostw Świata w Lekkoatletyce 2013 wywalczył srebrny medal. Zwycięzca łącznej punktacji Diamentowej Ligi 2013 w skoku o tyczce. Podczas mistrzostw świata w Pekinie stanął na najniższym stopniu podium (2015). Na początku 2016 zdobył swój drugi złoty medal halowych mistrzostw świata. Wicemistrz olimpijski z 2016 z Rio de Janeiro. W 2017 zdobył swój czwarty brązowy medal mistrzostw świata.
Medalista mistrzostw Francji.
Jego młodszy brat Valentin także jest tyczkarzem.

</doc>
<doc id="1631772" url="https://pl.wikipedia.org/wiki?curid=1631772" title="Spektrolit">
Spektrolit



</doc>
<doc id="1631773" url="https://pl.wikipedia.org/wiki?curid=1631773" title="Labradoryt">
Labradoryt

Labradoryt – skała, odmiana anortozytu, cechująca się dominacją minerału labradoru. Spotykana jest też definicja, iż labradoryt jest odmianą anortozytu cechującą się labradorytyzacją.
Złoża tej skały występują w Finlandii i na kanadyjskim półwyspie Labrador. 
Labradoryt ze względu na walory dekoracyjne używany jest w postaci płyt okładzinowych w budownictwie. Ponadto wytwarza się z niego materiały ogniotrwałe.

</doc>
<doc id="1631774" url="https://pl.wikipedia.org/wiki?curid=1631774" title="Ariane Friedrich">
Ariane Friedrich

Ariane Friedrich (ur. 10 stycznia 1984 w Nordhausen) – niemiecka lekkoatletka, specjalizująca się w skoku wzwyż. 
Stawała na podium mistrzostw świata oraz czempionatu Starego Kontynentu. Złota medalistka halowych mistrzostw Europy, trzykrotnie zdobywała medale uniwersjady. Reprezentantka Niemiec w pucharze Europy, drużynowym czempionacie Starego Kontynentu i meczach międzypaństwowych. Medalistka mistrzostw swojego kraju oraz rekordzistka Niemiec. 
Kariera.
Pierwszy sukces na arenie międzynarodowej odniosła w 2003 zwyciężając w mistrzostwach Europy juniorów. W 2005 zdobyła dwa brązowe medale – na uniwersjadzie oraz podczas mistrzostw Europy do lat 23. Zimą 2007 bez powodzenia rywalizowała w halowym czempionacie Starego Kontynentu, a latem zdobyła wicemistrzostwo uniwersjady. Zajęła ósme miejsce w halowych mistrzostwach globu w Walencji (2008). Siódma zawodniczka igrzysk olimpijskich w Pekinie – dwa tygodnie po tych zawodach wygrywając w memoriale Van Damme w Brukseli odebrała Chorwatce Blance Vlašić szansę na zwycięstwo we wszystkich mityngach cyklu Golden League 2008. Poolimpijski sezon 2009 rozpoczęła od zdobycia halowego mistrzostwa Europy, a latem wygrała uniwersjadę oraz była trzecia podczas mistrzostw świata w Berlinie. Brązowa medalistka mistrzostw Europy z 2010. W 2011 w związku z kontuzją ścięgna Achillesa nie obroniła złotego medalu halowego czempionatu Europy oraz nie wystąpiła w głównej imprezie sezonu, czyli mistrzostwach świata w Taegu.

</doc>
<doc id="1631776" url="https://pl.wikipedia.org/wiki?curid=1631776" title="Asking For It">
Asking For It



</doc>
<doc id="1631777" url="https://pl.wikipedia.org/wiki?curid=1631777" title="Credit In The Straight World">
Credit In The Straight World



</doc>
<doc id="1631778" url="https://pl.wikipedia.org/wiki?curid=1631778" title="She Walks On Me">
She Walks On Me



</doc>
<doc id="1631780" url="https://pl.wikipedia.org/wiki?curid=1631780" title="Przyjaciele Petera">
Przyjaciele Petera

Przyjaciele Petera ("Peter's Friends") – brytyjski film fabularny, komediodramat w reżyserii Kennetha Branagha.
Opowiada o spotkaniu po latach grupy przyjaciół z uniwersytetu. Przeżyte sukcesy i porażki, przyjaźnie, małżeństwa i niewierność, a także materializm czy kryzys wieku średniego, to tematy poruszane w filmie. Obraz jest często porównywalny z amerykańską produkcją "Wielki chłód" Lawrence Kasdana.
Część obsady jest naprawdę grupą przyjaciół z uczelni, Hugh Laurie, Stephen Fry, Emma Thompson i Tony Slattery, a także współscenarzysta Martin Bergmann tworzyli paczkę przyjaciół podczas studiów w Cambridge University.

</doc>
<doc id="1631781" url="https://pl.wikipedia.org/wiki?curid=1631781" title="Kwarc awenturynowy">
Kwarc awenturynowy



</doc>
<doc id="1631782" url="https://pl.wikipedia.org/wiki?curid=1631782" title="Marija Sawinowa">
Marija Sawinowa

Marija Siergiejewna Sawinowa (ros. Мария Сергеевна Савинова; ur. 13 sierpnia 1985) – rosyjska lekkoatletka, specjalizująca się w biegu na 800 metrów.
W 2008 odpadła w eliminacjach halowych mistrzostw świata. 10 lutego 2008 w Moskwie rosyjska sztafeta (reprezentująca Obwód swierdłowski) w składzie: Jewgienija Zinurowa, Olga Kotlarowa, Sawinowa oraz Natalja Ignatowa ustanowiła halowy rekord świata w rzadko rozgrywanej konkurencji – sztafecie 4 x 800 metrów (8:14,53). Rok później zdobyła złoty medal halowych mistrzostw Europy oraz uplasowała się na piątym miejscu podczas mistrzostw świata. W 2010 najpierw zdobyła halowe mistrzostwo świata, a kilka miesięcy później została w Barcelonie mistrzynią Europy. Złota medalistka mistrzostw świata z 2011 – po tym sukcesie wybrana została lekkoatletką Europy w plebiscycie European Athletics. W 2013 sięgnęła po srebro światowego czempionatu w Moskwie.
Rekordy życiowe: stadion – 1:55,87 (4 września 2011, Daegu); hala – 1:58,10 (8 marca 2009, Turyn). Sawinowa jest posiadaczką 10. wyniku w historii lekkoatletyki w biegu na 1000 metrów (2:34,56 w 2009).
10 lutego 2017 Sportowy Sąd Arbitrażowy (CAS) zakazał występów Sawinowej przez 4 lata, dodatkowo unieważniono rezultaty Sawinowej od 26 lipca 2010 do 19 sierpnia 2013 roku, zabierając jej wszystkie medale zdobyte w tamtym okresie.

</doc>
<doc id="1631784" url="https://pl.wikipedia.org/wiki?curid=1631784" title="Iron and Wine">
Iron and Wine



</doc>
<doc id="1631786" url="https://pl.wikipedia.org/wiki?curid=1631786" title="Ian Blackwood">
Ian Blackwood

Ian Michael David Blackwood (ur. 8 grudnia 1982 w Burlington, Kanada) - kanadyjski aktor oraz muzyk. Znany z roli Kyle’a Batemana z serialu młodzieżowego Gwiazda od zaraz.
Jest wokalistą kanadyjskiego zespołu "The Artist Life".

</doc>
<doc id="1631788" url="https://pl.wikipedia.org/wiki?curid=1631788" title="Anastasija Taranowa-Potapowa">
Anastasija Taranowa-Potapowa

Anastasija Walerjewna Taranowa-Potapowa (ros. "Анастасия Валерьевна Потапова-Таранова"; ur. 6 września 1985) – rosyjska lekkoatletka, specjalizująca się w skoku w dal i trójskoku.
Najważniejszym jej osiągnięciem jest halowe mistrzostwo Europy w trójskoku (2009).

</doc>
<doc id="1631789" url="https://pl.wikipedia.org/wiki?curid=1631789" title="Pessac-Léognan">
Pessac-Léognan

Pessac-Léognan – francuska apelacja winiarska znajdująca się w południowej części regionu Bordeaux. Obszar ten obejmuje miejscowości: Cadaujac, Canéjan, Gradignan, Léognan, Martillac, Mérignac, Pessac, Saint-Médard-d’Eyrans, Talence oraz Villenave-d’Ornon.
Apelacja Pessac-Léognan posiada jedne z najstarszych tradycji winiarskich w regionie Bordeaux. Administracyjnie utworzona została w 1987 roku przez oddzielenie się od podregionu winiarskiego Graves. Pessac-Léognan znajduje się na południe od miasta Bordeaux i obejmuje hektarów upraw, z czego 80% przeznaczone jest na wina czerwone.
W rejonie Pessac-Léognan produkuje się głównie czerwone wina wytrawne, trochę podobne w charakterze do win regionu Médoc. W mniejszej ilości produkuje się też białe wina wytrawne, uznawane za jedne z najlepszych w Bordeaux.
Do najbardziej znanych win z tego regionu zaliczają się następujące marki:

</doc>
<doc id="1631790" url="https://pl.wikipedia.org/wiki?curid=1631790" title="Gödenstorf">
Gödenstorf

Gödenstorf – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Salzhausen.
Położenie geograficzne.
Gödenstorf leży w centralnej części Pustaci Lüneburskiej ok. 35 km. na południe od Hamburga.
Od wschodu sąsiaduje z gminą Salzhausen, od południowego wschodu z gminą Eyendorf, od południowego zachodu graniczy z gminą Egestorf z gminy zbiorowej Hanstedt, od zachodu z gminą Garlstorf, a od północy graniczy z gminą Toppenstedt.
Dzielnice gminy.
W skład gminy Gödenstorf wchodzą następujące dzielnice: Gödenstorf i Lübberstedt.
Historia.
Gödenstorf został po raz pierwszy wzmiankowany 22 października 1289 jako "Godingstorpe", chociaż wcześniejsze ślady wskazują na nazwę "Godostorpe". Szacuje się, że pierwsza osada Sasów w tym miejscu powstała już ok. 350.
Komunikacja.
W odległości ok. 3 km na zachód od Gödenstorf znajduje się autostrada A7 z węzłem Garlstorf. Bardzo szybko można stąd osiągnąć zarówno Hamburg, jak i Hanower.
Sport.
Zespół piłki nożnej w gminie to "FC Hohe Heide", który istnieje od 1975.

</doc>
<doc id="1631791" url="https://pl.wikipedia.org/wiki?curid=1631791" title="Ksienija Pierwak">
Ksienija Pierwak

Ksienija Jurjewna Pierwak, ros. Ксения Юрьевна Первак (ur. 27 maja 1991 w Czelabińsku) – rosyjska tenisistka, w latach 2005–2011 i od 2013 reprezentantka Rosji, w latach 2011–2013 reprezentująca Kazachstan.
Kariera tenisowa.
Posługuje się leworęcznym forehandem. Aktualnie trenuje w Moskwie. Ma na swoim koncie dziewięć zwycięstw singlowych i trzy deblowe w turniejach cyklu ITF. Zdobyła także juniorski tytuł w Australian Open 2009, pokonując w finale Laurę Robson. Od 2007 roku zaczęła grywać w kwalifikacjach turniejów rangi WTA. Po raz pierwszy udało jej się przez nie przebrnąć w Pattayi w 2009 roku, gdzie doszła do drugiej rundy turnieju głównego, przegrywając z Caroline Wozniacki.
We wrześniu 2011 wygrała swój pierwszy turniej WTA Tour w Taszkencie, pokonując w finale Evę Birnerovą 6:3, 6:1.

</doc>
<doc id="1631792" url="https://pl.wikipedia.org/wiki?curid=1631792" title="Katastrofa lotu Kam Air 904">
Katastrofa lotu Kam Air 904

Katastrofa lotu Kam Air 904 wydarzyła się 3 lutego 2005 roku w Górach Pamir na terenie Afganistanu. Boeing 737-242 (nr rej. EX-037), należący do linii Kam Air, lecący z Heratu do Kabulu rozbił się w Górach Pamir. W katastrofie zginęły 104 osoby (96 pasażerów i 8 członków załogi) – wszyscy na pokładzie. Do dziś jest to najgorsza katastrofa lotnicza w historii Afganistanu.
Samolot.
Boeing 737-242 (EX-037) został wyprodukowany w 1980 roku. Do kwietnia 2004 roku, Boeing należał do kanadyjskich linii lotniczych Nordair (C-GNDR), ale został sprzedany kirgiskim liniom Phoenix Aviation. Linie Phoenix Aviation wypożyczyły samolot liniom Kam Air w listopadzie 2004 roku.
Katastrofa.
Na pokładzie znajdowały się 104 osoby (96 osób i 8 członków załogi). Maszyna wystartowała z lotniska w Heracie. Około godziny 15 piloci rozpoczęli procedurę podchodzenia do lądowania. Samolot wpadł nagle w silne, zimne wiatry i stracił łączność z kontrolą ruchu lotniczego. Nie wiadomo, jak długo maszyna znajdowała się w locie po utraceniu łączności. Maszynę znaleziono 2 dni później, na wysokości 11.000 stóp (3.355m).
Akcja ratownicza.
Wrak samolotu znaleziono 2 dni później ok. 20 km od Kabulu. Wrak maszyny znalazły 2 holenderskie śmigłowce o godz. 9:30. Z kolizji z górą ocalał jedynie statecznik. W trybie natychmiastowym zaczęto szukać ocalałych. Okazało się, że spośród 104 osób, nikt nie ocalał. Znaleziono czarną skrzynkę i rejestrator głosu. Przyczyny katastrofy pozostają do dziś nieznane.

</doc>
<doc id="1631793" url="https://pl.wikipedia.org/wiki?curid=1631793" title="Jezioro Wrzosowskie">
Jezioro Wrzosowskie



</doc>
<doc id="1631796" url="https://pl.wikipedia.org/wiki?curid=1631796" title="The Lady In My Life">
The Lady In My Life



</doc>
<doc id="1631798" url="https://pl.wikipedia.org/wiki?curid=1631798" title="Spytko I z Melsztyna">
Spytko I z Melsztyna



</doc>
<doc id="1631799" url="https://pl.wikipedia.org/wiki?curid=1631799" title="Spicimir na Melsztynie de Lelewel et Fridemund">
Spicimir na Melsztynie de Lelewel et Fridemund



</doc>
<doc id="1631800" url="https://pl.wikipedia.org/wiki?curid=1631800" title="Leliwita (herb szlachecki)">
Leliwita (herb szlachecki)



</doc>
<doc id="1631802" url="https://pl.wikipedia.org/wiki?curid=1631802" title="Światowy Dzień Mężczyzn">
Światowy Dzień Mężczyzn



</doc>
<doc id="1631805" url="https://pl.wikipedia.org/wiki?curid=1631805" title="Leliwczyk (herb szlachecki)">
Leliwczyk (herb szlachecki)



</doc>
<doc id="1631806" url="https://pl.wikipedia.org/wiki?curid=1631806" title="Alemitu Bekele">
Alemitu Bekele

Alemitu Bekele Degfa (ur. 17 września 1977 w Showa) – turecka lekkoatletka urodzona w Etiopii, specjalizująca się w biegach długodystansowych.
Najważniejszym jej osiągnięciem jest mistrzostwo Europy w biegu na 5000 metrów oraz halowe mistrzostwo Europy w biegu na 3000 m (2009).
Doping.
W styczniu 2013 Bekele została zdyskwalifikowana na okres czterech lat (do 14 lutego 2016) z powodu wykrycia w jej organizmie niedozwolonego dopingu. Anulowano także wszystkie jej rezultaty osiągnięte od 17 sierpnia 2009. Zawodniczce odebrano złoty medal mistrzostw Europy w Barcelonie (2010).

</doc>
<doc id="1631809" url="https://pl.wikipedia.org/wiki?curid=1631809" title="Almitu Bekele Degfa">
Almitu Bekele Degfa



</doc>
<doc id="1631811" url="https://pl.wikipedia.org/wiki?curid=1631811" title="Leliwy (herb szlachecki)">
Leliwy (herb szlachecki)



</doc>
<doc id="1631813" url="https://pl.wikipedia.org/wiki?curid=1631813" title="Platycercus caledonicus">
Platycercus caledonicus



</doc>
<doc id="1631815" url="https://pl.wikipedia.org/wiki?curid=1631815" title="Obfitość">
Obfitość

Obfitość ("Plenty") – brytyjsko-amerykański film fabularny, dramat psychologiczny w reżyserii Freda Schepisi, zrealizowany według sztuki Davida Hare'a o tym samym tytule.
Opis fabuły.
Bohaterką jest Susan Traherne, kiedyś, w czasie wojny, Brytyjka działająca we francuskim ruchu oporu. Teraz, w realiach powojennych, bohaterka odczuwa silny dysonans między tym, co kiedyś wydawało się jej ważne, a codziennością i obecnym życiem. Niegdysiejsze ideały przegrywają z powojennym dobrobytem i hipokryzją. Próba ratowania się poprzez małżeństwo odnosi odwrotny skutek i wpędza ją tylko w szaleństwo.
Obsada.
i inni

</doc>
<doc id="1631816" url="https://pl.wikipedia.org/wiki?curid=1631816" title="Bugey">
Bugey

Bugey – francuski region historyczny położony w departamencie Ain. Region jest położony w pętli Rodanu. Stolicą regionu jest miasto Belley.
Do 1601 roku region należał do Sabaudii, jednakże po traktacie z Lyonu Bugey powróciło do Francji. Mieszkańcy Bugey do lat 70. XX wieku posługiwali się dialektem "Savorêt", pochodzącym z języka franko-prowansalskiego. 
Obecnie Bugey jest znanym rejonem winiarskim produkującym głównie wina białe oraz musujące.

</doc>
<doc id="1631817" url="https://pl.wikipedia.org/wiki?curid=1631817" title="Wiano (film)">
Wiano (film)

Wiano – polski film z 1963 roku na podstawie noweli Marii Szuleckiej. Współczesna tragedia miłosna.
Plenery: Łącko.
Fabuła.
Wiejską dziewczynę - brzydką i kaleką Bronkę, uwodzi bezrobotny Staszek. Chłopak nakłania Bronkę, by namówiła ojca do wystąpienia ze spółdzielni i odebrania ziemi, na której mogliby oboje gospodarować. Po namowach ojciec (aktywista spółdzielczy i partyjny) występuje ze spółdzielni. Tymczasem Ulka, dawna dziewczyna, wraca do Staszka. Narzeczony łamie dane Bronce słowo. Zrozpaczona Bronka zabija niewiernego kochanka. Winę bierze na siebie ojciec dziewczyny.

</doc>
<doc id="1631818" url="https://pl.wikipedia.org/wiki?curid=1631818" title="Pow Wow – indiański smyk">
Pow Wow – indiański smyk

Pow Wow – indiański smyk (ang. "The Adventures of Pow Wow", 1949) – amerykański serial animowany składający się z 52 krótkich, pięciominutowych epizodów. Opowiada o chłopcu – Pow Wow, który jest młodym Indianinem. 
Wersja polska.
W Polsce serial emitowany był na kanale TVP1 w latach 90., także w ramach Wieczorynki.
Wersja polska: Master Film 
Śpiewał: Krzysztof Krawczyk 
Opowiadał: Krzysztof Kołbasiuk

</doc>
<doc id="1631829" url="https://pl.wikipedia.org/wiki?curid=1631829" title="Cmentarz żydowski w Šafovie">
Cmentarz żydowski w Šafovie

Cmentarz żydowski w Šafovie – znajduje się w Šafovie w powiecie Znojmo i zajmuje powierzchnię 1 ha. 
Do naszych czasów zachowały się kamienne macewy (z których część jest przewrócona), spośród których najstarsze pochodzą z XVIII wieku.

</doc>
<doc id="1631832" url="https://pl.wikipedia.org/wiki?curid=1631832" title="OK (ujednoznacznienie)">
OK (ujednoznacznienie)



</doc>
<doc id="1631835" url="https://pl.wikipedia.org/wiki?curid=1631835" title="Budionówka">
Budionówka



</doc>
<doc id="1631836" url="https://pl.wikipedia.org/wiki?curid=1631836" title="Piłkarska I. klasa B w Czechach">
Piłkarska I. klasa B w Czechach

Piłkarska I. klasa B w Czechach (czes.: "Fotbalové I. B třídy") – siódma w hierarchii klasa rozgrywek piłkarskich w Czechach. Składa się na nią 14 lig, z których każda przypisana jest do poszczególnego kraju. Rozgrywki toczone są systemem ligowym, metodą każdy z każdym, mecz i rewanż w cyklu jesień-wiosna. W niektórych krajach podzielone są na grupy (nawet do pięciu grup – A,B,C,D i E). Zwycięzcy każdej z lig awansują bezpośrednio do I. klasy A. Zespoły z końcowych miejsc w tabeli spadają do II. klasy.

</doc>
<doc id="1631839" url="https://pl.wikipedia.org/wiki?curid=1631839" title="Côte Chalonnaise">
Côte Chalonnaise

Côte Chalonnaise - francuski region winiarski położony w Burgundii. Region leży na południe od innego rejonu winiarskiego, "Côte d'Or". Côte Chalonnaise leży w dolinie rzeki Saony, a największym miastem położonym w regionie jest Chalon-sur-Saône.
Wina produkuje się głównie w północnej części regionu, w pobliżu miejscowości: Bouzeron, Rully, Mercurey, Givry, Buxy oraz Montagny. W winnicach uprawia się przede wszystkim odmiany pinot noir (na wina czerwone) oraz chardonnay (białe). Winnice w regionie Côte Chalonnaise rozciągają się na długości ponad 25 kilometrów, co czyni przemysł winny najważniejszą formą rolnictwa w okolicy.

</doc>
<doc id="1631840" url="https://pl.wikipedia.org/wiki?curid=1631840" title="Ok">
Ok



</doc>
<doc id="1631841" url="https://pl.wikipedia.org/wiki?curid=1631841" title="Umm Qasr">
Umm Qasr



</doc>
<doc id="1631843" url="https://pl.wikipedia.org/wiki?curid=1631843" title="Masoom">
Masoom

Masoom (tzn. "Niewinny") – bollywoodzki dramat rodzinny z 1983 roku, debiut Shekhar Kapura. W rolach głównych nagrodzony za swoją kreację Naseeruddin Shah, Shabana Azmi, Supriya Pathak i Saeed Jaffrey. Dzieci odtwarzają Jugal Hansraj i Urmila Matondkar. Muzykę (nagrodzoną) stworzył Rahul Dev Burman, autor muzyki do "". Film nawiązuje do książki Ericha Segala "Kobieta, mężczyzna, dziecko". Tematem filmu są relacje w małżeństwie i w rodzinie, zdrada, pytanie o przebaczenie. Film pokazuje sytuację, gdy nawet w relacji bez uczuć jedność ciał może zrodzić silną przemieniającą życie więź rodzicielstwa. Jednym z bohaterów filmu jest niechciany, stęskniony za miłością ojca chłopiec. Bohaterowie tego filmu kochają się, ranią siebie, szukają pojednania.
Fabuła.
Delhi. Indu (Shabana Azmi) i DK Malhotra (Naseeruddin Shah) to szczęśliwe małżeństwo cieszące się sobą i miłością do dwóch córek Mini i Pinky (Urmila Matondkar). Ich związek zbudowany jest na wzajemnym zaufaniu, szacunku i okazywanej sobie czułości. Pewnego dnia jednak Indu ma okazję zwątpić we wszystko, co ją łączy z mężem. W ich życiu pojawia się 11-letni Rahul (Jugal Hansraj), owoc zapomnienia, jakiemu jej mąż uległ podczas spotkania w Nainital na zjeździe absolwentów szkoły. Matce Rahula, Bhawnai jedna noc z żonatym DK przemieniła całe życie. Uszczęśliwiła ją synem. Bhawnai milczała latami nie chcąc, aby zdrada DK zniszczyła jego małżeństwo. Jednak zbliżająca się śmierć kazała jej w DK szukać opiekuna dla osieroconego Rahula. Wstrząśnięty tym DK przywozi chłopca z Uttarakhand spod Himalajów do Delhi. Do domu...
Muzyka i piosenki.
Muzykę do filmu skomponował Rahul Dev Burman, nagrodzony za "", "Masoom", "Sanam Teri Kasam". Twórca muzyki m.in. do takich filmów jak "Parinda", "Alibaba Aur 40 Chor", "Shakti", "Deewaar", "Caravan", czy "Sholay" i "Seeta Aur Geeta".

</doc>
<doc id="1631847" url="https://pl.wikipedia.org/wiki?curid=1631847" title="Walerian Siuda">
Walerian Siuda

Walerian Siuda (ur. 9 grudnia 1899 w Świekatowie koło Świecia, zm. 11 października 1953 w Bydgoszczy) – polski duchowny katolicki, pallotyn, przełożony polskich domów stowarzyszenia pallotynów.
Urodził się w rodzinie rolniczej z diecezji chełmińskiej jako syn Jana i Marianny z Łaskich. Po ukończeniu szkoły powszechnej edukację na poziomie gimnazjalnym zdobywał w pallotyńskim Collegium Marianum w Wadowicach. 21 września 1920 w Wadowicach wstąpił do Pobożnego Stowarzyszenia Misyjnego (ówczesna nazwa zgromadzenia pallotynów, w 1947 zmieniona na pierwotną nazwę Stowarzyszenie Apostolstwa Katolickiego) i przyjął sutannę z rąk ks. Alojzego Majewskiego. 18 października 1922 złożył pierwszą profesję zakonną, dokładnie trzy lata później – profesję wieczystą. Przygotowanie do kapłaństwa uzyskał na studiach filozoficznych w seminarium w Wadowicach oraz teologicznych w Wadowicach i niemieckim Limburgu. 20 czerwca 1926 w Krakowie przyjął święcenia kapłańskie z rąk arcybiskupa krakowskiego Adama Sapiehy.
Pierwsze funkcje duszpasterskie spełniał w Strumieniu, gdzie był kapelanem sióstr zakonnych. W 1933 został rektorem placówki pallotyńskiej (Collegium Marianum) w Wadowicach. W połowie 1937 powierzono ks. Siudzie zadanie zorganizowania domu pallotynów w Berezie Kartuskiej. Pallotynów do diecezji pińskiej zaprosił miejscowy ordynariusz biskup Kazimierz Bukraba. Ks. Siuda przybył do Berezy w październiku 1937 w towarzystwie prowincjała Jana Maćkowskiego oraz brata Antoniego Kaczmarczyka i objął w posiadanie dawny klasztor kartuzów. Kierował wykonaniem niezbędnych prac remontowych i przygotowawczych, w ciągu niespełna dwóch lat poszerzając obsadę placówki do ośmiu osób – trzech księży i pięciu braci. W pracach remontowych uczestniczyli obok zakonników i wiernych również więźniowie polityczni pobliskiego obozu (na polecenie komendantury obozu). W 1938 rektor domu gościł w Berezie Kartuskiej generała pallotynów Karla Hoffmanna, w tymże roku wykonano także prace malarskie w kaplicy według projektu pallotyńskiego współbrata ks. Ignacego Olszewskiego, i wreszcie 21 grudnia 1938 miało miejsce uroczyste oddanie do użytku oddanie klasztoru i kaplicy.
W latach okupacji przez pewien czas Siuda pracował w duszpasterstwie w Witanowicach w Małopolsce. Po wojnie w latach 1947-1948 był rektorem domu pallotyńskiego w Gliwicach, a po likwidacji tej placówki przeniósł się do Chełmna. W 1952 objął jako kuratus administrację parafii w Przechowie koło Świecia nad Wisłą (później miejscowość ta stała się dzielnicą Świecia). Podjął tam intensywne prace nad odbudową kościoła, zniszczonego w wyniku działań wojennych.
Zmarł 11 października 1953 w Bydgoszczy, pochowany został na cmentarzu katolickim w Chełmnie.

</doc>
<doc id="1631852" url="https://pl.wikipedia.org/wiki?curid=1631852" title="Anastazja Taranowa">
Anastazja Taranowa



</doc>
<doc id="1631857" url="https://pl.wikipedia.org/wiki?curid=1631857" title="Venturi Automobiles">
Venturi Automobiles



</doc>
<doc id="1631862" url="https://pl.wikipedia.org/wiki?curid=1631862" title="Sorokin">
Sorokin

Sorokin (ros. Сорокин) – rosyjskie nazwisko pochodzące od słowa "сорока" (sroka) oraz nazwa toponimów w Rosji

</doc>
<doc id="1631864" url="https://pl.wikipedia.org/wiki?curid=1631864" title="Programowanie komputerów">
Programowanie komputerów

Programowanie komputerów – proces tworzenia programu komputerowego, który ma realizować określone zadania. Kod źródłowy jest napisany w języku programowania.
Między programistami trwają debaty, czy programowanie komputerów jest sztuką, rzemiosłem czy procesem inżynieryjnym. Bezpośrednią formą sztuki w tej dziedzinie jest demoscena oraz nowoczesne gry komputerowe.
Inną debatą dotyczącą tego przedmiotu jest stopień, w jakim język programowania wpływa na formę, jaką przybiera oraz jak funkcjonuje końcowy program. Jest ona analogiczna do hipotezy Sapira-Whorfa w lingwistyce. Programowanie zwykle wymaga wiedzy w dziedzinie algorytmów i struktur danych, języków i metodologii programowania, architektury komputerów i oprogramowania oraz wiedzy dziedzinowej, w zależności od powstającego programu. Z perspektywy inżynierii oprogramowania programowanie (implementacja) jest tylko jednym z etapów powstawania programu.
Programiści.
Osoba programująca komputery nazywa się programistą. Ich praca zazwyczaj obejmuje:
Języki programowania.
Różne języki programowania pozwalają na wykorzystanie różnych stylów programowania zwanych również paradygmatami programowania oraz specyficznych cech danego języka. Wybór konkretnego języka może zależeć od indywidualnych upodobań, polityki firmy tworzącej oprogramowanie lub ze względu na zadanie, jakie końcowa aplikacja ma realizować (języki dziedzinowe). Najlepszym rozwiązaniem jest wybór języka programowania najbardziej dostosowanego do rozwiązywanego zadania i ewentualnej istniejącej infrastruktury. Najważniejsze kryteria wyboru języka programowania to: paradygmat i rodzaj języka, przenośność i wydajność kompilatorów, dojrzałość oraz dostępność narzędzi i dokumentacji. Ze względów takich jak brak kompilatorów dla danej platformy sprzętowej, niewystarczająca wydajność wynikowego kodu aplikacji, czy konieczność utrzymania i integracji z już istniejącą infrastrukturą, może nie być to możliwe lub zbyt kosztowne do zrealizowania. W przypadku większych projektów istotne jest też, jak szybko można znaleźć odpowiednio wykwalifikowane osoby znające konkretny język i jak szybko uda się z nich stworzyć sprawny zespół.
Historia programowania.
Mechaniczne urządzenia liczące są konstruowane już od czasów starożytnych. Mechanizm z Antykithiry pochodzący z czasów starożytnej Grecji (150–100 p.n.e.) był mechanicznym kalkulatorem opartym na zespole kół zębatych, służącym do obliczeń astronomicznych. Arabski wynalazca Al-Jazari zbudował w 1206 roku programowalny automat perkusyjny z pałeczkami oraz krzywkami umieszczonymi na drewnianym bębnie w określonych miejscach. W miarę obrotu bębna uderzały one o dźwignie, które odgrywały określony dźwięk na instrumencie perkusyjnym. W 1805 roku powstało krosno tkackie Josepha Marie Jacquarda. Maszyna korzystała z kart dziurkowanych, na których zapisany był wzór tkaniny do wytworzenia. Zmieniając zestaw kart, można było uzyskać tkaniny z innymi wzorami. Pomysł ten został później podchwycony przez Hermana Holleritha z IBM.
W 1833 roku Charles Babbage zaczął budowę maszyny analitycznej będącej w istocie mechanicznym, programowalnym protokomputerem, który wyprzedzał swoją epokę. Z powodu trudności konstrukcyjnych, a także braku zainteresowania rządu Wielkiej Brytanii wynalazca nie dokończył swojego wynalazku, lecz projekt został opisany przez Adę Lovelace, która napisała także dla niego pierwszy program obliczający liczby Bernoulliego i w ten sposób została pierwszym programistą w historii.
Wynalezienie architektury von Neumanna umożliwiło przechowywanie programów komputerowych w pamięci operacyjnej komputera razem z danymi. Pierwsze programy musiały być składane bezpośrednio z operacji oferowanych przez konkretną maszynę, często w notacji binarnej. Każdy model używał innego zestawu komend, co ograniczało przenośność. W późniejszych latach zaprojektowano pierwsze asemblery, gdzie programista mógł wpisywać instrukcje w formacie tekstowym z wykorzystaniem zapisu symbolicznego zamiast numeru rozkazu, np. "ADD X, TOTAL". W 1954 roku stworzony został pierwszy język programowania wysokiego poziomu, FORTRAN, gdzie programiści mogli bezpośrednio formułować wyrażenia matematyczne w podobnym stylu, do jakiego jesteśmy przyzwyczajeni: "y = x^2 + 5*x – 7". Tekst programu, lub inaczej jego "źródło", było tłumaczone do postaci zrozumiałej dla maszyny za pomocą specjalnej aplikacji zwanej kompilatorem. W późniejszych latach powstały nowe języki programowania, często zorientowane do tworzenia konkretnych typów aplikacji.
W początkowych latach istnienia komputerów (ok. 1940–1960), programy komputerowe były wprowadzane do pamięci komputera za pośrednictwem kart dziurkowanych lub papierowych taśm. Pod koniec lat sześćdziesiątych pojawiły się pierwsze urządzenia do elektronicznego przechowywania informacji oraz terminale komputerowe, dzięki którym kod źródłowy mógł być wprowadzany bezpośrednio do komputera za pomocą edytorów tekstu.
Wraz z rozwojem Internetu oraz sieci komputerowych pojawiły się narzędzia ułatwiające zespołową pracę nad programami, takie jak systemy kontroli wersji. Kod źródłowy jest tutaj przechowywany na centralnym serwerze, natomiast programiści wysyłają do niego poprawki z własnych kopii lokalnych. Wszystkie zmiany są rejestrowane, a program zarządzający potrafi inteligentnie łączyć ze sobą fragmenty modyfikowane niezależnie przez dwóch programistów, dzięki czemu nie może zaistnieć sytuacja przypadkowego skasowania efektu pracy innego członka zespołu.
Obecnie programowanie komputerów jest atrakcyjną karierą w niemal każdym kraju rozwiniętym, ze względu na stale rosnący popyt na nowe aplikacje komputerowe. Niektóre z najbogatszych osób świata są programistami z zawodu, na przykład Bill Gates (Microsoft), Larry Ellison (Oracle), Larry Page (Google) czy Hasso Plattner (SAP).
Nowoczesne programowanie.
Kolejnymi krokami w każdym projekcie programistycznym powinny być analiza wymagań, modelowanie, implementacja i eliminacja błędów (debugging). Istnieje wiele różnych sposobów na zrealizowanie każdego z tych etapów.
Współcześni programiści korzystają z wielu specjalistycznych narzędzi wspomagających tworzenie i zarządzanie złożonymi aplikacjami. Proces tworzenia programu komputerowego zazwyczaj rozpoczyna się od stworzenia analizy wymagań oraz zaprojektowania architektury. Popularnymi technikami modelowania są tutaj OOAD oraz MDA. "Unified Modelling Language" (UML) jest powszechnie akceptowaną notacją do prezentowania obu z nich.
Dopiero wtedy następuje tworzenie właściwego kodu źródłowego. Przy złożonych aplikacjach korzysta się z zaawansowanych środowisk IDE wyposażonych w szereg dodatkowych menedżerów pokazujących różne informacje o strukturze aplikacji oraz w rozbudowany system wykrywania i usuwania błędów. Popularnymi środowiskami IDE są Visual Studio firmy Microsoft oraz projekt Eclipse nadzorowany przez IBM.
Obecnie istotnym zagadnieniem jest kontrolowanie wersji kodu źródłowego, który często jest modyfikowany w sposób rozproszony przez wielu programistów. Im większy projekt (np. taki jak system operacyjny: FreeBSD, NetBSD, GNU/Linux itp.) tym większe znaczenie ma integrowanie wielu zmian oraz zarządzanie nimi (np. śledzenie zmian niezależnie np. od przemieszczania się plików itp.). Do takich systemów zaliczyć można np. CVS, Subversion, svk, Git, Bazaar i inne. Wiele dużych, komercyjnych środowisk programistycznych zintegrowanych jest w system kontroli wersji.
Usuwanie błędów z gotowej aplikacji jest ostatnim krokiem rozwoju oprogramowania. Trudność jego realizacji zależy od środowiska, jakości kodu źródłowego oraz wybranego języka programowania. Istnieją dwa główne sposoby debugowania: statyczna analiza kodu i dynamiczna. Pierwszy polega na analizie kodu źródłowego pod kątem występowania możliwych błędów. Drugi, na analizie programu w trakcie pracy, służą ku temu specjalne narzędzia, zwane debugerami oraz fragmenty kodu zawarte bezpośrednio w programie, których jedynym zadaniem jest pomoc w znalezieniu błędów.
Nowoczesne języki.
Współcześnie używanymi językami programowania są: C, C++, Objective-C, C#, Visual Basic, Java, Delphi, Cobol, PHP, Perl, Python, Ruby, Kotlin czy Rust.
Wiele języków wyewoluowało z C, jak na przykład C++, C# czy Java. Języki Java, Python i Ruby są popularne, gdyż pozwalają na bardzo szybkie tworzenie aplikacji oraz są uruchamiane w wirtualnej maszynie, co pozwala na uniknięcie wielu problemów znanych z języków niższego poziomu, takich jak przepełniania bufora czy nieprawidłowe wskaźniki. Jednakże większość programów biurowych, jak na przykład edytory tekstu czy grafiki, jest napisanych w wydajniejszych językach, takich jak C, C++ czy Delphi.
Systemy operacyjne są niemal całkowicie napisane w wydajnych językach, ponieważ w tym przypadku szybkość jest priorytetowa. Naukowe programy są zwykle zaimplementowane w Fortranie, gdyż przy użyciu nowszych kompilatorów możliwa jest w nim bardzo wydajna optymalizacja obliczeń arytmetycznych. Cobol jest wciąż na silnej pozycji w zagranicznych korporacyjnych i rządowych centrach danych, głównie na serwerach Mainframe. PHP i Java górują w programach korzystających z baz danych. Python, będąc językiem ogólnego zastosowania, jest wykorzystywany zwykle do administrowania systemem i na stronach WWW.
Istniejące języki programowania są stale rozwijane i modernizowane, powstają też zupełnie nowe, często innowacyjne języki i kompilatory.
Debugowanie.
Debugowanie jest bardzo ważną częścią procesu tworzenia oprogramowania, ponieważ program z błędami jest zwykle bezużyteczny. Języki takie jak C czy pisanie bezpośrednio w asemblerze mogą stanowić wyzwanie nawet dla doświadczonych programistów. Bliski kontakt ze sprzętem oprócz dużej wydajności i kontroli nad nim, niesie ze sobą również podatność na wystąpienie poważnych błędów takich jak przepełnienie bufora, błędne wskaźniki czy niezainicjowana pamięć. Przepełnienie bufora może uszkodzić sąsiednie segmenty pamięci i spowodować błąd w zupełnie innej linii programu; jest również bardzo skuteczną metodą ataku – pozwala na wykonanie praktycznie dowolnego kodu poprzez nadpisanie wskaźnika powrotnego funkcji. Z tego powodu narzędzia takie jak Valgrind, Purify czy Boundschecker są niemal niezbędne przy tworzeniu nowoczesnych aplikacji w C czy C++.
Języki takie jak Java, PHP i Python zapobiegają większości takich błędów, ale za cenę spadku wydajności programu wynikowego. Jest to akceptowalne w programach, którym większość czasu zabierają zapytania do bazy danych.
Zawody programistyczne.
Od kilku dekad organizowanych jest szereg konkursów programistycznych skierowanych przeważnie do młodych programistów (uczniów szkół średnich i studentów). W Polsce odbywa się kilka dużych konkursów tego typu, a wśród nich, kierowane do studentów Akademickie Mistrzostwa Polski w Programowaniu Zespołowym, czy skierowana do uczniów szkół średnich Olimpiada Informatyczna organizowana przez Ministerstwo Edukacji. Istnieją też portale skupiające zawodników startujących w tego typu konkursach (zob. online judge), które zawierają zbiory zadań i pozwalają na automatyczne sprawdzanie rozwiązań.
Osobliwą formą zawodów programistycznych są "kompoty" (od ang. competition – turniej) organizowane przez społeczność demosceniczną na zlotach takich jak np. Assembly i inne. Kategorie Demo i intro w głównej mierze skupiają się na konkurencji w umiejętności tworzenia najwydajniejszego kodu lub wykazania niezwykłego programistycznego polotu. Często też mają miejsce kategorie, w których ogranicza się rozmiar kodu np. 4 KB, 8 KB, 64 KB 96 KB itp. W takim przypadku autor lub autorzy próbują zbudować niezwykle urozmaicony i rozbudowany program multimedialny mieszczący się w zadanych ramach.
Linki zewnętrzne.
Materiały dydaktyczne MIMUW na studia informatyczne I stopnia:
Materiały dydaktyczne MIMUW na studia informatyczne II stopnia:

</doc>
<doc id="1631874" url="https://pl.wikipedia.org/wiki?curid=1631874" title="Flaga Państwa Kościelnego">
Flaga Państwa Kościelnego



</doc>
<doc id="1631876" url="https://pl.wikipedia.org/wiki?curid=1631876" title="Godło Państwa Kościelnego">
Godło Państwa Kościelnego



</doc>
<doc id="1631880" url="https://pl.wikipedia.org/wiki?curid=1631880" title="Irmscher">
Irmscher

Irmscher – niemieckie przedsiębiorstwo branży motoryzacyjnej, zajmujące się tuningiem samochodów produkowanych przez General Motors (głównie Opla) oraz produkcją replik samochodu Lotus Seven. Firma założona została w 1968 roku.

</doc>
<doc id="1631883" url="https://pl.wikipedia.org/wiki?curid=1631883" title="Dinamo Stawropol">
Dinamo Stawropol

Dinamo Stawropol ( ) – rosyjski klub piłkarski ze Stawropola, na południu kraju.
Historia.
Chronologia nazw:
Założony w 1924. W 1949 został mistrzem Rosyjskiej FSRR.
W latach 1980-1981 oraz 1985-1991 występował w Pierwoj Ligie ZSRR.
W latach 1992-1994 występował w Wysszej Lidze Rosji. W latach 1995-1999 występował w Pierwoj Lidze Rosji.
W latach 2000-2004 występował w Drugoj Lidze Rosji.
W styczniu 2005 z przyczyn finansowych został pozbawiony statusu klubu profesjonalnego. Awansował i od 2006 występował w Drugiej Dywizji.
W 2009 ponownie stracił status klubu profesjonalnego i przez rok nie istniał wcale. Reaktywowany w 2010, przez 2 lata występował w Drugiej Dywizji, po czym wycofał się z rozgrywek i grał na poziomie amatorskim. W sezonie 2015/16 powrócił do Drugiej Dywizji, gdzie gra w grupie południowej.

</doc>
<doc id="1631891" url="https://pl.wikipedia.org/wiki?curid=1631891" title="Nosidła">
Nosidła



</doc>
<doc id="1631894" url="https://pl.wikipedia.org/wiki?curid=1631894" title="Kościół katolicki w Chorwacji">
Kościół katolicki w Chorwacji

Kościół katolicki w Chorwacji – katolicka wspólnota wiernych w Chorwacji pod zwierzchnictwem papieża. Prócz Kościoła rzymskokatolickiego w Chorwacji działają Kościoły katolickie obrządku wschodniego oraz niezależny od papieża Kościół starokatolicki.
Kościół rzymskokatolicki odgrywa, podobnie jak w Polsce, dużą rolę w życiu społecznym i jest elementem świadomości narodowej. W spisie powszechnym w 2001 87,8% mieszkańców Chorwacji zadeklarowało się katolikami.
Historia.
Średniowiecze.
Chorwaci mieli styczność z chrześcijaństwem od początków swojej historii. Już w 879 chorwacki władca Branimir, który miał swoją siedzibę w Nin, napisał do papieża Jana VIII list, w którym obiecał lojalność i posłuszeństwo papieżowi. W 1075 ban chorwacki Zvonimir został koronowany na króla przez legata papieża Grzegorza VII.
Papież Innocenty IV w 1248 nadał chorwackiemu Kościołowi unikatowy przywilej sprawowania liturgii w języku narodowym. Przywilej ten przetrwał ponad siedem stuleci, aż stracił swoje znaczenie po powszechnym dopuszczeniu liturgii w językach narodowych przez Sobór watykański II (1962-1965).
Austro-Węgry.
Chorwaccy biskupi dążyli do uniezależnienia się od zwierzchnictwa arcybiskupów węgierskich. Dopiero w 1852 diecezję zagrzebską wyniesiono do godności archidiecezji. Tym samym utworzono pierwszą chorwacką metropolię (metropolia chorwacko-słoweńska). W XIX wieku rozwijało się szkolnictwo i ruchy katolickie.
Królestwo Jugosławii.
W okresie międzywojnia Kościół katolicki w Chorwacji, wchodzącej w skład Królestwa Jugosławii, działał na ogół swobodnie, choć Serbski Kościół Prawosławny (de facto religia państwowa) prowadził działalność misyjną na terenach tradycyjnie katolickich. Utworzenie Jugosławii Kościół początkowo przyjął pozytywnie, choć część przedstawicieli duchowieństwa wolałaby, aby przetrwało Cesarstwo Austro-Węgierskie. Poparcie kleru zaczęło jednak szybko słabnąć, a duchowni uznali, że rządy jugosłowiańskie odebrały Kościołowi dawne przywileje. Nowa władza stała się według hierarchów wroga „obcym” (innym niż „narodowy” Kościół prawosławny) instytucjom religijnym. Kolejna fala pogorszenia stosunków nastąpiła po zabójstwie chorwackiego polityka Stjepana Radicia i ogłoszeniu dyktatury królewskiej w 1929 roku.
Równocześnie zaostrzyła się konkurencja Kościoła katolickiego z Serbskim Kościołem Prawosławnym. Katolicy obawiali się, że prawosławni zyskają na tyle, że będą w stanie ograniczyć działalność organizacji o profilu katolickim.
W regionie Kościół był konserwatywny i miał proautorytarną tradycję. Ułatwiało to powstanie szowinistycznych ruchów, które widziały Kościół jako sojusznika w walce z komunizmem i Żydami. Lokalny Kościół podtrzymywał tradycyjny, antysemityzm, sprzyjał dyskryminacji Żydów i ich konwersji na katolicyzm. Nawet w okresie Jugosławii, minister edukacji i katolicki ksiądz słoweński, Antoni Korošec, zatwierdzili i wprowadził prawo numerus clausus. Pomimo rosnącej wrogości duchowieństwa wobec Żydów, których oskarżali o bolszewizm lub wspieranie rządu w Belgradzie, w ciągu dwudziestolecia wojennego nie podejmowano agresywnych działań antysemickich.
Wśród kleru popularność zdobył radykalny nacjonalizm, reprezentowany przez ekstremistyczną Chorwacką Partię Prawa, a następnie przez ruch ustaszy. Chorwaccy nacjonaliści uważali bowiem religię katolicką za część swojej tożsamości narodowej. Po wprowadzeniu dyktatury króla Aleksandra I, Kościół mocno się zradykalizował, szczególnie po nieudanej próbie ratyfikacji konkordatu w połowie 1930 roku.
Rząd starał się załagodzić nacjonalistyczne napięcia poprzez szanowanie instytucji religijnych i deklaracje poparcia dla umiarkowanych hierarchów. Popularnością rządu cieszył się Alojzije Stepinac, dawny żołnierz serbskiej armii walczący na froncie macedońskim, uważany przez rząd w Belgradzie za zwolennika Jugosławii.
W kolejnych latach, podczas gdy Watykan i regionalna hierarchia próbowała negocjować z rządem, natomiast duchowieństwo parafialne wpajało Chorwatom program podobieństwa nacjonalizmu chorwackiego i katolicyzmu. Część z nacjonalistycznych duchownych było słabo wykształcona. Radykalizacja zachodząca w środowisku kościelnym doprowadziła do zbliżenia się przedstawicieli tegoż środowiska do ustaszy - ruch ten narodził się w latach 30. i reprezentował pozycje skrajnej prawicy. Jak się okazało zażarty antykomunizm, wrogość do idei Jugosławii i prawosławia przyczyniła się do wzrostu w Kościele sympatii pronazistowskich.
W latach 30. Kościół przejawiał coraz bardziej pozytywny stosunek do kwestii niepodległości.
Niezależne Państwo Chorwackie.
W 1941 utworzono satelickie państwo Niemiec nazistowskich, Niezależne Państwo Chorwackie (NDH). Watykan, jak i Kościół chorwacki z entuzjazmem przyjęli upadek Jugosławii na skutek klęski w wojnie obronnej. Pozytywnie przyjęto też utworzenie NDH. Utworzony przez ustaszy rząd Ante Pavelicia i Kościół łączył m.in. silny katolicyzm przywódcy ustaszy, a także przekonanie ustaszy, iż „stosunki z Watykanem były równie ważne jak stosunki z Niemcami”.
Ustasze ogłosili katolicyzm oficjalną religią państwową. W liście pasterskim biskup Stepinac poprosił wiernych i duchownych o wspieranie rządu. W kościołach odbyć się miała modlitwa o dobro NDH.
Poparcie dla reżimu wśród duchowieństwa katolickiego w dużej mierze zależało od regionu. Większe było w Dalmacji oraz Bośni i Hercegowinie, niższe w Chorwacji i Slawonii. Wpływ miał też wiek księży - poparcie dla ustaszy było najwyższe wśród najmłodszych, a najniższe wśród starszych. Hierarchia katolicka podzieliła się na radykalną większość i mniejszość umiarkowanych krytyków NDH. Postawa duchowieństwa zależna była też od okresu rządów ustaszy, początkowo w większości była ona entuzjastyczna. Ludobójstwo ustaszy stopniowo podzieliło duchowieństwo na trzy grupy. Pierwszą stanowili przeciwnicy, którzy współpracowali z partyzantką jugosłowiańską - szacuje się, że było ich co najmniej 70. W drugiej grupie znaleźli się entuzjaści reżimu, w tym członkowie ustaszowskich organizacji i aktywni uczestnicy ich zbrodni. Większość duchowieństwa zajęła stanowisko pośrednie. Grupa ta sympatyzowała z prokatolickimi reformami Pavelicia (zakaz aborcji, pornografii i bluźnierstwa) ale odrzucała wrogość reżimu wobec mniejszości wyznaniowych i etnicznych. W tej grupie odnotowano wiele zachowań dwuznacznych i niezdecydowania w kontaktach z dyktaturą.
Po kolejnych falach ustaszowskiego ludobójstwa w lecie i jesienią 1941 roku, Stepinac „zdecydował się na ograniczoną reakcję”. Jednakże w dalszym ciągu podzielał opinię duchownych uważających, iż Jugosławia stanowiła „więzienie narodu chorwackiego”, a nawet zorganizował spotkanie papieża Piusa XII i Pavelicia. Mimo bardziej sceptycznej postawy Stepinaca wobec Kościoła, wielu duchownych jeszcze gorliwiej wspierało reżim. Jednym z nich był Ivan Šarić, który uważał, że Bóg stoi za ruchem chcącym „wyzwolić” świat od Żydów czy atakował wrogów ideowych ustaszy twierdząc, że socjalizm i komunizm powstały przy udziale szatana.
Niektórzy duchowni włączyli się w działanie ustaszowskich formacji lub bezpośrednio brali udział w ludobójczych działaniach. Ivan Guberin, lider Ruchu Katolickiej Chorwacji (HKP; jedna z form Akcji Katolickiej) był strażnikiem przybocznym Pavelicia, a Bozidas Bralo - szefem policji bezpieczeństwa w Sarajewie odpowiedzialnym za szereg akcji antysemickich. W Bośni i Hercegowinie przywódca ruchu Jure Francetić zdecydował, aby dużą liczbę stanowisk w partii ustaszy oddać w ręce duchowieństwa.
Ludność żydowska starała się uzyskać ochronę Kościoła katolickiego przed represjami. Kościół jednak prowadził politykę konwersji, toteż uratować od zagłady Żydów mogło ratować jedynie przechodzenie na katolicyzm. Prawo konwersji wprowadzone przez Stepinaca nie zapobiegło jednak kolejnym prawom antyżydowskim. Władze NDH przywłaszczyły sobie wiele cerkwi prawosławnych, które zostały „opuszczone lub zarekwirowane”. Katolicki episkopat i HKP były zaangażowane w koordynację i zarządzanie tymi działaniami. Kampania przymusowej konwersji prawosławnych Serbów na katolicyzm ruszyła we wrześniu 1941 roku. Kościół utrzymywał wobec niej niepewne i niejednoznaczne stanowisko; z jednej strony uważano, że pomoże to przetrwać ludności wywodzącej się z mniejszości, a z drugiej strony odrzucał wymuszone nawrócenia. Plany rządu wdrażano we współpracy z duchowieństwem, głównie z franciszkanami.
Przed kampanią zmuszania Serbów i Żydów do konwersji, biskup Stepinac zwołał Synod Biskupów Chorwackich, który wezwał do humanitarnego traktowania Żydów, którzy przyjęli katolicyzm.
NDH próbowało odzyskać poparcie Stepinaca, który w październiku 1942 skrytykował pośrednio politykę rządu. W okresie deportacji Żydów do obozu śmierci w Auschwitz wysłał on raport do Watykanu, w którym bronił działań rządu jako promotora katolicyzmu. W czasie swojej wizyty w Watykanie od 24 maja do 4 czerwca 1943, Stepinac mimo wcześniejszych krytycznych opinii, bardzo korzystnie dla ustaszy opisał stan państwa chorwackiego.
Pod koniec wojny hierarchowie katoliccy rozpoczęli mówienie o mordach Żydów, jednak w tym czasie większość przedstawicieli tejże społeczności poniosła już śmierć. Członkowie Kościoła zaczęli potępiać wcześniejsze przypadki podżegania przez księży przeciwko Żydom i udział duchowieństwa w zbrodniach. Episkopat dalej jednak popierał samo istnienie NDH, uważając, że uratuje on chorwacką „niepodległość”, ani nie zerwał z katolickimi fundamentalistami, którzy uważali wojnę światową za starcie między państwami Osi a „Judeo-bolszewizmem”.
Phater w swojej książce z 2000 roku stwierdził, że ustalenie stopnia udziału Chorwatów w holokauście jest na tyle trudne, że w Chorwacji to katolicka większość była sprawcami aktów ludobójstwa. Phayer zestawił tę sytuację z położeniem okupowanej Polski, gdzie to katolicy stali się ofiarami ludobójczej polityki nazistów.
Socjalistyczna Federacyjna Republika Jugosławii.
W 1945 roku emerytowany biskup Dubrownika Josip Marija Carević został zamordowany przez nowe, komunistyczne władze, a biskup Josip Srebrnić został zamknięty w więzieniu na dwa miesiące. Po wojnie liczba katolickich wydawnictw spadła z ok. stu do tylko trzech. 18 września 1946 aresztowano arcybiskupa Alojzije Stepinaca. 30 września rozpoczął się jego proces. Stepinacowi postawiono zarzuty kolaboracji z ustaszami i wspierania byłych ustaszów (Križari), przeprowadzających ataki sabotażowo-dywersyjne na terenie Jugosławii. Opinie historyków i opinii publicznej odnośnie do procesu są podzielone, niektóre badania zachodnich badaczy przedstawiają proces jako pokazowy, jeszcze inni twierdzą, że proces został przeprowadzony właściwie.
11 października 1946 roku sąd skazał Stepinaca na 16 lat więzienia. Wypuszczono go po pięciu latach, pod warunkiem, że wyjedzie do Rzymu albo resztę kary spędzi w swojej parafii w Krašiciu. Stepinac wybrał Krašić. 29 listopada 1952 papież Pius XII mianował Stepinaca kardynałem. W odpowiedzi na to Jugosławia zerwała stosunki dyplomatyczne ze Stolicą Apostolską.
Kościół umożliwił ucieczkę części zbrodniarzy ustaszowskich do frankistowskiej Hiszpanii, państw arabskich i Ameryki Południowej (głównie Argentyny) aby zapewnić im bezpieczeństwo przed procesami o zbrodnie. Franciszkanin i pułkownik ustaszy, Krunoslav Draganović odpowiedzialny był za wywłaszczenie własności Serbów w czasie ludobójstwa, oskarżony został o pranie brudnych pieniędzy ustaszy i kosztowności skradzionych ofiarom wojny w Chorwacji. W roku 1945 Draganović wydrukował w Rzymie "Mali Hrvatski kalendar za godinu 1945" (Mały Kalendarz Chorwacki na rok 1945) adresowany do emigrantów chorwackich. Razem z biskupem Aloisem Hudalem był głównym organizatorem dróg ucieczki faszystowskich przestępców wojennych do Argentyny i innych krajów Ameryki Południowej. Pomagał on Departamentowi Stanów Zjednoczonych w organizacji informatorów i szpiegów na terytorium pod kontrolą ZSRR. Draganović wycofany został ze współpracy dopiero po 1958 roku, po śmierci Piusa XII. Okazało się, że Draganović pomagał w ucieczce m.in. niemieckiego zbrodniarza wojennego Klausa Barbie.
Według źródeł kościelnych w latach 40. XX wieku zginęło 17 procent chorwackiego duchowieństwa. Wielu kapłanów było więzionych i brutalnie torturowanych.
Problemem Kościoła lat powojennych była również nacjonalizacja majątków kościelnych. Kościół tracił szpitale, szkoły, nieruchomości, a nawet klasztory. W szkołach zakazano nauki religii. Przez cały okres istnienia ludowej Jugosławii postępowała ateizacja życia społecznego.
Biskupi chorwaccy należeli do Konferencji Episkopatu Jugosławii.
Republika Chorwacka.
Po przemianach i rozpadzie Jugosławii Kościół katolicki uzyskał pełną swobodę i doświadczył szybkiego wzrostu popularności. Przywrócono naukę religii w szkołach. Powstała Konferencja Episkopatu Chorwacji.
Podczas wojny w Chorwacji (1991-1995) podział na wyznawców katolicyzmu i prawosławia były często określane jako podstawowa oś podziału między stronami konfliktu, co doprowadziło do zniszczenia wielu kościołów i cerkwi.
9 kwietnia 1997 wszedł w życie konkordat regulujący stosunki państwa i Kościoła.
Niepodległą Chorwację trzykrotnie odwiedził papież Jan Paweł II.
Nuncjatura apostolska.
Chorwacja utrzymuje stosunki dyplomatyczne ze Stolicą Świętą od 1992. Przedstawicielstwo Watykanu w Chorwacji, w randze nuncjatury znajduje się w Zagrzebiu.
Od 2017 nuncjuszem apostolskim w Chorwacji jest arcybiskup Giuseppe Pinto.

</doc>
<doc id="1631898" url="https://pl.wikipedia.org/wiki?curid=1631898" title="Johnson">
Johnson

Johnson – angielskie i szkockie nazwisko patronimiczne pochodzące z języka staroangielskiego oznaczające „syn Johna”. Na przestrzeni wieków nazwisko wielokrotnie zmieniało zapis przybierając formę "Jonessone", "Jonesone", "Johnson", "Johanson", "Jonson", "Geynson" czy "Jeynson". W 1990 w Stanach Zjednoczonych nosiło je 2 232 100 osób.
Jest jednym z najpopularniejszych nazwisk angielskich, występuje przede wszystkim w Anglii i w Stanach Zjednoczonych, ale też można je spotkać w Australii, w Kanadzie, i prawdopodobnie nawet w Polsce. Oznacza ono po prostu „potomek Jana”; najbliższe polskie odpowiedniki to „Janowski” lub „Janowicz”.

</doc>
<doc id="1631901" url="https://pl.wikipedia.org/wiki?curid=1631901" title="Mirosław Nowakowski">
Mirosław Nowakowski

Mirosław Stanisław Nowakowski (ur. 12 listopada 1927 w Czeladzi, zm. w styczniu 2014) – polski rzemieślnik i polityk, poseł na Sejm X kadencji.
Życiorys.
Podczas okupacji pracował w firmie „Hans Meyer”. W 1949 został księgowym w Centrali Handlowej Przemysłu Chemicznego w Krakowie, a w latach 1950–1952 był głównym księgowym w Biurze Projektów Przemysłu Chemicznego w Gliwicach. W 1952 ukończył studia na Akademii Ekonomicznej w Krakowie, uzyskując tytuł zawodowy magistra nauk ekonomicznych. Prowadził księgowość w Centralnym Zarządzie Przemysłu Barwników i Półproduktów w Gliwicach, w Fabryce Odczynników Chemicznych w Gliwicach i w Zakładach Chemicznych „Azoty” w Kędzierzynie. Następnie od 1959 prowadził własną wytwórnię opakowań z tworzyw sztucznych w Sosnowcu. Był przewodniczącym rady nadzorczej spółdzielni rzemieślniczej.
Pełnił funkcję przewodniczącego Miejskiego Komitetu Stronnictwa Demokratycznego w Sosnowcu i radnego Wojewódzkiej Rady Narodowej w Katowicach. W 1989 uzyskał mandat posła na Sejm kontraktowy w okręgu sosnowieckim. Zasiadał w Komisji Rolnictwa i Gospodarki Żywnościowej, Komisji Polityki Gospodarczej, Budżetu i Finansów oraz w dwóch komisjach nadzwyczajnych. Bez powodzenia ubiegał się o reelekcję w 1991, po czym wycofał się z aktywności politycznej.

</doc>
<doc id="1631902" url="https://pl.wikipedia.org/wiki?curid=1631902" title="Niemica (rzeka)">
Niemica (rzeka)

Niemica – rzeka w północno-zachodniej Polsce, w woj. zachodniopomorskim, w powiecie kamieńskim, o długości 27 km, płynąca przez Równinę Gryficką. 
Całkowita powierzchnia zlewni rzeki Niemicy wynosi 112,6 km².
Źródło Niemicy znajduje się na południe od Jeziora Żabiego (zbiornik jednak w innej zlewni), przy linii kolejowej nr 420. Początkowo płynie w kierunku południowo-zachodnim do Jeziora Szczuczego, przy którym uchodzi do przyległych stawów rybnych przy południowo-wschodnim brzegu. Wypływa z Jeziora Szczuczego od północnego brzegu i po ok. 250 m wpada do Jeziora Okoniego. Następnie Niemica wypływa z północno-wschodniego brzegu Jeziora Okoniego i biegnie w kierunku północno-zachodnim na wschód od wsi Niemica, dalej na północ przez wieś Szumiąca i w kierunku północno-zachodnim. Płynąc w swym końcowym odcinku po Wybrzeżu Trzebiatowskim wpada do rzeki Świniec, na zachód od wsi Grabowo koło Kamienia Pomorskiego. Świniec płynie w kierunku zachodnim, gdzie wpada Zalewu Kamieńskiego.
Według danych regionalnego zarządu gospodarki wodnej dominującymi gatunkami ryb w wodach Niemicy są płoć i okoń europejski. Pozostałymi gatunkami ryb występującymi w rzece są: lin, szczupak pospolity, miętus pospolity, ukleja, wzdręga, krąp, kiełb krótkowąsy.
Na prawym brzegu rzeki Niemicy, przy drodze prowadzącej do Benic w 1958 roku odkryto osadę z młodszej epoki brązu lub wczesnego żelaza kultury łużyckiej.
Rzeka jest odbiornikiem wód z oczyszczalni mechaniczno-biologicznej w Kamieniu Pomorskim o przepustowości wynoszącej 8057 m³/dobę.
W 2008 r. przeprowadzono badania jakości wód Niemicy w punkcie ujścia do Świńca. W ich wyniku oceniono elementy fizykochemiczne poniżej stanu dobrego, elementy biologiczne określono na I klasy, a stan ekologiczny na umiarkowany. W ogólnej dwustopniowej ocenie stwierdzono zły stan wód Niemicy.
Nazwę "Niemica" wprowadzono urzędowo w 1948 roku, zastępując poprzednią niemiecką nazwę rzeki – "Niemitz Bach".

</doc>
<doc id="1631904" url="https://pl.wikipedia.org/wiki?curid=1631904" title="Silverdocs">
Silverdocs

Silverdocs (wł."SILVERDOCS: AFI / Discovery Channel Documentary Festival") – festiwal filmów dokumentalnych organizowany przez Discovery Channel i American Film Institute. Na festiwalu prezentowane są filmy realizowane przez niezależnych twórców (często amatorów). Gala odbywa się zawsze w Silver Spring koło Waszyngtonu. W ramach festiwalu odbywają się także imprezy poboczne, tj. międzynarodowa konferencja na temat filmów dokumentalnych, warsztaty i seminaria.
Kategorie.
Nagrody przyznawane są w pięciu kategoriach:
W 2008 roku na festiwalu zaprezentowano 108 wybranych spośród 1702 zgłoszeń, debiutowało tam sześć nominowanych do Oscara filmów dokumentalnych (2009). W gali uczestniczyło ponad 21000 gości,
Spośród polskich filmów prezentowanych na festiwalu zostały nagrodzone:

</doc>
<doc id="1631906" url="https://pl.wikipedia.org/wiki?curid=1631906" title="Apostolsko-Episkopalny Kościół Portugalii">
Apostolsko-Episkopalny Kościół Portugalii



</doc>
<doc id="1631908" url="https://pl.wikipedia.org/wiki?curid=1631908" title="Kościół Narodowy w Angoli">
Kościół Narodowy w Angoli



</doc>
<doc id="1631916" url="https://pl.wikipedia.org/wiki?curid=1631916" title="Diastaza">
Diastaza



</doc>
<doc id="1631933" url="https://pl.wikipedia.org/wiki?curid=1631933" title="Stocznia Schichau w Elblągu">
Stocznia Schichau w Elblągu



</doc>
<doc id="1631936" url="https://pl.wikipedia.org/wiki?curid=1631936" title="Katastrofa lotu China Eastern Airlines 5210">
Katastrofa lotu China Eastern Airlines 5210

Katastrofa lotu China Eastern Airlines 5210 wydarzyła się 21 listopada 2004 w Baotou w Chinach. Bombardier CRJ-200 (nr rej. B-3072), linii China Eastern Airlines, lecący z Baotou do Szanghaju (lot nr 5210) rozbił się kilka chwil po starcie, w wyniku oblodzenia skrzydeł. Samolot spadł na tereny parku miejskiego zabijając 2 osoby na ziemi, tragedii nie przeżył nikt z pasażerów i członków załogi Bombardiera.
Samolot i załoga.
Bombardier CRJ-200 (B-3072) został wyprodukowany w 2002. Przed katastrofą wylatał 7697 godzin. Kapitanem był Wang Pin, zastępcą kapitana był Yang Guang; drugim pilotem był Yi Qinwei. Stewardesami były Huang Chongyan i Shi Meimian.
Przebieg lotu.
20 listopada 2004 roku, maszyna została odstawiona na noc na lotnisko Baotou w zimnych warunkach pogodowych, co spowodowało nagromadzenie warstwy szronu. Maszyna wystartowała z pominięciem procedury odszraniania. Zaledwie kilka chwil po starcie rozpoczęły się kłopoty. Maszyna rozbiła się w parku Nanhai i wpadła do zamarzniętego jeziora, zahaczając o kasę biletową, zabijając dwóch pracowników parku na ziemi. Maszyna rozbiła się zaledwie 2 km od końca pasa startowego.
Przyczyny.
Dochodzenie ujawniło, że dzień przed katastrofą, samolot został odstawiony na noc na lotnisko w Baotou. Panujące wówczas warunki atmosferyczne spowodowały narastanie warstwy szronu na skrzydle. Jej powstanie było główną przyczyną tragedii.

</doc>
<doc id="1631937" url="https://pl.wikipedia.org/wiki?curid=1631937" title="Cerkiew św. Michała Archanioła w Kulasznem">
Cerkiew św. Michała Archanioła w Kulasznem

Cerkiew św. Michała Archanioła w Kulasznem – drewniana cerkiew greckokatolicka z 2006 roku, wzniesiona w pobliżu wcześniejszej, która spłonęła w pożarze w 1974 roku. Jest to cerkiew filialna parafii Opieki Matki Boskiej w Komańczy.
Historia.
Istnieją przekazy poświadczające istnienie cerkwi w Kulasznem na tym miejscu już w drugiej połowie XVIII w., noszącej wezwanie św. Proroka Ilji. Cerkiew św. Michała Archanioła powstała w roku 1906 lub 1912 i była trzecią na tym miejscu (poprzednią, również św. Michała, zbudowano w 1901, nie wiadomo jednak, dlaczego tak szybko konieczna była budowa następnej). 
Po Akcji „Wisła”, cerkiew w 1949 roku została zaadaptowana na rzymskokatolicki kościół filialny parafii w Czaszynie i była współużytkowana przez katolików obrządku łacińskiego i bizantyjsko-ukraińskiego. 
Cerkiew była zbliżona do modelu cerkwi bojkowskiej, z trzema sygnaturkami o cebulastych, niewielkich kopułach z dobudowaną zakrystią z osobną sygnaturką. Wszystkie okna obiektu były prostokątne. Cerkiew posiadała wolnostojącą dzwonnicę na planie ośmioboku, datującą się z tego samego okresu, również zwieńczoną kopułą. Wnętrze zdobiła polichromia figuralna, do czasu pożaru zachował się dwurzędowy ikonostas. 
W 1974 roku została zniszczona przez pożar, a na jej miejscu tymczasowo wzniesiono kapliczkę i kilka lat później murowany kościół również dla wyznawców obydwu rytów. 27 listopada 1983 roku kościół został poświęcony "pw. Matki Bożej Nieustającej Pomocy".
W 2004 roku w pobliżu grekokatolicy rozpoczęli budowę własnej drewnianej cerkwi, która 15 lipca 2006 roku została konsekrowana.

</doc>
<doc id="1631942" url="https://pl.wikipedia.org/wiki?curid=1631942" title="Otchłań kosmosu">
Otchłań kosmosu

Otchłań kosmosu (tytuł oryg. "Deep Space") – amerykański film fabularny z roku 1988, wyreżyserowany przez Freda Olena Raya do scenariusza własnego współautorstwa.
Zdjęcia do filmu rozpoczęły się 20 kwietnia 1987 roku w Stanach Zjednoczonych

</doc>
<doc id="1631947" url="https://pl.wikipedia.org/wiki?curid=1631947" title="Northrop Grumman X-47 Pegasus">
Northrop Grumman X-47 Pegasus

Northrop Grumman X-47 Pegasus – bojowy, bezzałogowy aparat latający (UCAV - Unmanned Combat Aerial Vehicle) opracowany przez amerykańską firmę Northrop Grumman przeznaczony do operowania z lotniskowców.
Historia.
W drugiej połowie lat 90. XX wieku US Air Force oraz US Navy rozpoczęły program budowy bezpilotowych, bojowych aparatów latających. W przypadku sił powietrznych program otrzymał nazwę UCAV ("Unmanned Combat Aerial Vehicle"), a marynarki UCAV-N ("Naval"). Do projektu zgłosiły się dwie firmy: Boeing do UCAV ze swoim X-45 oraz Northrop Grumman do UCAV-N z X-47. Obie firmy były wspomagane przez DARPA ("Defense Advanced Research Projects Agency" - Agencja Zaawansowanych Projektów Badawczych Obrony). Z racji podobieństw pomiędzy obydwoma projektami, zdecydowano się dokonać scalenia obydwu programów w jeden wspólny dla obydwu rodzajów sił zbrojnych, pod nazwą J-UCAS ("Joint Unmanned Combat Air System" - wspólny bezpilotowy system lotniczy). W ramach tego programu Northtop, przy udziale firmy Scaled Composites Burta Rutana zbudował X-45A, który został oblatany 23 lutego 2003 roku. Firma Northrop podpisała porozumienie o współpracy z Lockheed Martin w celu budowy powiększonej wersji X-45A, X-45B Pegasus. W międzyczasie siły powietrzne straciły zainteresowanie bezpilotowym samolotem bojowym, w tej sytuacji marynarka kontynuowała swój projekt oznaczony jako UCAS-D ("Unmanned Combat Air System - Demonstration"). Oblot prototypu X-47B, planowany wstępnie na trzeci kwartał 2009 roku, został z powodów technicznych przesunięty na 2010 rok a następnie o kolejny rok aby ostatecznie 4 lutego 2011 roku aparat wzbił się do swojego dziewiczego lotu. 16 grudnia 2008 roku zaprezentowano pierwszy prototyp "Pegasusa" oznaczony jako AV-1.
Konstrukcja.
W celu obniżenia skutecznej powierzchni odbicia radiolokacyjnego X-47 został zaprojektowany w układzie latającego skrzydła z ujemnym skosem krawędzi spływu. Wlot powietrza do silnika znajduje się nad krawędzią natarcia płata. Tunel dolotowy do silnika opływa kadłub od góry, zaginając się w celu osłonięcia łopatek pierwszego stopnia sprężarki silnika. Samolot posiada składane końcówki skrzydeł, zmniejszające wielkość aparatu, co jest istotne przy jego bazowaniu na pokładzie lotniskowca. Wewnątrz kadłuba ukryte są komory bombowe. Wersja X-45A napędzana była pojedynczym silnikiem turboodrzutowym Pratt &amp; Whitney Canada JT15D-5C o ciągu 14,2 kN. Docelowy aparat będzie posiadał możliwość tankowania w powietrzu, operowania z pokładu lotniskowców, wykonywania misji zwalczania nieprzyjacielskiej obrony przeciwlotniczej, realizowania misji zwiadowczo-rozpoznawczych, atakowania celów naziemnych, zabudowy radaru z syntetyczną aperturą, instalacji węzłów podkadłubowych w celu przenoszenia dodatkowego uzbrojenia lub zbiorników z paliwem.

</doc>
<doc id="1631949" url="https://pl.wikipedia.org/wiki?curid=1631949" title="Championnat de France Amateurs">
Championnat de France Amateurs



</doc>
<doc id="1631950" url="https://pl.wikipedia.org/wiki?curid=1631950" title="Niedociśnienie ortostatyczne">
Niedociśnienie ortostatyczne



</doc>
<doc id="1631954" url="https://pl.wikipedia.org/wiki?curid=1631954" title="BNP Paribas Open 2009 (kobiety)">
BNP Paribas Open 2009 (kobiety)

Tenisowy turniej WTA BNP Paribas Open 2009 odbył się w dniach 11 - 22 marca 2009 w amerykańskim Indian Wells na kortach twardych. Pula nagród wynosi 4 500 000 dolarów amerykańskich.

</doc>
<doc id="1631966" url="https://pl.wikipedia.org/wiki?curid=1631966" title="Piotr Paweł Szymański">
Piotr Paweł Szymański

Piotr Paweł Beniamin Szymański OFMCap (ur. 18 czerwca 1793, zm. 15 stycznia 1868 w Łomży) – duchowny katolicki, kapucyn, prowincjał i komisarz generalny polskiej prowincji kapucynów, 18 września 1856 mianowany biskupem podlaskim (po siedemnastoletnim wakacie w diecezji), konsekrowany 1 lutego 1857.
Życiorys.
Nie uległ władzom rosyjskim, bowiem był bezwzględnie posłuszny papieżowi i Stolicy Apostolskiej. Otaczał opieką unitów, nie zdołał zapobiec kasacie kilkunastu klasztorów w diecezji oraz konfiskacie majątków diecezjalnych. W maju 1867 diecezja podlaska została skasowana ukazem carskim, a biskup wywieziony do klasztoru kapucynów w Łomży, gdzie zmarł i został pochowany. Do Łomży przywiózł ze sobą ukryty obraz Matki Bożej z sanktuarium w Leśnej Podlaskiej (zastąpiony in situ kopią).
Ewa Jabłońska-Deptuła uważa, że był jedyną wielką osobowością wśród polskich kapucynów lat dwudziestych XIX wieku, a jego szczególna zasługę stanowiło zreformowanie zakonu. Mimo tego padał ofiara krytyki i intryg. Maria Jehanne Wielopolska wydała w 1913, opatrzony przedmową Stefana Żeromskiego, paszkwil "Kryjaki", w którym rozdział poświęciła księdzu Stanisławowi Brzósce. W części tej stworzyła szeroko potem rozpowszechniony mit o rzekomo wrogim doń nastawieniu biskupa Szymańskiego. Było to źródło późniejszej dezinformacji, wykorzystywane chętnie przez publicystów antyklerykalnych i marksistowskich, w tym m.in. Romana Wareckiego ("Ołtarz i tron. Szkice historyczne", 1960), Józefa Siemka ("Śladami klątwy", 1966), czy anonimowego dzinnikarza "Trybuny Ludu" (22 maja 1955).

</doc>
<doc id="1631968" url="https://pl.wikipedia.org/wiki?curid=1631968" title="Trogus Pompejusz">
Trogus Pompejusz



</doc>
<doc id="1631972" url="https://pl.wikipedia.org/wiki?curid=1631972" title="Teodora Urszula Piłsudska">
Teodora Urszula Piłsudska

Teodora Urszula Otylia Piłsudska z Butlerów (ur. 1811, zm. 5 października 1886 w Poszuszwiu, pow. kowieński) – hrabianka polska, babka Józefa Piłsudskiego.
Życiorys.
Teodora Urszula Otylia Butler herbu własnego urodziła się w 1811 r. jako jedno z sześciorga dzieci podkomorzego Wincentego Butlera i Małgorzaty z Billewiczów herbu Mogiła. Jej ojciec był właścicielem folwarków: Rapszany (gmina Troupie), Leluny, Płaszotka, Jesinkiszki oraz innych mniejszych, których ogólna powierzchnia wynosiła ok. 4000 ha. Teodora uczyła się w klasztorze sióstr wizytek w Wilnie. Znała niemiecki, francuski oraz grała na fortepianie. W 1832 w Rapszanach zaręczyła się z 16 lat starszym Piotrem Pawłem Piłsudskim i tego samego roku w Paryndze (pow. święciański) wyszła za niego za mąż. Młoda para zamieszkała w Lidowianach (pow. rosieński) razem z bratem Piotra Walerym oraz ich matką Anną z Billewiczów. Następnie rodzina przeniosła się do Poszuszwia (pow. kowieński), gdzie Piotr zajął się majątkiem swojej owdowiałej ciotki Eufrozyny Białłozorowej z Billewiczów, który obejmował ok. 500 ha ziemi. Po śmierci ojca w 1843 Teodora przeniosła się z mężem do Rapszan, gdzie Piotr zajmował się pozostawionym pod ich opieką majątkiem. Powrócili do Poszuszwia w 1849.
Z Piotrem Pawłem miała ośmioro dzieci:
24 listopada 1851 r. zmarł jej mąż. Owdowiała Teodora prowadziła majątek w Poszuszwiu. Była jedną z fundatorek kościoła w Pojeślu, którego budowę ukończono w 1862 r., a konsekrowano w 1863 r., jednak władze carskie zabroniły odprawiania w nim mszy i kościół stał zamknięty przez pewien okres. W 1885 r. w wieku 74 lat odbyła stukilometrową pieszą pielgrzymkę z Kowna do Ostrej Bramy w Wilnie. Zmarła 5 października 1886 r. z powodu choroby wrzodowej. Nie została pochowana w Krokach (pow. kowieński) obok męża, gdyż cmentarz był przeznaczony do likwidacji. Spoczęła na cmentarzu w Pojeślu (pow. kowieński), naprzeciw frontowych drzwi kościoła, którego była fundatorką. Pozostawiła po sobie zbiór przepisów kulinarnych z 1839 r.

</doc>
<doc id="1631976" url="https://pl.wikipedia.org/wiki?curid=1631976" title="Teodora Urszula Butler">
Teodora Urszula Butler



</doc>
<doc id="1631981" url="https://pl.wikipedia.org/wiki?curid=1631981" title="Defektoskopia rentgenowska">
Defektoskopia rentgenowska

Defektoskopia rentgenowska – defektoskopia polegająca na prześwietlaniu przedmiotu odpowiednim promieniowaniem przenikliwym oraz rejestrowaniu obrazu przy pomocy klisz, rejestracji licznikowej albo wizualizacji na ekranach, w postaci tzw. rentgenogramu.

</doc>
<doc id="1631990" url="https://pl.wikipedia.org/wiki?curid=1631990" title="Heinz Stuy">
Heinz Stuy

Heinz Jürgen Stuy (ur. 6 lutego 1945 w Wanne-Eickel) – piłkarz holenderski grający na pozycji bramkarza.
Kariera klubowa.
Stuy urodził się w Niemczech. Karierę piłkarską rozpoczął w holenderskim klubie Telstar i w 1963 roku. 23 sierpnia 1964 zadebiutował w Eredivisie w wygranym 2:1 domowym spotkaniu z ADO Den Haag. Od czasu debiutu był podstawowym bramkarzem Telstaru i bronił w nim przez trzy sezony.
W 1967 roku Stuy przeszedł do Ajaksu Amsterdam, prowadzonego przez Rinusa Michelsa. Tam początkowo pełnił rolę rezerwowego dla Gerta Balsa i w pierwszej lidze Holandii swój debiut zaliczył dopiero 7 kwietnia 1969 w meczu z Telstarem (4:1). W 1968 roku był już mistrzem Holandii, ale nie rozegrał wówczas żadnego spotkania. W 1970 roku ponownie wywalczył mistrzowski tytuł, a także zdobył Puchar Holandii. W 1971 roku także zdobył krajowy puchar, a z Ajaksem dotarł do finału Pucharu Mistrzów. Wtedy był już pierwszym bramkarzem (Bals odszedł do SBV Vitesse) i swoją postawą w meczu finałowym z Panathinaikosem AO (2:0) przyczynił się do wywalczenia przez Ajax Pucharu Europy. W 1972 roku zdobył z Ajaksem potrójną koronę - mistrzostwo i puchar kraju, a także swój drugi Puchar Mistrzów (2:0 w finale z Interem Mediolan). Z kolei w 1973 roku Ajax wygrał finał Pucharu Europy z Juventusem (1:0 i 90 minut Stuya) oraz obronił mistrzostwo Eredivisie. Od lata 1974 Heinz był rezerwowym bramkarzem, a w 1977 roku odszedł z Ajaksu, dla którego rozegrał 139 ligowych meczów.
W 1977 roku Stuy został bramkarzem innego zespołu z Amsterdamu, FC Amsterdam. 14 sierpnia zadebiutował w Eredivisie w meczu z Telstarem (2:1). Po roku gry w FC Amsterdam zakończył piłkarską karierę.

</doc>
<doc id="1631992" url="https://pl.wikipedia.org/wiki?curid=1631992" title="Istota czarna Soemmeringa">
Istota czarna Soemmeringa



</doc>
<doc id="1631994" url="https://pl.wikipedia.org/wiki?curid=1631994" title="Most Szczytnicki">
Most Szczytnicki

Most Szczytnicki (dawniej "Fürstenbrücke, Adolf-Hitler-Brücke") – trójprzęsłowy łukowy most na Starej Odrze we Wrocławiu, położony między zachodnim skrajem placu Grunwaldzkiego a parkiem Szczytnickim.
Historia.
Pierwszy w tym miejscu powstał już w 1544. Więcej wiadomo o drewnianym moście wzniesionym w 1790 jako dojazd do parku Szczytnickiego. Most ten był dwuprzęsłowy, o konstrukcji w postaci wiązarów Howe'a. Prześwity pod przęsłami mostu miały szerokość po 24 m.
Wobec planowanej w końcu XIX w. budowy nowego szlaku żeglugowego i portu we Wrocławiu zaszła konieczność poszerzenia koryta Starej Odry. W związku z tym postanowiono zastąpić dotychczasowe przestarzałe i drewniane jeszcze mosty nad nim przebiegające, aby umożliwić przepływanie większych jednostek pływających. Nowy most został zaprojektowany przez kierowany przez Alexandra Kaumanna miejski zarząd instalacji podziemnych (niem. "Tiefbauverwaltung") otrzymał podobnie jak zbudowany kilka lat wcześniej most Oławski konstrukcję murowaną. Dwa położone w nurcie rzeki filary, wzniesione z granitowych ciosów, wsparto na 26 studniach fundamentowych wypełnionych betonem. Niosące pomost jezdni łuki wymurowano z cegły klinkierowej na zaprawie cementowej. Most otrzymał ozdobne licowanie oraz balustrady. W czasie budowy mostu zbudowano obok tymczasowy most. Wkrótce po otwarciu mostu uruchomiono przebiegającą przez niego linię tramwajową.
W latach 1933–1934 most, który stał się w międzyczasie wobec powstania osiedli Zacisze, Zalesie, Sępolno oraz Stadionu Olimpijskiego za wąski, poddano przebudowie. Z obu stron istniejącej konstrukcji dobudowano wedle projektu miejskiego radcy budowlanego Günthera Trauera poszerzenia o takim samym profilu, lecz w konstrukcji żelbetowej. Wykonawcami były firmy Florentius Brichta oraz Böhm &amp; Hüdig, a kierownikiem budowy był majster budowlany Weigt. Tym razem most otrzymał prostą, pozbawioną zasadniczo ozdób formę. Jedynie w stalowych balustradach mostu umieszczono modernistyczne motywy ozdobne w postaci krat przedstawiających herb Wrocławia oraz godło Prus z lat 1933–1945 – orła dzierżącego miecz i pęk błyskawic. Ponadto na piersiach orła znajduje się kwadratowe pole, w które wówczas wpisana była swastyka – dziś to pole jest puste.
Kolejną gruntowną przebudowę przeprowadzono w latach 2006–2008. Ponownie zbudowano na czas robót most tymczasowy (na północ od mostu głównego) dla samochodów i pieszych; ruch tramwajowy został wstrzymany. Dobudowy z lat 1933–1934 zostały wyburzone, pozostawiono jedynie filary. Następnie poszerzenia mostu zostały odbudowane, tym razem w konstrukcji stalowej. Przy okazji pomost nieznacznie poszerzono. Wykonawcą prac była firma Skanska. Most ponownie otwarto 24 października 2008.

</doc>
<doc id="1631995" url="https://pl.wikipedia.org/wiki?curid=1631995" title="Prosta historia (singel)">
Prosta historia (singel)

Prosta historia - debiutancki singel grupy Bisquit, nawiązujący do filmu Davida Lyncha o tym samym tytule. Ukazał się w 2006 roku wydany przez Kayax. Był zapowiedzią pierwszego albumu zespołu pt. Inny smak. Do piosenki powstał teledysk. Utwór dotarł do 36. miejsca Listy Przebojów Programu Trzeciego.

</doc>
<doc id="1631997" url="https://pl.wikipedia.org/wiki?curid=1631997" title="Scinax">
Scinax

Scinax – rodzaj płaza bezogonowego z podrodziny Scinaxinae w rodzinie rzekotkowatych (Hylidae).
Zasięg występowania.
Rodzaj obejmuje gatunki występujące we wschodnim i południowym Meksyku do Argentyny i Urugwaju oraz na Trynidadzie i Tobago oraz Saint Lucia.
Systematyka.
Podział systematyczny.
Do rodzaju należą następujące gatunki:

</doc>
<doc id="1632001" url="https://pl.wikipedia.org/wiki?curid=1632001" title="Mistrzostwa Świata Mężczyzn w Curlingu 1981">
Mistrzostwa Świata Mężczyzn w Curlingu 1981

Mistrzostwa Świata Mężczyzn w Curlingu 1981 odbyły się między 23 a 29 marca 1981 w kanadyjskim London, w Thompson Arena.
Tytuł mistrzów świata z 1980 broniła drużyna z Kanady. Nowymi mistrzami zostali Szwajcarzy, którzy w finale pokonali Amerykanów 2:1. Brązowy medal zdobyli Kanadyjczycy po przegranej 4:7 w półfinale ze Szwajcarią.
__BEZSPISU__

</doc>
<doc id="1632011" url="https://pl.wikipedia.org/wiki?curid=1632011" title="ABS Bank Spółdzielczy">
ABS Bank Spółdzielczy

ABS Bank Spółdzielczy (wcześniej Bank Spółdzielczy w Andrychowie) – bank uniwersalny z siedzibą w Andrychowie.
Oferta.
Bank Spółdzielczy w Andrychowie obsługuje klientów detalicznych i instytucjonalnych. Prowadzi rachunki, udziela kredytów. W swojej ofercie ma lokaty krótko- i długoterminowe. Oferuje ubezpieczenia oraz sprzedaje jednostki uczestnictwa w funduszach inwestycyjnych.
Historia.
Początki Banku Spółdzielczego w Andrychowie sięgają XIX wieku. W 1877 r. w Andrychowie założono “Stowarzyszenie Oszczędności i Pożyczek”. Instytucja ta funkcjonowała do końca roku 1923.
W latach 1924–1925 na terenie Andrychowa swoją działalność prowadził Bank Gospodarstwa Krajowego. W czerwcu 1925 na jego miejsce powołano spółdzielnię o nazwie "Bank Mieszczańsko Ludowy w Andrychowie".
W czasie hitlerowskiej okupacji rolę banku przejął "Kreissparkasse Bielitz". Po zajęciu miasta przez Armie Czerwoną, 10 listopada 1946 odbyło się Walne Zgromadzenie członków byłego Banku Mieszczańsko-Ludowego. Członkowie zdecydowali o stworzeniu nowej placówki finansowej pod nazwą Bank Spółdzielczy z ograniczoną odpowiedzialnością w Andrychowie.
4 stycznia 1950 Bank Spółdzielczy został przekształcony w "Gminną Kasę Spółdzielczą w Andrychowie z odpowiedzialnością udziałami" GKS działał na terenie gminy Andrychów i gminy Wieprz. Obecna nazwa została uchwalona w 1962 roku.
Społeczna odpowiedzialność biznesu.
Bank Spółdzielczy w Andrychowie jest stałym współorganizatorem i sponsorem wielu przedsięwzięć kulturalnych na terenie gminy Andrychów oraz gminy Wieprz, m.in.: Dni Andrychowa, Święta Gminy Wieprz, dożynek gminnych, Sierpniowych Niedzielnych Koncertów.
W siedzibie centrali znajduje się stała ekspozycja prac Grupy Twórców "MY". Za swoją działalność Bank został nagrodzony tytułem "Zasłużony dla Gminy Andrychów".

</doc>
<doc id="1632012" url="https://pl.wikipedia.org/wiki?curid=1632012" title="Leonard Runkiewicz">
Leonard Runkiewicz

Leonard Runkiewicz (ur. 25 sierpnia 1939, zm. 22 stycznia 2023) – profesor w zakresie budownictwa. 
W 1961 roku ukończył studia na Politechnice Warszawskiej. W 1987 otrzymał tytuł profesorski. Pracuje w Instytucie Techniki Budowlanej oraz na Wydziale Inżynierii Lądowej Politechniki Warszawskiej. 

</doc>
<doc id="1632015" url="https://pl.wikipedia.org/wiki?curid=1632015" title="Jerzy Lefeld">
Jerzy Lefeld

Jerzy Albert Lefeld (ur. 17 stycznia 1898 w Warszawie, zm. 22 lutego 1980 tamże) – polski pianista, kompozytor i pedagog.
Życiorys.
Syn Karola i Heleny ze Szneidrów. Muzyki uczył się początkowo u L. Prüfferowej i S. Judyckiego (fortepian). Od 1908 roku kształcił się w Instytucie Muzycznym w Warszawie, gdzie ukończył studia pianistyczne w klasie Aleksandra Michałowskiego (1916) i kompozycji pod kierunkiem Romana Statkowskiego (1917). Z uczelnią tą i późniejszym konserwatorium związał się od razu wieloletnią współpracą pedagogiczną (1917–1939), z przerwą w latach 1919–1920 gdy służył w Wojsku Polskim.
W latach 1924–1926 współpracował także z eksperymentalnym studiem radiowym w Warszawie, a od 1926 już z Polskim Radiem (m.in. jako członek Małej Orkiestry PR prowadzonej przez J. Ozimińskiego). W latach 1941–1944 zajmował się pedagogiką, koncertował w kawiarniach i w domach prywatnych. Po wojnie do 1971 prowadził klasę fortepianu w Państwowej Wyższej Szkole Muzycznej w Warszawie. W czasie ponad 60-letniej działalności pedagogicznej wykształcił 40 pianistów, jego uczniami byli m.in. Witold Lutosławski, Stefan Kisielewski, Witold Małcużyński, Jerzy Maksymiuk.
Lefeld był wybitnym pianistą-kameralistą, mającym ogromną zdolność gry a vista. Akompaniamentem zajmował się już w młodości, towarzysząc swojemu ojcu, tenorowi-amatorowi. W latach 1917–1926 wystąpił z Stanisławem Barcewiczem na ponad 100 koncertach. Lista artystów, z którymi występował, zawiera nazwiska ponad 50 śpiewaków (m.in. Stanisława Korwin-Szymanowska, Ada Sari, Ewa Bandrowska-Turska, Wanda Wermińska, Wiktor Brégy, Vittoria Calma, Alfred Orda, Bogdan Paprocki, Andrzej Hiolski, Stefania Woytowicz, Jerzy Artysz) i około 30 różnych instrumentalistów (m.in. Carl Flesch, Paul Hindemith, Ida Haendel, Zino Francescatti, Ruggiero Ricci, Irena Dubiska, Eugenia Umińska, Wacław Kochański, Wanda Wiłkomirska, Konstanty Andrzej Kulka). Grał również w duetach fortepianowych z Zofią Rabcewiczową (nagranie m.in. "Ronda C-dur" na 2 fortepiany Chopina), Romanem Maciejewskim, Marią Wiłkomirską, Władysławem Szpilmanem.
Od 25 czerwca 1927 był mężem Stefanii Siweckiej.
Pochowany na cmentarzu ewangelicko-augsburskim przy ulicy Młynarskiej (aleja 26, grób 17).
Twórczość.
Jako kompozytor debiutował 2 symfoniami wykonanymi w Filharmonii Warszawskiej: "I Symfonią" (1919), którą dyrygował Zdzisław Birnbaum oraz "II Symfonią" (1925), pod dyrekcją Józefa Ozimińskiego. Obie symfonie przypominano w latach 70. w wykonaniu Wielkiej Orkiestry Symfonicznej Polskiego Radia i Telewizji: "I symfonię" w 1978, pod dyr. Jerzego Maksymiuka,"II symfonię" w 1979, pod dyr. Wojciecha Michniewskiego.
W dorobku kompozytorskim Lefelda znajdują się utwory orkiestrowe, kameralne, wokalne i wokalno-instrumentalne, a także wyciągi fortepianowe obu koncertów Fryderyka Chopina, "I Koncertu skrzypcowego" Karola Szymanowskiego, "Strasznego dworu" Stanisława Moniuszki, poematów symfonicznych "Stanisław i Anna Oświęcimowie" i "Epizod na maskaradzie" Mieczysława Karłowicza.

</doc>
<doc id="1632016" url="https://pl.wikipedia.org/wiki?curid=1632016" title="Długa rozmowa z ptakiem">
Długa rozmowa z ptakiem

Długa rozmowa z ptakiem ("niem." "Das lange Gespräch mit dem Vogel") – niemiecki film obyczajowy z roku 1992 w reżyserii Krzysztofa Zanussiego.
Fabuła.
Czterdziestoletni aktor John Barth zaczyna wątpić w sens życia, pewnego dnia poznaje młodszą od siebie Laurę, w której się zakochuje. Postanawiają wyjechać w podróż do Tajlandii...

</doc>
<doc id="1632017" url="https://pl.wikipedia.org/wiki?curid=1632017" title="Baluze">
Baluze

Baluze ("Balus") – polski herb szlachecki z indygenatu.
Opis herbu.
Opis zgodnie z klasycznymi regułami blazonowania:
Na tarczy dzielonej w słup w polu prawym, błękitnym snop złoty z takimiż dwiema koronami na nim i jedną nad nim. W polu lewym, czerwonym, krokiew złota z takąż koroną pod nią, dwiema gwiazdami srebrnymi w pas nad nią i półksiężycem srebrnym nad nimi. 
Labry z prawej błękitne, podbite złotem, z lewej czerwone, podbite złotem.
Najwcześniejsze wzmianki.
Zatwierdzony indygentem w 1658 roku dla Antoniego i Stefana Baluze'a (de Baluze).
Herbowni.
Balus - Baluze - de Baluze.

</doc>
<doc id="1632018" url="https://pl.wikipedia.org/wiki?curid=1632018" title="Katastrofa lotu Sudan Airways 139">
Katastrofa lotu Sudan Airways 139

Katastrofa rejsu Sudan Airways lot 139, która wydarzyła 8 lipca 2003. Boeing 737-200 (nr rej. ST-AFK), linii Sudan Airways, lecący z Port Sudan do Chartumu, rozbił się w trakcie podchodzenia do awaryjnego lądowania. Na miejscu zginęło 116 osób, ocalał 2-letni chłopiec, który wkrótce zmarł, czekając na pomoc.
Przebieg wydarzeń.
Boeing 737-200 wystartował z lotniska Port Sudan New International Airport do Chartumu we wczesnych godzinach porannych. Na pokładzie znajdowało się 106 pasażerów i 11 członków załogi. 15 minut po starcie, kapitan samolotu poinformował wieżę kontrolną o awarii jednego z silników i o decyzji powrotu do Port Sudan. Maszyna podchodziła do lądowania podejściem ILS, na pas nr 35. Widoczność wynosiła 2,5 mili. Później maszyna uległa dezintegracji, a w następstwie uderzyła w ziemię 3 mile na wschód od lotniska. Przyczyną katastrofy była awaria silnika.

</doc>
<doc id="1632019" url="https://pl.wikipedia.org/wiki?curid=1632019" title="Antonina Taborowicz">
Antonina Taborowicz

Antonina Taborowicz (ur. 4 października 1899 w Warszawie, zm. 11 stycznia 1993 tamże), polska lekkoatletka, specjalizująca się w skoku wzwyż.
Życiorys.
Zawodniczka klubów: Sokół Warszawa i Sokół-Grażyna Warszawa. Reprezentowała Polskę w II Światowych Igrzyskach Kobiet w Göteborgu (1926), zajmując 6-7. miejsce w skoku wzwyż. 3-krotna mistrzyni Polski w skoku wzwyż (1924, 1925, 1926), 4-krotna rekordzistka kraju (do 1,40 w 1926 - rekord życiowy). W czasie okupacji niemieckiej współpracowała z AK.

</doc>
<doc id="1632020" url="https://pl.wikipedia.org/wiki?curid=1632020" title="Gieorgij Kulik">
Gieorgij Kulik



</doc>
<doc id="1632021" url="https://pl.wikipedia.org/wiki?curid=1632021" title="Carlo Giovanardi">
Carlo Giovanardi

Carlo Giovanardi (ur. 15 stycznia 1950 w Modenie) – włoski polityk, były minister, wieloletni parlamentarzysta.
Życiorys.
Ukończył studia prawnicze, uzyskując następnie doktorat. Zawodowo praktykował jako adwokat. Pod koniec lat 60. zajął się działalnością polityczną, przystępując do tworzącej kolejne rządy Chrześcijańskiej Demokracji. Był radnym Modeny, a następnie radnym regionu Emilia-Romania.
Od 1992 do 2008 zasiadał w Izbie Deputowanych XI, XII, XIII, XIV i XV kadencji. W 1994 znalazł się wśród założycieli Centrum Chrześcijańsko-Demokratycznego, będącego największą (obok Włoskiej Partii Ludowej) formacją powstałą na bazie rozwiązanej w wyniku afer korupcyjnych chadecji. Carlo Giovanardi kierował grupą parlamentarną centrystów, pełnił też funkcję wiceprzewodniczącego niższej izby włoskiego parlamentu. Od 2002 był jednym z liderów Unii Chrześcijańskich Demokratów i Centrum, którą współtworzyło m.in. CCD. W ramach tej partii kierował frakcją liberalno-ludową.
W okresie od 2001 do 2006 zajmował stanowisko ministra do spraw kontaktów z parlamentem w drugim i trzecim gabinecie Silvia Berlusconiego.
W 2007 ubiegał się o przywództwo w UDC, startując na sekretarza tego ugrupowania, przegrywając jednak znacząco z Lorenzem Cesą. Carlo Giovanardi sprzeciwił się w tym samym roku przeforsowanej przez władze chadeków decyzji o opuszczeniu centroprawicowej koalicji. W 2008 ostatecznie wraz ze swoimi zwolennikami wystąpił z UDC, powołując partię Liberalni Ludowcy, która zgłosiła swój akces do federacyjnego Ludu Wolności.
W przedterminowych wyborach w tym samym roku Carlo Giovanardi uzyskał mandat do Senatu XVI kadencji. W czwartym rządzie Silvia Berlusconiego objął stanowisko podsekretarza stanu w biurze premiera (do 2011). W 2013 wybrany na senatora XVII kadencji. W tym samym roku przystąpił do partii Nowa Centroprawica, wystąpił z niej w 2015.
Jego brat bliźniak Daniele Giovanardi został lekarzem; w młodości był lekkoatletą, olimpijczykiem z 1972.

</doc>
<doc id="1632023" url="https://pl.wikipedia.org/wiki?curid=1632023" title="Smilisca">
Smilisca

Smilisca – rodzaj płaza bezogonowego z podrodziny Hylinae w rodzinie rzekotkowatych (Hylidae). 
Zasięg występowania.
Rodzaj obejmuje gatunki występujące w południowej Arizonie i skrajnie południowym Teksasie (USA), na południu przez niziny Meksyku (na środkowej części płaskowyżu Aguascalientes) do Ameryki Środkowej i północno-zachodniej Ameryki Południowej (włącznie z dorzeczem Amazonki).
Systematyka.
Podział systematyczny.
Do rodzaju należą następujące gatunki:

</doc>
<doc id="1632026" url="https://pl.wikipedia.org/wiki?curid=1632026" title="Nedżef">
Nedżef



</doc>
<doc id="1632027" url="https://pl.wikipedia.org/wiki?curid=1632027" title="Katastrofa lotu China Eastern Airlines lot 5210">
Katastrofa lotu China Eastern Airlines lot 5210



</doc>
<doc id="1632031" url="https://pl.wikipedia.org/wiki?curid=1632031" title="Janina Grabicka">
Janina Grabicka

Janina Grabicka (ur. 3 lutego 1901 w Żyrardowie, zm. 25 kwietnia 1983 w Warszawie) – polska lekkoatletka i wioślarka. Zawodniczka Warszawskiego Klubu Wioślarek i klubu Grażyna Warszawa. 
Kariera.
Uczestniczka II Światowych Igrzysk Kobiet w Göteborgu (1926) - zajęła 7. miejsce w finale biegu na 60 m z wynikiem 8,2. 5-krotna mistrzyni Polski i 12-krotna rekordzistka kraju w sztafetach oraz w pięcioboju (1926-[1929). 
Mistrzyni Polski w kategorii jedynek w roku 1932 oraz 1936. W 1931 zwyciężyła w jedynkach w regatach w ramach meczu wioślarskiego Polska-Wielka Brytania. 
Od 1950 była trenerem osad męskich w AZS Warszawa oraz kobiecych w Związkowcu Warszawa. Sędzia związkowy PZTW. 
Spoczywa na cmentarzu Powązkowskim w Warszawie (kwatera 310-3-18).

</doc>
<doc id="1632032" url="https://pl.wikipedia.org/wiki?curid=1632032" title="Mirosław Cichy">
Mirosław Cichy

Mirosław Cichy (ur. 7 grudnia 1971 w Rudzie Śląskiej) – polski dziennikarz telewizyjny, sprawozdawca parlamentarny, publicysta, lektor, konferansjer, prezenter radiowy.
Życiorys.
Absolwent Wydziału Nauk Społecznych Uniwersytetu Śląskiego w Katowicach, kierunek politologia, specjalność dziennikarstwo. Pracę w mediach rozpoczął w 1990 w Polskim Radiu Katowice. Pracował także w RMF FM, Radiu Puls (późniejsze Radio Plus) oraz w dzienniku "Puls Biznesu" (od 2000 do 2002 kierownik oddziału w Katowicach). Od marca 2003 do stycznia 2016 związany z Telewizją Polską, najpierw z katowickim oddziałem TVP, od stycznia 2007 w TVP Info, gdzie prowadzi "na żywo" poranne rozmowy z politykami. Od 2010 roku jest reporterem "Panoramy" w TVP2, zajmuje się tam tematyką polityczną. Od 2013 prowadzi program informacyjny "Polonia 24" w TVP Polonia.
Jest dziennikarzem i sprawozdawcą parlamentarnym (współprowadzącym z Iwoną Sulik obrady Sejmu na żywo). W TVP Katowice był reporterem serwisu informacyjnego "Aktualności", ale także tworzył i prowadził program dla majsterkowiczów "Zrobię to sam" oraz program satyryczny "To się wytnie". Prowadził program publicystyczny "Porozmawiajmy" oraz program na żywo z udziałem publiczności "Gorący temat", a w Warszawie program "Forum" w TVP Info. Z Telewizji Polskiej został zwolniony w styczniu 2016 po objęciu przez Jacka Kurskiego stanowiska prezesa TVP
Jest laureatem nagród: "Złote Pióro" w 2002, przyznawanej przez Regionalne Centrum Biznesu w Katowicach oraz "Ostre Pióro" w 2005, przyznawanej przez BCC. Wywalczył także tytuł II Wicemistrza Polski w Rajdach Samochodowych Dziennikarzy w 1996 w klasie Cinquecento.

</doc>
<doc id="1632036" url="https://pl.wikipedia.org/wiki?curid=1632036" title="Katastrofa rejsu Sudan Airways lot 139">
Katastrofa rejsu Sudan Airways lot 139



</doc>
<doc id="1632037" url="https://pl.wikipedia.org/wiki?curid=1632037" title="Dariusz Dyrda">
Dariusz Dyrda

Dariusz Lucjan Dyrda (ur. 18 stycznia 1964 w Tychach, zm. 21 lipca 2021) – polski pisarz, dziennikarz i samorządowiec związany z Górnym Śląskiem. Autor powieści political fiction "Operacja Papież" (2006) oraz podręcznika mowy śląskiej "Rychtig gryfno godka" (2009). W dorobku ma także kilka książek reportażowych.
Życiorys.
Absolwent dziennikarstwa i politologii Uniwersytetu Śląskiego (1989). Dziennikarz wielu czasopism codziennych („Sztandar Młodych”, „Trybuna Robotnicza”), tygodników. Redaktor naczelny „Tygodnia w Tychach” (1998 i 2006–2007) oraz „Wiadomości Zagłębia” (2004). W latach 2010–2011 redaktor naczelny miesięcznika Jaskółka Śląska, będącego organem Ruchu Autonomii Śląska (RAŚ), a od grudnia 2011 redaktor naczelny miesięcznika „Ślůnski Cajtung”. Od 2018 był redaktorem naczelnym tygodnika „Echo” z siedzibą w Tychach (zasięg 6 powiatów). Od czerwca 2020 był redaktorem naczelnym tygodnika "Tydzień w Tychach, Mysłowicach, Bieruniu, Lędzinach, Mikołowie, Pszczynie Tydzień" wyd. przez Megapress z Lędzin.
W 2002 uzyskał mandat radnego Tychów z listy SLD-UP. W 2006 nie kandydował, zaś w 2010 bez powodzenia ubiegał się o stanowisko burmistrza Lędzin z ramienia komitetu Lędziny21.pl (zajmując 4. miejsce spośród 7 kandydatów) oraz o mandat w radzie powiatu bieruńsko-lędzińskiego z listy RAŚ. W 2011 był kandydatem komitetu Autonomia Dla Ziemi Śląskiej w wyborach do Senatu w okręgu 75 (przegrał z Elżbietą Bieńkowską, reprezentującą PO).
W 2014 ponownie bez powodzenia kandydował do rady powiatu bieruńsko-lędzińskiego. W 2015 był kandydatem komitetu Ze Śląska – Nie z Partii w wyborach uzupełniających do Senatu, zajmując ostatnie, 3. miejsce. W latach 2011–2015 członek Rady Naczelnej RAŚ. Do stycznia 2015 przewodniczący koła bieruńsko-lędzińskiego RAŚ. W 2017 został jednym z założycieli partii Ślonzoki Razem (zarejestrowanej w 2018). W 2019 wystąpił ze wszystkich organizacji.
Syn Augustyna Dyrdy.
Pochowany na cmentarzu komunalnym w Tychach-Wartogłowcu.

</doc>
<doc id="1632038" url="https://pl.wikipedia.org/wiki?curid=1632038" title="Arabesque (film)">
Arabesque (film)

Arabesque – amerykański gejowski film pornograficzny, w 2005 roku zrealizowany przez wytwórnię Raging Stallion Studios. W filmie wystąpili ekskluzywni modele wytwórni – Huessein oraz François Sagat.
W marcu roku 2006 film nominowany był do dziewięciu nagród GayVN Awards, ostatecznie zdobył dwie statuetki za najlepszą muzykę i najlepszą scenę seksu grupowego. Nominowano go również w ośmiu kategoriach do Grabby Award – zdobył trzy nagrody.

</doc>
<doc id="1632039" url="https://pl.wikipedia.org/wiki?curid=1632039" title="Katastrofa lotu Turkish Airlines 634">
Katastrofa lotu Turkish Airlines 634

Katastrofa lotu Turkish Airlines 634 wydarzyła się 8 stycznia 2003. Samolot Avro RJ100 (nr rej. TC-THG), linii Turkish Airlines, lecący ze Stambułu do Diyarbakir (lot nr 634) rozbił się kilka kilometrów od lotniska Diyarbakır Havaalanı. W katastrofie zginęło 75 osób, a ocalało 5 osób.
Samolot.
Samolot BAe 146 (TC-THG) nazywany przez pilotów Konya, wykonywał lot ze Stambułu, do miasta Diyarbakir, położonego w południowo-wschodniej Turcji. Na pokładzie było 75 osób i 5 członków załogi.
Lądowanie i katastrofa.
Maszyna podchodziła do lądowania podejściem nieprecyzyjnym VOR/DME, na lotnisku w Diyarbakir. Lotnisko nie jest wyposażone w system ILS. Lądowanie odbywało się w złych warunkach atmosferycznych - wówczas w okolicach miasta panowała gęsta mgła. Samolot uderzył w ziemię, 900 metrów od lotniska w Diyarbakir i niemal natychmiast stanął w płomieniach. Zginęło 71 pasażerów i 4 członków załogi. Wśród ofiar katastrofy było kilkoro dzieci.
Przyczyny.
Pierwszą i główną przyczyną tragedii były złe warunki atmosferyczne. Natomiast drugą przyczyną, jak ustalono, było to, że pilot nalegał na utrzymanie 2800 stóp (850 metrów), pomimo niewystarczającego odniesienia wzrokowego do pasa startowego i jego otoczenia.

</doc>
<doc id="1632040" url="https://pl.wikipedia.org/wiki?curid=1632040" title="Waleriusz Maksymus">
Waleriusz Maksymus

Waleriusz Maksymus (łac. "Valerius Maximus") – rzymski pisarz żyjący w I poł. I w. n.e.
Autor zbioru anegdot w 9 księgach o słynnych czynach i powiedzeniach "Factorum et dictorum memorabilium libri novem", podzielonego na 95 rozdziałów według tematów (o męstwie, o wdzięczności, o snach itp.). Dzieło to Waleriusz napisał w latach 28–32 i poświęcił Tyberiuszowi.
Autor korzystał z dzieł pisarzy rzymskich (Cycerona, Liwiusza, Salustiusza, Pompejusza Trogusa, Warrona) i obcych (gł. greckich) ale w szczególności z Cycerona i Liwiusza. Dzieło to cieszyło się wielką poczytnością u schyłku starożytności i w czasach średniowiecza.
Celem pracy było m.in. dostarczenie gotowych przykładów szkołom retorycznym.
Dzieło to zachowało się w całości, podobnie jak i wyciąg sporządzony przez Juliusza Parysa (IV w.) oraz część "epitome" (księgi I, II i część III) Januariusza Nepotianusa (V w.).

</doc>
<doc id="1632048" url="https://pl.wikipedia.org/wiki?curid=1632048" title="Juan Egaña Riesco">
Juan Egaña Riesco

Juan Egaña Riesco (ur. 31 października 1769 w Limie - zm. 20 kwietnia 1836 w Santiago) - chilijski polityk, pisarz i prawnik, współtwórca konstytucji z 1823 roku. Ojciec Mariano Egañi. 
Był synem Chilijczyka José de Egaña i Peruwianki Josefy Riesco. Pobierał nauki w rodzinnym mieście uzyskując w 1791 roku tytuł doktora obojga praw. W tym samym roku wraz z ojcem wyjechał do Chile, gdzie na Uniwersytecie świętego Filipa zdobył uprawnienia adwokackie. Następnie pracował w tej uczelni jako wykładowca łaciny i retoryki. W 1793 roku poślubił Victorię Fabres. Od początku brał udział w działaniach na rzecz Niepodległości Chile, w 1811 roku był deputowanym do pierwszego Kongresu Narodowego z okręgi Melipilla. Wspólnie z Camillo Henríquezem redagował czasopismo Aurora de Chile, napisał tymczasową konstytucję, był prezesem senatu (1812) i inicjatorem utworzenia Instytutu Narodowego w Santiago (1813). W 1813 roku został członkiem Rady Rządzącej. Po ponownym zajęciu Chile przez armię hiszpańska (1813) został zesłany na wyspy archipelagu Juan Fernandez. Napisał tam dzieło "Filosofía religiosa" (hiszp. "Filozofia religijna"). Z wygnania powrócił w 1817 roku. W latach 1819 - 1820 opublikował "Cartas Pehuenchas", uważane za pierwszy utwór beletrystyczny w historii Chile. Po odsunięciu od władzy Bernardo O’Higginsa był głównym autorem konserwatywnej konstytucji (uchylonej już w grudniu roku następnego). Począwszy od 1824 roku zasiadał w Izbie Deputowanych i Senacie, a w 1827 roku wysunięto jego kandydaturę na stanowisko prezesa Senatu.
 

</doc>
<doc id="1632050" url="https://pl.wikipedia.org/wiki?curid=1632050" title="Ogólnokształcąca Szkoła Baletowa im. Ludomira Różyckiego w Bytomiu">
Ogólnokształcąca Szkoła Baletowa im. Ludomira Różyckiego w Bytomiu

Ogólnokształcąca Szkoła Baletowa im. Ludomira Różyckiego w Bytomiu – państwowa szkoła baletowa składająca się ze szkoły podstawowej i liceum ogólnokształcącego utworzona w 1946 w Sosnowcu.
Historia szkoły.
Szkoła, pierwotnie nosząca nazwę Prywatna Szkoła Baletowa, została założona w 1946 w Sosnowcu przez tancerkę, choreografkę i pedagoga Tacjannę Wysocką. Pierwszą siedzibą był zabytkowy Pałac Dietla. W 1948 szkoła została przekształcona w Liceum Choreograficzne, a dwa lata później znacjonalizowana.
W 1955 szkołę przeniesiono do zabytkowego budynku szkoły muzycznej w Bytomiu przy ulicy Moniuszki, a w 1958 otrzymała własny budynek przy ulicy Jagiellońskiej. W latach 1968–69 został on gruntownie wyremontowany oraz dobudowano dodatkowe piętro z dwiema salami baletowymi. Imię kompozytora i dyrygenta Ludomira Różyckiego szkoła otrzymała w 1976 podczas obchodów 30-lecia istnienia.
Szkołę baletową w Bytomiu ukończyły m.in. Aleksandra Dziurosz i Ewa Telega.

</doc>
<doc id="1632051" url="https://pl.wikipedia.org/wiki?curid=1632051" title="Koyil">
Koyil

Koyil () – świątynia hinduistyczna, zwłaszcza na południu Indii i Cejlonie, zbudowana w tzw. stylu drawidyjskim, odrębnym od stylu popularnego na północy Indii.
Etymologia.
Słowo „koyil” (ko+il) znaczy w przybliżeniu „miejsce Pana”, „u Pana”.
Niekiedy koyil bywa również podniośle nazywana "ālayam" (ஆலயம).

</doc>
<doc id="1632058" url="https://pl.wikipedia.org/wiki?curid=1632058" title="Wulagazaur">
Wulagazaur

Wulagazaur ("Wulagasaurus") – rodzaj hadrozauroida występującego w późnej kredzie na terenach Chin (Azja). Jego nazwa rodzajowa oznacza „jaszczur z Wulaga” i odnosi się do miejsca odkrycia jego skamielin, a epitet gatunkowy honoruje chińskiego paleontologa Donga Zhiminga. Podobnie jak inne hadrozauroidy i ogólnie ornitopody był roślinożercą. Jego pochodzące z mastrychtu szczątki zostały znalezione w formacji Yuliangze (Wulaga, Chiny, Azja). W odróżnieniu od innych hadrozaurów znanych z tej formacji był hadrozaurem płaskogłowym. Holotyp tego dinozaura składa się z niekompletnej kości zębowej. Inny materiał przypisany do tego zwierzęcia przez autorów jego opisu składa się z puszek mózgowych (GMHWJ1, W384, W421), kości jarzmowej (GMH W166), szczęk (GMH W233, GMH W400-10), kości zębowej (GMH W217), łopatek (GMH W267, W411), mostków (GMH W194, W401), kości ramiennych (GMH W320, W515-B), kości kulszowej (GMH W398−A). Xing i współpracownicy (2012) stwierdzili jednak, że część tych kości (wymienione wyżej puszki mózgowe, szczęki i łopatka GMH W267) należą do hadrozaura z podrodziny Lambeosaurinae i tym samym nie mogą należeć do wulagazaura; dodatkowo autorzy ci stwierdzili, że mostek GMH W401 jest uszkodzony i – biorąc pod uwagę jego niewielkie rozmiary – prawdopodobnie należy do młodego osobnika, którego przynależności gatunkowej nie można potwierdzić. Autorzy ci przypisali natomiast osobnikom z gatunku "Wulagasaurus dongi" kilka dodatkowych skamieniałości, w tym m.in. kość kwadratową GMH W394, mostek GMH W458, kości krucze GMH WH194 i GMH W385, kość biodrową GMH W359, kość kulszową GMH W362 oraz kości strzałkowe GMH W50-2 i GMH W212. Wulagazaura charakteryzuje wąska kość zębowa i charakterystyczna budowa kości ramiennej o inaczej umieszczonych zaczepach mięśni niż u innych hadrozaurów. Przeprowadzona po odkryciu wulagazaura analiza filogenetyczna wykazała, że wulagazaur jest najbardziej bazalnym znanym hadrozaurem płaskogłowym. Dowodzi to, że hadrozaury płaskogłowe i ogólnie hadrozaury wyewoluowały w Azji. Z kolei z analizy przeprowadzonej przez Xinga i współpracowników (2012) wynika, że wulagazaur był taksonem siostrzanym do kladu tworzonego przez rodzaje "Brachylophosaurus" i "Maiasaura".

</doc>
<doc id="1632060" url="https://pl.wikipedia.org/wiki?curid=1632060" title="Wulagasaurus">
Wulagasaurus



</doc>
<doc id="1632062" url="https://pl.wikipedia.org/wiki?curid=1632062" title="Wulagasaurus dongi">
Wulagasaurus dongi



</doc>
<doc id="1632065" url="https://pl.wikipedia.org/wiki?curid=1632065" title="Dylan Armstrong">
Dylan Armstrong

Dylan Armstrong (ur. 15 stycznia 1981 w Kamloops) – kanadyjski lekkoatleta specjalizujący się obecnie w pchnięciu kulą.
Brązowy medalista igrzysk olimpijskich w 2008 roku w Pekinie (po dyskwalifikacji Andreja Michniewicza), w 2012 w Londynie był piąty. Startował na mistrzostwach świata oraz z sukcesami na dużych imprezach międzynarodowych takich jak igrzyska panamerykańskie czy igrzyskach Wspólnoty Narodów. Wielokrotny medalista mistrzostw Kanady oraz sześciokrotny rekordzista kraju.
Kariera.
Treningi lekkoatletyczne rozpoczął od skoku wzwyż. Na początku profesjonalnej kariery oprócz pchnięcia kulą startował także w rzucie dyskiem oraz młotem. W 1999 podczas mistrzostw panamerykańskich juniorów zdobył złoto w rzucie młotem oraz srebro w pchnięciu kulą. Rywalizując w rzucie młotem zdobył srebrny medal podczas mistrzostw świata juniorów w 2000 (na tej samej imprezie odpadł w eliminacjach rzutu dyskiem). Od 2004 postanowił skupić się na pchnięciu kulą – pierwszy sukces międzynarodowy w tej konkurencji odniósł w 2007 zdobywając złoto igrzysk panamerykańskich, a miesiąc później był dziewiąty na światowym czempionacie. Zimą 2008 nie awansował do finału halowych mistrzostw świata. Podczas igrzysk olimpijskich w Pekinie (2008) początkowo zajął czwartą lokatę, przegrywając z Białorusinem Andrejem Michniewiczem zaledwie o jeden centymetr i wynikiem 21,04 poprawiając własny rekord Kanady, ale w 2013 roku poinformowano o przyznaniu brązowego medalu Armstrongowi ze względu na dożywotnią dyskwalifikację i anulowanie rezultatów Białorusina począwszy od 2005 roku. W 2010 roku zajął odległe miejsce w eliminacjach i nie awansował do finału globalnego czempionatu. Ponownie tuż za podium – na czwartej lokacie – uplasował się podczas halowych mistrzostw świata w 2010. Na koniec sezonu wywalczył złoty medal igrzysk Wspólnoty Narodów. Podczas mistrzostw świata w Taegu (2011) zdobył srebrny medal przegrywając złoto w ostatniej kolejce z Niemcem Davidem Storlem. Zwycięzca łącznej punktacji Diamentowej Ligi 2011 w pchnięciu kulą. Sezon zakończył zwycięstwem w igrzyskach panamerykańskich. W 2013 zdobył brąz na mistrzostwach świata w Moskwie. Jego trenerem jest jeden z najwybitniejszych młociarzy w historii – Anatolij Bondarczuk.
Rekordy życiowe: stadion – 22,21 m (25 czerwca 2011, Calgary); hala – 21,39 m (13 marca 2010, Doha). Rezultaty Armstronga są aktualnymi rekordami Kanady. 6 lipca 2000 we Flagstaff z wynikiem 70,66 m ustanowił rekord Ameryki Północnej i Karaibów juniorów w rzucie młotem.

</doc>
<doc id="1632066" url="https://pl.wikipedia.org/wiki?curid=1632066" title="Kangxi">
Kangxi

Kangxi (), imię prywatne "Xuányè" (ur. 4 maja 1654, zm. 20 grudnia 1722) – cesarz Chin z dynastii Qing, panujący w latach 1661–1722.
Początek rządów.
Został obwołany cesarzem w wieku 7 lat po śmierci swojego ojca Shunzhi 7 lutego 1661, jednak oficjalnie intronizowany został dopiero po rozpoczęciu nowego roku księżycowego 18 lutego 1662. Rządził aż do swojej śmierci 20 grudnia 1722, będąc najdłużej panującym cesarzem w chińskiej historii (61 lat). Powszechnie uważany jest za jednego z najwybitniejszych cesarzy Chin. 
W 1669 pozbył się regentów i rozpoczął samodzielne rządy. W dniu objęcia rządów napisał list do matki, w którym obiecał, że będzie dbać o rozwój cesarstwa, poprawę bytu narodu i zapewnienie pokoju. Wkrótce przystąpił do realizacji złożonego przyrzeczenia, tłumiąc w następnych kilkunastu latach resztki antymandżurskiej opozycji i zdobywając dla cesarstwa nowe terytoria.
Rozgromienie sił antymandżurskich i podbój Tajwanu.
W 1672 Kangxi podjął decyzję o demobilizacji armii, znajdujących się pod dowództwem rządzących na południe od rzeki Jangcy wielmożów. Reakcją na to posunięcie był wybuch w 1673 rebelii trzech lenników na czele z Wu Sangui. W 1682 Kangxi zdołał zdławić rebelię. Rok później, w 1683 stłumił ostatecznie wszystkie antymandżurskie ruchy i przeprowadził inwazję na będący bazą promingowskich sił Tajwan, przyłączając go do cesarstwa.
Polityka zagraniczna.
Rosja.
Po zapewnieniu dynastii Qing niepodzielnego panowania w Chinach Kangxi rozpoczął działania mające na celu powstrzymanie rosyjskiej kolonizacji nad Amurem. W 1685 wybuchła wojna chińsko-rosyjska, zakończona podpisaniem 27 sierpnia 1689 traktatu nerczyńskiego, na mocy którego terytoria na północ od Amuru zostały przyłączone do Chin.
Dżungaria.
Po zabezpieczeniu granicy z Rosją Kangxi skierował się na zachód, chcąc rozgromić potęgę chanatu dżungarskiego. W latach 1690–1694 wojska chińskie przeprowadziły ofensywę przeciwko wojskom chana Galdana, wypierając Dżungarów z terytorium Mongolii. Jednocześnie na mocy traktatu zawartego z mongolskimi książętami w 1691 terytoria te zostały przyłączone do cesarstwa chińskiego jako Mongolia Zewnętrzna. W następnych latach wojska chińskie rozpoczęły podbój terytorium późniejszego Xinjiangu, zakończony ostatecznie dopiero w 1759.
Kiedy w 1717 Dżungarowie najechali Tybet, Kangxi skierował tam wojska chińskie, wypierając w 1720 najeźdźców i przywracając zrzuconą przez Tybet w XIV wieku chińską zwierzchność.
W ostatnim roku swojego życia Kangxi poprowadził jeszcze jedną kampanię przeciwko Dżungarom, zajmując miasto Urumczi.
Polska.
W 1683 roku król Polski Jan III Sobieski odniósł zwycięstwo nad wojskami tureckimi w bitwie pod Wiedniem. Chcąc rozsławić siebie i swoją dynastię, Sobieski rozsyłał na rozliczne dwory listy do których załączony był jego portret. Jedno z takich poselstw dotarło na dwór cesarza Kangxi. Chiński władca na podarunek odpowiedział, choć list nie zachował się. Poselstwo z Polski miało także inny charakter - Sobieski liczył na wciągnięcie Rosji do wojny z Imperium Osmańskim, jednak ta prowadziła w owym czasie wojnę z Chinami. Wysłanie delegacji na dwór w Pekinie miało ułatwić ewentualne mediacje w konflikcie. Rzeczoną wymianę listów traktuje się jako pierwsze oficjalne kontakty dyplomatyczne między Polską a Chinami.
Polityka wewnętrzna.
Kangxi należał do najlepiej wykształconych ludzi swojej epoki. Był mecenasem sztuki, sam interesował się poezją i filozofią. Był zwolennikiem lamaizmu, który starał się połączyć z konfucjanizmem. Utrzymywał bliskie stosunki z VI Dalajlamą.
Za panowania Kangxi nastąpił gwałtowny rozwój literatury, wydano kilkaset wielkich zbiorów dzieł chińskich klasyków, liczne słowniki i encyklopedie oraz niezliczoną liczbę prac z różnych dziedzin nauki.
Odbywał regularne podróże inspekcyjne po wszystkich zakątkach cesarstwa.
Kangxi dbał o rozwój gospodarki chińskiej. W 1675 zniesiony został zakaz pozyskiwania kopalin, a w 1683 zniesiono zakaz handlu zagranicznego. Kangxi starał się poprawić położenie najbiedniejszych warstw, wprowadzając edykty regulujące sprawy podatkowe. Na skutek ogłoszenia edyktu stanowiącego, że urodzone po 1711 roku dzieci nie będą płaciły podatków, w ciągu niecałych stu lat ludność Chin wzrosła ze 150 do 400 milionów.
Śmierć i sukcesja.
Kangxi zmarł 20 grudnia 1722 w wieku 68 lat. Panując 61 lat, był najdłużej w historii panującym chińskim cesarzem. 
Po śmierci cesarza pomiędzy jego synami wybuchły walki o następstwo tronu, z których zwycięsko wyszedł Yongzheng.

</doc>
<doc id="1632068" url="https://pl.wikipedia.org/wiki?curid=1632068" title="Sojusz Reformistów">
Sojusz Reformistów

Sojusz Reformistów (wł. "Alleanza Riformista", AR) – włoska partia polityczna o charakterze centrolewicowym, istniejąca w 2007.
Ugrupowanie to w kwietniu 2007 założyła grupa działaczy należących dotąd do Włoskich Demokratycznych Socjalistów, na czele z Ottavianem Del Turco (prezydentem Abruzji i byłym ministrem finansów) oraz Claudiem Signorile (byłym ministrem). Oficjalnym powodem rozłamu w SDI była decyzja władz tego ugrupowania, które sprzeciwiały się akcesowi do Partii Demokratycznej.
Sojusz Reformistów funkcjonował jako samodzielny podmiot przez około pół roku, przystępując na październikowym kongresie w tym samym roku do PD.

</doc>
<doc id="1632069" url="https://pl.wikipedia.org/wiki?curid=1632069" title="Alokazja">
Alokazja

Alokazja, zakleśń ("Alocasia" (Schott) G. Don) – rodzaj roślin z rodziny obrazkowatych, liczący 79 gatunków, pochodzących z obszaru od wschodnich Himalajów, przez tropikalne i subtropikalne regiony Azji, do tropikalnych rejonów zachodniego Pacyfiku i wschodniej Australii. Niektóre gatunki są endemitami.
Zagrożenie i ochrona.
Trzy gatunki z rodzaju alokazja zostały ujęte w Czerwonej księdze gatunków zagrożonych.
Kategoria: CR (krytycznie zagrożony) B1ab(ii,iii,v) wersja 3.1
Rok oceny: 2008
Dynamika populacji: malejąca
Główne zagrożenie: Ograniczenie siedlisk w wyniku budowy autostrady krajowej i umożliwienia ludziom dostępu do nich. Gatunek znany jest jedynie z lokalizacji na górze Polis między Ifugao i Bontoc na wyspie Luzon.
Kategoria: CR (krytycznie zagrożony) B1ab(ii,iii,v) wersja 3.1
Rok oceny: 2008
Dynamika populacji: malejąca
Główne zagrożenie: Ograniczenie siedlisk w wyniku ekspansji rolnictwa na górze Malindang Range i wzrost aktywności turystycznej w Bukidnon. Gatunek znany z dwóch lokalizacji, Bukidnon i Misamis Occidental, na wyspie Mindanao.
Kategoria: CR (krytycznie zagrożony) B1ab(ii,iii,v) wersja 3.1
Rok oceny: 2008
Dynamika populacji: malejąca
Główne zagrożenie: Ograniczenie siedlisk w wyniku ekspansji hoteli. Gatunek znany jest jedynie z położonych niedaleko plaż lasów wapiennych na wyspie Samar.

</doc>
<doc id="1632070" url="https://pl.wikipedia.org/wiki?curid=1632070" title="Alocasia">
Alocasia



</doc>
<doc id="1632072" url="https://pl.wikipedia.org/wiki?curid=1632072" title="Zakleśń">
Zakleśń



</doc>
<doc id="1632074" url="https://pl.wikipedia.org/wiki?curid=1632074" title="Zwariowany świat Malcolma">
Zwariowany świat Malcolma

Zwariowany świat Malcolma ("Malcolm in the Middle") – amerykański serial komediowy (tzw. "ang. sitcom)" stworzony przez Linwooda Boomera dla Fox Broadcasting Company. W Polsce emitowany przez telewizję Polsat, TV4, Comedy Central Family i Comedy Central.
Fabuła.
Serial opowiada o perypetiach Malcolma, środkowego dziecka z dysfunkcyjnej, wielodzietnej rodziny, mieszkającej na przedmieściach. Jego życie diametralnie się zmienia, gdy po teście przeprowadzonym przez szkolną pedagog okazuje się, że ma bardzo wysoki iloraz inteligencji. Malcolm zostaje natychmiast przeniesiony do klasy dla wybitnie uzdolnionych dzieci, zwanej powszechnie jako "Krelboynes". Jego rodzice, zwłaszcza apodyktyczna matka Lois, są zachwyceni takim obrotem spraw. Uważają, że da to ich synowi szanse na lepszą edukację i start w przyszłość. Jednak sam Malcolm nie podziela ich entuzjazmu. Chłopiec nie czuje się dobrze w nowym otoczeniu. Rówieśnicy z klasy dla geniuszy bardzo się od niego różnią. Są słabi fizycznie, nie spędzają aktywnie wolnego czasu, cały czas siedzą nad książkami i mają obsesję na punkcie wysokich ocen. Do tego, uczniowie z klasy "Krelboynes", stoją na samym dole szkolnej hierarchii i są pośmiewiskiem wszystkich. Ma to ogromny wpływ na szkolne życie Malcolma i jego relacje z rówieśnikami. W wyniku trafienia do klasy dla geniuszy, Malcolm traci wszystkich dawnych przyjaciół. Koledzy z którymi uczył się przez wiele lat zaczynają go unikać i udawać, że go nie znają. Największą przykrością jest jednak dla niego utrata kontaktu z Julie Houlermann, koleżanką z klasy w której był zakochany. To, oraz wydarzenia z późniejszych odcinków sprawiają, że Malcolm z czasem zamienia się w zgorzkniałego, samolubnego cynika, mającego problemy z nawiązywaniem bliskich relacji z rówieśnikami, oraz utrzymywaniem ich przez dłuższy czas. Szczególnie widać to po jego relacjach z dziewczynami. Jedynym bliskim przyjacielem Malcolma, zostaje niepełnosprawny Stevie Kenarban. Pierwsze sezony serialu skupiają się przede wszystkim na postaci Malcolma, jego szkolnym i domowym życiu. Pokazują, jak radzi sobie z nową rzeczywistością, poczuciem wyrzucenia na margines szkolnej społeczności, pogardą dla kolegów z klasy "Krelboynes", oraz dziwactwami swoich krewnych. Późniejsze sezony znacznie bardziej rozwijają wątki krewnych Malcolma i często stają się one głównymi motywami fabuły niektórych odcinków. Malcolmowi często zdarza się burzyć tzw. czwartą ścianę, komentując zachowania rodziny i rówieśników, zwracając się bezpośrednio do widza.
Muzyka.
Utwór tytułowy, "Boss of Me" został nagrany przez They Might Be Giants specjalnie na potrzeby serialu. Za tę piosenkę zespół otrzymał Nagrodę Grammy. They Might Be Giants przygotowywał również muzykę w tle do dwóch pierwszych sezonów.W serialu można usłyszeć również takie zespoły jak: ABBA, Basement Jaxx, Sum 41, Kenny Rogers, Lords Of Acid, The Getaway People, En Vogue, Phil Collins, Quiet Riot, Queen czy Titán and Citizen King.

</doc>
<doc id="1632076" url="https://pl.wikipedia.org/wiki?curid=1632076" title="Lura (instrument muzyczny)">
Lura (instrument muzyczny)

Lura lub lur (dun., szw. "lur") - skandynawski muzyczny instrument dęty, zazwyczaj w kształcie litery S, o długości dochodzącej do 2 m, wykonany z brązu lub drewna, zazwyczaj bogato zdobiony.
Pierwotnie lury prawdopodobnie składały się z kilku połączonych rogów zwierzęcych.
Lury brązowe pochodzące z epoki brązu odnaleziono w Danii, Norwegii, Szwecji, w północnych Niemczech, a jeden na Łotwie. Były to najprawdopodobniej instrumenty mające zastosowanie w wojsku, spotykane także jako dary grobowe (często parami).
Lury miały duże znacznie w kulturze północnej Europy. Odniesienia do nich odnaleźć można w islandzkich sagach, wspomina je też Saxo Gramatyk. Stanowią również przykład wysokich osiągnięć ówczesnego kunsztu rzemieślniczego.
Ze średniowieczem związane są skandynawskie lury drewniane, używane w wojsku (do sygnalizacji i zastraszania przeciwnika) oraz przez pasterzy bydła. 

</doc>
<doc id="1632079" url="https://pl.wikipedia.org/wiki?curid=1632079" title="Jan Ullsten">
Jan Ullsten

Jan Ullsten (ur. 29 listopada 1954) – szwedzki curler, 6-krotny reprezentant kraju na zawodach międzynarodowych. Ullsten zawsze był kapitanem drużyny, zawodnik Härnösands Curlingklubb, wcześniej Sundsvalls Curlingklubb.
Po raz pierwszy na arenie międzynarodowej pojawił się w Mistrzostwach Świata 1974, które od razu były dla niego sukcesem – zdobył tam srebrny medal. 
W dwóch kolejnych latach Ullsten występował w mistrzostwach świata juniorów. W 1975 zdobył złoty medal pokonując w finale 8:6 Kanadę, w 1976 przegrał 3:4 w finale z inną drużyną Kanady. 
Jedynymi mistrzostwami Europy na jakich zagrał były zawody w 1979, po rundzie grupowej zajmował pierwsze miejsce. Pokonując Norwegię 8:7 dotarł do finału gdzie przegrał 7:8 ze Szkocją.
Zawodami, na których nie zdobył żadnego medalu, były MŚ 1981, reprezentacja Szwecji uplasowała się na 5. miejscu.
Po 25 latach Jan Ullsten pojawił się na Mistrzostwach Świata Seniorów 2006, gdzie zdobył brązowy medal.

</doc>
<doc id="1632080" url="https://pl.wikipedia.org/wiki?curid=1632080" title="Melanophryniscus stelzneri">
Melanophryniscus stelzneri

Melanophryniscus stelzneri – niewielki jadowity płaz z rodziny ropuchowatych.
Zasięg występowania.
Suche i trawiaste obszary Argentyny i Paragwaju (pampasy).
Budowa ciała.
Długość ciała nie przekracza 4 cm, najczęściej spotyka się osobniki długości 3,5 cm. Samce są odmiennie ubarwione i zwykle trochę mniejsze niż samice. Jest to szczególnie ważne w okresie godowym, gdy samiec jest przez pewien czas dźwigany na grzbiecie samicy.
Ubarwienie grzbietu jest czarne z nieregularnymi, żółtymi plamkami. Brzuch oraz spodnia strona kończyn aż do palców są jaskrawopomarańczowe.
Jadowitość.
Jad "Melanophryniscus stelzneri" jest bardzo silny, porównywalny z jadem Dendrobatidae.
Biologia i ekologia.
Tryb życia.
Żyje na piaszczystych wydmach porośniętych zaroślami. Można go spotkać nie tylko nocą, ale także w ciągu dnia. Jest w stanie poruszać się na czterech łapach w charakterystyczny dla ropuch sposób lub robić niewielkie skoki. W przypadku zaskoczenia na otwartym terenie, nie mając żadnego sposobu ucieczki, nieruchomieje i zakłada na grzbiet wszystkie swoje łapy, tym samy odstraszając wroga jaskrawopomarańczowym ubarwieniem.
Odżywianie.
Drobne muchówki, błonkówki i pająki.
Rozród.
W porze deszczowej samce i samice wędrują do zapełniających się wodą zbiorników, bądź nawet większych kałuż, by tam odbyć gody, wydając przy tym głośne dźwięki rozpoczynające się od krótkiego odgłosu podobnego do świstu, po którym następują dźwięczne, metaliczne, trele przypominające głos ptaka (bądź naszej ropuchy zielonej). W tym czasie również samce staczają walki o terytorium, nawzajem się przepychając, a zwycięzca chwyta przednimi kończynami samicę i pływa z nią do końca okresu godowego.
Po odbytych godach, ze złożonych jaj, już w ciągu 24 godzin wykluwają się malutkie kijanki, które rozpoczynają samodzielne życie w wodzie, a po kilku tygodniach przeobrażają się w dorosłego osobnika. Wszystko to dzieje się tak szybko, gdyż w końcu w zbiornikach wody zaczyna ubywać, a tak, młode płazy mogą już wyjść na ląd, by tam prowadzić dalsze życie. Jest to specyficzny sposób na ratowanie potomstwa przed zagładą.
Znaczenie dla człowieka.
Jad czasem jest wykorzystywany przez Indian do zatruwania strzał.

</doc>
<doc id="1632082" url="https://pl.wikipedia.org/wiki?curid=1632082" title="Malcolm in the middle">
Malcolm in the middle



</doc>
<doc id="1632083" url="https://pl.wikipedia.org/wiki?curid=1632083" title="Związek Zawodowy Pracowników Zakładu Szybkiej Kolei Miejskiej „Cisowa”">
Związek Zawodowy Pracowników Zakładu Szybkiej Kolei Miejskiej „Cisowa”

Związek Zawodowy Pracowników Zakładu Szybkiej Kolei Miejskiej "Cisowa" zrzesza pracowników spółki PKP Szybka Kolej Miejska w Trójmieście Sp. z o.o., Gdynia
Związek jest członkiem centrali związkowej pn Forum Związków Zawodowych, z siedzibą w Warszawie.

</doc>
<doc id="1632086" url="https://pl.wikipedia.org/wiki?curid=1632086" title="Itajara goliat">
Itajara goliat

Itajara goliat ("Epinephelus lanceolatus") – ryba drapieżna z rodziny strzępielowatych.
Dorasta do 2,7 m długości oraz 600 kilogramów wagi. Występuje głównie wśród raf koralowych, gdzie o łup bardzo łatwo. Zaopatrzona jest w mocne szczęki. Jest jednym z nielicznych gatunków z gromady ryb kostnoszkieletowych, które – na równi z rekinami – bezpośrednio zagrażają rozbitkom oraz kąpiącym się.

</doc>
<doc id="1632089" url="https://pl.wikipedia.org/wiki?curid=1632089" title="Ottaviano Del Turco">
Ottaviano Del Turco

Ottaviano Del Turco (ur. 7 listopada 1944 w Collelongo) – włoski polityk i związkowiec, były minister finansów i były parlamentarzysta.
Życiorys.
Przez wiele lat pozostawał etatowym działaczem związkowym w ramach Włoskiej Powszechnej Konfederacji Pracy (CGIL).
Karierę polityczną rozpoczynał we Włoskiej Partii Socjalistycznej, stając się jednym z najbliższych współpracowników Bettina Craxiego. W latach 1993–1994 był sekretarzem PSI. W 1994 został posłem do Izby Deputowanych XII kadencji. W tym samym roku po tzw. aferze Tangentopoli, która doprowadziła do upadku PSI, znalazł się wśród założycieli Socjalistów Włoskich. W 1996 uzyskał mandat senatora XIII kadencji, stając na czele parlamentarnej komisji antymafijnej. W 1998 współtworzył nowe ugrupowanie pod nazwą Włoscy Demokratyczni Socjaliści.
W drugim rządzie Giuliana Amato od 25 kwietnia 2000 do 11 czerwca 2001 sprawował urząd ministra finansów Republiki Włoskiej. W 2001 został senatorem XIV kadencji, a trzy lata później w wyborach do Parlamentu Europejskiego uzyskał mandat europosła. W PE zasiadał tylko przez rok, rezygnując z tej funkcji po wygraniu wyborów na urząd prezydenta regionu Abruzja.
W 2007 po decyzji władz SDI sprzeciwiającej się akcesowi do Partii Demokratycznej, odszedł z tego ugrupowania, zakładając ze swoimi zwolennikami Sojusz Reformistów. W tym samym roku wszedł też w skład rady naczelnej PD.
W lipcu 2008 został zatrzymany i osadzony w areszcie domowym w związku z zarzutami dotyczącymi korupcji i defraudacji. Trzy dni później zrezygnował ze stanowiska w administracji regionalnej oraz z członkostwa we władzach krajowych Partii Demokratycznej. W 2018 został ostatecznie skazany na karę 3 lat i 11 miesięcy pozbawienia wolności.

</doc>
<doc id="1632090" url="https://pl.wikipedia.org/wiki?curid=1632090" title="Reduktaza rybonukleotydowa">
Reduktaza rybonukleotydowa

Reduktaza rybonukleotydowa (RNR) – enzym z grupy reduktaz, uczestniczący w syntezie deoksyrybonukleotydów.
Prowadzi on redukcję difosforanów nukleozydów do difosforanów deoksyrybonukleozydów. Równoważników redukcyjnych dostarcza zredukowana tioredoksyna, która utlenia się w tej reakcji. Musi ona zostać następnie zredukowana (reakcję tę z kolei katalizuje reduktaza tioredoksynowa), używająca z kolei NADPH.

</doc>
<doc id="1632091" url="https://pl.wikipedia.org/wiki?curid=1632091" title="Alocasia indica">
Alocasia indica



</doc>
<doc id="1632092" url="https://pl.wikipedia.org/wiki?curid=1632092" title="Alocasia variegata">
Alocasia variegata



</doc>
<doc id="1632093" url="https://pl.wikipedia.org/wiki?curid=1632093" title="Alocasia macrorrhizos">
Alocasia macrorrhizos



</doc>
<doc id="1632097" url="https://pl.wikipedia.org/wiki?curid=1632097" title="Memoriał Alfreda Smoczyka 1989">
Memoriał Alfreda Smoczyka 1989

XXXIX Memoriał Alfreda Smoczyka odbył się 11 czerwca 1989 r. Wygrał po raz kolejny Jan Krzystyniak z Leszna.
Wyniki.
Bieg po biegu

</doc>
<doc id="1632100" url="https://pl.wikipedia.org/wiki?curid=1632100" title="François Sagat">
François Sagat

François Sagat (ur. 5 czerwca 1979 w Cognac) – francusko-libański aktor filmowy, model i aktor pornograficzny.
W lipcu 2019 zajął dwudzieste drugie miejsce w rankingu „250 największych gejowskich gwiazd porno w historii”.
Życiorys.
Wczesne lata.
Urodził się w południowo-zachodniej części Francji, w Cognac w departamencie Charente jako syn Francuzów o arabskich korzeniach. Jego matka była Libanką, a ojciec miał słowacko-libańskie korzenie. Sagat jest kuzynem wokalistki Alison Moyet.
Od dziecka interesował się światem mody. Ze względu na dziewczęcy styl bycia był prześladowany w szkole średniej. W wieku osiemnastu lat, w nadziei na zdobycie pracy w branży mody, przeniósł się z rodzinnego Cognac do Paryża. Po ukończeniu szkoły przez dwa lata pracował jako model i krótko pracował w różnych domach mody jako asystent.
Kariera w branży porno.
W wieku dwudziestu pięciu lat, podczas korzystania z gejowskiego czatu, nawiązał kontakt z przedstawicielami studia pornograficznego o nazwie Citébeur, którzy zaoferowali mu współpracę. Kilka tygodni później Sagat wystąpił po raz pierwszy w filmie erotycznym, który to spotkał się z entuzjastycznym przyjęciem. Sześć miesięcy potem przeniósł się do Stanów Zjednoczonych, by wystąpić w filmie "Arabesque". Wówczas zdecydował, że zamieszka w USA. Był obsadzony w filmach pornograficznych o homo- i biseksualnej tematyce.
19 października 2006 podczas Erotic Film Festival HeatGay Awards w Berlinie został uhonorowany EroticLine Award w kategorii „Najlepszy europejski aktor”.
Pojawił się na wielu okładkach pornograficznych pism gejowskich, w tym „Honcho” (w czerwcu 2006, w maju 2007 i w lipcu 2007), „Jock” (we wrześniu 2006), „Unzipped” (w styczniu 2007, w kwietniu 2008, w czerwcu 2008 i we wrześniu 2009 z Erikiem Rhodesem), „Blueboy” (w czerwcu 2006), „Inches” (w sierpniu 2007 i w kwietniu 2008), „Torso” (w sierpniu 2006), „Macho” (w sierpniu 2009) i „Xxx Showcase”.
W 2007 otrzymał nagrodę GayVN Award jako najlepszy gejowski wykonawca roku. Nominację do tej nagrody zdobył także rok później, wspólnie z Brendanem Daviesem i Rickiem Van Santem, za najlepszą scenę seksu grupowego w filmie "Folsom Leather" (2007). Był też sześciokrotnie nominowany do Grabby Award.
Zagrał tytułowego bohatera pornograficznego horroru Bruce’a LaBruce’a "L.A. Zombie" (2010) z udziałem Matthew Rusha, Erika Rhodesa, Francesco D’Macho, Wolfa Hudsona i Tony’ego Warda.
W 2013 wspólnie z Brianem Millsem został uhonorowany nagrodą PinkX Gay Video Award, przyznawaną przez kanał telewizyjny Pink TV, w dwóch kategoriach „Najlepszy reżyser” i „Najlepszy film zagraniczny” za realizację "Incubus" (2012).
W 2018 zdobył trzy nominacje do Grabby Award w kategoriach: „Najlepsza grupa” w "Justice League: A Gay XXX Parody" (Men.com) jako Aquaman z Ryanem Bonesem (Batman), Colbym Kellerem (Zielona Latarnia), Brandonem Cody (Superman) i Johnnym Rapidem (Flash), „Najgorętsza zmiana pozycji” i „Najlepszy duet” z Johnnym V w "Paris Perfect" (NakedSword / Pinkx).
Obecność w kulturze masowej.
Christophe Honoré zaangażował go do roli Emmanuela, paryskiej męskiej prostytutki, w dramacie "Mężczyzna w kąpieli" ("Homme au bain", 2010) z Chiarą Mastroianni. Tytuł filmu pochodzi od obrazu Gustave Caillebotte "Man at his Bath", z 1884, który zachował się w National Gallery w Londynie. Film prezentowany był na Międzynarodowym Festiwalu Filmowym w Locarno (nominacja do nagrody Złotego Leoparda za reżyserię) i Festiwalu Filmowym w Turynie.
Był uznawany za modela charakterystycznego ze względu na swoją muskulaturę, egzotyczną urodę oraz wytatuowaną głowę. Znalazł się na okładkach magazynów: „Zero” (2009), brazylijskiego „Junior” (grudzień 2010), „Loverboy” jako Madonna (maj 2014), „L’Homo” (luty 2015), „JÓN” (2017), „Têtu” (czerwiec 2017), „Indie” (lato 2017), „Satellite” (nr 46), „Tapette” i „Attitude” (kwiecień 2021). 
W 2011 był fotografowany przez Terry’ego Richardsona, jako amerykański bohater eksponujący granat ręczny i ręczny karabin maszynowy, a także flagę USA, amerykańskich wojskowych i napis na pośladkach "Don’t ask, don’t tell" ("Nie pytaj, nie mów"). W marcu 2012 brał udział w realizacji projektu muzycznego "Hadès" Sylvii Gobbel, muzy zmarłego fotografa Helmuta Newtona.
Wystąpił w wideoklipie wyreżyserowanym przez Zahrę Reijs do piosenki irańsko-holenderskiej piosenkarki Sevdalizy - "Bluecid" (2017).
Utworzył linię odzieżową Kick Sagat.
Zagrał postać porwanego w komediodramacie Bruce’a La Bruce’a "It is Not the Pornographer That is Perverse..." (2018) z udziałem Allena Kinga i Colby Kellera. Film był prezentowany na Festival Internacional de Cine w Puerto Vallarta. Nagrał teledysk „Trust Me” (2018) z Igorem Dewe. Zrealizował film dokumentalny "Monsieur Sagat" (2020).
Życie prywatne.
We wrześniu 2007 dokonał coming outu jako homoseksualista. Przez pewien czas był w związku z innym aktorem gejowskiego porno, Francesco D’Macho.

</doc>
<doc id="1632103" url="https://pl.wikipedia.org/wiki?curid=1632103" title="Iwan Czerezow">
Iwan Czerezow



</doc>
<doc id="1632115" url="https://pl.wikipedia.org/wiki?curid=1632115" title="Anatolij Bondarczuk">
Anatolij Bondarczuk

Anatolij Bondarczuk, ros. Анатолий Павлович Бондарчук (ur. 31 maja 1940 w Starokonstantynowie) – radziecki lekkoatleta, młociarz.
Osiągnięcia.
Po zakończeniu kariery sportowej Bondarczuk, również ze znacznymi sukcesami pracuje jako trener lekkoatletyczny, jego podopiecznym był m.in. Jurij Siedych.

</doc>
<doc id="1632117" url="https://pl.wikipedia.org/wiki?curid=1632117" title="Anatoli Bondarchuk">
Anatoli Bondarchuk



</doc>
<doc id="1632119" url="https://pl.wikipedia.org/wiki?curid=1632119" title="Anton Shipulin">
Anton Shipulin



</doc>
<doc id="1632120" url="https://pl.wikipedia.org/wiki?curid=1632120" title="Wacława Sadkowska">
Wacława Sadkowska

Wacława Sadkowska-Fronczak (ur. 17 września 1906 w Starachówce koło Radzymina, zm. 4 marca 1965 w Warszawie) – polska lekkoatletka, nauczycielka, dziennikarka sportowa.
Życiorys.
Absolwentka Żeńskiego Seminarium Nauczycielskiego im. Elizy Orzeszkowej w Warszawie oraz Państwowego Instytutu Wychowania Fizycznego. Reprezentantka klubów warszawskich Sokół i Grażyna. Siódma zawodniczka II Światowych Igrzysk Kobiecych w Göteborgu (1926) w skoku w dal (4.77). 7-krotna mistrzyni Polski i 13-krotna rekordzistka kraju w sprintach i w skoku w dal (1925-1930). Rekord życiowy w skoku w dal - 5.14 (1929).
Nauczycielka wychowania fizycznego w Państwowym Gimnazjum Koedukacyjnym w Nowogródku, Państwowym Gimnazjum im. Emilii Plater w Warszawie oraz Państwowym Gimnazjum Koedukacyjnym im. Tomasza Zana w Warszawie. Instruktorka narciarstwa. Redaktorka czasopism „Sport i Wczasy” (1949-1950) oraz „Wychowanie Fizyczne i Higiena Szkolna” (od 1953).

</doc>
<doc id="1632123" url="https://pl.wikipedia.org/wiki?curid=1632123" title="Światowe Igrzyska Kobiece">
Światowe Igrzyska Kobiece



</doc>
<doc id="1632124" url="https://pl.wikipedia.org/wiki?curid=1632124" title="Kobiece Igrzyska Światowe">
Kobiece Igrzyska Światowe



</doc>
<doc id="1632126" url="https://pl.wikipedia.org/wiki?curid=1632126" title="Fransis Marrasz">
Fransis Marrasz

Francis bin Fathallah bin Nasrallah Marrash (ur. 1835 lub 1836 lub 1837 w Aleppo, zm. 1873 lub 1874) – syryjski pisarz oraz poeta zaliczany do społecznego ruchu Nahda. Studiował w Paryżu medycynę. 
W swych powieściach przedstawiał dobrodziejstwo pokoju, potępiał niewolnictwo i ukazywał ideę nowoczesnej oświaty dla Arabów, potrzebę rozwijania u nich świadomości narodowej. 
Dzieła.
Źródło: 

</doc>
<doc id="1632127" url="https://pl.wikipedia.org/wiki?curid=1632127" title="Swietłana Sliepcowa">
Swietłana Sliepcowa



</doc>
<doc id="1632129" url="https://pl.wikipedia.org/wiki?curid=1632129" title="William Edwin Brooks">
William Edwin Brooks

William Edwin Brooks (ur. 30 lipca 1828 w Dublinie, zm. 18 stycznia 1899 w Mount Forrest) – irlandzki inżynier i ornitolog.
Życiorys.
W 1856 przybył do Indii. Pracował przy budowie sieci kolejowej. Korespondował w tym czasie z ornitologiem Allanem Octavianem Hume'em. Pozostał w Indiach do 1881. Po przejściu na emeryturę osiadł w Kanadzie, w Ontario. Był honorowym członkiem Brytyjskiego Towarzystwa Ornitologicznego. Korespondował z Alfredem Russellem Wallace'em, Thomasem C. Jerdonem oraz Tytlerem. W 1887 rodzina Brooksów przeniosła się z Milton w Ontario do Chilliwack w Kolumbii Brytyjskiej. W 1891 Brooksowie osiedli ostatecznie na farmie w Mount Forest, w sercu Kolumbii Brytyjskiej.
Na cześć badacza gatunek świstunka żółtozielona nazywany jest w języku angielskim Brooks' Leaf Warblerem. Obszerny zbiór okazów ornitologicznych Brooksa znajduje się w Muzeum Brytyjskim. Syn Williama Allan Brooks został także ornitologiem oraz cenionym rysownikiem.

</doc>
<doc id="1632133" url="https://pl.wikipedia.org/wiki?curid=1632133" title="Ocean Nachodka">
Ocean Nachodka



</doc>
<doc id="1632137" url="https://pl.wikipedia.org/wiki?curid=1632137" title="Uliana Denisowa">
Uliana Denisowa



</doc>
<doc id="1632139" url="https://pl.wikipedia.org/wiki?curid=1632139" title="Huessein (aktor)">
Huessein (aktor)

Huessein (ur. 2 lutego 1972 w Niemczech) – hiszpański model i aktor pochodzenia tureckiego, udzielający się w gejowskiej pornografii.
Życiorys.
Urodził się w Niemczech. Studiował lingwistykę i biologię.
Karierę w branży erotycznej rozpoczął w 2003 i nakręcił scenę w Kostaryce w filmie Kristen Bjorn Productions "ParaShooter". Wkrótce potem, J.D Slater, jeden z założycieli Raging Stallion Studios, odkrył Huesseina na gejowskiej stronie erotycznej Bigmuscle.com. Przeprowadził się do Stanów Zjednoczonych.
Huessein zyskał szczególną sławę w styczniu 2006, dzięki występowi w gejowskim filmie erotycznym Raging Stallion Studios "Arabesque" (2005) z udziałem Manuela Torresa i François Sagata. W 2006 otrzymał GayVN Award i Grabby Award w kategorii „Najlepsza scena seksu grupowego” z Joeyem Russo, Saribem, J.C. i Colinem West, a także nagrodę i nominację do Grabby Award w kategorii „Najlepszy duet” z François Sagatem.
W przeciwieństwie do większości gejowskich aktorów kina erotycznego, Huessein jedynie zmienił pisownię swojego prawdziwego imienia (Hussein), zamiast wybierać pseudonim. W międzyczasie nakręcił 16 filmów, w tym "Studs" (2005), "Centurion Muscle" (2005), "Construction Zone 3: Working Class Ass" (2005), "Knight After Night" (2005), "Manifesto" (2006), "Omega: Centurion Muscle III" (2006), "Escape from San Francisco" (2006), "Tough as Nails" (2006), "Fistpack 5: Anal Tap" (2006), "Kick-Ass Porn" (2006), "Mirage" (2007), "Arabian Fist" (2007), "Boners" (2007), "Roid Rage" (2007), "Best in Hole" (2007) i "Erotikus" (2007). W 2007 wycofał się z gejowskiej branży porno.
W 2010 wziął udział w sesji zdjęciowej dla Manopoly.com. W lipcu 2015 znalazł się na 23. miejscu listy „Najseksowniejszych aktorów porno gejowskiego” według hiszpańskiego portalu 20 minutos.
Jest biseksualistą.

</doc>
<doc id="1632140" url="https://pl.wikipedia.org/wiki?curid=1632140" title="Zimowa Uniwersjada 1991">
Zimowa Uniwersjada 1991

15. Zimowa Uniwersjada – międzynarodowe zawody sportowców-studentów, które odbyły się w japońskim Sapporo. Impreza została zorganizowana między 2, a 10 marca 1991 roku. Nad organizacją zawodów czuwała Fédération Internationale du Sport Universitaire. Zawody otworzył książę Naruhito.
Polskie medale.
Reprezentanci Polski zdobyli 2 medale. Wynik ten dał polskiej drużynie 17. miejsce w klasyfikacji medalowej.

</doc>
<doc id="1632141" url="https://pl.wikipedia.org/wiki?curid=1632141" title="Stanisław Sołtykiewicz">
Stanisław Sołtykiewicz

Stanisław Sołtykiewicz – (ur. 7 stycznia 1897, zm. 25 marca 1955 w Londynie) – rotmistrz Wojska Polskiego i Polskich Sił Zbrojnych, uczestnik wojny polsko-bolszewickiej oraz II wojny światowej, kawaler Orderu Virtuti Militari.
Życiorys.
Od 1919 do 1920 roku uczestniczył w wojnie polsko-bolszewickiej na froncie litewsko-białoruskim w składzie 211 pułku ułanów, przemianowanym w styczniu 1921 roku na 23 pułk Ułanów Grodzieńskich. W międzyczasie ukończył kurs podchorążych kawalerii. 1 grudnia 1921 roku został promowany na stopień podporucznika kawalerii.
Po zakończeniu działań wojennych nadal służył w szeregach 23 pułku ułanów. 1 grudnia 1923 roku został awansowany do stopnia porucznika kawalerii. Ukończył kurs dla dowódców szwadronów w Centrum Wyszkolenia Kawalerii w Grudziądzu. Po 1932 roku przeniesiony do 2 Pułku Ułanów Grochowskich im. Generała Józefa Dwernickiego. 1 stycznia 1936 roku został awansowany do stopnia rotmistrza. Do lata 1939 był dowódcą szwadronu gospodarczego 2 pułku ułanów.
Podczas kampanii wrześniowej 1939 dowodził 1 szwadronem 2 pułku ułanów. Walki z wrogiem prowadził na szlaku bojowym pułku. Po walkach pod Zambrowem jego szwadron został przez Niemców odcięty. Po kilku potyczkach z wrogiem przebił się ze szwadronem 7 września do Ośrodka Zapasowego Suwalskiej i Podlaskiej Brygad Kawalerii w Wołkowysku, gdzie po reorganizacji szwadronu, został przydzielony do tworzonego 102 pułku ułanów w składzie Rezerwowej Brygady Kawalerii „Wołkowysk”, gdzie objął funkcję zastępcy dowódcy 102 pułku ułanów.
17 września 1939 roku 102 pułk ułanów przesuwał się trasą w kierunku Mosty – Ostryna. Po agresji sowieckiej, od 19 września 1939 roku pułk kontynuował marsz w kierunku Wilna, dotarł do Grodna i uczestniczył w jego obronie. Wziął udział w walkach z sowietami w rejonie Sopoćkin, 22 września 1939 roku skąd wycofał się za Kanał Augustowski. 23 września gen. Wacław Jan Przeździecki wydał rozkaz nakazujący przekroczenie granicy z Litwą. Stanisław Sołtykiewicz, wraz z grupą oficerów i podoficerów, postanowił odłączyć się od 102 pułku ułanów i zameldował się w Podmacharcach u mjr. Henryka Dobrzańskiego by kontynuować dalszą walkę w szeregach 110 Rezerwowego pułku ułanów. Jednak niedługo później pułk został zdemobilizowany.
Znalazł się w grupie oficerów i żołnierzy zdecydowanych na kontynuowanie walki z wrogiem. Utworzono oddział, którego dowództwo objął mjr Henryk Dobrzański, a rotmistrz Stanisław Sołtykiewicz objął funkcję zastępcy dowódcy oddziału. Uczestniczył w przebijaniu się z Białostocczyzny przez Puszczę Kozienicką w kierunku Gór Świętokrzyskich. Po potyczce z Niemcami we wsi Wólka, stoczonej 3 października 1939 roku postanowił opuścić oddział. Następnie przedostał się przez granicę na Węgry a stamtąd na Zachód, gdzie podjął służbę w PSZ.
Po klęsce Francji, ewakuowany do Wielkiej Brytanii, gdzie w Szkocji służył w I Korpusie Polskim. Po zakończeniu wojny do 1947 r. służył w Korpusie Przysposobienia i Rozmieszczenia. Zmarł w Londynie 25 marca 1955. Został pochowany na Cmentarzu Brompton w Londynie.

</doc>
<doc id="1632144" url="https://pl.wikipedia.org/wiki?curid=1632144" title="Salzhausen">
Salzhausen

Salzhausen – miejscowość i gmina położona w niemieckim kraju związkowym Dolna Saksonia, w powiecie Harburg, siedziba administracji gminy zbiorowej (niem. "Samtgemeinde") Salzhausen.
Położenie geograficzne.
Salzhausen leży w centralnej części Pustaci Lüneburskiej ok. 35 km. na południe od Hamburga. Od wschodu sąsiaduje z gminami Südergellersen i Westergellersen z gminy zbiorowej Gellersen z powiatu Lüneburg, od południa z gminą Eyendorf, od zachodu z gminą Gödenstorf, a od północy graniczy z gminami Toppenstedt i Vierhöfen. Przez wschodnią część gminy płynie rzeka Luhe, która w tym miejscu tworzy granicę z powiatem Lüneburg.
Dzielnice gminy.
W skład gminy Salzhausen wchodzą następujące dzielnice: Luhmühlen, Oelstorf, Putensen i Salzhausen.
Historia.
Salzhausen zostało po raz pierwszy wzmiankowane w 1057 r. Pierwotnie miejscowość nosiła nazwę "Solthinghusen" a potem "Soltzeneshusen", aż do dzisiejszej Salzhausen. Już od pierwszych lat istnienia biskupstwa w Verden była tu siedziba wójta (niem. "Vogt" (od ok. 962), który spełniał rolę administratora tej ówcześnie najbardziej wschodniej części tego biskupstwa. Z różnymi przekształceniami utrzymała się ta rola Salzhausen aż do roku 1679.
Komunikacja.
W odległości ok. 7 km na zachód od Salzhausen znajduje się autostrada A7 z węzłami Garlstorf i Egestorf. Jest to najszybsze połączenie z Hamburgiem, i Hanowerem.
Oświata.
W Salzhausen są wszystkie typy placówek oświatowych:

</doc>
<doc id="1632147" url="https://pl.wikipedia.org/wiki?curid=1632147" title="Prestige Magazine">
Prestige Magazine

Magazyn Prestiż who is who – polski kwartalnik wydawany od roku 2002 przez "Press Art Promotion" prezentujący sylwetki znanych osób, które zdaniem kwartalnika mają znaczący wpływ na politykę, kulturę i ekonomię Polski i świata. 
Magazyn wydawany jest w dwóch wersjach językowych – polskiej i angielskiej. Kwartalnik zawiera własne prezentacje sylwetek i
zainteresowań wybranych przez redakcję osób. 
Redakcja czasopisma organizuje Międzynarodowy Konkurs "Prestige Connoisseur" w ramach którego czytelnicy mogą
głosować na wyróżniające się na rynku produkty, marki i usługi.

</doc>
<doc id="1632149" url="https://pl.wikipedia.org/wiki?curid=1632149" title="Telstra Dome">
Telstra Dome



</doc>
<doc id="1632151" url="https://pl.wikipedia.org/wiki?curid=1632151" title="Maria Gąsienica Bukowa">
Maria Gąsienica Bukowa

Maria Gąsienica Bukowa-Kowalska (ur. 2 stycznia 1936 w Kościelisku, zm. 27 grudnia 2020) – polska narciarka, olimpijka z Cortina d’Ampezzo 1956 oraz instruktorka narciarstwa.
Zawodniczka klubów Kolejarz Zakopane (1952–1958) i SNPTT Zakopane (1959–1960). Uczestniczka IO w Cortina d’Ampezzo w 1956, gdzie zdobyła 5. miejsce w sztafecie 3 x 5 km. Występowała razem z Józefą Czerniawską z domu Pęksa i Zofia Krzeptowska-Gąsienicą Bukową.
Do jej największych sukcesów należało 4. miejsce MŚ w Lahti (1958) oraz 5. miejsce IO w Cortina d’Ampezzo, wywalczone w sztafetach 3 x 5 km. 5-krotna mistrzyni Polski. Żona olimpijczyka Aleksandra Kowalskiego.
Życie prywatne.
Mieszkała w Kościelisku. Rodzice Jan i Maria z domu Nędza; mąż Aleksander Kowalski; dwoje dzieci Andrzej ur. 1959 i Zbigniew ur. 1966.

</doc>
<doc id="1632154" url="https://pl.wikipedia.org/wiki?curid=1632154" title="Łazar Epsztajn">
Łazar Epsztajn

Łazar Epsztajn (lit. "Lazaris Epšteinas"; ur. 15 marca 1866 w Lidzie, zm. 1944 w Ponarach) – litewski lekarz i działacz społeczny żydowskiego pochodzenia, poseł na Sejm Republiki Litewskiej (1926–1927).
Życiorys.
Po ukończeniu gimnazjum w Jeketerynosławiu studiował medycynę na uczelniach w Bonn i Strasburgu. Stopień doktora nauk medycznych uzyskał w 1917 na Uniwersytecie Dorpackim.
W 1921 pracował jako lekarz w poselstwie litewskim w RFSRR. W latach 1921–1923 był dyrektorem Wydziału Sanitarnego Departamentu Zdrowia Republiki Litewskiej.
W latach 1922–1925 zasiadł w radzie miejskiej w Szawlach. W 1925 wybrano go radnym Kowna. W tym samym roku rozpoczął pracę jako lekarz w szkole samorządowej, gdzie stworzył centrum medyczne. Był założycielem Kasy Chorych w Kownie, w której pracował od 1929. Działał w Litewskiej Partii Socjaldemokratycznej (LSDP). W latach 1925 i 1931 był wybierany w skład jej Komitetu Centralnego. 19–20 czerwca 1926 uczestniczył w Bałtyckiej Konferencji Socjaldemokratycznej w Rydze. W wyborach w 1926 wybrany w skład Sejmu III kadencji.

</doc>
<doc id="1632155" url="https://pl.wikipedia.org/wiki?curid=1632155" title="Maria Kowalska">
Maria Kowalska



</doc>
<doc id="1632156" url="https://pl.wikipedia.org/wiki?curid=1632156" title="English Institute of Sport">
English Institute of Sport

English Institute Of Sport (w skrócie EIS; "pl. Angielski Instytut Sportu") − kompleks widowiskowo-sportowy w Sheffield. Obiekt otwarto w 2003 roku.
W hali głównej Instytutu odbywają się zawody lekkoatletyczne (m.in. Halowe Mistrzostwa Wielkiej Brytanii).
Ponadto kompleks służy jako arena rozgrywek koszykówki, siatkówki, judo, badmintona, tenisa stołowego, szermierki, boksu oraz snookera.
W 2009 roku w EIS rozegrano jeden z turniejów eliminacyjnych do Mistrzostw Świata w siatkówce.
Jedną z głównych pozycji w kalendarzu zmagań EIS są eliminacje do turniejów rankingowych w snookerze. Instytut służy również jako baza treningowa World Snooker Academy.

</doc>
<doc id="1632157" url="https://pl.wikipedia.org/wiki?curid=1632157" title="Mario Baccini">
Mario Baccini

Mario Baccini (ur. 14 grudnia 1957 w Rzymie) – włoski polityk, parlamentarzysta, były minister i wiceprzewodniczący Senatu.
Życiorys.
Absolwent nauk o komunikacji. Pracował w wolnych zawodach, pełnił funkcję prezydenta krajowego komitetu do spraw mikrokredytów. Działalność polityczną podjął w ramach Chrześcijańskiej Demokracji, z ramienia której był radnym rzymskiej rady miasta.
Od 1994 do 2006 zasiadał w Izbie Deputowanych XII, XIII i XIV kadencji. W 1994 znalazł się wśród założycieli Centrum Chrześcijańsko-Demokratycznego, będącego największą (obok Włoskiej Partii Ludowej) formacją powstałą na bazie rozwiązanej w wyniku afer korupcyjnych chadecji. Został przewodniczącym frakcji centrystów w niższej izbie włoskiego parlamentu. Od 2002 był jednym z liderów Unii Chrześcijańskich Demokratów i Centrum, którą współtworzyło m.in. CCD.
W okresie od 2001 do 2004 w drugim gabinecie Silvia Berlusconiego zajmował stanowisko podsekretarza stanu w Ministerstwie Spraw Zagranicznych Republiki Włoskiej. Od grudnia 2004 do maja 2006 wchodził w skład rady ministrów jako minister robót publicznych.
W wyborach w 2006 uzyskał mandat senatora XV kadencji, obejmując stanowisko wiceprzewodniczącego Senatu. Wraz z innymi działaczami z centrowej frakcji UDC zaczął optować za opuszczeniem centroprawicowej koalicji. Ostatecznie w styczniu 2008 wystąpił z tej partii, współtworząc nowe ugrupowanie pod nazwą Biała Róża, w której objął stanowisko sekretarza krajowego. Partia ta weszła zaraz po powstaniu w koalicję z UDC, tworząc wspólną listę wyborczą (pod nazwą Unia na rzecz Centrum).
W przedterminowych wyborach w tym samym roku Mario Baccini powrócił do Izby Deputowanych jako poseł XVI kadencji (mandat wykonywał do 2013). Wkrótce po wyborach ponownie zmienił opcję polityczną, popierając powołanie nowego rządu z krytykowanym do niedawna Silviem Berlusconim na czele. Odszedł w związku z tym z Białej Róży, powołując Federację Chrześcijańskich Ludowców i zgłaszając akces tej formacji do Ludu Wolności. Jesienią 2008 został powołany w skład rady krajowej PdL. W 2013 dołączył do Nowej Centroprawicy.

</doc>
<doc id="1632159" url="https://pl.wikipedia.org/wiki?curid=1632159" title="Halowe Mistrzostwa Europy w Lekkoatletyce 2011">
Halowe Mistrzostwa Europy w Lekkoatletyce 2011

31. Halowe Mistrzostwa Europy w Lekkoatletyce – zawody lekkoatletyczne, które odbyły się w Paryżu między 4 a 6 marca 2011. Areną zmagań sportowców była hala Palais Omnisports de Paris-Bercy. Nad organizacją mistrzostw czuwała Fédération Française d'Athlétisme oraz European Athletics. Francja już po raz piąty gościła uczestników halowych mistrzostw Europy – poprzednio zawody tej rangi odbyły się w tym kraju (także w Paryżu) w roku 1994. Gospodarza mistrzostw Rada European Athletics wybrała w czasie posiedzenia na Malcie w październiku 2007 – kontrkandydatami Paryża były Lipsk oraz Göteborg.
W zawodach miało wziąć udział 49 spośród 50 reprezentacji zrzeszonych w European Athletics – wszystkie z wyjątkiem Liechtensteinu. Ostatecznie na listach zgłoszonych zawodników, które opublikowano 28 lutego, znalazło się 630 sportowców (346 mężczyzn i 284 kobiety) z 46 krajów.
Poziom wyników uzyskanych podczas mistrzostw był zdecydowanie najwyższy spośród halowych mistrzostw Europy rozegranych w XXI wieku.
Absencje.
Mistrzowskich tytułów z 2009 nie obronili kontuzjowani: polski kulomiot Tomasz Majewski, belgijska płotkarka Eline Berings, niemiecka skoczkini wzwyż Ariane Friedrich, estońska skoczkini w dal Ksenija Balta i francuski płotkarz Ladji Doucouré. W mistrzostwach nie wzięli udziału także: niemiecka kulomiotka Petra Lammert, która ogłosiła w 2010 zakończenie kariery sportowej oraz rosyjski średniodystansowiec Jurij Borzakowski. Ze startu w stolicy Francji wycofały się także dwie czołowe rosyjskie skoczkinie o tyczce – Swietłana Fieofanowa oraz Jelena Isinbajewa (oficjalnie nieobecność drugiej zawodniczki uargumentowano chorobą). Kontuzja kostki wykluczyła ze startu w zawodach – planującą we Francji pobicie rekordu świata w pięcioboju – reprezentantkę Wielkiej Brytanii Jessicę Ennis.

</doc>
<doc id="1632160" url="https://pl.wikipedia.org/wiki?curid=1632160" title="Dalriada (zespół muzyczny)">
Dalriada (zespół muzyczny)

Dalriada - węgierski zespół folk-metalowy z Sopronu, utworzony w 1998 roku, jednak jego działalność na szerszą skalę rozpoczęła się w 2003 roku.
Nazwa.
Nazwa zespołu pochodzi od starowęgierskiego słowa oznaczającego pieśń bitewną.
Historia.
W grudniu 2003, po serii lokalnych koncertów, zespół wydał swoje demo "A Walesi Bárdok". Płyta zawierała trzy utwory, których tekstem był wiersz węgierskiego poety Jánosa Aranya "A Walesi Bárdok" (węg. walijscy bardowie).
W 2004 utwory z dema pojawiały się w lokalnych rockowych audycjach radiowych. W listopadzie tego roku do sklepów trafił debiutancki pełnowymiarowy materiał - płyta "Fergeteg" (węg. zawierucha, burza). Następny rok zespół spędził koncertując i przygotowując materiał na kolejną płytę. Ukazała się ona w lutym 2006, pod tytułem "Jégbontó" (węg. łamiący lód). Do piosenki "Téli ének" z tej płyty powstał również teledysk.
W marcu 2007 ukazała się trzecia płyta - "Kikelet" (węg. wiosna), która została wybrana przez czytelników magazynu HammerWorld węgierską płytą roku. Zespół koncertował już w całym kraju, występując również na dużych festiwalach.
14 kwietnia 2008 zespół wystąpił w Budapeszcie na festiwalu Paganfest u boku takich sław światowego folk-metalu jak Korpiklaani, Ensiferum, Moonsorrow, Eluveitie i Týr, gdzie nakręcił teledysk do nowego utworu "Hazatérés". Tego samego dnia ukazał się również czwarty album zespołu - "Szelek" (węg. wiatry), który w pierwszym tygodniu był na drugim miejscu listy najlepiej sprzedających się płyt na Węgrzech. W lecie zespół ponownie wystąpił na największych węgierskich festiwalach, a we wrześniu ruszył wraz z zespołami Nightquest i Tűzmadár w trasę koncertową "Szelek Szárnyán" po Węgrzech. We wrześniu z powodów zawodowych z zespołu odszedł basista György Varga, a na jego miejsce został wybrany István Molnár. Na początku 2009 z zespołu z powodu osobistych konfliktów odszedł klawiszowiec András Kurz. W lutym zastąpił go Barnabás Ungár. Czytelnicy HammerWorld wybrali Dalriadę jednym z dziesięciu najlepszych węgierskich zespołów w 2008.
28 września 2009 ukazał się piąty album grupy - "Arany-album" zawierający utwory napisane do słów wierszy Jánosa Aranya, nagrane wraz z grającym muzykę ludową zespołem Fajkusz Band. Pod koniec 2009 i na początku 2010 zespół grał koncerty na terenie całych Węgier oraz w kilku miastach Słowacji w ramach trasy "Őszi-Téli Vigadalom", niektóre również z udziałem muzyków Fajkusz Bandu.
W 2011 roku ukazał się album "Ígéret" (węg. obietnica) wydany przez niemieckie wydawnictwo AFM Records. Na tej płycie znalazł się najbardziej znany utwór zespołu "Hajdútánc" (węg. taniec hajducki).
W 2012 roku Dalriada wydała kolejny album Napisten Hava (węg. miesiąc boga słońca). Na jesieni 2012 zespół odbył trasę po Europie razem z rosyjską grupą Arkona i irlandzką Darkest Era, wtedy po raz pierwszy odwiedził także Polskę - koncerty odbyły się w Szczecinie i Wrocławiu. Będącą wtedy w ciąży wokalistkę Laurę Binder zastąpiła Anita Kún z zaprzyjaźnionego zespołu Ideas. Zespół występował w Polsce jeszcze kilkukrotnie m.in. w 2013 w Warszawie, Krakowie, Zabrzu, 16 sierpnia 2014 na "II Słowiańskiej Nocy Folk-metalowej" w Brennej, w 2015 w Krakowie i Warszawie.
W styczniu 2014 zespół świętował dziesięciolecie działalności (liczone od wydania demo) - z tej okazji odbył się specjalny trzyczęściowy koncert w Budapeszcie. Podczas tego koncertu z zespołem pożegnał się klawiszowiec Barnabás Ungár. Latem tego samego roku zastąpił go Gergely Szabó znany także jako Szög.
We wrześniu 2015 ukazał się ósmy album Dalriady "Áldás" (węg. błogosławieństwo). Wcześniej wydana została także składanka z okazji dziesięciolecia grupy "Mesék, álmok, regék" (węg. Baśnie, sny, legendy), zawierający najbardziej znane utwory z dotychczasowych wydawnictw grupy w zremasterowanych wersjach oraz jeden utwór w wersji akustycznej.

</doc>
<doc id="1632166" url="https://pl.wikipedia.org/wiki?curid=1632166" title="Allan Brooks">
Allan Brooks

Allan Cyril Brooks (ur. 15 lutego 1869 w Etawah w Indiach Brytyjskich, zm. 3 stycznia 1946 w Kanadzie) – kanadyjski ornitolog i rysownik, syn Williama Edwina Brooksa.
Otrzymał imię Allan na cześć przyjaciela ojca Alana Oktawian Hume'a.
Studiował w Anglii w latach 1873-1881 biotop ptaków wrzosowisk Północnej Irlandii. Korespondował z angielskim podróżnikiem i ornitologiem Henrym Seebohmem. Poznał kolekcję jaj ptasich i motyli znanego naturalisty Johna Hancocka, który stał się jego opiekunem i mistrzem.
Gdy wraz z rodziną osiadł w Kanadzie, zajął się badaniem ptactwa Ontario. Stał się znanym rysownikiem, ilustratorem książek i atlasów ornitologicznych, m.in. "Birds of Western Canada" (1926) oraz "Birds of Canada" (1934) Tavernera. Jego rysunki pojawiały się w National Geographic Magazine. W czasie I wojny światowej służył w wojsku kanadyjskim. Pisywał do specjalistycznych periodyków.

</doc>
<doc id="1632168" url="https://pl.wikipedia.org/wiki?curid=1632168" title="Mercury-Big Joe 1">
Mercury-Big Joe 1

Mercury-Big Joe 1 – jedna z misji testowych programu Mercury, wchodząca w skład podprogramu Mercury-Big Joe.
Cele misji.
Był to test ablacyjnej osłony termicznej. Stożkowata kapsuła znajdująca się na szczycie rakiety Atlas D tym razem nie posiadała zespołu rakietek hamujących. Wewnętrzna konstrukcja zawierała jedynie połowicznie oprzyrządowany zbiornik ciśnieniowy – zamiast ciśnieniowej kabiny załogowej – otoczony układem zewnętrznym. Wbudowany w te dwa segmenty główny korpus repliki statku (której dolną część zaprojektowano w Ośrodku Badawczym im. Lewisa, natomiast górną w Ośrodku Badawczym im. Langleya) został zmontowany z cienkich falistych arkuszy stopu zwanego inkonelem – na kształt tzw. konstrukcji skorupowej. Tak zrobiony model kapsuły Mercury posiadał ponad sto termopar rozmieszczonych wokół poszycia kapsuły, w celu rejestracji temperatur wewnątrz i pod spodem osłony termicznej, po bokach oraz w tylnej części pojazdu.
Rakieta nośna Atlas 10-D została zaprogramowana kolejno na: wznoszenie, zmianę kierunku lotu na poziomy nad Atlantykiem (zanim rakieta osiągnęłaby swoją 153-kilometrową maksymalną wysokość), następnie opadanie – na krótko przed uwolnieniem fałdowanego stożka szczytowego (pod płaskim kątem, na niemal poziomym kierunku).
Przebieg misji.
Start.
Pierwotnie datę wystrzelenia testu Big Joe 1 zaplanowano na 4 lipca 1959 roku, jednakże data startu została przełożona aż na początek sierpnia przez Siły Powietrzne, ponieważ rakieta nośna nie przechodziła testów kontrolnych tak dokładnie, jak na początku. Następnie start został przesunięty na początek września przez grupę inżynierów (STG – Space Task Group), którzy rozpracowywali problemy związane z oprzyrządowaniem i telemetrią. Ostateczne odliczanie rozpoczęło się 9 września 1959, kiedy to wreszcie rakieta nośna Atlas 10-D (szósty egzemplarz tego modelu przygotowany do lotu) stanęła na platformie startowej wraz z kapsułą Mercury (bez wieżyczki ucieczkowej systemu LES).
Około 7:30 (czasu GMT) zarządzono 19-minutową przerwę w odliczaniu, w celu zbadania dziwnych wskazań komputera (produkcji Burroughs) mającego poprowadzić wystrzelenie rakiety. Niesprawność zlokalizowano w radionamierniku przeliczającym tor lotu i wyliczającym punkt upadku (system "Azusa") – dokładnie: w transponderze umieszczonym na rakiecie nośnej. Ponieważ było kilka rezerwowych sposobów przewidywania tego punktu, zignorowano ten problem i wznowiono odliczanie. Start rakiety nastąpił o 8:19 GMT. Lot trwał 13 minut.
Wodowanie.
Około siedem godzin po wystrzeleniu, niszczyciel USS Strong zameldował wyłowienie blaszanej kapsuły w stanie nienaruszonym. Ablacyjna osłona termiczna przetrwała powrotne przejście przez atmosferę i była w dobrym stanie, kiedy wyłowiono ją z Atlantyku.
Podsumowanie.
Test samego statku kosmicznego zakończył się sukcesem, jednakże wystrzelenie całego pojazdu – porażką. Dwa zewnętrzne silniki nie oddzieliły się od środkowego silnika marszowego, pomimo wyczerpania ich paliwa. Dodatkowa masa silników dopalających zmniejszyła prędkość całej rakiety do 915 m/s i kapsuła oddzieliła się od rakiety nośnej 138 sekund za późno. Punkt wodowania znajdował się o 805 km za blisko względem pierwotnych zamierzeń. Misja została uznana za częściowo udaną.

</doc>
<doc id="1632171" url="https://pl.wikipedia.org/wiki?curid=1632171" title="Prestiż (ujednoznacznienie)">
Prestiż (ujednoznacznienie)



</doc>
<doc id="1632172" url="https://pl.wikipedia.org/wiki?curid=1632172" title="Ezinne Okparaebo">
Ezinne Okparaebo

Ezinne Okparaebo (ur. 3 marca 1988 w Imo w Nigerii) – norweska lekkoatletka pochodzenia nigeryjskiego, sprinterka.
Złota medalistka mistrzostw Europy juniorów (Bieg na 100 metrów, Hengelo 2007). Podczas igrzysk olimpijskich (Pekin 2008) odpadła w ćwierćfinałowym biegu na 100 metrów. Srebrna medalistka halowych mistrzostw Europy z Turynu na dystansie 60 m (2009). W 2011 ponownie startowała na halowych mistrzostwach Starego Kontynentu, tym razem zdobywając brąz na najkrótszym dystansie sprinterskim. W 2012 wystąpiła na igrzyskach olimpijskich w Londynie, na których dotarła do półfinału biegu na 100 metrów i odpadła w eliminacjach na dwa razy dłuższym dystansie. W 2013 była półfinalistką biegu na 100 metrów podczas mistrzostw świata w Moskwie. Wielokrotna mistrzyni i rekordzistka Norwegii.

</doc>
<doc id="1632175" url="https://pl.wikipedia.org/wiki?curid=1632175" title="Witold Charłamp">
Witold Charłamp



</doc>
<doc id="1632176" url="https://pl.wikipedia.org/wiki?curid=1632176" title="John Hancock (ornitolog)">
John Hancock (ornitolog)

John Hancock (ur. 1808 w Newcastle upon Tyne, zm. 1890) – brytyjski przyrodnik, naturalista, ornitolog, taksydermista i architekt krajobrazu. Jest uważany za ojca nowoczesnej taksydermii.
Urodził się w Newcastle upon Tyne w Anglii. Uczęszczał do The Royal Grammar School w swoim rodzinnym mieście. Był opiekunek i mistrzem znanego ornitologa Allana Brooksa.
Był bratem naturalisty Albany Hancocka. W Newcastle upon Tyne istnieje Hancock Museum, w którym eksponowane są zbiory należące do kolekcji obu braci.

</doc>
<doc id="1632177" url="https://pl.wikipedia.org/wiki?curid=1632177" title="Kodeks karny Napoleona z 1810 roku">
Kodeks karny Napoleona z 1810 roku

Kodeks karny (fr. "Code pénal") – francuski kodeks karny z 12 lutego 1810 roku.
Był ostatnim spośród pięciu kodeksów powstałych w trakcie tzw. kodyfikacji napoleońskiej i zarazem jednym z pierwszych nowożytnych kodeksów prawa karnego. Zastąpił on kodyfikację z lat rewolucji francuskiej ("Code des délits et des peines"). Regulował wyłącznie prawo karne materialne; prawo procesowe zostało skodyfikowane we wcześniejszym akcie – "Code d’instruction criminelle" z 1808 roku.
"Code pénal" z 1810 roku uwzględniał postulaty szkoły prawa natury oraz zdobycze okresu rewolucji, takie jak zasada równości wobec prawa karnego, zasady "nullum crimen" i "nulla poena sine lege" oraz zasada "lex retro non agit", naczelne znaczenie zasady publicznoprawnej, czy też materialno-formalna definicja przestępstwa. Kodeks ów stanowił znaczące osiągnięcie pod względem techniki legislacyjnej; był aktem jasnym i precyzyjnym i dzielił się na przepisy wstępne oraz 4 księgi, z których dwie dotyczyły zagadnień ogólnych, a dwie – szczególnych. Jako pierwszy wprowadził on trójpodział przestępstw na zbrodnie ("crimes"), występki ("délits") i wykroczenia ("contraventions"). Podstawą podziału był charakter kary i rodzaj sądów właściwych do orzekania w danej sprawie. Kodeks wprowadzał podział na kary kryminalne (dręczące i hańbiące) za zbrodnie (nakładane przez sądy przysięgłych), kary poprawcze za występki (nakładane przez trybunały policyjne) oraz kary policyjne za wykroczenia (nakładane przez sądy policji prostej). Kodeks karny nie stanowił takiego przełomu w prawie karnym, jak Code civil z 1804 roku w dziedzinie prawa cywilnego (nie uwzględniał chociażby postulatów kierunku humanitarnego dotyczących zniesienia kary śmierci, utrzymywał feudalne kary pręgierza i piętnowania; znał również instytucję śmierci cywilnej), mimo to jednak wywarł silny wpływ na kształtowanie prawa karnego epoki, w szczególności na ustawodawstwo niemieckie.
Napoleoński code pénal podlegał licznym nowelizacjom, szczególnie w okresie między 1824 a 1863 rokiem, kiedy to wprowadzono zmiany idące w kierunku złagodzenia zbyt ostrej i niehumanitarnej represji karnej (np. likwidacja kwalifikowanej kary śmierci za ojcobójstwo w 1832 roku, zniesienie kary pręgierza w 1848 roku, zniesienie instytucji śmierci cywilnej w 1854 roku). Po II wojnie światowej wprowadzono również przepisy o środkach wychowawczych wobec nieletnich. Kodeks obowiązywał do czasu zastąpienia go przez nowy kodeks karny z 1 marca 1994 roku.

</doc>
<doc id="1632179" url="https://pl.wikipedia.org/wiki?curid=1632179" title="Arsienał Tuła">
Arsienał Tuła

Arsienał Tuła właśc. Awtonomnaja niekommierczeskaja organizacyja Profiessionalnyj futbolnyj kłub «Arsienał» Tuła () – rosyjski klub piłkarski z siedzibą w Tule.
Historia.
Założony w 1946 pn. Zienit Tuła (). Od 1959 do 1992 regularnie występował w niższych ligach Mistrzostw ZSRR, zmieniając w międzyczasie nazwę kolejno na Trud () w 1959, Szachtior () w 1962, Mietałłurg () w 1964, Maszynostroitiel () w 1974, TOZ () w 1979 i Arsenał w 1984. W latach 1992-1994 występował w Wyższej Lidze Rosji, a w latach 1998-2001 oraz 2004 w Pierwszej Lidze Rosji. W sezonie 2006 zajął ostatnie miejsce w grupie zachodniej w Drugiej Lidze Rosji i został pozbawiony statusu klubu profesjonalnego. W marcu 2007 został rozwiązany. Później na bazie klubu został założony Orużejnik Tuła, który w styczniu 2008 powrócił do nazwy Arsenał i występował w Amatorskiej Lidze Rosji.
Obecny skład.
"Stan na 25 maja 2021"

</doc>
<doc id="1632180" url="https://pl.wikipedia.org/wiki?curid=1632180" title="Wang Zhengjun">
Wang Zhengjun

Wang Zhengjun chiń. 王政君, (oficjalny tytuł: Xiaoyuan Huanghou, chiń. 孝元皇后) (ur. 71 p.n.e., zm. 3 lutego 13 n.e.) – żona cesarza Yuana i późniejsza cesarzowa wdowa, która odegrała wielką rolę w uzyskaniu władzy przez Wang Manga.
Życiorys.
Wang Zhengjun była córką Wang He, niższego urzędnika ministerstwa superintendenta procesów ("tingwei") w stolicy. Wang He miał ośmiu synów i cztery córki. Wang Zhengjun, jego druga córka, w roku 54 p.n.e. została wybrana do haremu cesarza Xuana (74 - 49 p.n.e.), wkrótce jednak została przeniesiona do haremu następcy tronu, przyszłego cesarza Yuana (48 - 33 p.n.e.). W 51 p.n.e. Wang Zhengjun urodziła przyszłego cesarza Chenga (33 - 7 p.n.e.), a 12 sierpnia 48 p.n.e. została cesarzową. Jednocześnie jej ojciec został markizem ("hou"). Generalnie jednak podczas panowania Yuandi rodzina Wang nie cieszyła się szczególnie dużymi wpływami.
Zmieniło się to kiedy w 33 p.n.e. cesarzem został około 18-letni Chengdi, syn Wang Zhengjun. Prawdopodobnie pod wpływem matki już w 32 p.n.e. mianował on jej najstarszego brata, Wang Fenga, marszałkiem stanu ("dasima") i regentem. Wkrótce potem wszyscy żyjący bracia cesarzowej wdowy zostali markizami. Chengdi nie interesowały sprawy rządu i był zadowolony kiedy jego wujowie rządzili za niego. Wang Feng zmarł w 22 p.n.e., a na stanowisku regenta zastąpił go kuzyn, Wang Yin. Ten z kolei zmarł w 16 p.n.e., i regentem został brat Wang Fenga, Wang Shang. Wang Shang zmarł w 11 p.n.e. i regentem został kolejny brat Wang Zhengjun, Wang Gen. 16 listopada 8 p.n.e. zrezygnował on z urzędu i przed cesarzową wdową stanął problem wyznaczenia kolejnego regenta. Jedyny żyjący brat Wang Zhengjun miał ponad sześćdziesiąt lat i cieszył się złą reputacją, koniecznym zatem było sięgnięcie do następnej generacji rodziny Wang. Jej najzdolniejszym i najbardziej obytym politycznie przedstawicielem wydawał się urodzony w 45 p.n.e. bratanek cesarzowej wdowy Wang Mang (9 - 23), sprawujący wcześniej szereg urzędów, a od roku 16 p.n.e. będący markizem Xindu. Na początku 7 p.n.e. został on regentem. 17 kwietnia 7 p.n.e. zmarł jednak Chengdi, i nowym cesarzem został jego kuzyn Aidi (7 - 1 p.n.e.). Był on zdecydowany rządzić samodzielnie, a do osłabienia wpływów rodziny Wang dążyły także rodzina jego matki, Ding, i babki, Fu. W tej sytuacji Wang Mang został zmuszony do rezygnacji, która najpierw została taktownie odrzucona, ale za drugim razem, 27 sierpnia 7 p.n.e., przyjęta. Wang Mang wycofał się do swojej rezydencji w stolicy, jednak w lecie 5 p.n.e. został zmuszony do jej opuszczenia i zamieszkania na terenie swojego markizatu.
Wang Zhengjun nie była jednak łatwa do usunięcia i Aidi musiał jej przyznać tytuł Wielkiej Cesarzowej Wdowy ("Taihuangtaihou"). Mimo wygnania Wang Mang zachował wpływy w stolicy dzięki swoim zwolennikom, którzy w 2 p.n.e. uzyskali od Aidi zgodę na jego powrót. Co ważniejsze, w 5 p.n.e. zmarła matka Aidi, w 2 p.n.e. jego babka, kiedy zatem 15 sierpnia 1 p.n.e. umarł sam cesarz, jedyną osobą władną do rozwiązania konstytucyjnego kryzysu była Wang Zhengjun. Aidi nie pozostawił po sobie syna ani nie wyznaczył oficjalnie następcy, chociaż na łożu śmierci przekazał cesarskie pieczęcie swojemu faworytowi, Dong Xianowi. Cesarskie pieczęcie zostały zabrane Dong Xianowi natychmiast po śmierci Aidi i jeszcze tego samego dnia Wang Mang został wezwany do pałacu. Poradził on Wang Zhengjun żeby pozbawiła Dong Xiana jego urzędów i tytułów. Tak istotnie się stało 16 sierpnia i Dong Xian popełnił samobójstwo. Następnego dnia Wang Mang został regentem. Oczywistym kandydatem na cesarza był ostatni żyjący potomek Yuandi, Liu Jizi, który został cesarzem 17 października, i przeszedł do historii jako Pingdi (1 p.n.e. - 6 n.e.) Z punktu widzenia rodu Wang okolicznością nader korzystną był fakt, że nowy władca urodził się zaledwie w 9 p.n.e., w momencie wstąpienia na tron był zatem dzieckiem.
Podczas nominalnych rządów Pingdi władza Wang Manga znacznie wzrosła. Wang Zhengjun była zadowolona z przekazania mu jej. Pingdi zmarł jednak 3 lutego 6 n.e. i Wang Mang stanął przed zadaniem ponownego zabezpieczenia swoich wpływów na nowej podstawie, bez zwrócenia cesarskiego rodu przeciwko sobie. Znowu koniecznym stało się odwołanie do autorytetu Wielkiej Cesarzowej Wdowy. 17 kwietnia 6 n.e. następcą tronu ogłoszono urodzonego w 5 n.e. Liu Yinga, który przeszedł do historii jako Ruzi Ying (6 - 9). Mocą formalnego edyktu Wang Zhengjun Wang Mang został najpierw regentem, a potem "działającym cesarzem", przy czym odwołano się tutaj do roli, jaką Książę Zhou pełnił niegdyś przy nieletnim królu Chengu (1104 - 1068 p.n.e.). Wang Mangowi udało się następnie stłumić bunty rodu cesarskiego i zdecydował on się samemu zostać cesarzem. 10 stycznia 9 n.e. ogłosił koniec rządów dynastii Han i wstąpił na tron jako pierwszy cesarz dynastii Xin ("Nowa"). 
Według biografii Wang Zhengjun zawartej w Księdze Hanów nie zaakceptowała ona tego ostatniego kroku swojego bratanka, zachowując lojalność w stosunku do Hanów. Ban Biao chwali ją za to że zachowywała wpływy podczas czterech pokoleń cesarzy przez ponad sześćdziesiąt lat. Zauważa on, iż chociaż jej męscy krewni zostawali markizami i generałami, nie chciała ona przekazać cesarskich pieczęci Wang Mangowi, przeciwstawiając jej bezgraniczną lojalność w stosunku do Hanów postępowaniu wcześniejszych cesarzowych, takich jak Lü Zhi czy Shangguan, które stawiały interesy swoje i swojej rodziny na pierwszym miejscu. Niemniej pozostaje faktem, że "jeśli czas życia Zhengjun byłby normalny dla czasów Han, jej bratanek Wang Mang nigdy nie objąłby tronu. To długowieczność cesarzowej, która nie zmarła do 3 lutego 13 n.e., sprawiła, iż dominacja jej klanu i kariera Wang Manga była możliwa".

</doc>
<doc id="1632187" url="https://pl.wikipedia.org/wiki?curid=1632187" title="Księgi Sybillińskie">
Księgi Sybillińskie



</doc>
<doc id="1632189" url="https://pl.wikipedia.org/wiki?curid=1632189" title="Aziz Abaza">
Aziz Abaza

Aziz Abaza (ur. 13 sierpnia 1898, zm. 1973) – egipski dramaturg i poeta, pionier dramatycznej poezji.
Pochodził z arystokratycznej rodziny. Studiował prawo na studiach w Egipcie i za granicą, które ukończył w roku 1923. Zajmował wiele stanowisk w administracji państwowej i w dyplomacji. M.in. pracował w Ministerstwie Spraw Wewnętrznych (1923), był zastępcą gubernatora w Al-Behaira (Egipt) (1935), był gubernatorem w Asuanie. Członek Akademii Języka Arabskiego w Kairze.
Abaza jest przedstawicielem tradycyjnego kierunku w literaturze arabskiej. W swoich dziełach podejmuje tematykę z historii Arabów lub tradycyjnych wątków legendarnych.
Na język polski przełożona została elegia zatytułowana "Wspomnienia" ("Zikrajat") z tomu "Annat haira", zamieszczona w opracowaniu "Nowa i współczesna literatura arabska 19 i 20 w.", Warszawa 1978, s. 247-248.

</doc>
<doc id="1632190" url="https://pl.wikipedia.org/wiki?curid=1632190" title="Alfons Erdman">
Alfons Erdman

Alfons Erdman (ur. 4 lutego 1886 w Grodźcu, zm. 15 lipca 1943 w Pilikach) – polski nauczyciel, działacz niepodległościowy, samorządowiec i organizator ruchu ludowego, w II RP poseł na Sejm Ustawodawczy oraz I i V kadencji, a także senator II kadencji, burmistrz Bielska Podlaskiego.
Życiorys.
Ukończył gimnazjum w Warszawie oraz studia filologiczne na uniwersytecie w Zurychu. Żonaty z Eugenią z domu Zaleską, miał córkę Hannę (Wieczorkową). Byli właścicielami majątku Krupice koło Siemiatycz.
Pracował w szkolnictwie, m.in. kierował szkołą w Sokołówku, jako inspektor szkolny nadzorował placówki w powiecie bialskim, w Bielsku Podlaskim i w Warszawie. Od 1904 organizował ruch ludowy, spółdzielnie mleczarskie i rolnicze, był m.in. członkiem Rady Głównej Kółek Rolniczych im. S. Staszica.
W 1910 związał się z PPS – Frakcja Rewolucyjna, został absolwentem szkoły partyjnej w Krakowie. Działał w POW. Podczas I wojny światowej należał do Centralnego Komitetu Narodowego i pomocniczego Komitetu Wojennego. Władze okupacyjne internowały go w Mińsku Mazowieckim i w Szczypiornie.
W 1918 został komisarzem powiatu stopnickiego, a w 1919 z listy PSL „Wyzwolenie” posłem na Sejm Ustawodawczy z okręgu Pińczów. Później był jednym z czołowych przywódców PSL „Piast” (w 1922 z jego ramienia uzyskał reelekcję w okręgu Sandomierz) i w latach 1921–1930 członkiem jego Rady Naczelnej, od 1923 zaś członkiem Zarządu Głównego. W 1920 reprezentował PSL „Piast” w Konwencie Seniorów, a w 1922 – w Nadzwyczajnej Komisji Głównej.
W Sejmie Ustawodawczym (1919–1922) pracował w komisjach: administracyjnej (zastępca przewodniczącego), konstytucyjnej, oświatowej oraz spraw zagranicznych. W dalszych kadencjach działał w następujących komisjach sejmowych: od 1922 administracyjnej, spraw zagranicznych; od 1928 oświaty i kultury (sekretarz) oraz prawniczej (sekretarz); od 1938 administracyjno-samorządowej (wiceprzewodniczący), budżetowej. W 1924 został wybrany do komisji specjalnej do zbadania postępowania wobec więźniów, a następnie do komisji specjalnej powołanej w celu zbadania materiałów dotyczących tajnych organizacji w wojsku i w społeczeństwie. W parlamencie II kadencji (1928–1930) był senatorem z województwa białostockiego. Pracą parlamentarną przyczynił się do stworzenia ustawy zasadniczej, szczególnie w zakresie normowania ustroju administracyjnego i podstaw samorządu, a także ordynacji wyborczej. W imieniu PSL „Piast” prowadził szereg negocjacji między klubami parlamentarnymi i stronnictwami politycznymi w sprawie przygotowanych ustaw samorządowych.
Po przewrocie majowym opowiedział się za współpracą z rządem. Był przewodniczącym władz obwodowych Obozu Zjednoczenia Narodowego w Bielsku Podlaskim. Od 1930 aktywny w pracy samorządowej i spółdzielczo-gospodarczej. W latach 1933–1939 sprawował urząd burmistrza Bielska Podlaskiego, a w okresie okupacji niemieckiej wiceburmistrza. Od 1938 do 1939 z ramienia OZN pełnił mandat posła z okręgu Ostrów Mazowiecka.
W 1938 został odznaczony Orderem Polonia Restituta.
Podczas wojny brał czynny udział w ruchu oporu (ps. „Janusz”). Aresztowany, po śledztwie w gestapo został rozstrzelany 15 lipca 1943 w masowej egzekucji w lesie pilickim nieopodal Bielska Podlaskiego. Po dwóch latach przeniesiono ekshumowane zwłoki na cmentarz parafialny i umieszczono w mauzoleum „Ofiarom barbarzyństwa 15 VII 1943”.

</doc>
<doc id="1632191" url="https://pl.wikipedia.org/wiki?curid=1632191" title="Tarkwiniusz">
Tarkwiniusz



</doc>
<doc id="1632192" url="https://pl.wikipedia.org/wiki?curid=1632192" title="Olga Medwedcewa">
Olga Medwedcewa



</doc>
<doc id="1632194" url="https://pl.wikipedia.org/wiki?curid=1632194" title="Olga Galchenko">
Olga Galchenko



</doc>
<doc id="1632195" url="https://pl.wikipedia.org/wiki?curid=1632195" title="Rhonda Byrne">
Rhonda Byrne

Rhonda Byrne (ur. 26 sierpnia 1945) – australijska pisarka i producentka, najbardziej znana jako autorka książki "Sekret" (2006), opartej na filmie pod tym samym tytułem, którego była producentką. 
Zarówno książka i jak film odniosły wielki sukces komercyjny na świecie; według danych z 2010 r., książkę sprzedano w ponad 19 milionów egzemplarzy w 40 językach. "Sekret" oraz kolejne książki z tej serii oparte są na idei tzw. "prawa przyciągania", czyli na wierze w to, że sukcesy i porażki danej osoby są bezpośrednim skutkiem jej myśli. Modyfikując swoje myśli i nastawienie można przyciągnąć do siebie pożądane dobra.

</doc>
<doc id="1632196" url="https://pl.wikipedia.org/wiki?curid=1632196" title="Vladimir Galchenko">
Vladimir Galchenko



</doc>
<doc id="1632197" url="https://pl.wikipedia.org/wiki?curid=1632197" title="Śmierć przez powieszenie">
Śmierć przez powieszenie

 – dramat w reżyserii Nagisy Ōshimy nakręcony w 1968 roku.
Problematyka.
Fabuła filmu dotyka kary śmierci, bardzo często w owym czasie w Japonii stosowanej. Pierwsze sceny filmu poprzedzone są wynikami sondaży przeprowadzonych na obywatelach japońskich na temat kary śmierci. Dodatkowym aspektem filmu jest sprawa dyskryminacji narodowościowej i uprzedzeń Japończyków wobec innych nacji azjatyckich (główny bohater filmu jest Koreańczykiem).

</doc>
<doc id="1632198" url="https://pl.wikipedia.org/wiki?curid=1632198" title="Kazimierz Grus">
Kazimierz Grus

Kazimierz Grus (ur. 23 sierpnia 1885 w Murzynnie, zm. 30 czerwca 1955 w Łodzi) – karykaturzysta, rysownik, ilustrator książek.
Życiorys.
Uczył się poligrafii w Grudziądzu, następnie wysłany do Lipska, a potem studiował ekonomię polityczną w Liège w dzisiejszej Belgii. Od strony artystycznej kształcił się w Berlinie i Paryżu. Rozpoczynał publikować w "Tęczy" (1910–1911), "Musze" (1911–1916) i " Tygodniku Ilustrowanym" (1913). Z racji tego, że po rozpoczęciu wojny został internowany do Rosji, rysował w moskiewskim "Budilniku" (1917) i petersburskim "Satirikonie" (1917–1918). W roku 1918 wrócił na ziemię polską do Lwowa, gdzie podjął współpracę z pismem „Szczutek”, którego przez pewien czas był również redaktorem artystycznym.
Po pierwszym powstaniu śląskim (16/17 – 24 sierpnia 1919) udał się tam wraz z żoną Mają Berezowską, gdzie rysował w "Kocyndrze" i działał na rzecz przyłączenia Śląska do Polski. W 1924 roku przebywał w Warszawie i redagował "Kanarka". Około 1926 roku, po rozejściu się z Berezowską, zamieszkał na krótko w miasteczku Nowe w obecnym kujawsko-pomorskim.
W latach 30. mieszkał w Poznaniu, gdzie współpracował z "Ilustracją Polską", "Kurierem Poznańskim", ale przede wszystkim publikował w "Cyruliku Warszawskim", "Kolcach", "Żółtej Musze" i "Śmiechu", "Kurjerze Poznańskim".
Wraz z Tadeuszem Hernesem był autorem komiksu dla dzieci pt. "Ucieszne przygody obieżyświatów".
W okresie międzywojennym – podobnie jak Maja Berezowska – opublikował wiele karykatur odbieranych obecnie jako antysemickie. Kilkadziesiąt takich rysunków pokazano w 2013 r. na wystawie w Żydowskim Instytucie Historycznym w Warszawie. Z drugiej strony utrzymywał przyjacielskie kontakty z Julianem Tuwimem – poetą żydowskiego pochodzenia. Jednocześnie opublikował też wiele karykatur odbieranych obecnie jako antyniemieckie i antyrosyjskie.
Grus posiadał szerokie spektrum zainteresowań artystycznych, ponieważ tworzył karykatury, rysunki, ilustracje książkowe oraz plakaty. Specjalizował się w karykaturze społeczno-politycznej i obyczajowej. Grus był znany z tego, że potrafił oddać po mistrzowsku charakter poszczególnych zwierząt, a szczególnie jego umiejętności w tej dziedzinie odsłoniły się w rysunkach przeznaczonych dla dzieci i młodzieży. Grus stał się znany jako ilustrator popularnych książek dla dzieci i młodzieży: Marii Kownackiej "O szewczyku Łukaszku co szył buty dla ptaszków"; Kornela Makuszyńskiego "Wesoły zwierzyniec"; Bronisławy Ostrowskiej "Szklana Góra"; "O małpce Kiki i słoniach" (Grus również napisał wierszowany tekst do tej książeczki), oraz książek Jana Żabińskiego: "Jak powstała trąba słonia"; "Jak się zwycięża"; "Któż by przypuszczał?… To i owo o zwierzętach"; "Na srogim lwie"; "To i owo o wężach". Stworzył on również serię rysunków ilustrujących frazeologizmy widziane oczyma dziecka - zbiór części tych rysunków został opublikowany w książce pt. "250 razy Mały Kazio" (Łódź 1957). 
W czasie II wojny św. ukrywał się pod zmienionym nazwiskiem w okupowanej Warszawie. Po wojnie zamieszkał w Łodzi przy ul. Piotrkowskiej 26 i rysował zwłaszcza do "Szpilek". Pod koniec życia ożenił się powtórnie z Zofią, zd. Risop.
Jako artysta niezależny politycznie nie chciał się włączyć w nurt obowiązującej wówczas propagandy, dlatego od początku lat 50. XX w. nie mógł publikować. Żył wówczas bardzo skromnie, zachorował na wątrobę i zmarł po ciężkiej chorobie w 1955 roku.
23 sierpnia 2015 roku w rodzinnym Murzynnie odsłonięto ku jego pamięci tablicę.

</doc>
<doc id="1632205" url="https://pl.wikipedia.org/wiki?curid=1632205" title="Armadillosuchus">
Armadillosuchus

Armadillosuchus – rodzaj krokodylomorfa z rodziny Sphagesauridae żyjącego w późnej kredzie na terenie dzisiejszej Ameryki Południowej. Skamieniałości przedstawicieli gatunku typowego, "Armadillosuchus arrudai", zostały odkryte w datowanych na turon lub santon osadach formacji Adamantina w stanie São Paulo w Brazylii. W pobliżu odnaleziono liczne kompletne szczątki krokodylomorfów z rodzaju "Baurusuchus". "Armadillosuchus" charakteryzował się wieloma cechami przypominającymi ssacze – zwłaszcza budową szczęk i zębów oraz obecnością ciężkiego pancerza składającego się z elastycznego obszaru oraz twardych tarczek pokrywających grzbiet zwierzęcia, przypominającego pancerze szczerbaków z rodziny pancerników (Dasypodidae). Cecha ta kontrastuje z obecnością podwójnego rzędu osteoderm u innych krokodylomorfów z rodziny Sphagesauridae. "Armadillosuchus" miał masywną czaszkę spłaszczoną grzbietowo-brzusznie. W kości przedszczękowej znajdowały się dwa zęby – drugi spośród nich był znacząco powiększony i przypominał kieł. Pierwszy ząb kości zębowej był zwrócony ku przodowi, podobnie jak u "Adamantinasuchus navae" i "Mariliasuchus amarali", jednak inaczej niż u "Sphagesaurus huenei". Skamieniałości wskazują na przypuszczalną wszystkożerność przedstawicieli tego rodzaju. Prawdopodobnie żywili się oni przynajmniej w pewnym stopniu roślinami, a także twardym pokarmem, takim jak korzenie, szyszki, wyschnięta padlina oraz mięczaki (mimo iż szczątków mięczaków nie odnaleziono w pobliżu skamieniałości "Armadillosuchus", w formacji Adamantina były one pospolitymi zwierzętami). "Armadillosuchus" prawdopodobnie prowadził lądowy tryb życia i kopał nory.
Nazwa "Armadillosuchus" pochodzi od "armadillo" – hiszpańskiego określenia pancerników (Dasypodidae), pochodzącego od łacińskiego słowa "armatus", oznaczającego „uzbrojony”, oraz zlatynizowanego greckiego "souchos" („krokodyl”). Nazwa gatunkowa "arrudai" honoruje João Tadeu Arrudę, który odkrył wiele skamieniałości w gminie General Salgado w stanie São Paulo.

</doc>
<doc id="1632206" url="https://pl.wikipedia.org/wiki?curid=1632206" title="Armadillosuchus arrudai">
Armadillosuchus arrudai



</doc>
<doc id="1632212" url="https://pl.wikipedia.org/wiki?curid=1632212" title="Dinamo Petersburg">
Dinamo Petersburg

Dinamo Petersburg (, ) – rosyjski klub piłkarski z Petersburga.
Historia.
Chronologia nazw:
Założony w 1922 jako drużyna Piotrogradzkiego Gubernskiego Oddziału GPU. Od 1924 nazywał się "Dinamo". W 1936 wziął udział w pierwszych Mistrzostwach ZSRR.
W 1954 klub został rozformowany a na jego bazie został założony nowy klub Trudowyje Riezierwy Leningrad.
W 1960 klub został odrodzony i występował w klasie B Mistrzostw ZSRR.
W latach 1992—1995 występował w Mistrzostwach Rosji pod nazwą "Promietiej-Dinamo Petersburg". W 1995 klub powrócił do historycznej nazwy "Dinamo Sankt Petersburg" (z wyjątkiem 2000, kiedy nazywał się "Dinamo-Strojimpuls"). W latach 2002—2003 występował w Pierwszej Dywizji. Po sezonie 2003 rozwiązany.
W 2004 próbowano reaktywować klub, ale utworzona drużyna była odłączona od towarzystwa i pod nazwą "Diskaweri" występowała w rozgrywkach regionalnych.
Dopiero w marcu 2007 na bazie Pietrotriestu Petersburg został ponownie założony klub "Dinamo" i przystąpił do rozgrywek Drugiej Dywizji w grupie zachodniej. Gdy klub został zdegradowany do Ligi Amatorskiej w 2010 roku, jego miejsce zajął odrodzony Pietrotriest. W sezonie 2013/14 Dinamo powróciło do Pierwszej Dywizji, ponownie zastępując właśnie Pietrotriest. W sezonie 2014/15 drużyna zajęła ostatnie (20.) miejsce w Pierwszej Dywizji i spadła do Drugiej Dywizji.
Po zmianie zarządu i wygraniu grupy zachodniej Drugiej Dywizji 2016/17, w sezonie 2017/18 Dinamo SPb ponownie występowało w Pierwszej Dywizji.
Przed sezonem 2017/18 klub został przekształcony w PFK Soczi, tym samym Dinamo Petersburg "de facto" przestało istnieć. Nowy klub z Soczi nie ma historycznego związku z Dinamo SPb.

</doc>
<doc id="1632213" url="https://pl.wikipedia.org/wiki?curid=1632213" title="Dynamo Sankt Petersburg">
Dynamo Sankt Petersburg



</doc>
<doc id="1632214" url="https://pl.wikipedia.org/wiki?curid=1632214" title="Louise Brooks">
Louise Brooks

Louise Brooks (ur. jako "Mary Louise Brooks" 14 listopada 1906 w Cherryvale, Kansas, zm. 8 sierpnia 1985 w Rochester) – amerykańska tancerka, modelka i aktorka. Pamiętana jest zwłaszcza z głównych ról w trzech filmach, w tym dwóch w reżyserii G. W. Pabsta: "Puszka Pandory" (1929), "Dziennik upadłej dziewczyny" (1929) i "Prix de Beauté" (1930). Łącznie zagrała w siedemnastu filmach. Opublikowała wspomnienia, "Lulu in Hollywood". Do historii przeszła za sprawą oryginalnego stylu, którego znakiem rozpoznawczym stały się krótkie ciemne włosy z grzywką i długi sznur pereł. W 1991 roku brytyjski zespół OMD stworzył utwór muzyczny oddający cześć Louise Brooks pt. "Pandora's Box" (z albumu "Sugar Tax").

</doc>
<doc id="1632215" url="https://pl.wikipedia.org/wiki?curid=1632215" title="Kaczerajno">
Kaczerajno

Kaczerajno – jezioro i zachodnia zatoka jeziora Seksty, będącego właściwie zatoką jeziora Śniardwy. Położone w warmińsko-mazurskim, w powiecie piskim, w gminie Pisz.
Zatoka oddzielona od jeziora Śniardwy Półwyspem Zagon. Najdalej wysunięta część półwyspu pojawia się na mapach pod własną nazwą Kaczor.
Turystyka.
 Niedaleko jest stąd do miejscowości Karwik.

</doc>
<doc id="1632217" url="https://pl.wikipedia.org/wiki?curid=1632217" title="Józef Joachim Goldtmann">
Józef Joachim Goldtmann



</doc>
<doc id="1632218" url="https://pl.wikipedia.org/wiki?curid=1632218" title="Władysław Paweł Krynicki">
Władysław Paweł Krynicki



</doc>
<doc id="1632219" url="https://pl.wikipedia.org/wiki?curid=1632219" title="Karol Mieczysław Radoński">
Karol Mieczysław Radoński



</doc>
<doc id="1632222" url="https://pl.wikipedia.org/wiki?curid=1632222" title="Nico Hulkenberg">
Nico Hulkenberg



</doc>
<doc id="1632223" url="https://pl.wikipedia.org/wiki?curid=1632223" title="Umowa o zmianie granic z 15 lutego 1951">
Umowa o zmianie granic z 15 lutego 1951

Umowa o zmianie granic z 15 lutego 1951 – największa w historii powojennej Polski i jedna z największych w historii powojennej Europy korekta graniczna. Dotyczyła wymiany terenów o powierzchni 480 km² (obszar powierzchniowo zbliżony do Warszawy). Umowę ogłoszono w .
Przyczyny.
Istotnym dla strony radzieckiej powodem wymiany były złoża węgla kamiennego na Sokalszczyźnie i połączenie kolejowe Rawa Ruska – Sokal, za co Polsce przekazano tereny o ubogich glebach i z wyeksploatowanymi złożami ropy naftowej. Ze strony polskiej wśród argumentów za wymianą terenów miał padać m.in. ten o zamiarze zagospodarowania i dokończenia rozpoczętej przed II wojną światową budowy obiektów zespołu elektrowni Myczkowce-Solina na rzece San, rozdzielonych powojenną granicą polsko-radziecką, co uniemożliwiało po wojnie kontynuację tego przedsięwzięcia przez Polskę. Strona sowiecka powiadomiła władze polskie o planie wymiany w drugiej połowie 1950 r. Negocjacje zaczęły się w Moskwie w styczniu 1951, na czele polskiej delegacji stanął Aleksander Zawadzki. Strona polska proponowała jako rekompensatę obszary położone wokół miejscowości Niżankowice, Dobromil, Chyrów i Smolnica oraz linię kolejową Przemyśl – Zagórz, na co Sowieci zaproponowali dopłatę 150 mln dolarów, co było nie do realizacji przez stronę polską. Umowa została podpisana 15 lutego 1951, ogłoszona 25 maja 1951, ratyfikowana przez stronę polską 31 maja 1951, a wymiana dokumentów ratyfikacyjnych miała miejsce 6 czerwca 1951.
Postanowienia umowy.
Wedle postanowień umowy cały majątek nieruchomy (budynki, kołchozy, infrastruktura, linie kolejowe) przechodził wraz z terytorium na rzecz nowego właściciela. Państwo odstępujące nie mogło w związku z powyższym rościć żadnych pretensji o rekompensatę. Państwo odstępujące zachowywało prawo do majątku ruchomego (sprzętu rolniczego, taboru kolejowego, inwentarza żywego) pod warunkiem wywiezienia go.
Przesiedlenie.
Ludność z żyznych okolic Sokala została pod koniec 1951 roku (październik–listopad) przesiedlona w Bieszczady w ramach „Akcji H–T” (nazwa pochodzi od pierwszych liter wysiedlanych powiatów: Hrubieszów – Tomaszów).
Dalsze plany wymiany granic.
Już w listopadzie 1952 roku ZSRR zamierzał dokonać kolejnej wymiany granic. Polska miała stracić 1300 km² z powiatów hrubieszowskiego i tomaszowskiego, w tym miasto Hrubieszów. Granica miała biec od Korytnicy na zachód do Annopola, stąd przez Podhorce i Werbkowice do Łaszczowa, stąd przez Rzeczycę do wsi Kornie. W zamian Polsce miały przypaść m.in. okolice Chyrowa z węzłem kolejowym, proponowane przez polską delegację podczas poprzedniej wymiany. Granica na tym obszarze rozpoczynałaby się od wsi Czerniawa, stamtąd biegłaby do Hussakowa, następnie do Bolnowic, stamtąd do Bylic, dalej do Starej Soli, przez wieś Strzyłki do wsi Sokoliki. Do realizacji nie doszło prawdopodobnie z powodu śmierci Stalina.

</doc>
<doc id="1632224" url="https://pl.wikipedia.org/wiki?curid=1632224" title="Colombia">
Colombia



</doc>
<doc id="1632228" url="https://pl.wikipedia.org/wiki?curid=1632228" title="Saltopus elginensis">
Saltopus elginensis



</doc>
<doc id="1632229" url="https://pl.wikipedia.org/wiki?curid=1632229" title="David Riesman">
David Riesman

David Riesman (ur. 22 września 1909 w Filadelfii, zm. 10 maja 2002 w Binghamton, Nowy Jork) – amerykański socjolog pochodzenia żydowskiego, prawnik i nauczyciel, przedstawiciel psychokulturalizmu - teorii głoszącej, że w każdym procesie kulturowym doniosłą rolę grają czynniki psychologiczne.
W roku 1950 ukazała się jego najsłynniejsza praca "Samotny tłum" (współautorami byli Nathan Glazer i Reuel Denney) – wskazująca na zachodzące w społeczeństwie amerykańskim przejście od typu osobowości wewnątrzsterownej do zewnątrzsterownej.
Życiorys.
Po ukończeniu studiów z zakresu prawa na Uniwersytecie Harvarda (Harvard Law School) pracował w latach 1935-1936 jako asystent sędziego Sądu Najwyższego Stanów Zjednoczonych. Nauczał także w University at Buffalo Law School.
Spośród innych jego publikacji duże uznanie zdobyła też praca "The Academic Revolution", napisana wraz z Christopherem Jencksem, poświęcona amerykańskiemu szkolnictwu wyższemu.
Typologia społeczeństw w "Samotnym tłumie" Riesmana.
Riesman w pracy "Samotny tłum" argumentuje, że w społeczeństwie amerykańskim po II wojnie światowej zachodzi znacząca zmiana w dominującym typie charakteru, którą określa jako przejście od wewnątrzsterowności do "zewnątrzsterowności". Riesman pokazuje jak powojenna „era obfitości” z właściwą jej dominacją problematyki konsumpcji zmienia Amerykanów i całe społeczeństwo. Przejścia między typami społeczeństw wiązane są z kolejnymi fazami rozwoju demograficznego.
Społeczeństwa sterowane tradycją.
Pierwotnym typem społeczeństwa jest według Riesmana społeczeństwo sterowane tradycją. Typ osobowości charakterystycznej dla jego członków nastawiony jest na ścisłe przestrzeganie tradycji. Jednostka żyje w nich w ściśle określonym stosunku do innych członków zbiorowości i liczy się przede wszystkim jako część grupy. Jej indywidualność i osobiste cele są podporządkowane całości. Jednostki wyraźnie odmienne lub nonkonformiści zostają przyswojeni przez wspólnotę jako szamani czy czarownicy. Prawdziwe zerwanie z tradycyjnym światem zdarza się w tych społeczeństwach niezwykle rzadko.
Riesman wskazuje, że taki typ osobowości występuje także w wielu współczesnych mu społeczeństwach (praca pisana była w latach czterdziestych XX wieku), charakteryzujących się wysokim wzrostem liczby ludności (np. Indie, Egipt i Chiny). Średnia długość życia jest tu krótka, ludność cechuje znaczna przewaga roczników młodych, a pokolenie wypiera pokolenie znacznie szybciej niż w społeczeństwach fazy wstępnego spadku liczby ludności. Duża liczba urodzeń w tych państwach nie jest tylko wynikiem niewiedzy, lecz wiąże się ona z całym stylem życia, poglądami na rolę kobiety, płeć itp. Jednostka sterowana tradycją niemal nie traktuje siebie w kategoriach jednostkowych.
Społeczeństwa wewnątrzsterowne.
Są to społeczeństwa okresu przejściowego wzrostu liczby ludności. Na spadek stopy zgonów składają się tu takie czynniki jak np.: wzrost troski o higienę, poprawa komunikacji, spadek dzieciobójstwa i przemocy, ulepszenie techniki, itp. W historii Zachodu taki typ społeczeństw pojawił się wraz z renesansem i reformacją.
Jednostki w tych społeczeństwach we wczesnym okresie życia nabywają uwewnętrzniony zespół celów i wartości, którymi następnie kierują się w życiu. Pozwala to im żyć w zbiorowości bez pomocy ścisłych i oczywistych nakazów tradycji. Ludzie wewnątrzsterowni zyskują poczucie panowania nad własnym życiem, a ich dewizą życiową jest wysiłek i praca. Skupiają się na „produkowaniu swojego charakteru”. Człowiek o charakterze wewnątrzsterownym dąży do wyrażenia samego siebie jako „moralizatora”.
Społeczeństwo zewnątrzsterowne.
Są to społeczeństwo wstępnego spadku liczby ludności, w których coraz mniej ludzi pracuje na roli, w kopalniach, czy w przemyśle. Zażywają oni obfitości dóbr i wolnego czasu i dzięki temu zdolni są do rozrzutnej, „luksusowej” konsumpcji.
Typ zewnątrzsterowny przeważa wśród młodzieży, mieszkańców większych miast (np. Nowy Jork czy Los Angeles) oraz osób o wysokich dochodach. Ludzie żyją tu tak jak „nakazują” im inni by zdobyć akceptację i stać się lubianym. Zewnątrzsterowność cechuje się uczuleniem na oczekiwania i preferencje innych. Człowiek zewnątrzsterowny „podbija ludzi”, żyje wśród ludzi, musi umieć porozumiewać się z innymi. Często zatraca pewność kim właściwie jest i dokąd zmierza. Ma wiele twarzy i zmienia je w zależności od okoliczności. Jest głodny nowych doświadczeń, boi się, żeby nie zostać w tyle. Często jest niepewny, zaniepokojony, ocenia się zbyt i żyje w świecie złudzeń, które nie są w stanie dorównać rzeczywistości. Człowiek zewnątrzsterowny wyraża siebie jako człowieka „dobrze poinformowanego”. Rezygnuje z emocjonalnego angażowania się w politykę. Tworzy się w ten sposób „tłum” ludzi, którzy są niezdolni do tego by prawdziwie zaspokoić swoje wzajemne potrzeby bycia razem. Riesman prognozuje, że hegemonia zewnątrzsterowności jest sprawą niedalekiej przyszłości.
Recepcja i krytyka "Samotnego tłumu".
Praca Riesmana odbiła się szerokim echem i była komentowana także poza środowiskiem akademickim. Traktowana była jako diagnoza kondycji powojennego społeczeństwa amerykańskiego, a sam autor stał się jednym z pierwszych w Stanach Zjednoczonych publicznych intelektualistów.

</doc>
<doc id="1632232" url="https://pl.wikipedia.org/wiki?curid=1632232" title="Wykładnia testamentu">
Wykładnia testamentu

Wykładnia testamentu – interpretacja oświadczeń woli testatora objętych treścią testamentu. 
Zgodnie z art. 948 polskiego kodeksu cywilnego testament należy tak tłumaczyć, ażeby zapewnić możliwie najpełniejsze urzeczywistnienie woli spadkodawcy. Jeżeli testament może być tłumaczony rozmaicie, należy przyjąć taką wykładnię, która pozwala utrzymać rozrządzenia spadkodawcy w mocy i nadać im rozsądną treść ("favor testamenti").
W toku wykładni testamentu należy również brać pod uwagę dyrektywę z art. 65 k.c., nakazującą uwzględnianie całokształtu okoliczności, w jakich oświadczenie woli zostało złożone.

</doc>
<doc id="1632234" url="https://pl.wikipedia.org/wiki?curid=1632234" title="Geotermika">
Geotermika

Geotermika - dział geofizyki zajmujący się badaniem procesów cieplnych wnętrza kuli ziemskiej. Nauka ta pomaga wykorzystać energię geotermiczną dla potrzeb gospodarki.

</doc>
<doc id="1632235" url="https://pl.wikipedia.org/wiki?curid=1632235" title="Iframe">
Iframe

iframe (od ) – element języka HTML, umożliwiający zawieranie dokumentu HTML wewnątrz innego dokumentu HTML. Rozmiar ramki &lt;iframe&gt; może być określony w dokumencie głównym, co powoduje, że można oglądać stronę HTML w czasie, gdy &lt;iframe&gt; jest jeszcze w trakcie pobierania z sieci. Ramki &lt;iframe&gt; często są używane do prezentacji reklam.
Przykład.
&lt;!doctype html&gt;
&lt;html&gt;
 &lt;head&gt;
 &lt;title&gt;Tytuł strony&lt;/title&gt;
 &lt;/head&gt;
 &lt;body&gt;
 &lt;p&gt;W ramce iframe jest strona DuckDuckGo&lt;/p&gt;
 &lt;iframe src="//DuckDuckGo.com" height="200"&gt;
 Twoja przeglądarka nie obsługuje iframe.
 &lt;/iframe&gt;
 &lt;/body&gt;
&lt;/html&gt;

</doc>
<doc id="1632242" url="https://pl.wikipedia.org/wiki?curid=1632242" title="Uniwersytet Ziem Zachodnich">
Uniwersytet Ziem Zachodnich

Uniwersytet Ziem Zachodnich (UZZ) – polska tajna uczelnia funkcjonująca w latach II wojny światowej. Została utworzona w październiku 1940 z inicjatywy Biura Oświatowo-Szkolnego Ziem Zachodnich. Miała na celu kształcenie kadr i specjalistów na okres wojenny i powojenny. Większość wykładowców i studentów pochodziła z zamkniętego przez Niemców Uniwersytetu Poznańskiego. W gronie tym byli również inni wysiedleńcy z Wielkopolski. Uniwersytet działał głównie w Warszawie. Jego działalność została przerwana przez powstanie warszawskie, gdy utracił on około połowy swoich pracowników.
Historia.
W skład komitetu organizacyjnego uczelni wchodzili: prof. Roman Pollak, prof. Ludwik Jaxa-Bykowski, doc. dr Władysław Kowalenko, doc. dr Witold Sawicki, prof. Józef Rafacz. Najważniejszym celem działania uczelni było objęcie nauką absolwentów szkół średnich wysiedlonych z Wielkopolski, Pomorza i Śląska. Z uwagi na postulat tajności wykładowcy występowali pod pseudonimami, a słuchaczom kursów nie wydawano żadnych zaświadczeń o przebiegu studiów. Uczelnia utrzymywała się głównie z funduszy społecznych, opłat szkolnych i dotacji zakonspirowanego Departamentu Oświaty polskich władz. W ostatniej fazie działalności budżet uczelni sięgał 80 tys. złotych miesięcznie (na stypendia wypłacano około 8000 złotych). Dużą część dotacji przeznaczano na zakup książek do podręcznej podziemnej biblioteki. W roku akademickim 1942/1943 funkcjonowały cztery wydziały: farmaceutyczny, lekarski (największy pod względem liczby studentów – 610 osób), rolny i teologiczny, a także wyższe studium gospodarcze, które z czasem przyjęło nazwę Instytutu Morskiego. Z chwilą wybuchu powstania warszawskiego zajęcia przerwano, podejmując je w innych ośrodkach miejskich (zwłaszcza studia lekarskie), takich jak: Grodzisk Mazowiecki, Kraków, Kielce, Jędrzejów, Milanówek, Ostrów Mazowiecka i Częstochowa. Podczas działania tajnej uczelni studiowało na niej łącznie 2181 słuchaczy (na kursy uniwersyteckie uczęszczało 438 osób). Ogółem zorganizowano 172 komplety, na których zajęcia dydaktyczne prowadziło 296 wykładowców (87 na kursach). Uczelnia świadczyła też pomoc dla Polaków więzionych w obozach koncentracyjnych.

</doc>
<doc id="1632243" url="https://pl.wikipedia.org/wiki?curid=1632243" title="UZZ">
UZZ



</doc>
<doc id="1632244" url="https://pl.wikipedia.org/wiki?curid=1632244" title="Hellbent">
Hellbent

Hellbent (z ang. "hell" – piekło, "bent" – atrakcja lub pociąg) – amerykański film fabularny z roku 2004, uznany pierwszym gejowskim slasherem; film łączy w sobie bowiem elementy charakterystyczne dla tegoż podgatunku oraz motywy ze środowiska LGBT. Wykonawczo wyprodukowany został przez Josepha Wolfa (zm. 2005), który wcześniej współpracował przy produkcji kultowych horrorów: "Koszmaru z ulicy Wiązów", "Halloween II" i "" – jego udział przy realizacji filmu był również reklamowany jako slogan.
Opis fabuły.
Kalifornia. W wigilię święta halloween zakochana homoseksualna para wybiera się na romantyczną randkę. W samochodzie odbywają stosunek seksualny. Gdy znienacka wyłania się kryjący twarz pod maską diabła mężczyzna z obnażoną klatką piersiową, młodzi kochankowie tracą życia – zostają bowiem przez niego zdekapitowani za pomocą sierpu.
Akcja filmu przenosi się na następny dzień. Widz poznaje głównego bohatera, Eddiego. Na komisariacie, w miejscu swojej pracy, Eddie rozmawia z siostrą, oficer policyjną. Na posterunku zostaje mu zlecone zadanie – chłopak ma rozdawać ulotki na temat morderstw w West Hollywood, powszechnie uznanym za główny ośrodek kultury gejowskiej. Eddie wybiera się we wskazane miejsce, uprzednio nakładając na siebie kostium halloweenowy – stary policyjny uniform ojca. Podczas wykonywania polecenia, w salonie tatuaży poznaje Jake'a, niepokornego młodego chłopaka podróżującego motocyklem po okolicy.
Eddie spotyka się ze swoimi współlokatorami, Tobeyem, Chazem i Joeyem, z którymi wybiera się następnie na coroczny karnawał organizowany z okazji Halloween. Podczas przeprawy przez las, są świadkami domniemanie popełnionego mordu, dokonanego w istocie – rzeczywiście – przez zabójcę ukazanego w sekwencji rozpoczynającej film. W wyniku komplikacji, bohaterowie odnoszą wrażenie, iż napotkany zaprasza ich na pikietę, i wyszydzają go. Wkrótce potem docierają na miejsce, morderca z kolei obiera sobie za cel ich unicestwienie.
W trakcie karnawału, Eddie dostrzega Jake'a wchodzącego do jednego z barów. Wraz z przyjaciółmi podąża za nim. Wewnątrz Joey rozpoznaje w jednym z klientów Jareda Reynoldsa, obiekt swojej fascynacji. Oferuje mu swój numer telefonu, lecz jego propozycja zostaje odrzucona. Strapiony, Joey wybiera się do toalety z Chazem, który to następnie go pociesza. Chaz opuszcza toaletę, by poczekać na przyjaciela na zewnątrz, w międzyczasie na miejscu zjawia się Jared. Przeprasza on Joeya i czule całuje. Kilka chwil potem Joey ginie z rąk mordercy, który kolejny raz pojawia się znikąd i pozbawia swoją ofiarę głowy.
W ciągu kolejnych scen giną Chaz i Tobey, a Jake i Eddie, którzy zostają kochankami, padają ofiarami prześladowań mordercy. Jednocześnie romantyczny i pozbawiony happy endu koniec filmu poprzedza obfitująca w zawrotne zwroty akcji scena walki pary gejów i psychopaty.
Produkcja i wydanie filmu.
Film kręcono od 2003 do 2004 roku. Jego światowa premiera miała miejsce dnia 26 czerwca 2004 roku w Stanach Zjednoczonych, został on wówczas zaprezentowany podczas San Francisco International Lesbian and Gay Film Festival. Niespełna miesiąc później odnotował swoją premierę podczas Philadelphia International Gay and Lesbian Film Festival, a w ciągu kolejnych miesięcy był prezentowany podczas innych gejowskich uroczystości: Tampa International Gay and Lesbian Film Festival, Reel Affirmations International Gay and Lesbian Film Festival, Miami Gay and Lesbian Film Festival, Honolulu Rainbow Film Festival, Milan International Lesbian and Gay Film Festival (podczas której reżyser Paul Etheredge został nagrodzony), New York Lesbian and Gay Film Festival, Copenhagen Gay and Lesbian Film Festival (Dania) oraz Grenoble Gay and Lesbian Film Festival (Francja). Następnie, we wrześniu roku 2005, film wypuszczono do dystrybucji kinowej, zaś 21 października zaprezentowano go podczas Festiwalu Filmowego Screamfest. Bezpośrednio na rynek użytku domowego "Hellbent" trafił do Wielkiej Brytanii oraz Holandii, premierę na DVD miał także w USA 12 września roku 2006. Ogólnoświatową dystrybucją zajęła się wytwórnia here! Films, powstała na fali sukcesu amerykańskiej gejowskiej stacji telewizyjnej here!. W Polsce, ku niezadowoleniu cichych fanów i zrzeszonych zwolenników nurtu queer horror, nie zajęto się dystrybucją filmu.
Ścieżka dźwiękowa.
Na ścieżce dźwiękowej do filmu znalazły się utwory istotnych przedstawicieli podgatunku queercore'owego (odmiana punk rocka) – zespołów Pansy Division, Three Dollar Bill oraz Best Revenge.
Opinie.
Sklasyfikowany jako jeden z dziesięciu najlepszych filmów o tematyce halloweenowej przez serwis AZN.pl.
Nawiązania kulturalne.
W filmie znajdują się odwołania do popularnych pozycji w kulturze masowej pozycji, takich jak:

</doc>
<doc id="1632245" url="https://pl.wikipedia.org/wiki?curid=1632245" title="Grand Central Dispatch">
Grand Central Dispatch

Grand Central Dispatch – technologia opracowana przez firmę Apple, której celem jest zwiększenie wsparcia dla aplikacji 64-bitowych działających w systemie Mac OS X 10.6 (Snow Leopard) na wielordzeniowych procesorach.
Architektura ta została zaprojektowana w taki sposób, aby programiści mieli możliwość łatwego wykorzystania wielordzeniowych procesorów oferowanych obecnie na rynku. Możliwe jest to dzięki podziałowi zadań na bloki, które system operacyjny kieruje do niezajętych rdzeni procesora. GCD dynamicznie przyznaje odpowiednią liczbę „bloków” – zależnie od potrzeb – pośród wszystkich dostępnych rdzeni. Grand Central Dispatch dba o to, aby każdy program nie miał przyznanej większej mocy obliczeniowej, niż potrzebuje w danej chwili.

</doc>
<doc id="1632253" url="https://pl.wikipedia.org/wiki?curid=1632253" title="Robert A. Moog">
Robert A. Moog



</doc>
<doc id="1632254" url="https://pl.wikipedia.org/wiki?curid=1632254" title="Góra Tai">
Góra Tai



</doc>
<doc id="1632256" url="https://pl.wikipedia.org/wiki?curid=1632256" title="Hoplopleura affinis">
Hoplopleura affinis

Hoplopleura affinis – gatunek wszy z rodziny Hoplopleuridae. Powoduje wszawicę. Występuje na różnych gatunkach drobnych gryzoni dzikich, najczęściej na różnych przedstawicielach myszowatych. Najczęstszym żywicielem jest mysz polna ("Apodemus agrarius"), również często wszy te pasożytują na "Apodemus chevrieri", myszy leśnej ("Apodemus flavicollis"), "Apodemus speciosus", myszy zaroślowej ("Apodemus sylvaticus").
Samica długości 1,1 mm, samiec mniejszy 0,95 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Europy, Azji.

</doc>
<doc id="1632257" url="https://pl.wikipedia.org/wiki?curid=1632257" title="UMTS 2100">
UMTS 2100



</doc>
<doc id="1632259" url="https://pl.wikipedia.org/wiki?curid=1632259" title="Hoplopleura captiosa">
Hoplopleura captiosa

Hoplopleura captiosa – gatunek wszy z rodziny Hoplopleuridae. Powoduje wszawicę. Występuje na różnych gatunkach drobnych gryzoni dzikich, najczęściej na różnych przedstawicielach myszowatych. Najczęściej stwierdzany na myszy domowej ("Mus musculus")
Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Kosmopolityczny.

</doc>
<doc id="1632261" url="https://pl.wikipedia.org/wiki?curid=1632261" title="Kasai (miasto)">
Kasai (miasto)

 – miasto w Japonii, na wyspie Honsiu, w prefekturze Hyōgo.
Położenie.
Miasto leży w południowej części prefektury Hyōgo. Sąsiaduje z miastami: 
Historia.
Miasto otrzymało prawa miejskie 1 kwietnia 1967 roku.

</doc>
<doc id="1632263" url="https://pl.wikipedia.org/wiki?curid=1632263" title="Aloys Bach">
Aloys Bach

Aloys Bach (ur. 29 maja 1770 w Ołdrzychowicach Kłodzkich – zm. 1 lutego 1845 w Szalejowie Górnym na ziemi kłodzkiej) – profesor i rektor królewskiego gimnazjum katolickiego w Kłodzku.
Życiorys.
Aloys Bach spędził swoje dzieciństwo do roku 1779 w rodzinnych Ołdrzychowicach, a następnie w Szalejowie, gdzie jego ojciec pracował jako nauczyciel w miejscowej szkole. On sam został uczniem gimnazjum w Kłodzku, później studentem wydziału filozofii i teologii na Uniwersytecie Wrocławskim (wówczas: Universität Breslau). Po uzyskaniu święceń kapłańskich został w 1796 r. nauczycielem domowym przy opactwie trzebnickim. W 1804 r. został nauczycielem gimnazjum katolickiego we Wrocławiu, w 1808 r. został mianowany profesorem w tymże gimnazjum.
Na własne życzenie został Aloys Bach przeniesiony w 1812 r. na równorzędne stanowisko w królewskim gimnazjum katolickim w Kłodzku, gdzie wykładał łacińskich klasyków w wyższych klasach. Dodatkowo został mianowany w 1818 r. przez Królewski Zarząd Szkolny rektorem w tymże gimnazjum. Oprócz nauki wymagał również od swoich uczniów wykształcenia muzycznego oraz aktywności sportowej.
Z powodów zdrowotnych Aloys Bach przeszedł w 1831 r. na emeryturę i zamieszkał w niewielkiej posiadłości w Szalejowie Górnym. Tam napisał "Urkundliche Kirchengeschichte der Grafschaft Glatz" ("Historia kościelna Hrabstwa Kłodzkiego"), gdzie zawarł m.in. opis historyczno-statystyczny parafii i kościołów kłodzkich wraz z duchowieństwem. Dzieło zostało opublikowane w 1841 we Wrocławiu i należy do najwybitniejszych monografii historycznych tego regionu. W swojej spuściźnie pozostawił ponadto obszerny rękopis "Geschichte der Pfarrei Oberschwedeldorf (Historia parafii w Szalejowie Górnym)", który do 1945 r. przechowywany był w miejscowym archiwum parafialnym.
Aloys Bach w testamencie zapisał znaczną część swojego majątku na stypendia i nagrody dla ubogich uczniów i studentów.
Po śmierci spoczął na cmentarzu w Szalejowie Górnym.

</doc>
<doc id="1632264" url="https://pl.wikipedia.org/wiki?curid=1632264" title="Planeta Dinozaurów">
Planeta Dinozaurów



</doc>
<doc id="1632266" url="https://pl.wikipedia.org/wiki?curid=1632266" title="Hoplopleura longula">
Hoplopleura longula

Hoplopleura longula – gatunek wszy z rodziny Hoplopleuridae. Powoduje wszawicę. Występuje na różnych gatunkach drobnych gryzoni dzikich, najczęściej na różnych przedstawicielach myszowatych. Typowym żywicielem jest badylarka ("Micromys minutus"). Stwierdzana również na ryjówce aksamitnej ("Sorex araneus") i norniku zwyczajnym ("Microtus arvalis").
Samica wielkości 1,1 mm, samiec mniejszy wielkości 1 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje w Europie i Azji.

</doc>
<doc id="1632270" url="https://pl.wikipedia.org/wiki?curid=1632270" title="Bacówka na Jamnej">
Bacówka na Jamnej

Bacówka Jamna (dawniej Akademicka Baza Noclegowa Uniwersytetu im. Adama Mickiewicza, Bacówka PTTK na Jamnej) – schronisko turystyczne, położone na wysokości 530 m na terenie wsi Jamna na Pogórzu Ciężkowickim.
Bacówka została wybudowana w 1985 roku przez Związek Karpacki PTTK. W późniejszym okresie przeszła na własność gminy Zakliczyn, która w 1996 roku przekazała obiekt Uniwersytetowi im. Adama Mickiewicza w Poznaniu. Po przejęciu bacówka była (od 1997 roku) remontowana i rozbudowywana.
Uniwersytet zarządzał obiektem do 24 października 2013 roku. Od 2014 roku obiekt posiada nowych dzierżawców, deklarujących dalsze prowadzenie działalności turystycznej.
Obecnie schronisko posiada 30 miejsc noclegowych, jadalnię (sala kominkowa) oraz węzeł sanitarny w podpiwniczeniu. W bezpośrednim sąsiedztwie znajduje się plac zabaw, boisko do siatkówki, miejsce na ognisko oraz pole namiotowe. Z tarasu bacówki rozpościera się widok na Beskid Sądecki i Tatry.
Piesze szlaki turystyczne.
Do schroniska można dojść asfaltową drogą jezdną z Paleśnicy.

</doc>
<doc id="1632275" url="https://pl.wikipedia.org/wiki?curid=1632275" title="Port lotniczy Lesce-Bled">
Port lotniczy Lesce-Bled

Port lotniczy Lesce-Bled – port lotniczy w miejscowości Lesce. Jest czwartym co do wielkości portem lotniczym w Słowenii.

</doc>
<doc id="1632278" url="https://pl.wikipedia.org/wiki?curid=1632278" title="Port lotniczy Dyneburg">
Port lotniczy Dyneburg

Port lotniczy Dyneburg (łot. "Daugavpils lidosta") – lotnisko znajdujące się we wsi Lociki, 12 kilometrów na północ od miasta Dyneburg w Łotwie. Stanowi dawną, sowiecką bazę lotniczą. 
W porcie stacjonował m.in. 372 pułk myśliwski, od 1981 myśliwsko-bombowy ("372-й авиационный полк истребителей бомбардировщиков"), jedn. wojskowa nr 54894, dysponujący samolotami MiG-15 (1951-1958), MiG-19 (1956-1966), Jak-25 (1960-1966), Jak-28P (1966-1981), MiG-27 М, К (1981-1993), następnie przemieszczony w 1993 do Borisoglebska, w obwodzie woroneskim, gdzie został rozformowany. 
Do 1994 lądowały na nim transportowe samoloty An-22 i Ił-76, wykonywano z niego rejsy cywilne do Rygi, Kopenhagi i Lipawy.
Obecnie prowadzone są prace nad reaktywowaniem komunikacji lotniczej.

</doc>
<doc id="1632279" url="https://pl.wikipedia.org/wiki?curid=1632279" title="Alokazja amazońska">
Alokazja amazońska

Alokazja amazońska ("Alocasia ×amazonica" nom. inv. = "Alocasia ×mortfontanensis" André) – należący do rodziny obrazkowatych ("Araceae") mieszaniec dwóch gatunków alokazji: "Alocasia longiloba" × "Alocasia sanderiana". Nazwa gatunkowa jest myląca, roślina ta nie ma nic wspólnego z Amazonią, alokazje pochodzą bowiem z dżungli Archipelagu Malajskiego. Mają polską nazwę zakleśń, jednak jest ona mało popularna. Alokazja amazońska jest czasami uprawiana w mieszkaniach i szklarniach jako ozdobna roślina doniczkowa.
Uprawa.
Należy do bardzo trudnych w uprawie, warunkiem sukcesu jest zapewnienie jej warunków jak najbardziej zbliżonych do tropikalnej dżungli.

</doc>
<doc id="1632280" url="https://pl.wikipedia.org/wiki?curid=1632280" title="Alocasia amazonica">
Alocasia amazonica



</doc>
<doc id="1632281" url="https://pl.wikipedia.org/wiki?curid=1632281" title="Port lotniczy Nowy Sad">
Port lotniczy Nowy Sad

Port lotniczy Nowy Sad (IATA: QND, ICAO: LYNS) – port lotniczy położony 16 km na północ od Nowego Sadu w miejscowości Čenej, w Serbii (Wojwodina).

</doc>
<doc id="1632284" url="https://pl.wikipedia.org/wiki?curid=1632284" title="Spumogen">
Spumogen

Spumogen - nazwa proteinowego środka pianotwórczego stosowanego do wytwarzania ciężkiej piany gaśniczej. Zawierał w swoim składzie hydrolizat keratyny otrzymany przez hydrolizę mączki rogowej, kopytnej, a także środki powierzchniowo czynne np. nekalina, stabilizator piany np. siarczan żelaza, hydrosulfit, oraz substancje konserwująca np. kreozol. Spumogen był dodawany (rozpuszczany) do części alkalicznej gaśnicy pianowej, także dodawany był do generatorów piany gaśniczej. Następcą Spumogenu był preparat Pianol. 
Obecnie Spumogen nie jest stosowany.

</doc>
<doc id="1632285" url="https://pl.wikipedia.org/wiki?curid=1632285" title="Paweł Rostowcew">
Paweł Rostowcew



</doc>
<doc id="1632287" url="https://pl.wikipedia.org/wiki?curid=1632287" title="Uncle Sam">
Uncle Sam



</doc>
<doc id="1632288" url="https://pl.wikipedia.org/wiki?curid=1632288" title="Port lotniczy Berane">
Port lotniczy Berane

Port lotniczy Berane – lotnisko zlokalizowane w Beranach w Czarnogórze. Jest czwartym co do wielkości portem lotniczym w tym kraju. Obsługuje głównie połączenia krajowe.

</doc>
<doc id="1632295" url="https://pl.wikipedia.org/wiki?curid=1632295" title="Georg Lassen">
Georg Lassen

Georg Lassen (ur. 12 maja 1915 w Steglitz (dzielnica Berlina), zm. 18 stycznia 2012 w Calvii) – oficer Kriegsmarine, dowódca okrętów podwodnych w II wojnie światowej. Dwunasty na liście najskuteczniejszych dowódców U-Bootów. W czterech patrolach zatopił 26 statków o łącznym tonażu 156.028 BRT i uszkodził 5 o tonażu 34.419 BRT. 10 sierpnia 1942 roku otrzymał Krzyż Rycerski jako 119. w Kriegsmarine i 57. w Ubootwaffe. 7 marca 1943 roku do Krzyża Rycerskiego dołączono "Liście Dębu", które otrzymał jako 208. w Wehrmachcie, 24. w Kriegsmarine i 20. w Ubootwaffe.
Życiorys.
Wstąpił do Kriegsmarine we wrześniu 1935 roku. Karierę w broni podwodnej rozpoczął na pokładzie U-29: najpierw jako pierwszy oficer pod dowództwem Kapitänleutnanta (kapitana marynarki) Ottona Schuharta, a od 3 stycznia 1941 jako dowódca. Funkcje te pełnił do 14 września 1941.
16 października 1941 Lassen został dowódcą nowego okrętu – U-160. Przydzielony do 4. Flotylli U-bootów w Szczecinie, przez cztery następne miesiące szkolił na Bałtyku nowa załogę. Podczas treningu na pokładzie U-160 wybuchł pożar, w wyniku którego śmierć poniosło siedmiu członków załogi a jeden został ciężko ranny. Po osiągnięciu gotowości bojowej U-160 przydzielony został do 10. Flotylli U-bootów stacjonującej w Lorient.
Na swój pierwszy patrol bojowy na wodach amerykańskich U-160 pod dowództwem Lassena wyruszył z bazy w Helgolandzie 1 marca 1942 roku. Podczas tego patrolu Lassen zatopił 5 statków o tonażu 36.732 BRT i uszkodził zbiornikowiec 6.837 BRT.
Podczas czwartego patrolu bojowego na wodach południowej Afryki, Lassen napotkał słabo broniony konwój DN 21 płynący z Durbanu. Po północy, 3 marca 1943 Lassen zaatakował konwój. Strzelał ośmioma torpedami - najpierw salwą sześciu, potem jeszcze dwoma. Zatopił 4 statki: amerykański "Harvey W. Scott" oraz brytyjskie: "Nirpura", "Empire", "Mahseer" i "Marietta E." oraz uszkodził: holenderski zbiornikowiec "Tibia" i brytyjski frachtowiec "Sheaf Crown". To osiągnięcie przyniosło Lassenowi wysokie odznaczenie: Liście Dębu do Krzyża Rycerskiego.
Po zakończeniu czwartego patrolu Lassen 14 lipca 1943 przekazał dowodzenie U-160 Gerdowi von Pommer-Esche i przeszedł do pracy w Zarządzie Szkoleniowym, gdzie pozostawał w służbie do końca wojny. Po kapitulacji aresztowany, po czym uwolniony 31 sierpnia 1945 roku.

</doc>
<doc id="1632298" url="https://pl.wikipedia.org/wiki?curid=1632298" title="Kalendarium historii Żor">
Kalendarium historii Żor

Czasy premiejskie.
Na początku 2 tysiaclecia naszej ery ziemie dzisiejszych Żor zamieszkiwało lechickie plemię Golęszyców. Na terenie dzisiejszych Żor istniała wieś (w XIII w. będąca wsią rycerską).
Niepodległe Księstwo raciborskie.
Miastu nadano łacińską nazwę "Civitas Sari"
Lenno czeskie.
Przemyślidzi.
Księstwo karniowskie.
W 1437 w wyniku podziału schedy po Janie Żelaznym pomiędzy jego synów: Wacława Raciborskiego oraz Mikołaja Karniowskiego. Żory weszły w skład ziem księstwa Mikołaja wraz z Karniowem, Bruntálem, Pszczyną, Rybnikiem oraz Wodzisławiem.
Księstwo rybnicko-żorsko-pszczyńskie.
W latach 1456-1473 w wyniku podziału pomiędzy synami księcia Mikołaja V Karniowskiego (tj. Janem IV Karniowskim a Wacławem III Prostaczkiem) Wacław III został księciem na Rybniku, Pszczynie i Żorach. Książę za siedzibę obrał sobie zamek w Rybniku.
Prusy.
16 grudnia 1740 wybucha I wojna śląska. 11 czerwca 1742 roku zostaje podpisany pokój we Wrocławiu pomiędzy "apostolską królową Węgier, królową Czech, Dalmacji, Chorwacji, Slawonii i Ilirii, arcyksiężną Austrii, księżną Salzburga, Styrii, Karyntii, Krainy i Bukowiny, wielką księżną Siedmiogrodu, margrabiną Moraw, księżną Górnego i Dolnego Śląska, Modeny, Frulii, Raguzy i Zadaru, hrabiną Habsburga i Tyrolu, Kyburga, Gorycji i Gradiszki, etc." Marią Teresą Habsburg a "elektorem Brandenburgii i królem w Prusach" Fryderykiem II Wielkim Hohenzollernem. Pokój ten zakończył I wojnę śląską. Na jego mocy miasto przechodzi pod panowanie pruskie. Miasto przybiera nazwę "Sohrau". Administracyjnie przynależało do powiatu rybnickiego w rejencji opolskiej w prowincji śląskiej. Podlegało inspekcji podatkowej w Prudniku.
II Rzeczpospolita.
Miasto przybiera nazwę "Żory"
III Rzesza.
Władze niemieckie przywracają miastu nazwę "Sohrau" (niemiecka nazwa używana do 1922).
Polska Rzeczpospolita Ludowa.
Miasto przybiera nazwę "Żory"

</doc>
<doc id="1632299" url="https://pl.wikipedia.org/wiki?curid=1632299" title="Jean Meeus">
Jean Meeus

Jean Meeus (ur. 12 grudnia 1928) – belgijski meteorolog i astronom. Specjalizował się w astronomii sferycznej i obliczeniach matematycznych w astronomii. Studiował matematykę na Uniwersytecie w Lowanium, licencjat uzyskał w 1953 i od tej pory aż do przejścia na emeryturę w 1993 pracował jako meteorolog w porcie lotniczym w Brukseli.
Planetoida (2213) Meeus jest nazwana na jego cześć.

</doc>
<doc id="1632300" url="https://pl.wikipedia.org/wiki?curid=1632300" title="Cerkiew św. Jerzego w Lalinie">
Cerkiew św. Jerzego w Lalinie

Cerkiew św. Jerzego w Lalinie – drewniana parafialna cerkiew greckokatolicka, znajdująca się w Lalinie.
Cerkiew zbudowana została w 1835 i poświęcona w 1842, w miejscu starszej, drewnianej cerkwi. Do parafii należała również filialna cerkiew w Grabówce. Parafia należała do dekanatu sanockiego. Od 1934 należała do Apostolskiej Administracji Łemkowszczyzny.
Po wojnie cerkiew została przejęta przez kościół rzymskokatolicki.

</doc>
<doc id="1632301" url="https://pl.wikipedia.org/wiki?curid=1632301" title="Port lotniczy Tałdykorgan">
Port lotniczy Tałdykorgan

Port lotniczy Tałdykorgan – międzynarodowy port lotniczy położony w pobliżu Tałdykorganu w Kazachstanie.

</doc>
<doc id="1632302" url="https://pl.wikipedia.org/wiki?curid=1632302" title="Cerkiew Zaśnięcia Najświętszej Maryi Panny w Mrzygłodzie">
Cerkiew Zaśnięcia Najświętszej Maryi Panny w Mrzygłodzie

Cerkiew Zaśnięcia Najświętszej Maryi Panny w Mrzygłodzie – murowana filialna cerkiew greckokatolicka, znajdująca się w Mrzygłodzie.
Pierwsza informacja o istniejącej parafialnej cerkwi prawosławnej w Mrzygłodzie pochodzi z roku 1510. W lustracji z 1758 zapisano, że Mrzygłód był siedzibą parafii greckokatolickiej z drewnianą cerkwią. Obecnie istniejącą murowaną, zbudowano w 1901 w miejscu poprzedniej spalonej w pożarze w 1893. Należała do parafii greckokatolickiej w Hłomczy. To budowla murowana z kamienia, trójdzielna, z prezbiterium o lekko zaokrąglonych narożach, szerszej nawie. Dach nad nawą zwieńczony kopułą. Okna zamknięte półkoliście. 
Po wysiedleniach ludności ukraińskiej w latach 1945-47 przebudowana, potem zamieniona na magazyn miejscowej spółdzielni produkcyjnej. Obecnie opuszczona.
W 2020 cerkiew z otoczeniem (d. cmentarz) wpisano do rejestru zabytków.

</doc>
<doc id="1632304" url="https://pl.wikipedia.org/wiki?curid=1632304" title="Cerkiew św. Symeona w Maćkowicach">
Cerkiew św. Symeona w Maćkowicach

Cerkiew św. Szymona Słupnika w Maćkowicach – murowana parafialna cerkiew greckokatolicka, znajdująca się w Maćkowicach.
Cerkiew wzniesiono w latach 1813–1830. Należała do dekanatu przemyskiego. Należała do świątyni filialna cerkiew w Kosienicach.
Po wojnie wykorzystywana jako magazyn, obecnie w stanie ruiny.

</doc>
<doc id="1632305" url="https://pl.wikipedia.org/wiki?curid=1632305" title="Stanisław Windakiewicz">
Stanisław Windakiewicz

Stanisław Windakiewicz (ur. 24 listopada 1863 w Drohobyczu, zm. 9 kwietnia 1943 w Krakowie) – polski naukowiec, historyk literatury polskiej, znawca dawnego piśmiennictwa polskiego. 
Życiorys.
Urodził się 24 listopada 1863 w Drohobyczu, w rodzinie Wiktora i Stefanii z Herbstów. Był bratem Mieczysława. W latach 1875–1882 uczęszczał do Gimnazjum św. Anny w Krakowie. Od 1882 studiował na Wydziale Filozoficznym Uniwersytetu Jagiellońskiego (w 1887 obronił doktorat). W 1884 założył Bractwo Akademickie Filaretów w Krakowie. Studia uzupełnił na uniwersytetach w Monachium, Berlinie, Paryżu i Rzymie. Pracował w archiwum watykańskim. Profesor historii literatury polskiej na Uniwersytecie Jagiellońskim (od 1903 profesor nadzwyczajny, od 1911 profesor zwyczajny, od 1938 profesor honorowy). Był członkiem Polskiej Akademii Umiejętności (członek korespondent od 1914, wówczas jeszcze Akademii Umiejętności, członek czynny od 1919) i Towarzystwa Naukowego Warszawskiego (członek rzeczywisty od 1919, członek zwyczajny od 1929).
Od 24 października 1891 był mężem Heleny z Rogalskich (1868–1956).
Został pochowany na Cmentarzu Rakowickim w Krakowie (kwatera BA-zach-po lewej Żakeja).

</doc>
<doc id="1632307" url="https://pl.wikipedia.org/wiki?curid=1632307" title="Podstawowej Szkole Muzycznej">
Podstawowej Szkole Muzycznej



</doc>
<doc id="1632308" url="https://pl.wikipedia.org/wiki?curid=1632308" title="Manfred Bockenfeld">
Manfred Bockenfeld

Manfred Bockenfeld (ur. 23 lipca 1960 w Oeding) – były niemiecki piłkarz występujący na pozycji obrońcy.
Kariera klubowa.
Bockenfeld zawodową karierę rozpoczynał w 1978 roku w zespole 1. FC Bocholt z Oberligi. W 1980 roku awansował z tym klubem do 2. Bundesligi Nord. W 1981 roku spadł z nim jednak do Oberligi. Wówczas odszedł do Fortuny Düsseldorf, grającej w Bundeslidze. W tych rozgrywkach zadebiutował 8 sierpnia 1981 roku w przegranym 2:3 meczu z VfB Stuttgart. 30 października 1982 roku w wygranym 3:1 pojedynku z 1. FC Nürnberg strzelił pierwszego gola w Bundeslidze. W 1987 roku spadł z zespołem do 2. Bundesligi. Wówczas Bockenfeld opuścił Fortunę.
Latem 1987 roku został zawodnikiem ekipy Waldhof Mannheim z Bundesligi. Pierwszy ligowy mecz zaliczył tam 31 lipca 1987 roku przeciwko Bayerowi 04 Leverkusen (0:1). W Waldhofie spędził dwa lata. W tym czasie rozegrał tam 64 ligowe spotkania i zdobył w nich 12 bramek.
W 1989 roku Bockenfeld podpisał kontrakt z Werderem Brema, również występującym w Bundeslidze. Zadebiutował tam 29 lipca 1989 roku w zremisowanym 0:0 pojedynku z FC St. Pauli. W 1990 roku dotarł z klubem do finału Pucharu RFN, gdzie Werder uległ jednak 2:3 zespołowi 1. FC Kaiserslautern. W 1991 roku ponownie zdobył z nim Puchar Niemiec, a w 1992 roku wygrał z Werderem rozgrywki Pucharu Zdobywców Pucharów. W 1993 roku Bockenfeld zdobył z klubem mistrzostwo Niemiec. W 1994 roku po raz trzeci zdobył z nim Puchar Niemiec. W tym samym roku ponownie został graczem zespołu 1. FC Bocholt. W 1997 roku zakończył tam karierę.
Kariera reprezentacyjna.
Bockenfeld rozegrał 1 spotkanie w reprezentacji RFN. Było to 15 lutego 1984 roku w wygranym 3:2 towarzyskim meczu z Bułgarią.

</doc>
<doc id="1632309" url="https://pl.wikipedia.org/wiki?curid=1632309" title="Do krwi ostatniej...">
Do krwi ostatniej...

Do krwi ostatniej... – polski film wojenny z 1978 roku. Tematem filmu jest historia Pierwszej Dywizji Piechoty im. Tadeusza Kościuszki od jej utworzenia do bitwy pod Lenino.
Plenery: Moskwa, Kolina nad Wołgą, Syberia, okolice Ełku, Londyn, Morze Kaspijskie, Białowieża.
Oprócz wersji kinowej, pod koniec lat siedemdziesiątych XX wieku wyprodukowano też siedmioodcinkowy serial telewizyjny pod tytułem "Do krwi ostatniej".
Fabuła.
30 listopada 1941. Do Kujbyszewa przylatuje premier polskiego rządu na emigracji i Naczelny wódz, gen. Władysław Sikorski. Na pokładzie samolotu rozmawia z młodym porucznikiem Andrzejem Radwanem, któremu poleca pozostanie w ambasadzie polskiej w Kujbyszewle, gdyż – jak mówi – chce tam mieć zaufanego człowieka. Po przylocie Sikorski prowadzi rozmowy ze Stalinem. Działający w armii radzieckiej Zygmunt Gawlik dowiaduje się, że powstaną polskie siły zbrojne w ZSRR. Po wyleczeniu rany wyrusza do Kujbyszewa, gdzie przebywa jego siostra Anna, współpracująca z polskimi komunistami. Oboje w pobliżu ambasady poznają porucznika Radwana – jak się okazuje był ich sąsiadem we Lwowie. Między Anną a Andrzejem wybucha uczucie.
Tymczasem w Kujbyszewie sprawy polskie przebiegają na dwóch torach. Z jednej strony ambasada prowadzi zaciąg do armii generała Andersa, z drugiej komuniści tworzą czasopismo wyrażające program ścisłej współpracy ze Związkiem Radzieckim i krytykę oficjalnej polityki londyńskiego rządu polskiego wobec ZSRR. Anna i Zygmunt ściśle współpracują z Wandą Wasilewską. Aktywność polskich komunistów niepokoi mjra Wysokońskiego, przełożonego Radwana. W delegaturze ambasady polskiej zajmującej się werbunkiem Polaków do armii zjawia się 17-letni Zbyszek Trepka. Podczas wypełniania ankiety personalnej, Trepka przyznaje, że nie zna swego ojca, ale wie, że był więzionym w Polsce komunistą. To wystarcza, by został odrzucony. Chłopak wpada w ręce organów bezpieczeństwa i zostaje zesłany na Syberię. Podczas ewakuacji armii Andersa, Radwan spotyka kapitana Wicherskiego, który informuje go o swej decyzji zdezerterowania z armii polskiej i pozostania w ZSRR.

</doc>
<doc id="1632310" url="https://pl.wikipedia.org/wiki?curid=1632310" title="Wujek Sam">
Wujek Sam



</doc>
<doc id="1632311" url="https://pl.wikipedia.org/wiki?curid=1632311" title="Identyfikacja wizualna">
Identyfikacja wizualna

Identyfikacja wizualna () – podstawowe narzędzie, służące kreowaniu wizerunku marki firmy na rynku. Termin ten określa ogół symboli i zachowań stosowanych w firmie w celu uzyskania czytelnej i spójnej identyfikacji rynkowej i wyróżnienia jej spośród konkurencyjnych marek. Spójny system wizualny jest najważniejszym elementem całościowej identyfikacji.
Elementy systemu identyfikacji wizualnej.
Na identyfikację wizualną składają się m.in.:
Księga identyfikacji wizualnej.
Definicje takich cech jak kształt, kolor, kompozycja, proporcje, budowa geometryczna, pole optymalnej ekspozycji i inne, które mają na celu zachowanie poprawności reprodukcji znaku i uchronienie go przed niepożądanymi zmianami znajdują się w księdze identyfikacji wizualnej. Opis o którym mowa powyżej dotyczy tzw. podstawowej księgi znaku. Jest to oficjalnym zapis wzorców prezentacji firmy. W sposób kompleksowy opisuje ona elementy systemu identyfikacji oraz sposoby i zasady ich wykorzystania. Księga identyfikacji występuje także pod innymi nazwami takimi jak księga tożsamości, księga znaku oraz w wersjach anglojęzycznych "CorporateI identity Manual", "CI Manual", "Corporate Identity Guide Book". Księga może więc obejmować następujące elementy wizualnej identyfikacji firmy:
Oficjalne zapisy dotyczące identyfikacji wizualnej mogą zostać poszerzone o księgę komunikacji werbalnej, która zawiera ustalenia dotyczące nazwy, sloganu firmowego, haseł reklamowych, słów kluczowych nazewnictwa produktów i ofert, słów kluczowych, wzorcowych tekstów (wymienione elementy obok werbalnej przyjmują także formę wizualną). Można także do nich dołączyć nośniki, zawierające elementy identyfikacji muzycznej.

</doc>
<doc id="1632312" url="https://pl.wikipedia.org/wiki?curid=1632312" title="Tang Taizong">
Tang Taizong

Tang Taizong, (ur. 23 stycznia 599 – zm. 649 r.), jego osobiste imię to Lǐ Shìmín 李世民, był drugim cesarzem z chińskiej dynastii Tang, panującym od 626 do 649. Na ogół jest uważany za jednego z największych, o ile nie największego cesarza w całej chińskiej historii. Stanowił on miarę, do której porównywano wszystkich innych cesarzy. Za czasów jego rządów Chiny Tangów prosperowały ekonomicznie i militarnie. Pośmiertnie otrzymał imię Wénhuángdì (文皇帝).

</doc>
<doc id="1632315" url="https://pl.wikipedia.org/wiki?curid=1632315" title="Las Osobowicki">
Las Osobowicki

Las Osobowicki – kompleks leśny położony w północnej części Wrocławia. Las ma charakter parkowy i jest miejscem wypoczynku i rekreacji.
Położenie.
Las położony jest pomiędzy osiedlami i rzekami:
Jest to las komunalny, tzn. właścicielem jest Gmina Wrocław, a las pozostaje w zarządzie jednostki organizacyjnej Urzędu Miejskiego Wrocławia – "Zarządu Zieleni Miejskiej". Powierzchnia lasu wynosi 137,56 ha. Położony jest na prawym brzegu rzeki Odra. Północną granicę lasu wyznacza ciek Trzciana. Jedynym środkiem komunikacji miejskiej dojeżdżającym bezpośrednio do lasu są linie autobusowe obsługiwane przez MPK numer 118 oraz 140. Natomiast korzystając z połączeń tramwajowych linii 14 i 24, aby dojść do głównego kompleksu lasu, trzeba przejść przez osiedle. Dojazd do lasu od centrum miasta, przez Most Osobowicki lub Most Milenijny, odbywa się ulicą Osobowicką. Przecina ona na południu las, odcinając niewielki jego fragment położony pomiędzy ulicą a wałami przeciwpowodziowymi Odry. Wybudowanie Mostu Milenijnego znacznie zwiększyło dostępność Lasu Osobowickiego, szczególnie dla mieszkańców położonych na lewym brzegu Odry wielkich osiedli Gądów, Popowice, Kozanów. Od północy dojazd jest możliwy ulicą Lipską.
Las Osobowicki ma częściowo, szczególnie w południowej części, charakter parkowy. Dobrze rozwinięta jest sieć dróg wewnętrznych, przeznaczonych do ruchu pieszego i rowerowego. Wzdłuż ulicy Osobowickiej wyznaczonych jest kilka parkingów leśnych. Przy części z nich wykonano deszczochrony i wyznaczono miejsca do palenia ognisk. Urządzony został również plac zabaw dla dzieci. W północno-zachodniej części lasu znajduje się wzniesienie nazywane Szwedzkim Szańcem. Tu znajduje się na jednym ze stoków rekreacyjny tor saneczkowy. Drugim wzniesieniem jest Wzgórze Kapliczne. Znaleziono tu (na obu wzgórzach) ślady grodzisk sprzed 2,5 tysięcy lat, wiązanych z kulturą łużycką. W lesie znajduje się też kilka pomników przyrody.
Historia.
Las Osobowicki od 1257 r. stał się własnością klasztoru klarysek. Został on podarowany przez Henryka III Białego, po sprowadzeniu zakonu z Pragi. W roku 1810, w wyniku sekularyzacji dóbr kościelnych, nowym właścicielem wsi i lasu został Johann Gottlieb Korn. W 1878 r. Osobowice zostały zakupione przez władze Wrocławia. W sierpniu 1901 r., rozpoczęto prace budowlane, wynikiem których było wybudowanie wieży widokowej na Szańcu Szwedzkim. W latach 30. XX wieku powstała w południowej części lasu letnia kawiarnio-restauracja, basen przeciwpożarowy i strzelnica. W 1945 r. została wysadzona przez wojska niemieckie wieża widokowa przed natarciem Armii Czerwonej.

</doc>
<doc id="1632318" url="https://pl.wikipedia.org/wiki?curid=1632318" title="Pas de deux (film 2001)">
Pas de deux (film 2001)

Pas de deux – polski film krótkometrażowy z 2001 roku.
Fabuła.
Małe miasteczko. Józef Stuziak jest weterynarzem. Ma żonę Annę, która go nudzi, więc spotyka się z kochanką. Pasją jego żony jest balet. Kiedyś Anna była tancerką, do dziś wspomina dawne czasy. Drażni go jej miłość do muzyki poważnej i ćwiczenie elementów baletu. Nagle do weterynarza na praktyki przybywa Wiktor Malec. Józef wykorzystuje jej obecność, by wymykać się z domu. Ona odnajduje w nim bratnią duszę i wciąga go w próby baletowe.

</doc>
<doc id="1632319" url="https://pl.wikipedia.org/wiki?curid=1632319" title="Krzysztof Pałac">
Krzysztof Pałac

Krzysztof Pałac (ur. 15 lipca 1962 w Nowym Sączu, zm. 16 marca 1996) – filolog polski, pracownik naukowo-dydaktyczny Wyższej Szkoły Pedagogicznej w Krakowie.
Był synem Czesława i Eugenii z domu Szczygieł; ojciec pracował jako mistrz produkcji w Zakładach Taboru Kolejowego w Nowym Sączu, matka była księgową. Krzysztof Pałac ukończył Szkołę Podstawową im. Mikołaja Kopernika w Nowym Sączu, następnie tamtejsze I Liceum Ogólnokształcące im. Jana Długosza, gdzie był uczniem w klasie o profilu humanistycznym. Uczęszczał jednocześnie do szkoły muzycznej. W 1981 złożył egzamin dojrzałości i rozpoczął studia z filologii polskiej w krakowskiej Wyższej Szkole Pedagogicznej (dodatkowo uczęszczał na wykłady z filozofii na Uniwersytecie Jagiellońskim). Pracę magisterską "Poetyckie reminiscencje podróży do Włoch w dobie polskiego Odrodzenia" wykonał pod kierunkiem Jana Okonia i obronił z wyróżnieniem w 1987.
Po studiach odbył służbę wojskową i w październiku 1988 podjął pracę w Instytucie Filologii Polskiej Wyższej Szkoły Pedagogicznej w Krakowie w charakterze asystenta. Prowadził zajęcia z literatury staropolskiej, literatury antycznej, poetyki. Cieszył się opinią dobrego dydaktyka i uznaniem studentów. Sprawował opiekę nad grupą polonijną z Grodna. W krakowskim Ośrodku Doskonalenia Nauczycieli głosił w marcu 1993 prelekcję na temat analizy retorycznej tekstów staropolskich w programie szkoły średniej.
Pałac ogłosił m.in. artykuły "Jana Morsztyna zabawa z mitologią" ("Filomata", 1992, nr 408), "Przybysz wśród znaków – Jarosława Marka Rymkiewicza rozmowy ze śmiercią" (w zbiorze "Poezja w szkole średniej" pod redakcją Elżbiety Kram-Mikoś, Warszawa 1995), a także kilka recenzji (dzieła "Literatura polska i jej związki z Włochami" Giovanniego Mavera, "Ruch Literacki]", 1991, nr 1/2; pracy "La Baroque en Pologne et en Europe" Marii Delaperriere, "Ruch Literacki", 1991, nr 3). Współpracował z redakcjami wydawnictw biograficznych.
Długa i ciężka choroba nie pozwoliła mu sfinalizować prac nad rozprawą doktorską "Sen w poezji polskiego baroku", przygotowywaną pod kierunkiem prof. Jana Okonia. Zmarł 16 marca 1996, pochowany został w Tarnobrzegu. Był żonaty (żona Krystyna Sadura, od 1985), miał syna Karola.

</doc>
<doc id="1632322" url="https://pl.wikipedia.org/wiki?curid=1632322" title="Nieprawdopodobna historia">
Nieprawdopodobna historia

Nieprawdopodoba historia (tytuł oryginalny "An Awfully Big Adventure") – brytyjski dramat z 1995 roku na podstawie powieści Beryl Bainbridge.
Fabuła.
Rok 1947. 16-letnia Stella mieszka u wujostwa w Liverpoolu. Lily przygarnęła ją, by zapewnić jej ciepło rodzinne i strawę. Stella marzy o tym, by zostać aktorką. Zgłasza się z wujostwem na przesłuchanie. Reżyser Meredith Potter nie znajduje dla niej roli, ale dostrzegając jej pasję proponuje jej darmową praktykę. W kryzysowym momencie do teatru na gościnne występy zostaje zaproszony aktor O’Hara. Stella zostaje jego kochanką, co będzie miało poważne skutki.

</doc>
<doc id="1632324" url="https://pl.wikipedia.org/wiki?curid=1632324" title="Papieski Instytut Biblijny">
Papieski Instytut Biblijny

Papieski Instytut Biblijny, Biblicum ("Pontificio Istituto Biblico, Pontifical Biblical Institute") – katolicki instytut naukowy o prawach szkoły wyższej, prowadzony przez jezuitów, mający swą siedzibę w Rzymie i podległy kanonicznie bezpośrednio Stolicy Apostolskiej. Od samego początku Instytut prowadzony jest przez jezuitów.
Charakterystyka.
Instytut został powołany do istnienia 7 maja 1909 przez papieża Piusa X jako centrum zaawansowanych badań nad Pismem Świętym. Biblia jako przedmiot badań podlega, zgodnie z wolą założyciela, analizie i badaniom opartym o najnowsze i najbardziej efektywne możliwości nauki. Instytut dzieli się na 2 wydziały: biblijny i orientalistyczny.
Badania prowadzone przez Instytut dotyczą wszystkich dziedzin biblistyki, czyli m.in. egzegezy, hermeneutyki, analizie krytycznej tekstu, itp. Instytut wydaje własne serie czasopism naukowych.
Początkowo PIB przygotowywał uczniów do egzaminu w Papieskiej Komisji Biblijnej. Listem Apostolskim "Cum Biblia Sacra" 15 sierpnia 1916 papież Benedykt XV nadał uprawnienia do nadawania stopnia naukowego licencjatu w imieniu PCB. Poprzez motu proprio "Quod maxime" z dnia 30 września 1928, Pius XI powierzył PIB naukową niezależność od PCB, umożliwiając Instytutowi nadawanie stopnia doktora.
Od 1928 roku Instytut jest stowarzyszony z Papieskim Uniwersytetem Gregoriańskim i Papieskim Instytutem Wschodnim.
Biblioteka.
Wraz z Instytutem została założona biblioteka, która uważana jest za nieodłączną część Instytutu. Pierwszy jej zbiór powstał z duplikatów Biblioteki Watykańskiej. Następnie był on systematycznie rozwijany. Dziś jest on ceniony przez badaczy z całego świata. Biblioteka specjalizuje się w studiach biblijnych i orientalistycznych: egzegeza biblijna i nauki pokrewne (filologia semicka i grecka), historia egzegezy chrześcijańskiej i judaistycznej, archeologia starożytnego Bliskiego Wschodu.

</doc>
<doc id="1632325" url="https://pl.wikipedia.org/wiki?curid=1632325" title="Biblicum">
Biblicum



</doc>
<doc id="1632329" url="https://pl.wikipedia.org/wiki?curid=1632329" title="Kun-yomi">
Kun-yomi



</doc>
<doc id="1632331" url="https://pl.wikipedia.org/wiki?curid=1632331" title="Zagadka nieśmiertelności">
Zagadka nieśmiertelności

Zagadka nieśmiertelności () – brytyjski horror z 1983 roku w reżyserii Tony’ego Scotta, zrealizowany na podstawie powieści Whitleya Striebera.
Opis fabuły.
Miriam jest wampirzycą. Od starożytności odżywia się krwią swoich kochanków i kochanek, dzięki czemu żyje wiecznie zachowując młodość. Jej wybrańcy, jak obiecuje im Miriam, uzyskują życie wieczne. I rzeczywiście – po ugryzieniu mogą zostać we wspaniałej kondycji nawet przez kilkaset lat. Niestety, w pewnym momencie zaczynają się błyskawicznie starzeć. Osiągając stan, w którym przypominają żywe, niezdolne do jakiejkolwiek aktywności trupy, pozostają jednak świadome, uwięzione na szczytowej kondygnacji wielkiego domu Miriam. Miriam obiecała im życie wieczne, zataiła jednak, że znakomita jego większość odbywać się będzie w stanie nic niewartej starczej wegetacji. Jej obecny kochanek, John, właśnie zaczyna się starzeć.
Dr Roberts prowadzi badania nad zegarem biologicznym istot żywych. John spotyka się z nią i prosi o pomoc, jednak dr Roberts, biorąc go za wariata, odprawia go. Jednak po kilku godzinach, spotykając Johna ponownie, wie, że jego prośba była uzasadniona – John jest dużo starszy niż przed kilkoma godzinami.
Odbiór.
Albert Nowicki (witryna His Name Is Death) pisał: „Urzekła mnie magia "Zagadki nieśmiertelności" – jej wysublimowany, mocno artystyczny styl, minimalistyczna forma i ekstrawertyzm, który wyzwala. Ta brytyjsko-amerykańska koprodukcja zapewnia w dużej mierze poetyckie doznania, ale odebrałem ją także jako rozrywkowy horror z wyższej półki. Krótki i pełen dobrego smaku film, zasługujący na więcej niż kojarzenie z infamią sceny łóżkowej z udziałem Deneuve i Sarandon. Małe arcydzieło.”

</doc>
<doc id="1632333" url="https://pl.wikipedia.org/wiki?curid=1632333" title="Sweet Dreams">
Sweet Dreams



</doc>
<doc id="1632336" url="https://pl.wikipedia.org/wiki?curid=1632336" title="Rajd Cypru 2009">
Rajd Cypru 2009

Rezultaty Rajdu Cypru ("37th FxPro Cyprus Rally"), 3. rundy Rajdowych Mistrzostw Świata w 2009 roku, który odbył się w dniach 13-15 marca:
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="1632340" url="https://pl.wikipedia.org/wiki?curid=1632340" title="Wu Sangui">
Wu Sangui

Wu Sangui (ur. 1612, zm. 2 października 1678) – chiński dowódca wojskowy, który w 1644 roku umożliwił Mandżurom zajęcie Chin. Później przywódca antymandżurskiej rebelii i samozwańczy cesarz.
W 1644 roku jako dowódca armii mingowskiej został wysłany w okolice Pekinu, aby stłumić powstanie chłopskie Li Zichenga, które wyparło Mingów z północy. Stacjonował wraz ze swoją armią w okolicy twierdzy Shanhaiguan przy Wielkim Murze. Odrzucił propozycję sojuszu antymingowskiego ze strony Li Zichenga, a kiedy ten ruszył na niego ze swoją dwustutysięczną armią, Wu Sangui otworzył bramy Wielkiego Muru, wpuszczając do Chin Mandżurów pod wodzą Dorgona. Mandżurowie zajęli Pekin i zapoczątkowali nową dynastię – Qing. Na znak poddaństwa nowej dynastii Wu Sangui wygolił sobie przód głowy i splótł włosy w warkocz.
W zamian za wpuszczenie Mandżurów do Chin został przez nich sowicie wynagrodzony. Otrzymał tytuł Księcia Zachodniego Spokoju i suwerenną władzę w prowincjach Junnan i Kuejczou, luksusową rezydencję w Yunnanfu i dowództwo nad armią mającą stłumić resztki opozycji mingowskiej na południu Chin. Samodzielnie mianował urzędników na podległym sobie obszarze i czerpał olbrzymie dochody z kopalń srebra, miedzi i cyny, nie dzieląc się nimi z dworem w Pekinie.
Kiedy w 1673 roku nowy cesarz Kangxi postanowił ograniczyć niepodzielną władzę południowych feudałów, Wu Sangui wypowiedział posłuszeństwo Qingom i stanął na czele rebelii trzech lenników. Jego wojska przeprowadziły błyskawiczne uderzenie, spychając Mandżurów do rzeki Jangcy. W 1678 roku, na krótko przed śmiercią, ogłosił się cesarzem ze stolicą w Hengzhou i przybrał imię Zhaowu (昭武). Zmarł 2 października 1678 roku, w przeddzień kontrataku mandżurskiego. Po jego śmierci na krótko zasiadł na tronie jego wnuk Wu Shifan, zaś rebelia została ostatecznie stłumiona w 1682 roku.

</doc>
<doc id="1632343" url="https://pl.wikipedia.org/wiki?curid=1632343" title="Mayerling (film 1968)">
Mayerling (film 1968)

Mayerling – brytyjsko-francuski melodramat z 1968 roku na podstawie powieści „Mayerling” Claude'a Aneta, „Arcyksiążę” Michela Arnolda i w oparciu o historyczne dokumenty.
Fabuła.
Rok 1881. Następca tronu austro-węgierskiego, arcyksiążę Rudolf zostaje zmuszony do ślubu z księżniczką Stefanią. Siedem lat później spotyka młodą arystokratkę Marię Vetserę. Próbuje unieważnić małżeństwo, ale cesarz bojąc się skandalu, nie zgadza się na to. Doprowadza to do tragedii.
Nagrody i nominacje.
Złote Globy 1969

</doc>
<doc id="1632352" url="https://pl.wikipedia.org/wiki?curid=1632352" title="Amator (film 1994)">
Amator (film 1994)

Amator – amerykańsko-brytyjsko-francuski thriller z 1994 roku.
Fabuła.
Isabelle jest byłą zakonnicą, obecnie pisze powieść pornograficzną. W barze poznaje tajemniczego mężczyznę, Thomasa, który cierpi na amnezję. Kobieta zaprasza go do domu i próbuje mu pomóc rozwiązać jego tajemnicę. Przez sen wymawia imię Sofia. Niebawem okazuje się, że to imię jego żony, aktorki porno, która zleciła jego zabójstwo.

</doc>
<doc id="1632353" url="https://pl.wikipedia.org/wiki?curid=1632353" title="Andree Wiedener">
Andree Wiedener

Andree Wiedener (ur. 14 marca 1970 w Helmstedt) – niemiecki piłkarz. Występował na pozycji obrońcy.
Kariera.
Wiedener jako junior grał w klubach TSV Bahrdorf, SV Velpke oraz Werder Brema, do którego trafił w 1987 roku. W Bundeslidze zadebiutował 28 sierpnia 1993 w wygranym przez jego zespół 3-2 pojedynku z 1. FC Kaiserslautern. 19 września 1993 strzelił pierwsze gole w zawodowej karierze. Było to w meczu z Karlsruher SC, wygranym przez Werder 3-0. W tamtym spotkaniu Wiedener zdobył dwie bramki. W debiutanckim sezonie wywalczył z klubem Puchar Niemiec. W 1995 roku został z Werderem wicemistrzem Niemiec. Na kolejny większy sukces Wiedener czekał z klubem do 1999 roku, kiedy to po raz drugi w karierze, sięgnął po Puchar Niemiec. Łącznie w barwach Werderu rozegrał 164 spotkania i strzelił trzy gole.
W 2002 roku odszedł do drugoligowego Eintrachtu Frankfurt. Pierwszy występ zanotował tam 27 stycznia 2002 w zremisowanym 2-2 ligowym pojedynku z Waldhofem Mannheim. W 2003 roku zajął z klubem trzecie miejsce w lidze i awansował do ekstraklasy. Jednak na koniec sezonu w najwyższej klasie rozgrywkowej uplasowali się na szesnastej, spadkowej pozycji i powrócili do 2. Bundesligi. W 2005 roku ponownie wywalczyli awans do pierwszej ligi. W styczniu 2006 Wiedener postanowił zakończyć karierę. W rundzie wiosennej sezonu 2006/07 grał dla amatorskiego SC Dortelweil, a potem definitywnie zakończył karierę.

</doc>
<doc id="1632356" url="https://pl.wikipedia.org/wiki?curid=1632356" title="Pavlina Filipova">
Pavlina Filipova



</doc>
<doc id="1632358" url="https://pl.wikipedia.org/wiki?curid=1632358" title="Live at Berkeley">
Live at Berkeley

Live at Berkeley – pośmiertnie wydany album koncertowy Jimiego Hendrixa, dokumentujący drugi występ w Berkeley Community Theatre w Berkeley z 30 maja 1970 roku.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1632364" url="https://pl.wikipedia.org/wiki?curid=1632364" title="Incydent (gra komputerowa)">
Incydent (gra komputerowa)

Incydent – polska gra przygodowa wydana w 1993 roku przez firmę ASF s.c. na Atari. Zadaniem bohatera jest dezaktywacja reaktora nuklearnego znajdującego się na pokładzie okrętu podwodnego, który zacumował w pobliżu duńskiego wybrzeża. Gra miała stanowić połączenie przygodówki i zręcznościówki, lecz ostatecznie zrezygnowano z tego ostatniego elementu. Autorzy: Piotr Kulikiewicz (pomysł, program), Robert Makowski (muzyka).
Gra została napisana w całości na Amidze 500.

</doc>
<doc id="1632365" url="https://pl.wikipedia.org/wiki?curid=1632365" title="Young Scientist Challenge">
Young Scientist Challenge

Young Scientist Challenge (wł. "Discovery Education 3M Young Scientist Challenge" a dawniej także "Discovery Channel Young Scientist Challenge") – naukowy turniej inwentorski w USA dla młodzieży w wieku 11–15 lat. Organizowany przez Discovery Education i 3M. Celem konkursu jest zachęcenie młodzieży do badań naukowych. Pierwsza edycja odbyła się w 1999 roku z inicjatywy Discovery.
Uczestnicy muszą zaprezentować swój wynalazek lub projekt doświadczenia z dziedziny chemii, fizyki czy techniki. Oddzielnie oceniane są doświadczenia z mniejszych dziedzin ścisłych.
Zasady konkursu.
Zasady konkursu w latach 1999–2007.
Uczestnik by dostać się do półfinału musi wypełnić odpowiedni wniosek i wraz ze swoim esejem wysłać do komisji. Spośród wszystkich zgłoszeń komisja wybiera 400 kandydatów którzy wezmą udział w półfinale odbywającym się w lipcu. Spośród tych 400 komisja wyłoni finałową czterdziestkę.
Finał odbywa się w Waszyngtonie, zawsze w październiku. W pierwszej części następuje publiczna prezentacja swoich badań. Na tym etapie nie jest oceniana inwencja czy wartość naukowa, a umiejętność prezentacji swojego dzieła. W drugim etapie następuje naukowa ocena badań, a także umiejętności wykonywania różnych eksperymentów zarówno pojedynczo, jak i w grupie.
Punkty dzielone są następująco: 20% za prezentacje w półfinale, 10% głosy oddane przez publiczność, 15% dodatkowe eksperymenty i 5% za pracę zespołową. Druga połowa to komisyjna ocena eksperymentu. Po zsumowaniu punktów przyznawane są nagrody:
Nowe zasady konkursu.
Od 2008 roku obowiązują nowe zasady. By zakwalifikować się do konkursu kandydat musi przesłać do komisji ok. 2 minutowe nagranie wideo. Filmy mają wykazać umiejętności komunikacyjne, inwencję, wiedzę i kreatywność. Film ma przedstawiać autorskie doświadczenie dotyczące jednego z następujących tematów:
Procentowa liczba punktów jest dzielona następująco:
Spośród tych filmów komisja wybiera 51, po jednym z każdego stanu + Dystrykt Kolumbii. Przechodzą one do półfinału. Do finału przechodzi 10 uczestników. Sam finał opiera się na podobnych zasadach co w latach wcześniejszych. Nagrodą główną jest 50.000$ a nagroda za miejsca 2-10 to 1000$.

</doc>
<doc id="1632367" url="https://pl.wikipedia.org/wiki?curid=1632367" title="Pamso">
Pamso

Zakłady Mięsne PAMSO SA – polskie przedsiębiorstwo przemysłu spożywczego, spółka akcyjna z siedzibą w Pabianicach, produkująca mięso i jego przetwory.
Historia.
W 1916 roku zostały wybudowane pierwsze budynki Rzeźni Miejskiej w Pabianicach. Po II wojnie światowej na miejscu rzeźni powstały zakłady mięsne. W latach 50. XX wieku zakład został zmodernizowany i rozpoczął produkcję bekonu na eksport do Anglii. W latach 60. dokonano dalszej modernizacji zakładu i w roku 1956 nastąpiła pierwsza wysyłka szynki konserwowej na rynek amerykański. Eksport ten trwał do lat 80. W roku 1991 dyrektor Joachim Nowak zainicjował proces prywatyzacyjny. W ramach przekształceń powstała pracownicza spółka akcyjna ze 100% akcjonariatem pracowniczym, przejmując w 10-letni leasing mienie likwidowanego Przedsiębiorstwa Państwowego. 16 kwietnia 1992 roku Spółka Akcyjna PAMSO rozpoczęła działalność gospodarczą, a na jej pierwszego Prezesa wybrano Joachima Nowaka.
W 1998 roku firma wprowadziła systemy bezpieczeństwa – Dobrej Praktyki Produkcyjnej (GMP) i Dobrej Praktyki Higienicznej (GHP). W dwa lata później uzyskała Certyfikat Głównego Lekarza Weterynarii i wpisana została do rejestru krajowych zakładów spełniających warunki weterynaryjne i sanitarne określone przez właściwe władze Unii Europejskiej w zakresie eksportu mięsa i przetworów mięsnych. W 2003 roku spółka wdrożyła zakładowy system zapewnienia bezpieczeństwa i jakości zdrowotnej w produkcji i przetwórstwie mięsa (HACCP).
Firma dziś.
Obecnie firma zatrudnia ponad 600 pracowników w działach produkcyjnych, administracyjnym, transportowym oraz w sieci handlowej. Dystrybucja wyrobów mięsnych obejmuje aktualnie całe województwo łódzkie – 30 sklepów i 7 hurtowni firmowych usytuowanych w Pabianicach, Łodzi, Ksawerowie, Konstantynowie Łódzkim, Zgierzu, Zduńskiej Woli i Piotrkowie Trybunalskim oraz rynek warszawski (współpraca z hurtownią patronacką Janex). Ponadto produkty PAMSO są dostępne w sklepach sieci Selgros, Makro, Real, Tesco, Stokrotka, E.Leclerc w Łodzi i Bełchatowie oraz sieci Społem w Bełchatowie. Zakład posiada też od wielu lat certyfikat zezwalający na eksport do krajów Unii Europejskiej. Wyroby PAMSO są sprzedawane do Wielkiej Brytanii i do Austrii.
Działania proekologiczne.
Zakład angażuje się w działania mające na celu ochronę środowiska w regionie – do produkcji i ogrzewania stosuje kotły gazowo-olejowe, a odpady są przetwarzane przez zakładową oczyszczalnię ścieków. W sieci sklepów firmowych dostępne są lniane torby ekologiczne wielokrotnego użytku, dzięki którym zmniejsza się zużycie foliowych "jednorazówek". 5 czerwca 2008 roku firma przyłączyła się do obchodów Światowego Dnia Środowiska, wycofując tego dnia całkowicie z placówek torby foliowe.
Produkty firmy PAMSO.
PAMSO posiada w swoim asortymencie ponad 100 rodzajów wędlin, głównie wieprzowych (m.in. kiełbasy suche, cienkie, grube, wędzonki, wędliny podrobowe), mięso wieprzowe z własnego uboju oraz mięso wołowe, cielęce i drobiowe z własnego rozbioru. Wyroby firmy oparte są na tradycyjnych, staropolskich recepturach. Firma oferuje również garmaż (m.in. krokiety, naleśniki, pierogi). Wyroby PAMSO wytwarzane są z krajowych surowców pochodzących od sprawdzonych dostawców.
Niektóre produkty:

</doc>
<doc id="1632368" url="https://pl.wikipedia.org/wiki?curid=1632368" title="Jewgienij Ried´kin">
Jewgienij Ried´kin

Jewgienij Leonidowicz Ried´kin (ros. Евгений Леонидович Редькин, biał. Яўген Леанідавіч Рэдзькін, Jauhien Leanidawicz Redźkin; ur. 2 lutego 1970 w Chanty-Mansyjsku) – rosyjski biathlonista reprezentujący ZSRR, WNP i Białoruś, mistrz olimpijski i mistrz świata.
Kariera.
Pierwsze sukcesy osiągnął w 1990 roku, zdobywając złoty medal w biegu indywidualnym i srebrny w sztafecie podczas mistrzostw świata juniorów w Sodankylä. W Pucharze Świata zadebiutował 16 stycznia 1992 roku w Ruhpolding, zajmując 37. miejsce w biegu indywidualnym. Pierwsze punkty (w sezonach 1984/1985 – 1999/2000 punkty zdobywało 25. najlepszych zawodników) wywalczył tydzień później w Anterselvie, zajmując 15. miejsce w tej samej konkurencji. Jedyny raz na podium zawodów tego cyklu stanął 20 lutego 1992 roku w Albertville, gdzie wygrał rywalizację w biegu indywidualnym. Najlepsze wyniki osiągał w sezonie 1991/1992, kiedy zajął 37. miejsce w klasyfikacji generalnej.
Największy sukces osiągnął w 1992 roku, kiedy startując w barwach Wspólnoty Niepodległych Państw zwyciężył w biegu indywidualnym podczas igrzysk olimpijskich w Albertville. Na strzelnicy był bezbłędny i wyprzedził na podium Niemca Marka Kirchnera i Mikaela Löfgrena ze Szwecji. Przed tym sukcesem Ried´kin nigdy nie znalazł się w czołowej dziesiątce zawodów seniorskich, a o samym starcie dowiedział się dwa dni przed zawodami. Był to jego jedyny start na tych igrzyskach. W tym samym roku odbyły się też mistrzostwa świata w Nowosybirsku, gdzie zawodnicy rywalizowali tylko w biegu drużynowym. Wspólnie z Aleksandrem Tropnikowem, Anatolijem Żdanowiczem i Aleksandrem Popowem zdobył tam złoty medal. Rok później wystartował na mistrzostwach świata w Borowcu, zajmując 31. miejsce w biegu indywidualnym i 28. miejsce w sprincie. Brał też udział w igrzyskach olimpijskich w Lillehammer w 1994 roku, gdzie nie obronił tytułu mistrza olimpijskiego, kończąc rywalizację na 53. pozycji. Ponadto wspólnie z kolegami wywalczył brązowy medal w sztafecie na mistrzostwach Europy w Kontiolahti w tym samym roku.
Prowadził później ośrodek biathlonowy w rodzinnym Chanty-Mansyjsku.

</doc>
<doc id="1632370" url="https://pl.wikipedia.org/wiki?curid=1632370" title="Alfons II Cnotliwy">
Alfons II Cnotliwy

Alfons II Cnotliwy (zm. 842) – król Asturii w latach 791-842.
Za panowania Alfonsa znów podjęto ekspansję na tereny arabskie. Proces ten został wstrzymany po śmierci Frueli I.
Król przeniósł stolicę z Cangas de Onís do Oviedo i ustanowił tam nowe biskupstwo. W 813 roku, biskup Teodomir, odkrył domniemany grób apostoła Jakuba. W tym miejscu, dzisiejszym Santiago de Compostela, Alfons II kazał wybudować kościół, który stał się jednym z najważniejszych miejsc pielgrzymkowych średniowiecznej Europy.
Jego grobowiec znajduje się w katedrze San Salvador w Oviedo.

</doc>
<doc id="1632377" url="https://pl.wikipedia.org/wiki?curid=1632377" title="Białorzytka saharyjska">
Białorzytka saharyjska

Białorzytka saharyjska ("Oenanthe leucopyga") – gatunek małego ptaka z rodziny muchołówkowatych (Muscicapidae). Zamieszkuje kamieniste tereny pustynne od Sahary po Arabię Saudyjską. Incydentalnie zalatuje do Europy, w 2015 r. po raz pierwszy zaobserwowano ją w Polsce.
Systematyka.
Zwykle wyróżnia się dwa podgatunki "O. leucopyga":
Proponowany podgatunek "Oenanthe leucopyga aegra" zsynonimizowano z podgatunkiem nominatywnym.
Morfologia.
Ptak nieco mniejszy od szpaka, osiąga długość 17–18 cm. Masa ciała 23–39 g. Obie płcie są do siebie podobne. Ubarwienie czarne, na czubku głowy i w tylnej dolnej części ciała biały.
Rozmnażanie.
Ze względu na wysokie temperatury podłoża w gorącym klimacie rozmnażanie odbywa się w specjalnie skonstruowanych gniazdach. Białorzytka saharyjska buduje je z kawałków piaskowca, który wyposażony jest w specjalny system chłodzący. Zaczyna budowę w cieniu większego głazu, układając drobne kamyczki w kopczyk. Na jego szczycie we wgłębieniu wije gniazdo z cienkich gałązek. Usypany kopczyk wchłania nocną rosę utworzoną podczas zimnych pustynnych nocy, w dzień rosa ta odparowuje, dając gniazdu chłodniejsze powietrze. W ten sposób kamyki izolują od rozgrzanego podłoża i umożliwiają przepływ powietrza. W gnieździe białorzytka saharyjska składa jaja w ilości 3–5 sztuk.
Dieta.
Odżywia się głównie owadami.
Status i ochrona.
IUCN uznaje białorzytkę saharyjską za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, choć gatunek opisywany jest jako zazwyczaj bardzo liczny w dogodnych dla niego siedliskach. Ze względu na brak dowodów na spadki liczebności bądź istotne zagrożenia dla gatunku BirdLife International ocenia globalny trend liczebności populacji jako prawdopodobnie stabilny.
Na terenie Polski gatunek ten jest objęty ścisłą ochroną gatunkową.
Filatelistyka.
W Jordanii jego wizerunek ukazał się na znaczku o wartości 120 filsów.

</doc>
<doc id="1632378" url="https://pl.wikipedia.org/wiki?curid=1632378" title="Oenanthe leucopyga">
Oenanthe leucopyga



</doc>
<doc id="1632379" url="https://pl.wikipedia.org/wiki?curid=1632379" title="Live at Monterey">
Live at Monterey

Live at Monterey jest wydanym pośmiertnie albumem koncertowym Jimiego Hendrixa, zawiera jego pełny występ na International Monterey Pop Festival. Zawiera te same utwory co Jimi Plays Monterey z 1986 roku, został jednak inaczej zmiksowany.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1632380" url="https://pl.wikipedia.org/wiki?curid=1632380" title="Legenda o Czarciej Łapie">
Legenda o Czarciej Łapie



</doc>
<doc id="1632382" url="https://pl.wikipedia.org/wiki?curid=1632382" title="Mirage Media">
Mirage Media

Mirage Media, wcześniej Mirage Software, Mirage Interactive – polski producent i wydawca gier i programów komputerowych. 
Firma powstała w 1988 r jako Studio Komputerowe As. Na początku lat 90. firma zajmowała się wydawaniem gier i programów dla komputera Atari, Amiga, C64 i PC. Później porzuciła starsze platformy i pozostała przy komputerach PC. Od 9 maja 1995 roku przedsiębiorstwo było generalnym dystrybutorem konsol Atari Jaguar, Atari Lynx, a później także Atari Jaguar CD w Polsce i miało drugą nazwę – System 64.
Firma połączyła się ze swoim głównym rynkowym rywalem, IPS Computer Group, w wyniku czego powstała firma IM Group (później Cenega). Działalność producencka Mirage Interactive była kontynuowana do 2006 r, przechodząc w stan likwidacji.

</doc>
<doc id="1632384" url="https://pl.wikipedia.org/wiki?curid=1632384" title="Wiktor Czarnecki">
Wiktor Czarnecki

Wiktor Jan Czarnecki herbu Prus III (ur. 15 października 1850 w Rakoniewicach - zm. 15 października 1916 w Gogolewie) – hrabia, 3. z kolei ordynat na Gogolewie, prawnik, historyk. 
Zarys biografii.
Wiktor Czarnecki był synem Zygmunta, (1823 – 1908) ziemianina wielkopolskiego, znanego kolekcjonera, i Marii z Giżyckich h. Gozdawa (1827 – 1914). Pierwsze nauki pobierał w rodzinnym Gogolewie, maturę zdał w Gimnazjum Francuskim w Berlinie. Początkowo zamierzał się poświęcić karierze w sądownictwie i podjął studia prawnicze w Bonn, Heidelbergu i Wrocławiu, gdzie uzyskał doktorat i odbył praktykę referendarza, wkrótce jednak zmienił zainteresowania i zwrócił się w kierunku chemii, którą zaczął studiować w Lipsku, po czym zajął się rolnictwem, uczęszczając do Akademii Rolniczej w Halle.
W roku 1876 ojciec przekazał mu część majątków rodzinnych z Gogolewem na czele, przenosząc się z czasem do nabytej wkrótce potem Dobrzycy koło Pleszewa i budując nowy pałac w Rusku k.Jarocina, gdzie zgromadził swe zbiory. Wiktor Czarnecki zasłynął wkrótce jako wzorowy gospodarz: wprowadził wiele innowacji, jak stosowanie nawozów sztucznych i drenaż pól. Był także hojnym ofiarodawcą na cele społeczne - dzięki jego donacji w wysokości 50.000 marek odbudowano strawiony pożarem kościół katolicki w Nieparcie, jednym z majątków należących do ordynacji Gogolewo.
Czarnecki pracował także naukowo w dziedzinie prehistorii i opublikował parę prac w językach niemieckim, angielskim i polskim (m.in. "O społeczeństwie Wanów i ich bogini Wandzie", "The Mother of the Gods").
W 1876 poślubił Eufrozynę z hr. Sobańskich h. Junosza (1852 – 1918) i miał z nią trzech synów, Stanisława, Marcelego i Edwarda oraz córkę Marię, która wyszła za hr. Romana Bnińskiego h. Łodzia. Stanisław (1877 – 1942) stał się w związku z wywłaszczeniami III Rzeszy w 1939 i PRL w 1945 ostatnim ordynatem "de facto" na Gogolewie. Ostatnim ze starszej linii potomków Wiktora Czarneckiego był syn Stanisława Roman (1920 – 2002), który nie miał synów. Potomkowie jego stryja Marcelego żyją od 1947 w Szwecji (wnuk Wiktora Juliusz, jego synowie i wnuki), stryj Edward (zm. 1940) był bezdzietny.

</doc>
<doc id="1632385" url="https://pl.wikipedia.org/wiki?curid=1632385" title="Wilhelm Frankl">
Wilhelm Frankl

Wilhelm Frankl (ur. 20 grudnia 1893 w Hamburgu, zm. 8 kwietnia 1917 w okolicach Vitry-Sailly we Francji) – as lotnictwa niemieckiego Luftstreitkräfte pochodzenia żydowskiego z 20 potwierdzonymi zwycięstwami w I wojnie światowej. 
Informacje ogólne.
Wilhelm Frankl był synem żydowskiego kupca z Hamburga. Po zdaniu egzaminu dojrzałości zapisał się do słynnej szkoły lotniczej w Johannisthal pod Berlinem prowadzonej przez pierwszą niemiecką kobietę lotnika Amelie Beese. Tamże 20 lipca 1913 roku uzyskał licencję pilota z numerem 490.
Na początku wojny zgłosił się na ochotnika do lotnictwa. Służył w jednostce rozpoznawczej FFA 40 zajmując się między innymi szkoleniem pilotów. 10 maja 1915 roku odniósł swoje pierwsze zwycięstwo powietrzne nad samolotem Vosin. Było to jedno z pierwszych zwycięstw powietrznych. Został za to odznaczony Krzyżem Żelaznym I klasy. Po utworzeniu KEK Vaux Wilhelm Frankl został jednym z jej pilotów. Latając na samolotach Fokker E.II i Fokker E.III odniósł w jednostce 8 zwycięstw powietrznych. W maju 1916 roku został odznaczony Orderem Rodu Hohenzollernów, a 12 sierpnia 1916 roku najwyższym odznaczeniem wojskowym Prus Orderem Pour le Mérite.
Po utworzeniu eskadry myśliwskiej Jagdstaffel 4 Wilhelm Frankl został jednym z czołowych jej pilotów, a 14 grudnia 1916 roku został mianowany jej dowódcą. Obowiązki dowódcy pełnił do dnia swojej śmierci. 8 kwietnia 1917 roku w czasie walki z samolotami Bristol, prawdopodobnie z 48 Eskadry Royal Flying Corps, pilotowany przez niego Albatros D.III uległ awarii i runął na ziemię w okolicach Vitry-Sailly we Francji. Wilhelm Frankl z honorami został pochowany na berlińskim cmentarzu Charlottenburg. 
W 1973 roku niemiecki 74 dywizjon Luftwaffe został nazwany jego imieniem.

</doc>
<doc id="1632386" url="https://pl.wikipedia.org/wiki?curid=1632386" title="Ioan Vieru">
Ioan Vieru

Ioan Lucian Vieru (ur. 4 stycznia 1979) – rumuński lekkoatleta, sprinter.
Osiągnięcia.
Vieru odbył dwuletnią karę dyskwalifikacji za stosowanie niedozwolonego środka dopingowego – stanozololu (6.3.2004 - 5.3.2006)
Rekordy życiowe.
Vieru jest także współautorem rekordów Rumunii w sztafecie 4 x 400 metrów, na stadionie (3:04,23, 2006) oraz w hali (3:10,75, 2007).

</doc>
<doc id="1632388" url="https://pl.wikipedia.org/wiki?curid=1632388" title="Potencjał elektrody">
Potencjał elektrody

Potencjał elektrody, E – w elektrochemii, zgodnie z definicją IUPAC jest to siła elektromotoryczna ogniwa galwanicznego zestawionego z dwóch elektrod:
Zgodnie z konwencją:
Dlatego dla celi ze standardową elektrodą wodorową (potencjał przyjęty za 0 przez konwencję), jak ta opisana powyżej, otrzymuje się:
Potencjały elektrodowe mierzy się w woltach.
Pomiar.
Potencjał elektrody mierzy się z użyciem trzech elektrod (zobacz schemat):
W przypadku pomiaru potencjału przy niezerowym prądzie na elektrodzie, istotny jest punkt umieszczenia elektrody odniesienia (np. blisko powierzchni elektrody, z użyciem kapilary Luggina), przewodnictwo elektryczne elektrolitu itd., dobrane tak, aby spadek potencjału IR był mały.
Potencjał jest mierzony w układzie gdy dodatni terminal elektrometru podłączony jest do elektrody roboczej, a ujemny do elektrody odniesienia.
Interpretacja.
Potencjał pojawia się na granicy międzyfazowej pomiędzy elektrodą i elektrolitem z powodu przepływu jonów pomiędzy fazami, chemisorpcji jonów, oraz adsorpcji i orientacji polarnych molekuł (w tym molekuł rozpuszczalnika).
Potencjał ten jest zwykle interpretowany jako różnica potencjału elektrostatycznego (lub jego wartość ujemną) pomiędzy punktem wewnątrz elektrody oraz w punkcie w elektrolicie w pobliżu tej elektrody:
Mierzony potencjał elektrody może być:
Wartość potencjału elektrody niebędącej w równowadze zależy od natury i składu faz w kontakcie, ciśnienia, temperatury, oraz od kinetyki reakcji elektrodowych (zobacz równanie Butlera-Volmera).
Konwencja znaku.
Historycznie ukształtowały się dwie konwencje znaku potencjału elektrodowego:
W roku 1953 IUPAC w Sztokholmie jednogłośnie zarekomendował, że chociaż każda z dwu konwencji jest dozwolona, to tylko wielkość wyrażona według konwencji (2) powinna być nazywana „potencjałem elektrodowym”. Dla uniknięcia niejednoznaczności, można się do niej również odnosić jako „potencjał elektrodowy konwencji Gibbs-Sztokholm” (ang. "Gibbs-Stockholm electrode potential").
W obu konwencjach, wartość SEM półceli odnoszona jest do standardowej elektrody wodorowej jako punktu zerowego.
Według konwencji (1), znak potencjału zdeterminowany jest znakiem zmiany wartości standardowej energii Gibbsa reakcji półceli. Reakcja ta przenosi wielkość nF pozytywnego ładunku elektrycznego przez granicę faz z lewej strony na prawą (tak jak pokazuje zapis na diagramie pólceli). Zależność ta to:
W konwencji (1) wartość SEM ma znak dwuwartościowy (eng. "bivariant"), tzn. odwrócenie reakcji elektrodowej (i diagramu) powoduje zmianę znaku ΔG oraz E, pomimo że polarność celi mierzona woltomierzem prądu stałego niekoniecznie ulega zmianie. Konwencja ta używana była (i czasem wciąż jest) do wyrażania anodowych potencjałów utleniania lub katodowych potencjałów redukcyjnych. Potencjały redukcyjne maja ten sam znak jak te wyrażone przy użyciu konwencji (2).
Według konwencji (2) (potencjał elektrodowy konwencji Gibbs-Sztokholm), znak potencjału zdeterminowany jest przez polarność terminalu półogniwa obserwowaną przy użyciu instrumentu do mierzenia potencjału DC względem standardowej elektrody wodorowej, gdy obwód jest zamknięty i zbalansowany (tak, że nie płynie w nim prąd). W konwencji (2), wartość SEM ma znak niezmienny (ang. "invariant"), tzn. zmiana kierunku nieskończenie małego prądu płynącego w obwodzie nie zmienia znaku wartości E. Jest tak, pomimo że ΔG jest dwuwartościowa (może przyjmować wartości ujemne lub dodatnie).
Prąd katodowy to przepływ elektronów z elektrody do elektrolitu. Prąd anodowy to przepływ elektronów z elektrolitu do elektrody.

</doc>
<doc id="1632390" url="https://pl.wikipedia.org/wiki?curid=1632390" title="Wykształceniec">
Wykształceniec



</doc>
<doc id="1632393" url="https://pl.wikipedia.org/wiki?curid=1632393" title="USS Roanoke (CL-145)">
USS Roanoke (CL-145)

USS Roanoke (CL-145) – amerykańskie lekki krążownik, zwodowany już po zakończeniu II wojny światowej będący jednym z dwóch ukończonych i przyjętych do służby krążowników typu "Worcester".
Matką chrzestną okrętu była Julia Ann Henebry, okręt został uroczyście wcielony do służby 4 kwietnia 1949 roku w Filadelfii. Pierwszym dowódcą krążownika został kapitan John D. Kelsey.
Służba.
Po wejściu do służby "Roanoke" odbył rejs po Morzu Karaibskim w celu zgrania załogi, a następnie wziął udział w manewrach na Atlantyku. 6 stycznia 1950 roku popłynął na Morze Śródziemne aby dołączyć do 6 Floty. W maju tego samego roku powrócił do Stanów Zjednoczonych. W 1952 roku krążownik odwiedził porty Europy i Karaibów mając na pokładzie kadetów marynarki wojennej. W latach 1951 – 1955 krążownik pływał po Morzu Śródziemnym w składzie 6 Floty, w maju 1955 roku "Roanoke" zakończył swoją ostatnią szóstą turę w jej składzie. 22 września 1955 roku krążownik opuścił Norfolk i został skierowany na Pacyfik. Operując w składzie 7 Floty odbył dwie tury służby na Oceanie Spokojnym i 9 rejsów szkoleniowych. 31 października 1958 roku okręt został przeniesiony do rezerwy a 22 lutego 1972 roku został sprzedany na złom.

</doc>
<doc id="1632394" url="https://pl.wikipedia.org/wiki?curid=1632394" title="Małgorzata Wojtkowiak">
Małgorzata Wojtkowiak

Małgorzata Wojtkowiak (ur. 30 stycznia 1982 w Poznaniu) – polska florecistka, olimpijka z Pekinu. Reprezentuje klub AZS AWF Poznań. Mierzy 169 centymetrów wzrostu i waży 63 kilogramy. Dwukrotna mistrzyni świata w drużynie.
Podczas igrzysk w Pekinie zajęła 21. miejsce indywidualnie i siódme w drużynie.

</doc>
<doc id="1632396" url="https://pl.wikipedia.org/wiki?curid=1632396" title="Oddział Kociewski Zrzeszenia Kaszubsko-Pomorskiego w Tczewie">
Oddział Kociewski Zrzeszenia Kaszubsko-Pomorskiego w Tczewie

Oddział Kociewski Zrzeszenia Kaszubsko-Pomorskiego w Tczewie – oddział terenowy Zrzeszenia Kaszubsko-Pomorskiego, posiadający własną osobowość prawną, koncentrujący swoją działalność na sprawach kociewskich oraz nadwiślańskich. Zgodnie ze statutem ZKP organizacja ta zajmuje się rozwojem kultury, gwary oraz budowy regionalizmu i społeczeństwa obywatelskiego na całym Pomorzu oraz w jego subregionach, w tym na Kociewiu.
Historia Oddziału.
Gdy w roku 1957 powstało Zrzeszenie Kociewskie w Tczewie zawiązało się jego koło. Jednak nie działało ono zbyt długo i działalność regionalna zamarła na kilkanaście lat. Po powstaniu Zrzeszenia Kaszubsko-Pomorskiego (dzięki zjednoczeniu Zrzeszenia Kociewskiego i Zrzeszenia Kaszubskiego, próbowano powołać także oddział w Tczewie. Mimo zaangażowania samego Lecha Bądkowskiego nie udało się tego dokonać. Działania te napotykały silny opór ze strony ówczesnych władz zaniepokojonych samodzielnością tej organizacji, które ostatecznie podjęły decyzję kanalizacji dążeń kociewskich regionalistów, przez zakładanie konkurencyjnych wobec ZKP organizacji powiatowych, w których wiodącą rolę pełnili urzędniczy ówczesnej administracji. W ten sposób w roku 1970 powstało w Tczewie Towarzystwo Miłośników Ziemi Tczewskiej. Mimo silnych związków z partią i administracją (pierwszym prezesem TMZT został Czesław Glinkowski, który kilka lat później został z ramienia PZPR nominowany na prezydenta Tczewa), Towarzystwo Miłośników Ziemi Tczewskiej przez całe lata siedemdziesiąte było jedyną tczewską organizacją, gdzie zajmowano się działaniami regionalnymi.
Przełom przyniósł dopiero wybuch ”Solidarności”. Gdy zelżał nadzór władzy, udało się rozwinąć ograniczano do tej pory struktury Zrzeszenia. Dnia 19 września 1981 roku Zarząd Główny ZKP powołał oddział w Tczewie. Prezesem nowo powstałego oddziału został Michał Spankowski. Nowo powstały oddział przetrwał stan wojenny. Zrzeszenie Kaszubsko-Pomorskie nie zostało rozwiązane po 13 grudnia i jako jedyna działająca legalnie organizacja w województwie gdańskim nie wstąpiło, mimo nacisków do PRON. Ta sytuacja spowodowała, że po 1983 roku do ZKP wstępowało wielu osób, które chciały legalnie działać społecznie, lecz nie widziały dla siebie miejsca w organizacjach reżimowych. Osoby takie zdynamizowały także działania tczewskiego oddziału.
Od roku 1983 zorganizowano osiem edycji Spotkań Nadwiślańskich poświęconych sprawom kultury, turystyki, gospodarki i ekologii obszaru nadwiślańskiego. Najbardziej znacząca była chyba ich czwarta edycja w roku 1986, gdzie dyskutowano nad sprawą budowy elektrowni jądrowej w Żarnowcu. Dyskusja ta, była jednym z ważnych elementów rodzącego się wówczas protestu społecznego wobec tej inwestycji. Tym istotniejszym, że relacje z niej przekazała ówczesna prasa, gdzie mimo cenzury jasno widoczny jest bark zgody zebranych dla tego projektu.
Oddział w tym czasie organizował także szereg sesji i spotkań kulturalnych, konkurs literacki „Ocalić od zapomnienia” oraz cykliczne „Spotkania z historią”. Apogeum aktywności przyniósł okres zmian ustrojowych. Od grudnia 1989 roku do stycznia roku 1991 odbyło się 13 spotkań w ramach „Studium Wiedzy o Regionie”, zorganizowano szereg wystaw oraz spotkań dyskusyjnych, a także wraz z Zarządem Głównym ZKP przeprowadzono II konkurs „Współczesna Sztuka Ludowa Kociewia”. Wielu członków oddziału zostało wybranych do lokalnych samorządów. Jednak kolejne lata przyniosły kryzys i dopiero I Kongres Kociewski w 1995 roku zaktywizował na nowo tczewskie środowisko. Pod wodzą nowego prezesa Romana Klima zorganizowano cykl spotkań: „Kociewskie Wieczory Wtorkowe”, a także przeprowadzono kurs dla przewodników po Żuławach. Okres ten zakończyła choroba, a później, w roku 2000, śmierć Romana Klima.
Działalność dzisiejsza.
W roku 2004 grupa kociewskich członków Klubu Studenckiego „Pomorania”, młodzieżowej organizacji Zrzeszenia Kaszubsko-Pomorskiego działającej na Uniwersytecie Gdańskim i Politechnice Gdańskiej doprowadziła do ponownej reaktywacji oddziału tczewskiego. Jednocześnie postanowiono przyjąć nazwę Oddziału Kociewskiego sygnalizując tym samym zainteresowanie całym regionem, a nie tylko miastem Tczewem. Pod wodzą nowego prezesa Krzysztofa Kordy oddział rozpoczął dynamiczną działalność. Rozpoczęto cykl spotkań „Śladami nieznanych działaczy społeczno-kulturalnych Kociewia”, przeprowadzano sesje historyczne oraz organizowano wystawy. Od jesieni 2005 roku do końca 2014 roku członkowie oddziału na eterze Radia Fabryka prowadzili cotygodniową audycję, w piątek o 20. Początkowo nosiła ona nazwę „Spotkania z Historią Tczewa”, a później „Spotkania z Kociewiem”. Emisję zakończono w związku z przekształceniami Radia Fabryka w Radio Tczew.
Od 2007 roku sztandarową imprezą oddziału są Nadwiślańskie Spotkania Regionalne – kilkudniowa impreza na której przedstawiane są problemy związane z ekologią, historią i problemami społecznymi. W roku 2015 oddział aktywnie włączył się w organizację V Kongresu Kociewskiego, a jego prezes - Michał Kargul - został przewodniczącym Komitetu Organizacyjnego Kongresu. w jego ramach w Tczewie w listopadzie 2015 roku zorganizowano dwudniową konferencję naukową "Polska Regionalna".
Skarbnica Kociewska (Kociewska Biblioteka Internetowa).
Oddział od 2006 roku prowadzi Kociewską Bibliotekę Internetową, która gromadzi już kilkadziesiąt pozycji poświęconych Kociewiu dostępnych darmowo w wersji elektronicznej. W 2016 roku stała się ona częścią nowego portalu - Skarbnicy Kociewskiej.
Historia powstania.
W 2006 roku członkowie Oddziału Kociewskiego ZKP w Tczewie opracowali cyfrową wersję książki „Postacie z Kociewia”. Chcąc udostępnić ją nieodpłatnie jak najszerszemu gronu czytelników, postanowili stworzyć osobną stronę biblioteczną. Dzięki włączeniu się kolejnych autorów, zwłaszcza Kazimierza Ickiewicza, w krótkim czasie udało się zamieścić kilkanaście publikacji poświęconych historii Tczewa i Kociewia. W roku 2016 w ramach projektu Biblioteczne Spotkania Regionalne, w oparciu o zasoby KBI stworzono portal Skarbnica Kociewska. Oprócz części bibliotecznej znalazł się w nim rozbudowany informator dotyczący Kociewia, materiały edukacyjne dotyczące regionu oraz informator na temat ciekawych wydarzeń organizowanych przez Zrzeszenie w regionie. Portal inspirowany jest Skarbnicą Kaszubską, prowadzoną przez Zarząd Główny ZKP.
Działalność.
Skarbnica Kociewska działa pod adresem www.skarbnicakociewska.pl. Powstała we współpracy z Miejską Biblioteką Publiczną w Tczewie. Na stronach biblioteki zamieszczone są opracowania książkowe, samodzielne artykuły, prace dyplomowe poświęcone regionowi oraz kolejne numery czasopisma „Teki Kociewskie” i "Moja Ziemia". Linkowane są również inne dotyczące regionu opracowania i periodyki, które są dostępne w innych bibliotekach cyfrowych.
Większość publikacji zamieszczana jest w formacie PDF, niektóre DjVu.
Publikacje Oddziału Kociewskiego ZKP w Tczewie.
Tczewski oddział ZKP wydał i opracował materiały do kilku publikacji poświęconych Kociewiu i ruchowi regionalnemu:

</doc>
<doc id="1632402" url="https://pl.wikipedia.org/wiki?curid=1632402" title="Płatna protekcja">
Płatna protekcja

Płatna protekcja – pośredniczenie w załatwieniu sprawy w zamian za korzyść majątkową lub obietnicę jej otrzymania, dzięki wpływom w instytucji państwowej lub samorządzie terytorialnym. Czyn ten jest zagrożony karą pozbawienia wolności od 6 miesięcy do lat 8 (podstawa prawna: art. 230 i 230a k.k.). W wypadku mniejszej wagi, sprawca podlega grzywnie, karze ograniczenia wolności albo pozbawienia wolności do lat 2.

</doc>
<doc id="1632403" url="https://pl.wikipedia.org/wiki?curid=1632403" title="Skoki narciarskie w Australii">
Skoki narciarskie w Australii

Skoki narciarskie w Australii uprawiano już przed I wojną światową. Najstarsze informacje dotyczące tej dyscypliny sportu w Australii pochodzą z lat 30. XX wieku – w 1930 roku utworzono klub skoków narciarskich o nazwie Australian Ski-Jumping Club, a zawody rozgrywano już w sierpniu 1931.
W południowej części Australii istniało kilka skoczni narciarskich, na których rozgrywano różnego rodzaju zawody w tej dyscyplinie sportu – między innymi w miejscowościach: Ben Lomond, Mansfield i Guthega oraz na zboczach gór: Mount Hotham, Mount Franklin, Góra Kościuszki, The Horn, Mount Buller, Mount Guthrie i Crackenback Peak.
W 1959 w Falls Creek na Mount Buller powstała nieistniejąca już skocznia Mt. Buller Ski Jump (K-30). 22 sierpnia 1969 rozegrano na niej mistrzostwa Australii, które wygrał Ernst Vettori (emigrant z Austrii, ojciec utytułowanego skoczka Ernsta Vettoriego), skacząc na odległość 23 metrów. Dwa dni wcześniej ustanowił on rekord obiektu, który wynosił 31,4 m.
Jedynym skoczkiem narciarskim z Australii, który wystartował w mistrzostwach świata, był Chris Hellerud, który w 1974 w Falun zajął ostatnie, 64. miejsce w konkursie indywidualnym na skoczni normalnej, uzyskując odległości 53 i 48 metrów.
Rekord Australii w długości skoku pochodzi z 8 lutego 1997. Podczas zawodów Pucharu Kontynentalnego w amerykańskim Westby Bruce Neville (na co dzień trenujący skoki na nartach wodnych) oddał w I serii skok na długość 57,5 m (zajął w konkursie 43. miejsce na 50 zawodników, wyprzedzając między innymi olimpijczyka Eddiego Edwardsa; dzień później był 47.).
Próbę reaktywacji skoków narciarskich w Australii podjął amatorsko uprawiający ten sport emigrant ze Słowenii Tony Mihelcic, przebywający w Australii od 1968 roku. Swój rekord (wynoszący 18 m) ustanowił podczas mistrzostw świata weteranów w 2005 w Villach, a w 2006 zdobył brązowy medal na skoczni K-20 podczas kolejnych mistrzostw w Kranju w kategorii wiekowej od 60 do 64 lat. Z jego inicjatywy planowano wybudować 3 skocznie pokryte igelitem (K-30, K-20 i K-10) w Hoppers Crossing, jednak z powodu braku sponsora projektu nie zrealizowano.
Latem 2010 australijski biegacz narciarski Ben Sim postanowił zacząć uprawiać kombinację norweską. Zamierzał w ciągu roku zacząć starty w międzynarodowych zawodach. W ramach przygotowań do zmiany dyscypliny rozpoczął naukę skoków narciarskich – podczas treningów z Alanem Albornem oddawał próby między innymi ze skoczni K-10 i K-40 w Stanach Zjednoczonych. Ostatecznie jednak Ben Sim zrezygnował ze startów w kombinacji norweskiej i zaprzestał dalszych treningów na skoczniach narciarskich.
Obecnie w Australii nie istnieje żadna skocznia narciarska. Przy okazji treningów Bena Sima powstał projekt budowy w tym kraju niewielkich skoczni, na których młodzi zawodnicy mogliby się uczyć podstaw skoków narciarskich. Latem 2011 grupa 6 młodych chłopców z tego kraju wzięła udział w specjalnym obozie przygotowawczym, na którym uczyli się skoków narciarskich, oddając nawet kilkunastometrowe próby.

</doc>
<doc id="1632405" url="https://pl.wikipedia.org/wiki?curid=1632405" title="Irina Nikulczina">
Irina Nikulczina



</doc>
<doc id="1632412" url="https://pl.wikipedia.org/wiki?curid=1632412" title="Bałaban (herb szlachecki)">
Bałaban (herb szlachecki)

Bałaban – polski herb szlachecki, odmiana herbu Przerowa, z nobilitacji.
Opis herbu.
Opis zgodnie z klasycznymi regułami blazonowania:
W polu czerwonym chorągiew błękitna na drzewcu srebrnym, na której takiż kozioł wspięty.
Najwcześniejsze wzmianki.
Nadany w 1676 roku Aleksandrowi Bałabanowi.
Herbowni.
Bałaban.

</doc>
<doc id="1632414" url="https://pl.wikipedia.org/wiki?curid=1632414" title="Mattias Claesson">
Mattias Claesson

Mattias Claesson (ur. 26 lipca 1986) – szwedzki lekkoatleta, specjalizujący się w biegu na 800 m. 
Najważniejszym jego osiągnięciem jest brązowy medal halowych mistrzostw Europy w biegu na 800 m (2009). 
Rekordy życiowe.
Claesson był członkiem szwedzkiej sztafety 4 x 400 metrów, która zajęła 4. miejsce na Halowych Mistrzostwach Świata (Moskwa 2006) ustanawiając do dziś aktualny rekord Szwecji – 3:07,10.

</doc>
<doc id="1632416" url="https://pl.wikipedia.org/wiki?curid=1632416" title="Discovery Channel Global Education Partnership">
Discovery Channel Global Education Partnership

Discovery Channel Global Education Partnership (DCGEP)- fundacja i zespół środków dydaktycznych umożliwiających edukację społeczeństwa krajów trzeciego świata. Właścicielem jest Discovery Communications właściciel Discovery Channel. Organizacja ma status non-profit.
Wspólnie z partnerami z sektora prywatnego i publicznego, DCGEP bezpłatnie udostępnia najwyższej jakości materiałów dydaktycznych w postaci głównie filmów wideo w społeczności, gdzie ludzie mają niewielki dostęp do zasobów edukacyjnych. W zależności od regionu materiały są na poziomie podstawowym lub wyższym w zależności od stopnia edukacji. Materiały na poziomie wyższym mają na celu umożliwienie zbadania świata i zaspokojenia ciekawości, a podstawowe są rodzajem realizacji programu nauczania na tym samym poziomie co w krajach rozwiniętych.
Materiały są wysyłane do szesnastu krajów głównie Afryki, Ameryki Łacińskiej i niektórych byłych republik ZSRR. Liczbę użytkowników szacuje się na 760.000 indywidualnych i 286 szkół.
Głównym sponsorem akcji oprócz Discovery jest Coca-Cola i Chevron. Głównym rzecznikiem fundacji jest aktor Dennis Haysbert.
Linki zewnętrzne.
Oficjalna strona

</doc>
<doc id="1632417" url="https://pl.wikipedia.org/wiki?curid=1632417" title="Wybory parlamentarne w Korei Północnej w 2009 roku">
Wybory parlamentarne w Korei Północnej w 2009 roku

Wybory parlamentarne w Korei Północnej w 2009 roku odbyły się 8 marca 2009, ze znacznym opóźnieniem, gdyż kadencja Najwyższego Zgromadzenia Ludowego minęła we wrześniu 2008. W opinii analityków były to typowe wybory pokazowe. Wszyscy wybrani deputowani pochodzą z Koreańskiej Partii Pracy i oficjalnie otrzymali po 100% poparcia w swoich okręgach. Frekwencja wyborcza wyniosła 99,98%. Udział w wyborach był dla obywateli obowiązkowy.

</doc>
<doc id="1632421" url="https://pl.wikipedia.org/wiki?curid=1632421" title="Jonathan Davis and the SFA">
Jonathan Davis and the SFA

Jonathan Davis and the SFA (Simply Fucking Amazings)" to zespół solowy Jonathana Davisa lidera zespołu Korn.
Historia.
Jonathan Davis and the SFA ruszyli w pierwszą trasę po Stanach Zjednoczonych w listopadzie 2007, a europejską trasę w maju 2008. Ich pierwszy album ma zaplanowaną premierę na 2009 rok zaraz po premierze planowana jest trasa koncertowa w Ameryce Północnej. Jonathan Davis and the SFA wydali kompilacje na CD/DVD dostępną na stronie Invisible Arts. Nazwę zespołu wymyślił ochroniarz i asystent Jonathana - Loc. Zespół na swojej stronie udostępnił wersje demonstracyjne utworów z pierwszego albumu. Tytuły robocze to „Basic Needs”, „Russia”, „August 12”, and „Gender”, które podobno zostały zainspirowane przez Buffalo Billa i "Milczenie owiec". Zespół nagrał też 3 nie zatytułowane jeszcze dema.
Cover „Got Money” Lil Wayne'a nagrany z gitarzystą Slipknot i Stone Sour Jamesem Rootem został ostatnio udostępniony do ściągnięcia na stronie zespołu, wraz z wiadomością od Davisa „...możecie ściągnąć kawałek, który miksowałem przez parę ostatnich dni. Nie jest on reprezentatywny dla albumu, nad którym pracuję, to coś fajnego czego chciałem spróbować..."
Jonathan Davis wyraził chęć współpracy ze znanym angielskim producentem Guyem Sigsworthem. Warto też zauważyć, że perkusista KoЯna Ray Luzier grał na perkusji na pierwszym albumie.
Niedawno na sesji w studiu pojawił się gitarzysta Black Light Burns/Limp Bizkit - Wes Borland i nagrywał materiał na album.
Według MTV News, niektóre utwory grupy Jonathan Davis and the SFA były współpisane przez znany zespół producencki, The Matrix, znany z albumu KoЯna See You On The Other Side.
Członkowie.
The SFA.
Davis stwierdził na swoim blogu, że SFA to grupa zmieniających się muzyków. Niektórzy z nich uznawani są za urlopowanych, ponieważ nigdy oficjalnie nie opuścili tego zespołu, ale aktualnie nie pracują z SFA.

</doc>
<doc id="1632423" url="https://pl.wikipedia.org/wiki?curid=1632423" title="Nina Klenovska">
Nina Klenovska



</doc>
<doc id="1632424" url="https://pl.wikipedia.org/wiki?curid=1632424" title="Emilia Yordanova">
Emilia Yordanova



</doc>
<doc id="1632426" url="https://pl.wikipedia.org/wiki?curid=1632426" title="Silvia Georgieva">
Silvia Georgieva



</doc>
<doc id="1632428" url="https://pl.wikipedia.org/wiki?curid=1632428" title="Chintila">
Chintila

Chintila (zm. prawdopodobnie w 639) – król Wizygotów w latach 636-639.
Objął rządy w niewyjaśnionych okolicznościach. W czasie jego panowania odbył się piąty Synod w Toledo, na którym zostały uchwalone postanowienia dotyczące nietykalności władcy i jego następców. Było to pierwszą próbą stosowania ekskomuniki przez biskupów względem osób, które sprzeciwiały się władzy.

</doc>
<doc id="1632433" url="https://pl.wikipedia.org/wiki?curid=1632433" title="On-yomi">
On-yomi



</doc>
<doc id="1632436" url="https://pl.wikipedia.org/wiki?curid=1632436" title="Teki Kociewskie">
Teki Kociewskie

Teki Kociewskie – pierwsze kociewskie czasopismo elektroniczne. „Teki Kociewskie” są periodykiem popularno-naukowym wydawanym przez Oddział Kociewski Zrzeszenia Kaszubsko-Pomorskiego w Tczewie i publikowanym na stronach Skarbnicy Kociewskiej.
Historia pisma.
Pomysł pisma powstał przy pracach nad Kociewską Biblioteka Internetową. Okazało się, że przedstawiciele młodej inteligencji kociewskiej, zwłaszcza studenci i absolwenci, dysponują już znacznym dorobkiem drobnych prac naukowych i popularyzatorskich, tworzonych zazwyczaj na potrzeby zajęć na studiach. Zastanawiając się nad formą zamieszczania takich prac na KBI powstał pomysł redagowania ich w formie czasopisma. Jednocześnie periodyk taki zaspokajać mógł potrzebę kronikarską dokumentowania aktywności Oddziału Kociewskiego ZKP w Tczewie. Ze względu na różnorodną treść i formę planowanych artykułów przyjęto nazwę „Tek”. Pierwszy numer ukazał się w październiku 2007 roku.
Aktualnie (2017 rok) "Teki" są jednym z nielicznych periodyków regionalnych poświęconych Kociewiu (obok "Kociewskiego Magazynu Regionalnego i "Rydwanu"). O znaczeniu czasopisma świadczą nagrody dla redaktorów czasopisma wręczone na początku 2012 r. Michał Kargul otrzymał Kociewskie Pióro za działalność publicystyczną w 2011 roku, zaś w tej samej dziedzinie Krzysztof Korda został nagrodzony Pierścieniem Mechtyldy.
Struktura pisma.
„Teki Kociewskie” podzielone są na trzy działy:
Materiały posesyjne Nadwiślańskich Spotkań Regionalnych.
Od drugiego numeru „Tek” przyjęły one charakter materiałów posesyjnych z kilkudniowej konferencji Nadwiślańskie Spotkania Regionalne organizowanej w październiku, przez Oddział Kociewski Zrzeszenia Kaszubsko-Pomorskiego w Tczewie. Zawartość czasopisma wypełniły wystąpienia i prace uczestników oraz zapis dyskusji przeprowadzonej w trakcie „Spotkań”. Numer ten, dzięki dofinansowaniu Samorządu Województwa Pomorskiego oraz Samorządu Miasta Tczewa ukazał się także w skromnym nakładzie drukowanym. Także kolejne numery (pod koniec 2016 roku wyszedł numer dziesiąty) ukazały się pod dwiema postaciami: cyfrowej i papierowej. W 2016 roku wydano w wersji papierowej także numer pierwszy.
ISSN.
Wersja elektroniczna „Tek Kociewskich” została zarejestrowana przez Bibliotekę Narodową pod numerem ISSN: "1689 - 6398".
Wersja drukowana natomiast otrzymała numer ISSN:
"1689 - 5041".

</doc>
<doc id="1632438" url="https://pl.wikipedia.org/wiki?curid=1632438" title="Kunyomi">
Kunyomi



</doc>
<doc id="1632439" url="https://pl.wikipedia.org/wiki?curid=1632439" title="Onyomi">
Onyomi



</doc>
<doc id="1632440" url="https://pl.wikipedia.org/wiki?curid=1632440" title="Yongli">
Yongli

Yongli (chiń. 永曆, "Yǒnglì"); imię prywatne: 朱由榔, "Zhū Yóuláng" (ur. 1623, zm. kwiecień 1662) – ostatni przedstawiciel chińskiej dynastii Ming, w latach 1646–1662 formalnie cesarz w południowych prowincjach.
Był synem Zhu Changyinga, siódmego syna cesarza Wanli. 18 listopada 1646 w Zhaoqing w prowincji Guangdong został obwołany cesarzem. W 1648 dzięki pomocy portugalskiej artylerii udało mu się częściowo odeprzeć Mandżurów i odzyskać połowę terytorium Chin.
W 1649 na dwór Yongli przybył jezuicki misjonarz Michał Boym. Na skutek jego działalności cesarz wraz z rodziną i całym dworem przeszedł na katolicyzm. W 1652 Boym powrócił do Europy z poselstwem cesarza, który apelował do papieża i władców europejskich o pomoc wojskową w walce z Mandżurami. Boym nie uzyskał żadnej pomocy, a gdy powrócił do Chin w 1659, dwór Mingów już nie istniał.
Yongli stawiał skuteczny opór armii Qingów do 1658, kiedy to został pokonany. Po klęsce w 1659 w jego rękach znajdowały się już tylko prowincje Guangxi i Yunnan, oprócz tego w prowincji Fujian utrzymywał się jeszcze przez pewien czas wierny Mingom Zheng Chenggong. W 1661 poniósł kolejną klęskę w starciu z Mandżurami, tracąc ostatnie punkty oporu w Chinach i wycofał się do Birmy. Król birmański udzielił mu schronienia w Sikong.
W kwietniu 1662 Yongli został zdradzony i wydany generałowi Wu Sangui, który nakazał stracić go wraz z całą rodziną i dworem.

</doc>
<doc id="1632443" url="https://pl.wikipedia.org/wiki?curid=1632443" title="Mistrzostwa Europy w Koszykówce Kobiet 2007">
Mistrzostwa Europy w Koszykówce Kobiet 2007

31. Mistrzostwa Europy w Koszykówce Kobiet rozegrane zostały w dniach 24 września - 20 października we Włoszech. Podczas turnieju wystąpiło 16 drużyn.
Uczestnicy zagrali w czterech miastach: Lanciano, Vasto, Ortona oraz w Chieti, gdzie odbył się odbył się mecz o trzecie miejsce razem z finałem.

</doc>
<doc id="1632445" url="https://pl.wikipedia.org/wiki?curid=1632445" title="Tulga">
Tulga

Tulga – król Wizygotów w latach 639-642.
Objął tron po swoim ojcu, Chintili. Jak pisze Fredegar w kronice "Historia Francorum", król był w wieku dorastania ("aduliscencia"), czyli miał między 14 a 28 lat. Prawdopodobnie nie umiał narzucić swego zdania gockim możnym, wskutek czego został obalony. Wystrzyżono mu tonsurę, przez co nigdy już nie mógł się ubiegać o jakikolwiek świecki urząd.

</doc>
<doc id="1632447" url="https://pl.wikipedia.org/wiki?curid=1632447" title="Polnica (struga)">
Polnica (struga)

Polnica – struga na Równinie Słupskiej, w powiecie koszalińskim, w województwie zachodniopomorskim o długości od 23 do 27,91 km.
Powierzchnia zlewni Polnicy wynosi 69,91 km².
Struga bierze swe źródło w okolicach osady Mirotki, skąd płynie na północny zachód i mija osadę Przytok. Dalej na północny zachód przy osadzie Trawica zmienia bieg na południowy zachód w kierunku miasta Sianów, gdzie przepływa przez centrum. Dalej za miastem biegnie w kierunku północno-zachodnim równolegle z rzeką Unieść, do której wpada w okolicach Unieskich Łąk. Unieść uchodzi do jeziora Jamno.
Nazwę "Polnica" wprowadzono urzędowo rozporządzeniem w 1948 roku, zastępując poprzednią niemiecką nazwę "Polnitz".

</doc>
<doc id="1632449" url="https://pl.wikipedia.org/wiki?curid=1632449" title="Yoann Kowal">
Yoann Kowal

Yoann Kowal (ur. 28 maja 1987 w Nogent-le-Rotrou) – francuski lekkoatleta specjalizujący się w biegach średnich.
W zawodach międzynarodowych zadebiutował w biegu juniorów podczas mistrzostw świata w biegach przełajowych w 2005. Rok później odpadł w eliminacjach biegu na 3000 metrów z przeszkodami na mistrzostwach świata juniorów, a w 2007 był na tym dystansie jedenasty podczas młodzieżowych mistrzostw Starego Kontynentu. Duży sukces odniósł w marcu 2009 zdobywając w Turynie brąz halowych mistrzostw Europy w biegu na 1500 metrów. Kilka miesięcy po tym osiągnięciu był szósty podczas kolejnej edycji czempionatu młodzieżowców oraz odpadł już w eliminacjach na mistrzostwach świata. Na piątym miejscu dotarł do mety finałowego biegu na 1500 metrów podczas czempionatu Starego Kontynentu latem 2010. W 2013 zajął 4. miejsce na halowych mistrzostwach Europy w biegu na 3000 metrów. Złoty medalista mistrzostw Europy w Zurychu (2014). Medalista mistrzostw Francji oraz reprezentant kraju w drużynowych mistrzostwach Europy. 

</doc>
<doc id="1632451" url="https://pl.wikipedia.org/wiki?curid=1632451" title="The Places You Have Come to Fear the Most">
The Places You Have Come to Fear the Most

The Places You Have Come to Fear the Most - drugi album muzyczny amerykańskiej grupy muzycznej grającej alternatywny rock
Dashboard Confessional. 
Album powstał 20 marca 2001 roku. W USA album osiągnął sprzedaż 500 000 sztuk.

</doc>
<doc id="1632454" url="https://pl.wikipedia.org/wiki?curid=1632454" title="Metro strachu">
Metro strachu

Metro strachu – amerykański dreszczowiec w reżyserii Tony’ego Scotta z roku 2009. Film jest ekranizacją powieści Mortona Freedgooda (napisanej pod pseudonimem John Godey) pod tym samym tytułem. Jest to drugi remake oryginalnej adaptacji z 1974 roku pt. "Długi postój na Park Avenue", po wersji telewizyjnej z 1998. Produkcja rozpoczęła się w marcu 2008 roku.
Obsada.
i inni.

</doc>
<doc id="1632455" url="https://pl.wikipedia.org/wiki?curid=1632455" title="CSS Studios">
CSS Studios

CSS Studios - spółka zakupiona przez Discovery Communications. Siedziba znajduje się w Hollywood. CSS jest wytwórnią krótkich materiałów filmowych, studio realizujące udźwiękowienie w filmach i agencja reklamowa. CSS realizuje udźwiękowienie w filmach, oraz krótkie audycje na zlecenie telewizji lokalnych. Jako agencja reklamowa zajmuje się głównie produkcją reklam telewizyjnych oraz ich emisją.
Produkcje CSS są sprzedawane w ramach marek:
CSS Studios otrzymało 50 nominacji do Oscara z których 26 wygrało.
Linki zewnętrzne.
Oficjalna Strona

</doc>
<doc id="1632456" url="https://pl.wikipedia.org/wiki?curid=1632456" title="CSS Studio">
CSS Studio



</doc>
<doc id="1632462" url="https://pl.wikipedia.org/wiki?curid=1632462" title="Li Zicheng">
Li Zicheng

Li Zicheng, imię prywatne 鴻基, "Lĭ Hóngjī" (ur. 22 września 1606, zm. 1645?) – chiński chłop, przywódca powstania, które w 1644 roku obaliło dynastię Ming, następnie samozwańczy cesarz.
Urodził się w prowincji Shaanxi jako syn wiejskiego starosty. W 1628 roku został jednym z przywódców powstania w rodzinnej prowincji, skierowanego przeciwko posiadaczom wielkich majątków ziemskich i ubóstwu chłopów. Powstanie szybko rozszerzyło się na sąsiednie prowincje, głównie z powodu przyłączenia się do niego przedstawicieli kupiectwa. W 1640 został wybrany na przywódcę ogólnokrajowego powstania. Zdołał zjednoczyć poszczególne oddziały chłopskie w jedną, zdyscyplinowaną armię. Podczas oblężenia Kaifengu Li Zicheng stracił oko. Kiedy miasta nie udało się zdobyć, kazał w 1642 roku otworzyć tamy na Huang He, w wyniku czego Kaifeng został zatopiony.
W kwietniu 1644 roku armia powstańcza zajęła Pekin i obaliła dynastię Ming, której przedstawiciele schronili się na południu Chin. Li Zicheng przyjął tytuł cesarza i ogłosił wprowadzenie na tron nowej dynastii Shun. Jego panowanie trwało niecały miesiąc. Wysłany przeciw niemu generał Wu Sangui otworzył bramy w Wielkim Murze i wpuścił do Chin Mandżurów, którzy zajęli Pekin, rozpoczynając rządy mandżurskiej dynastii Qing.
Po utracie Pekinu Li Zicheng wycofał się do Shaanxi, a następnie w rejon Huguang. Jego dalsze losy pozostają nieznane. Według różnych historii popełnił samobójstwo, został zamordowany w mieście Tongcheng w Hubei lub ukrył się w buddyjskim klasztorze.

</doc>
<doc id="1632465" url="https://pl.wikipedia.org/wiki?curid=1632465" title="Alexander Straub">
Alexander Straub

Alexander Straub (ur. 14 października 1983) – niemiecki lekkoatleta specjalizujący się w skoku o tyczce.
Na eliminacjach zakończył swój udział w mistrzostwach świata juniorów w 2002, a na młodzieżowych mistrzostwach Europy w 2005 był dziesiąty. W 2007 zdobył złoty medal uniwersjady. Brązowy medalista halowych mistrzostw Europy oraz siódmy zawodnik mistrzostw świata (2009). Na początku 2010 zdobył w Katarze brązowy krążek halowych mistrzostw świata. Stawał na podium mistrzostw Niemiec.
Rekordy życiowe: stadion – 5,81 (1 sierpnia 2008, Wattenscheid &amp; 20 czerwca 2009, Mannheim); hala – 5,80 (21 lutego 2009, Lipsk). 

</doc>
<doc id="1632467" url="https://pl.wikipedia.org/wiki?curid=1632467" title="Trasiwulos Tsakalotos">
Trasiwulos Tsakalotos

Trasiwulos Tsakalotos (, ur. 3 kwietnia 1897 w Prewezie, zm. 15 sierpnia 1989 w Atenach) – generał greckiej armii walczący w I i II wojnie światowej oraz w greckiej wojnie domowej po stronie sił rojalistycznych.
Wyróżnił się talentem dowódczym, w trakcie wojny grecko-włoskiej, w Albanii. Komendant akademii wojskowej na wychodźstwie, Organizator rojalistycznej czystki na wychodźstwie – ok. 8 tysięcy żołnierzy (połowę składu królewskich jednostek bojowych) uwięził w brytyjskich obozach jenieckich w Afryce, do końca wojny. Dowódca 3 Górskiej Brygady – największej rojalistycznej jednostki bojowej, walczącej z hitlerowcami tylko pod Rimini, we Włoszech, następnie używanej do walk z grecką lewicą. Popierany w tej sprawie przez Brytyjczyków, był zwolennikiem jak najszerszego wykorzystania w armii, policji i więziennictwie byłych greckich hitlerowców.
Młodość.
Tsakalotos dzieciństwo spędził w Grecji. W wieku 13 lat wyjechał do Aleksandrii w Egipcie. Do Grecji wrócił i 1916 roku został absolwentem szkoły wojskowej następnie skierowany na front wojenny. Walczył na froncie macedońskim podczas I wojny światowej i w wojnie grecko-tureckiej (1919–1922). Po zakończeniu wojny kontynuował karierę wojskową.
Wojna włoska i konspiracja.
Wybuch II wojny światowej zastał go w stopniu pułkownika. Początkowo dowodzi regimentem, jednak wyróżnia się jako bardzo utalentowany dowódca i pod koniec kampanii albańskiej jest już szefem sztabu korpusu. Po kapitulacji Grecji dołączył do wiernego monarchii ruchu oporu.
Służba królowi na wychodźstwie.
Na specjalną prośbę – zapotrzebowanie królewskiego rządu na wychodźstwie, z pomocą brytyjskich sił specjalnych SOE, opuszcza Grecję w 1943, by dołączyć do greckich sił zbrojnych w Egipcie. Następnie, jako komendant greckiej akademii wojskowej w Ismaili, kieruje też organizacją rojalistycznej czystki w całej greckiej armii na wychodźstwie. W wyniku represji, dwie (jedyne) greckie brygady zredukowane zostały do jednej, gdyż około 8 tysięcy aresztowanych żołnierzy, podejrzewanych o poglądy republikańskie, zamiast wkrótce wyzwalać Grecję i Włochy, osadzonych zostało w brytyjskich obozach jenieckich w Libii, Sudanie, Egipcie i w Południowej Afryce. Tsakalotosowi powierzono następnie dowództwo 3 Brygady Górskiej, jako całkowicie wiernej idei monarchii i o zdecydowanie antykomunistycznym nastawieniu, powstałej w miejsce owych dwóch, rozformowanych. Formacja ta wyróżniła się następnie znakomitą postawą żołnierską, w bitwie o Rimini, we wrześniu 1944. Ponadto, z wiernych królowi żołnierzy, głównie oficerów, pozostałych poza składem 3 Górskiej Brygady, utworzono jeszcze jeden rojalistyczny oddział, nazwany Świętym Zastępem (Ieros Lochos), w 1947 roku przekształcony w górskie siły specjalne LOK.
Służba wojskowa tuż po wyzwoleniu Grecji spod okupacji.
Jeszcze przed powrotem do Grecji Tsakalotos należy do osób wtajemniczonych w planowanie upadku koalicyjnego rządu Grecji, dla rozprawy z lewicowo-republikańskim ruchem ELAS, z wykorzystaniem do tego celu byłych hitlerowskich oddziałów kolaboracyjnych w Grecji, greckich sił królewskich i sił brytyjskich. Starcie to nastąpiło już z początkiem grudnia, w Atenach, gdy ELAS skutecznie sprowokowano do wystąpienia zbrojnego, po uprzednim wielokrotnym zmasakrowaniu tłumu cywilnych demonstrantów przez oddziały porządkowe, złożone wyłącznie z byłych kolaborantów. W szczególności, na głównym placu miasta (Syntagma), ogień otwierano dwukrotnie – raz masakrując demonstrantów, a następnie ponownie, strzelając do osób udzielających pomocy rannym. Wydarzenia te znane są jako "„Dekemvriana”", a walki, prowadzone na skalę operacyjną, połączone z bombardowaniem robotniczych dzielnic Aten i Pireusu z morza i powietrza przez flotę i lotnictwo brytyjskie i z brytyjską inicjatywą strategiczną w mieście, trwały łącznie ok. 35 dni. Całością operacji dowodził Brytyjczyk, Sir Ronald MacKenzie Scobie. Rozkaz "„potraktowania Aten, jak zbuntowanego miasta wroga”" wydał mu 5 grudnia 1945 Sir Winston Churchill. Trasiwulos Tsakalotos, w trakcie tych walk, pełnił funkcję dowódcy połączonych sił królewskich, sprowadzonych tu z Włoch, oraz liczniejszych od nich greckich oddziałów hitlerowskich w Atenach, co łącznie stanowiło około 19 tysięcy zbrojnych.
12 grudnia 1944, w trakcie tajnych negocjacji z brytyjskim dowództwem, partyzanci ELAS wyrazili zgodę na opuszczenie miasta i przyjęcie wszystkich brytyjskich warunków, w zamian oczekując jedynie wycofania z Aten także 3 Górskiej Brygady generała Trasiwulosa Tsakalotosa. Propozycję odrzucono.
Porozumienie z Warkizy.
W lutym 1945 podpisano porozumienie w Warkizie, rozwiązujące ELAS, jednak bez intencji dotrzymania jego warunków. Oddziały królewskie także miały być rozwiązane, z udziałem oficerów i żołnierzy obu stron tworzona być miała nowa, wspólna armia narodowa i policja itd... Jednak już w kilka tygodni po podpisaniu tego porozumienia rozpoczęły się masowe aresztowania i tortury niemal wszystkich ujawniających się byłych partyzantów i także dziesiątków tysięcy innych osób, podejrzewanych o sprzyjanie im w latach okupacji hitlerowskiej. Taktyka ta służyła przygotowaniu do właściwego – z punktu widzenia monarchii – wyniku wyborów parlamentarnych oraz referendum ustrojowego. Tsakalotos mianowany został szefem sztabu II Dywizji Piechoty, wkrótce potem mianowano go komendantem Akademii Wojskowej.
Udział i zasługi w wojnie domowej.
Po rozpoczęciu greckiej wojny domowej 1946–1949 Tsakalotos, w roku 1945 awansowany do stopnia generała brygady, od 1946 r. pełnił funkcję Komendanta (głównej) Akademii Wojskowej. Następnie, kilkakrotnie awansowany w miejsce mniej zdecydowanych oficerów i przy generalnie bardzo niskim morale armii, od 1948 siłami królewskiego Pierwszego Korpusu, rozlokowanymi między innymi na półwyspie Peloponez. W 1949 r. dowodził już większą częścią sił królewskich, zaangażowaną w operacje przeciw komunistycznym partyzantom. Trafnymi, choć ówcześnie krytykowanymi, decyzjami o szybkim przemieszczeniu części oddziałów z Peloponezu na samą Północ Grecji, zapobiegł zajęciu przez DSE miasta Florina, gdzie komuniści, wzmocnieni m.in. polskimi dostawami sprzętu wojennego zamierzali przenieść z Albanii swój „rząd Grecji”. Atak na Florinę zakończył się dotkliwymi stratami atakujących partyzantów i – co podkreśla wielu autorów – ich decydującą porażką propagandową.
Następnie, korzystając z szerokiego strumienia pomocy wojskowej USA, ścisłej morskiej i lotniczej blokady brzegów oraz dysponując 4-krotną przewagą liczebną oddziałów, wiosną 1949 przystąpił do likwidacji komunistycznego powstania. Najpierw kierował likwidacją, a praktycznie także eksterminacją, peloponeskiej 3 dywizji DSE, odciętej od źródeł zaopatrzenia i dróg odwrotu. Sukcesy te zbiegły się w czasie z powrotem do służby i objęciem naczelnego dowództwa przez bardzo szanowanego w wojsku dowódcę kampanii włoskiej w górach Albanii (1940-41), generała Aleksandrosa Papagosa, uprzednio unikającego mieszania się w wojnę domową o niepewnym – jak się wydawało – wyniku.
W tej fazie wojny, na terenach toczących się walk, powszechnie były już pobory, czy też porywanie także młodocianych przez oddziały obu stron, a sądy polowe stron wydawały głównie wyroki śmierci. Skutecznie zrażało to ludność cywilną do angażowania się we wspieranie kogokolwiek, a rodziny tysiącami przenosiły się za granicę. Wojsko królewskie stosowało przymusowe wysiedlenia całej, wiejskiej ludności z dużych obszarów (łącznie wysiedlono tak ponad 800 tysięcy osób) i wypalanie opustoszałych miejscowości i otaczającej je szaty roślinnej przy pomocy napalmu – środki walki, często wskazywane królewskim siłom zbrojnym, przez amerykańskich doradców, jako szczególnie skuteczne. Standardem stały się publiczne tortury, po przewiezieniu jeńców do ich miejscowości pochodzenia i okazaniu rodzinie, a następnie wystawianie zmasakrowanych zwłok przez długi czas, pod strażą, na widok publiczny. Żołnierze Tsakalotosa fotografowali się z odciętymi głowami bojowników DSE.
W prowadzonej przez Tsakalotosa tzw. drugiej bitwie o masywy gór Witsi i Gramos, dysponując już (zależnie od ocen) od 10 do 50-krotną przewagą siły rażenia – jeńcy rozstrzeliwani byli nieraz jeszcze tego samego dnia, bez względu na często młodociany wiek – wojska królewskie ostatecznie pokonały partyzantów, co oznaczało rzeczywiste zakończenie działań zbrojnych greckiej wojny domowej.
Konflikty z obozami władzy i wystąpienie z wojska.
31 maja 1951 został mianowany dowódcą sztabu generalnego. Nastąpiło to wkrótce po okoliczności, gdy poprzedni szef sztabu generalnego Aleksandros Papagos popadł w konflikt z królem, ogłaszając zamiar wystąpienia z wojska – podjęcia kariery politycznej. Następnie król Paweł rozkazał generałowi Tsakalotosowi aresztować marszałka Papagosa, Tsakalotos odmówił. Tsakalotos doprowadził jednak do ujawnienia działalności nielegalnej wojskowej organizacji "ΙΔΕΑ", oskarżanej o plan przewrotu, popadając w konflikt z jej oficerami, popierającymi marszałka Papagosa. Wystąpił z wojska 20 listopada 1952, w stopniu generała dywizji, w dwa dni po zaprzysiężeniu rządu nowego premiera – Aleksandrosa Papagosa.
Aktywność obywatelska po zwolnieniu z wojska.
Po zakończeniu działań wojennych Tsakalotos, przeszedł na wojskową emeryturę, przy czym w latach 1957–1960 podjął jeszcze funkcję ambasadora Królestwa Grecji w Jugosławii.
23 marca 1984, Trasiwulos Tsakalotos przed kamerami telewizji spotkał się i pojednał z Markosem Wafiadisem, organizatorem i do sierpnia 1948 roku dowódcą sił DSE, w trakcie wojny domowej w Grecji. Tsakalotos zmarł w 1989 w wieku 92 lat.
Rodzina.
Bratankiem Trasiwulosa Tsakalatosa jest Efklidis Tsakalotos – parlamentarzysta, od sierpnia 2015 r. minister finansów w lewicowym rządzie Syrizy.

</doc>
<doc id="1632468" url="https://pl.wikipedia.org/wiki?curid=1632468" title="Stare Hory">
Stare Hory



</doc>
<doc id="1632469" url="https://pl.wikipedia.org/wiki?curid=1632469" title="Loving Memory">
Loving Memory

Loving Memory – brytyjski dramat filmowy z roku 1971 w reżyserii Tony’ego Scotta.

</doc>
<doc id="1632472" url="https://pl.wikipedia.org/wiki?curid=1632472" title="Yves Niaré">
Yves Niaré

Yves Niaré (ur. 20 lipca 1977 w Bourg-Saint-Maurice, zm. 5 grudnia 2012) – francuski lekkoatleta, kulomiot.
W 1994 zdobył złoty medal Gimnazjady (rzut dyskiem, Nikozja 1994). Trzeci zawodnik superligi pucharu Europy (Annecy 2008). Srebrny medalista Halowych Mistrzostw Europy w Lekkoatletyce (Turyn 2009), przegrał jedynie z Polakiem Tomaszem Majewskim. Trzeci zawodnik superligi drużynowych mistrzostw Europy (Bergen 2010). Wielokrotny medalista igrzysk frankofońskich.
23. zawodnik konkursu kulomiotów podczas igrzysk olimpijskich w Pekinie.
Wielokrotny mistrz i rekordzista kraju.
Testy antydopingowe przeprowadzone 1 marca 2003 wykazały u Francuza obecność niedozwolonego środka – pseudoefedryny. Niaré otrzymał karę trzymiesięcznej dyskwalifikacji (21 maja 2003 – 30 sierpnia 2003).
Syn malijskiego dyskobola – Namakoro Niaré.
5 grudnia 2012 zginął w wypadku samochodowym.

</doc>
<doc id="1632476" url="https://pl.wikipedia.org/wiki?curid=1632476" title="Stanisław Suchodolski (polityk)">
Stanisław Suchodolski (polityk)

Stanisław Suchodolski (ur. 5 maja 1939 w Kolonii Czetyń w województwie wołyńskim) – polski ekonomista i polityk, poseł na Sejm X kadencji.
Życiorys.
W 1966 ukończył Wyższą Szkołę Ekonomiczną w Katowicach, uzyskując tytuł zawodowy magistra ekonomii. W tym samym roku wstąpił do Stronnictwa Demokratycznego. Od 1958 zatrudniony w Zakładach Mięsnych w Opolu, następnie w Opolskich Zakładach Ceramiki Budowlanej i Wojewódzkim Zarządzie Melioracji Wodnych w Opolu. W latach 1971–1976 pracował w Wojewódzkim Biurze Projektów Budownictwa Komunalnego. Od 1976 stał na czele zarządu Izby Rzemieślniczej w Opolu. W latach 1982–1985 sprawował funkcję wicewojewody opolskiego. Pełnił obowiązki przewodniczącego Wojewódzkiego Komitetu SD (1985–1989).
W 1989 uzyskał mandat posła na Sejm kontraktowy w okręgu opolskim. Zasiadał w Komisji Przekształceń Własnościowych, Komisji Łączności z Polakami za Granicą i w trzech komisjach nadzwyczajnych. Przewodniczył Komisji Samorządu Terytorialnego i Komisji Samorządu Terytorialnego, Gospodarki Przestrzennej i Komunalnej. W wyborach w 1991 bez powodzenia ubiegał się o reelekcję – w okręgu opolskim oraz z 7. miejsca listy krajowej SD. 
Odznaczony Krzyżem Kawalerskim Orderu Odrodzenia Polski i Srebrnym Krzyżem Zasługi (1977), Medalem 40-lecia Polski Ludowej oraz Brązowym Medalem „Za zasługi dla obronności kraju”.

</doc>
<doc id="1632477" url="https://pl.wikipedia.org/wiki?curid=1632477" title="Kościół szpitalny w Szydłowcu">
Kościół szpitalny w Szydłowcu



</doc>
<doc id="1632478" url="https://pl.wikipedia.org/wiki?curid=1632478" title="Kościół św. Ducha w Szydłowcu">
Kościół św. Ducha w Szydłowcu



</doc>
<doc id="1632479" url="https://pl.wikipedia.org/wiki?curid=1632479" title="Kościół św. Anny w Szydłowcu">
Kościół św. Anny w Szydłowcu



</doc>
<doc id="1632481" url="https://pl.wikipedia.org/wiki?curid=1632481" title="Odwet (film 1990)">
Odwet (film 1990)

Odwet (ang. "Revenge") – amerykański thriller akcji z 1990 w reżyserii Tony’ego Scotta, na podstawie powieści Jima Harrisona.
Opis fabuły.
Michael "Jay" Cochran (Kevin Costner) po 12 latach służby opuszcza jednostkę lotniczą Navy. Nie ma on przed sobą sprecyzowanych dalszych planów życiowych i nie jest pewien, co powinien dalej robić.
Postanawia on odwiedzić dawnego znajomego Tiburona Mendeza (Anthony Quinn), potężnego meksykańskiego biznesmena. Po przybyciu na dwór Mendeza w Meksyku, zastaje w nim piękną i młodą żonę Mendeza – Miryee (Madeleine Stowe). Między nimi rodzi się silne uczucie, które przeradza się w romans. Cochran nie jest jednak świadomy, jakie za swój czyn będzie musiał ponieść konsekwencje, gdyż Mendez jest mściwym i zaborczym człowiekiem, który nie toleruje zdrady.

</doc>
<doc id="1632484" url="https://pl.wikipedia.org/wiki?curid=1632484" title="Anthony Coughlan">
Anthony Coughlan

Anthony Coughlan – profesor, emerytowany wykładowca w Katedrze Polityki Społecznej w Kolegium Trójcy w Dublinie.
Dyrektor The National Platform EU Research and Information Centre oraz przewodniczący Fundacji na rzecz Demokracji w UE.
Sprzeciwiał się włączeniu Irlandii do wspólnego rynku i rozszerzaniu kompetencji Unii Europejskiej.
Twierdzi, że po implementacji zapisów z Lizbony do wspólnotowego prawa Unia będzie funkcjonowała jak państwo.

</doc>
<doc id="1632487" url="https://pl.wikipedia.org/wiki?curid=1632487" title="Dinamo Batumi">
Dinamo Batumi

Sapechburto Klubi Dinamo Batumi () – gruziński klub piłkarski z siedzibą w Batumi. Jednokrotny mistrz Gruzji.
Historia.
Chronologia nazw:
Klub został założony w 1923 jako Dinamo Batumi. W 1936 klub startował w rozgrywkach Pucharu ZSRR, a w 1939 debiutował w Grupie B Mistrzostw ZSRR. W pierwszym powojennym mistrzostwie startował w Trzeciej Grupie, strefie zakaukaskiej, ale po reorganizacji systemu lig pożegnał się z rozgrywkami na szczeblu profesjonalnym. Dopiero w 1960 ponownie startował w Klasie B, strefie 1. W 1963 w wyniku kolejnej reorganizacji systemu lig spadł do Klasy B, strefy 1. W 1966 powrócił do Klasy B, strefye 1, ale już w 1970 po następnej reorganizacji okazał się w Klasie B, strefie 2, w której występował do 1983. W 1983 w turnieju finałowym zajął 1. miejsce i zdobył awans do Pierwoj Ligi, w której występował do 1989.
W 1990 zmienił nazwę na FK Batumi i debiutował w 1. lidze Gruzji. W 1994 powrócił do historycznej nazwy Dinamo Batumi. W sezonie 2007/08 zajął 13. miejsce i spadł do Pirveli Liga. W 2021 roku zdobył swoje pierwsze w historii mistrzostwo Gruzji. Sezon 2022/2023 w europejskich pucharach, klub rozpoczął w pierwszej rundzie kwalifikacji Ligi Mistrzów UEFA przegranym 1:2 dwumeczem ze Slovanem Bratysława. Swoją grę kontynuował w Lidze Konferencji Europy UEFA, w drugiej rundzie trafiając na mistrza Polski Lecha Poznań. W pierwszym meczu Dinamo przegrało 0:5 w Poznaniu. W meczu rewanżowym w Batumi, klub zremisował 1:1 i odpadł z rozgrywek.
Aktualny skład.
 

</doc>
<doc id="1632488" url="https://pl.wikipedia.org/wiki?curid=1632488" title="Sonja Roman">
Sonja Roman

Sonja Roman (ur. 11 marca 1979) - słoweńska lekkoatletka, specjalistka od biegów średnich.

</doc>
<doc id="1632492" url="https://pl.wikipedia.org/wiki?curid=1632492" title="Szczepan Balicki">
Szczepan Balicki

Szczepan Stanisław Balicki (ur. 23 maja 1929 we Lwowie, zm. 19 grudnia 2017 w Rybniku) – polski prawnik i polityk, poseł na Sejm X kadencji, instruktor harcerski.
Życiorys.
Syn Wiktora i Marii. Ukończył w 1952 studia na Uniwersytecie Jagiellońskim, a w 1976 na Uniwersytecie Śląskim w Katowicach uzyskał stopień doktora nauk prawnych.
W 1952 podjął pracę w biurze prawnym Dyrekcji Okręgowej Kolei Państwowych w Katowicach. W 1956 został radcą prawnym w rybnickiej filii Rejonu Przewozów Kolejowych Bielsko-Biała. W 1956 wstąpił do Stowarzyszenia „Pax”, był wiceprzewodniczącym sądu koleżeńskiego i należał do kolegium redakcji „Katolika”. W latach 80. był członkiem Rady Krajowej Patriotycznego Ruchu Odrodzenia Narodowego.
Był radnym Wojewódzkiej Rady Narodowej w Katowicach. W 1989 został posłem na Sejm kontraktowy, wybranym w okręgu katowickim. Zasiadał w Komisji Sprawiedliwości, Komisji Ustawodawczej oraz Komisji Nadzwyczajnej do zbadania działalności Ministerstwa Spraw Wewnętrznych. W 1991 bez powodzenia ubiegał się o reelekcję z ramienia Chrześcijańskiej Demokracji.
Został arbitrem w gospodarczym postępowaniu arbitrażowym, specjalizując się w prawie cywilnym, spółdzielczym i komunikacyjnym. Działał również w Związku Harcerstwa Polskiego.
W 2016 został laureatem XIII edycji nagrody „Prawnik Pro Bono”.
Pochowany na cmentarzu parafialnym w Rybniku.

</doc>
<doc id="1632494" url="https://pl.wikipedia.org/wiki?curid=1632494" title="Port lotniczy Mbuji-Mayi">
Port lotniczy Mbuji-Mayi

Port lotniczy Mbuji Mayi (IATA: MJM, ICAO: FZWA) – port lotniczy położony w Mbuji-Mayi. Jest jednym z największych portów lotniczych w Demokratycznej Republice Konga. 

</doc>
<doc id="1632498" url="https://pl.wikipedia.org/wiki?curid=1632498" title="Port lotniczy Kolwezi">
Port lotniczy Kolwezi

Port lotniczy Kolwezi – port lotniczy zlokalizowany w Kolwezi w Demokratycznej Republice Konga

</doc>
<doc id="1632502" url="https://pl.wikipedia.org/wiki?curid=1632502" title="Gram (mitologia)">
Gram (mitologia)

Gram (w języku staronordyckim "oburzenie") – miecz, którym Sigurd (Siegfried, Zygfryd), bohater pieśni o Nibelungach, zabił smoka Fafnira. Został wykuty przez Weylanda Kowala i pierwotnie należał do jego ojca – Sigmunda, który otrzymał go w sali Volsung po wyjęciu go z drzewa Barnstokk, w którym Odyn specjalnie go umieścił – nikt inny nie mógł go wyciągnąć. Miecz został zniszczony i przekuty co najmniej raz. Gdy został przekuty, mógł rozłupać kowadło na połowę.
W kulturze.
W "Pieśni o Nibelungach" miecz Siegfrieda nazywa się Balmung. W utworze jeden z bohaterów, Hagen (wuj Ortwina z Metzu), opowiada historię zdobycia przez Siegfrieda skarbu Nibelungów, który miał pomóc dzielić legendarny skarb Nibelungowi i Szilbungowi – strażnikom skarbu. W podzięce za pomoc przy tym skomplikowanym zadaniu Siegfried otrzymał "Sławny miecz Nibelungów" – Balmunga.
W Cyklu Pierścienia Richarda Wagnera nazywa się Notung.

</doc>
<doc id="1632503" url="https://pl.wikipedia.org/wiki?curid=1632503" title="Port lotniczy Kananga">
Port lotniczy Kananga

Port lotniczy Kananga – port lotniczy zlokalizowany w Kanandze, w Demokratycznej Republice Konga

</doc>
<doc id="1632505" url="https://pl.wikipedia.org/wiki?curid=1632505" title="Leszek Biały (polityk)">
Leszek Biały (polityk)

Leszek Tadeusz Biały (ur. 22 marca 1940 w Srebrnej, zm. 9 października 2022) – polski nauczyciel i polityk, poseł na Sejm I kadencji.
Życiorys.
W 1964 ukończył studia na Wydziale Historycznym Uniwersytetu Warszawskiego. Był etatowym pracownikiem Polskiej Zjednoczonej Partii Robotniczej. Wstąpił do Socjaldemokracji RP. W 1991 uzyskał mandat posła na Sejm I kadencji. Został wybrany w okręgu radomskim z listy Sojuszu Lewicy Demokratycznej. Zasiadał w dwóch Komisji Ustawodawczej oraz Komisji Edukacji, Nauki i Postępu Technicznego.
Między 1967 a 2000 (z przerwami, początkowo w niepełnym wymiarze) był nauczycielem w Liceum Ogólnokształcącym im. Piotra Skargi w Grójcu; uczył propedeutyki nauki o społeczeństwie, wiedzy o społeczeństwie, historii oraz wychowania w rodzinie.

</doc>
<doc id="1632507" url="https://pl.wikipedia.org/wiki?curid=1632507" title="Port lotniczy Boma">
Port lotniczy Boma

Port lotniczy Boma – port lotniczy zlokalizowany w Bomie, w Demokratycznej Republice Konga.

</doc>
<doc id="1632508" url="https://pl.wikipedia.org/wiki?curid=1632508" title="Frederick Peterson">
Frederick Peterson

Frederick Peterson (ur. 1 marca 1859 w Faribault, zm. 9 lipca 1938) – amerykański lekarz patolog, neurolog, psychiatra i poeta. Był jednym z pionierów psychoanalizy w Stanach Zjednoczonych, publikując artykuł o teorii psychodynamicznej Freuda i Junga w 1909 roku.
Życiorys.
Urodził się w Fairbault, ale po roku, po separacji rodziców, przeniósł się do Sioux City razem z matką. Gdy miał piętnaście lat miejscowy lekarz Knott poznał się na jego nieprzeciętnej inteligencji, i przez dwa lata uczył go medycyny. Równolegle chodził do szkoły, gdzie jego nauczyciel zachęcił go do pisania poezji. 
Gdy miał 17 lat rozpoczął studia medyczne na University of Buffalo. Ukończył studia z wyróżnieniem trzy lata później. Odbył staż w Buffalo General Hospital i wyjechał do Europy, gdzie studiował patologię u Recklinghausena i Keya oraz fizjologię u Ludwiga. Po powrocie do Buffalo został wykładowcą (1883) i profesorem patologii (1884). Następnie zainteresował się psychiatrią i od 1885 do 1888 odbywał staż w Hudson State Hospital. W 1888 przeniósł się do Nowego Jorku, współpracował tam z Bernardem Sachsem. Od 1892 był profesorem neurologii na Columbia University. Zmarł w 1938; wspomnienie o nim napisał Bernard Sachs.

</doc>
<doc id="1632511" url="https://pl.wikipedia.org/wiki?curid=1632511" title="Port lotniczy Tshikapa">
Port lotniczy Tshikapa

Port lotniczy Tshikapa – port lotniczy zlokalizowany w Tshikapie, w Demokratycznej Republice Konga.

</doc>
<doc id="1632512" url="https://pl.wikipedia.org/wiki?curid=1632512" title="Andrzej Trzciński">
Andrzej Trzciński

Andrzej (Jędrzej) Jan Kanty Trzciński, pseud., krypt. i allonimy: "A. T.***; Badacz natury; Leszczyński Józef; Przyjaciel nauk; Przyjaciel prawdy; Przyjaciel prawdy i ludzkości; Sylen", (ur. 1749 w archidiecezji gnieźnieńskiej, zm. 7 czerwca 1823 w Krakowie) – ksiądz katolicki, profesor fizyki, polemista, tłumacz i poeta.
Życiorys.
Urodził się w rodzinie szlacheckiej jako syn Jana. W dzieciństwie utracił ojca. Pozostawał pod opieką bliższych krewnych, którzy powierzyli jego edukację księdzu Piotrowi Rydulskiemu (profesor Akademii Krakowskiej). W wieku 13 lat (21 maja 1762) immatrykulowany w Akademii. W roku 1771 otrzymał magisterium nauk wyzwolonych i doktorat filozofii.
Po ukończeniu studiów na Wydziale Filozoficznym w Akademii Krakowskiej pracował jako nauczyciel Szkoły im. Bartłomieja Nowodworskiego w Krakowie. W tym okresie prowadził także w swojej "Alma mater" wykłady z matematyki i języka francuskiego (jako "extraneus"). Przez krótki czas przebywał w Getyndze (studia zagraniczne: 1779-1781) i Strasburgu (studia: 1781). Studiował wówczas medycynę (doktorat uzyskał w roku 1782), mimo tego iż Komisja Edukacji Narodowej wysłała go na studia fizyczne. Wezwany przez Komisję do powrotu do Polski, w Krakowie pojawił 11 grudnia 1782. Kilka dni później otrzymał kierownictwo katedry fizyki eksperymentalnej. Przez następnych 21 lat (w okresie 1783–1804) wykładał regularnie na krakowskim uniwersytecie (do roku 1788 wykładał w języku łacińskim). W 1812 roku przystąpił do Konfederacji Generalnej Królestwa Polskiego.
Reputacja.
Andrzej Trzciński popadł w prywatny konflikt z polskim uczonym Janem Śniadeckim. Oprócz tego Trzciński był dość konserwatywnym dydaktykiem, uczącym fizyki opisowej i skupionej na jakościowych doświadczeniach, zgodnie z ówczesnymi zwyczajami w wielu krajach. Śniadecki odwrotnie – popierał matematyzację i nauczanie na fizyce treści, które wówczas były przekazywane w ramach matematyki, a które weszły do kursów fizyki całe dekady później. Z tych kilku powodów Śniadecki rozpowszechniał negatywne opinie o Trzcińskim. Historyczka Mirosława Chamcówna powtarzała za Śniadeckim negatywne opinie o Trzcińskim ("Dzieje Uniwersytetu Jagiellońskiego w latach 1765–1850"): „w całej swej działalności dawał dowody nieuctwa, co dobitnie wykazywał mu Śniadecki”. Negatywne opinie o Trzcińskim powtarzali za Chamcówną późniejsi historycy nauki: Tadeusz Piech, Kazimierz Opałek i Bronisław Średniawa.
Andrzej Kajetan Wróblewski zrehabilitował Trzcińskiego, wskazując m.in. na:
Z opinią A. K. Wróblewskiego zgodzili się inni historycy nauki polskiej z PAU, jak Adam Strzałkowski, Andrzej Staruszkiewicz, Andrzej Pelczar, Michał Kokowski, Alicja Zemanek, Teresa Bałuk-Ulewiczowa, Antoni Kleczkowski, Julian Dybiec, Karolina Targosz.
Twórczość.
W roku 1792 wydał broszurę pod tytułem "Uwagi nad miejscem szczególnym na cmentarzu powszechnym", w której proponował utworzenie w Krakowie cmentarza między dzisiejszym Rondem Mogilskim i Kotlarskim.
Ważniejsze utwory i mowy.
Ponadto ogłaszał swe wiersze w publikacjach: J. Przybylski: "Łza cicha Polimnii...", Kraków 1794; J. Przybylski: "Wiersz z powinszowaniem imienin Jędrzejowi Trzcińskiemu...", Kraków 1795; natomiast prospekty wykładów ogłaszał w: „Prospectus Lectionum Academicorum” (od roku 1783; fragmenty przedr. M. Chamcówna w: "Uniwersytet Jagielloński... 1777-1786", Wrocław 1957 „PAN Monografie z Dziejów Nauki i Techniki” nr 2, s. 319-331).
Przekłady.
W rękopisie Biblioteki Jagiellońskiej (sygn. 2966) znajduje się: "Pochwała Buonapartego Napoleona... r. 1799 z franc. przez X...". W II połowie XX wieku podejrzewany był ponadto (obok F. Siarczyńskiego i J. Wybickiego) o przekład z niemieckiego głośnej broszury: "Uwaga na koszta pogrzebowe w Wiedniu". Natomiast przyznawany Trzcińskiemu z pewnym wahaniem przez Estreichera (za J. S. Bandtkiem) przekład z ks. Goussaulta: "Portret damy poczciwej...", Kraków 1779 – wyszedł spod pióra A. M. Prokopowicza.
Listy i materiały.
Znaczna liczba materiałów dot. uniwersyteckiej działalności Trzcińskiego zachowała się w Archiwum Uniwersytetu Jagiellońskiego.

</doc>
<doc id="1632515" url="https://pl.wikipedia.org/wiki?curid=1632515" title="Akumetria">
Akumetria

Akumetria – najprostszy sposób badania słuchu, który polega na wymawianiu szeptem, z odległości 4–6 m (człowiek z prawidłowym słuchem słyszy szept z odległości 5-10), w kierunku badanego słów zawierających w przewadze tony wysokie (np. "sas", "czas", "sieć") oraz niskie (np. "mur", "wór", "chów"). Zadaniem badanego jest powtórzenie słów, które usłyszał.

</doc>
<doc id="1632516" url="https://pl.wikipedia.org/wiki?curid=1632516" title="Port lotniczy Toamasina">
Port lotniczy Toamasina

Port lotniczy Toamasina (IATA: TMM, ICAO: FMMT) – port lotniczy położony w Toamasina, w Madagaskarze.

</doc>
<doc id="1632518" url="https://pl.wikipedia.org/wiki?curid=1632518" title="Kahoʻolawe">
Kahoʻolawe

Kahoʻolawe – najmniejsza spośród 8 głównych wysp archipelagu Hawaje należących do terytorium Stanów Zjednoczonych. Znajduje się 11,2 km na południowy zachód od Maui, jest niezamieszkana. Powstała z jednego wulkanu tarczowego. Najwyższe wzniesienie (Pu'u 'O Moa'ula Nui) sięga 450 m n.p.m. Wyspa znajduje się w cieniu opadowym wulkanu Haleakalā na Maui i w efekcie cechuje się ona relatywnie suchym klimatem – roczne opady nie przekraczają tu 635 mm.

</doc>
<doc id="1632519" url="https://pl.wikipedia.org/wiki?curid=1632519" title="Kahoolawe">
Kahoolawe



</doc>
<doc id="1632520" url="https://pl.wikipedia.org/wiki?curid=1632520" title="Der bewegte Mann">
Der bewegte Mann



</doc>
<doc id="1632524" url="https://pl.wikipedia.org/wiki?curid=1632524" title="Port lotniczy Antsirabe">
Port lotniczy Antsirabe

Port lotniczy Antsirabe (IATA: ATJ, ICAO: FMME) – port lotniczy położony w Antsirabe, na Madagaskarze.
Historia.
Lotnisko obsługuje loty międzynarodowe i krajowe. Pas startowy jest utwardzony i ma 1200 metrów i 25 metrów szerokości. W 2015 roku podczas prac modernizacyjnych został pokryty asfaltem. W ramach wykonanych prac podłączono lotnisko do sieci energetycznej i kanalizacyjnej. Remont został wykonany w ramach partnerstwa publiczno–prywatnego pomiędzy l’Aviation civile de Madagascar a lokalnymi firmami. 

</doc>
<doc id="1632525" url="https://pl.wikipedia.org/wiki?curid=1632525" title="Luis Alberto Marco">
Luis Alberto Marco

Luis Alberto Marco Contreras (ur. 20 sierpnia 1986 w Dos Hermanas) – hiszpański lekkoatleta, specjalizujący się w biegu na 800 m. Najważniejszym jego osiągnięciem jest srebrny medal halowych mistrzostw Europy.

</doc>
<doc id="1632527" url="https://pl.wikipedia.org/wiki?curid=1632527" title="Ostatni skaut">
Ostatni skaut

Ostatni skaut (ang. "The Last Boy Scout") – amerykański film sensacyjny w reżyserii Tony’ego Scotta z roku 1991.

</doc>
<doc id="1632530" url="https://pl.wikipedia.org/wiki?curid=1632530" title="Columba">
Columba

Columba – rodzaj ptaka z podrodziny gołębi (Columbinae) w rodzinie gołębiowatych (Columbidae).
Zasięg występowania.
Rodzaj obejmuje gatunki występujące na całym świecie oprócz Antarktydy.
Morfologia.
Długość ciała 25–45 cm; masa ciała 122–690 g; rozpiętość skrzydeł 65–68 cm.
Systematyka.
Podział systematyczny.
Do rodzaju należą następujące gatunki:

</doc>
<doc id="1632532" url="https://pl.wikipedia.org/wiki?curid=1632532" title="Port lotniczy Fianarantsoa">
Port lotniczy Fianarantsoa

Port lotniczy Fianarantsoa (IATA: WFI, ICAO: FMSF) – port lotniczy położony w Fianarantsoa, w Madagaskarze.

</doc>
<doc id="1632536" url="https://pl.wikipedia.org/wiki?curid=1632536" title="Rozrząd Knighta">
Rozrząd Knighta

Rozrząd Knighta - system rozrządu w czterosuwowym silniku spalinowym, opatentowany w swej pierwotnej wersji w roku 1905 stosowanym chętnie w konstrukcjach lotniczych (i nie tylko) lat 30. i 40. XX wieku.
Opis.
W rozrządzie klasycznym silnika czterosuwowego zarówno napełnianie cylindra ładunkiem, jak i opróżnianie go ze spalin odbywa się poprzez zawory umieszczone najczęściej w głowicy (silnik górnozaworowy), wyjątkowo w kadłubie (silnik dolnozaworowy). 
W rozrządzie Knighta rolę zaworów spełniają okna znajdujące się zarówno na obwodzie cylindra (blisko głowicy) jak i w specjalnej tulei znajdującej się pomiędzy tłokiem a cylindrem silnika. Ta dodatkowa tuleja sterująca otwarciem okien pełni (wraz z układem sterującym) rolę rozrządu. 
Historycznie były to dwie tuleje poruszające się ruchem posuwisto-zwrotnym (pierwsze konstrukcje z roku 1901). Później zastosowano jedną tuleję (zwaną czasem suwakiem) poruszającą się po linii śrubowej. Pierwsze samochody z silnikami z tym systemem rozrządu powstały w roku 1907. Silniki mając znaczne wysilenie cechowały się elastyczną pracą (płaską biegunową momentu obrotowego). Były też znacznie cichsze podczas pracy od silników z rozrządem zaworowym. Najdłużej silniki z rozrządem Knighta stosowała belgijska firma Minerva.
Przez okna dolotowe (ssące) dostaje się do silnika ładunek (mieszanka), przez okna wydechowe są usuwane gazy spalinowe. Tuleja ta jest poruszana złożonym mechanizmem znajdującym się w skrzyni korbowej i wykonuje ruch posuwisto - obrotowy. Okna na tulei w odpowiednich momentach nakładając się na okna w cylindrze otwierają i zamykają przelot, pozwalając na wymianę ładunku w silniku, oraz na usunięcie spalin z silnika. W głowicy silnika znajdują się jedynie gniazda do świec zapłonowych, nie ma w niej żadnych elementów ruchomych.
Zastosowanie.
Ten układ rozrządu stosowała np. firma Bristol w silnikach gwiazdowych (np. Bristol Hercules), Gabriel Voisin w swoich samochodach Avions Voisin czy firma Napier z silnikiem "Sabre" zbudowanym w układzie H i stosowanym np. w myśliwcu Hawker Tempest.
Zalety.
Zalety rozrządu Knighta były następujące:
Wady.
Wady rozrządu Knighta wynikały z istoty zastosowania dodatkowego elementu roboczego pomiędzy tłokiem a tuleją cylindrową silnika i były następujące:
Udoskonalenie rozrządu zaworowego (zwłaszcza wynalezienie rozrządu OHC i jego wersji rozwojowej DOHC) oraz istniejące wady i brak zapotrzebowania na lotnicze silniki tłokowe dużej mocy spowodowały, że w czasach obecnych rozrząd Knighta nie jest praktycznie stosowany. 

</doc>
<doc id="1632537" url="https://pl.wikipedia.org/wiki?curid=1632537" title="Darja Safonowa">
Darja Safonowa

Darja Aleksandrowna Safonowa (ros. "Дарья Александровна Сафонова"; ur. 20 marca 1981) – rosyjska lekkoatletka, specjalizująca się w biegu na 400 m. 
Rekordy życiowe.
Safonowa była zdyskwalifikowana na 2 lata (marzec 2005 - marzec 2007) za stosowanie niedozwolonych środków dopingowych.

</doc>
<doc id="1632538" url="https://pl.wikipedia.org/wiki?curid=1632538" title="Darya Safonova">
Darya Safonova



</doc>
<doc id="1632540" url="https://pl.wikipedia.org/wiki?curid=1632540" title="Abdullah Musa">
Abdullah Musa

Abdullah Musa Abdullah (arab. عبدالله موسى عبدالله) (ur. 2 marca 1958) – emiracki piłkarz grający na pozycji bramkarza.
Kariera klubowa.
W czasie swojej kariery piłkarskiej Musa grał w Al-Ahli Dubaj.
Kariera reprezentacyjna.
Z reprezentacją ZEA uczestniczył w Mistrzostwach Świata w 1990 we Włoszech, jednakże nie wystąpił w żadnym meczu.

</doc>
<doc id="1632542" url="https://pl.wikipedia.org/wiki?curid=1632542" title="Cerkiew św. Mikołaja w Lubaczowie">
Cerkiew św. Mikołaja w Lubaczowie

Cerkiew św. Mikołaja w Lubaczowie – świątynia greckokatolicka wybudowana w 1883 roku w stylu eklektycznym. Jest to cerkiew murowana na planie krzyża łacińskiego posiadająca kopułę na przecięciu naw. Obecny ikonostas pochodzi z byłej cerkwi Narodzenia Najświętszej Maryi Panny w Niemstowie. 
Historia.
Obecnie w greckokatolickiej katedrze w Przemyślu znajduje się XVIII-wieczny ikonostas należący do zachodnioukraińskiego malarstwa cerkiewnego, który powstał w latach 80. XVII w. dla cerkwi klasztornej w Szczepłotach koło Krakowca. Po kasacie monasteru w 1788 trafił on do drewnianej cerkwi pw. Św. Mikołaja w Lubaczowie, później już do obecnej murowanej świątyni. Zatem w 1979 przeniesiony został do lubaczowskiego Muzeum.

</doc>
<doc id="1632543" url="https://pl.wikipedia.org/wiki?curid=1632543" title="Dotknięcie ręki">
Dotknięcie ręki

Dotknięcie ręki () – polsko-duńsko-angielski film psychologiczny z roku 1992 w reżyserii Krzysztofa Zanussiego.
Fabuła.
Młody student muzykologii śni pewną melodię. Po przebudzeniu dochodzi do wniosku, że może być ona motywem przewodnim większego utworu. Sam jednak nie podejmuje się skomponowania go, tylko prosi o to sławnego Henry'ego Kesdiego - kompozytora muzyki poważnej, który 40 lat temu przeżył Holocaust i wybrał milczenie oraz życie w izolacji od świata.
Film kręcony w Krakowie (Collegium Minus Uniwersytetu Jagiellońskiego, Wawel), Stawisku, Warszawie, Tworkach i Kopenhadze.

</doc>
<doc id="1632545" url="https://pl.wikipedia.org/wiki?curid=1632545" title="Larry Regan">
Larry Regan

Larry Regan (ur. 9 sierpnia 1930 w North Bay, zm. 9 marca 2009 w Ottawie) – kanadyjski hokeista występujący na pozycji skrzydłowego, trener. W latach 1956-1961 występował w NHL w barwach Boston Bruins i Toronto Maple Leafs, a w latach 1970-1972 trenował Los Angeles Kings.

</doc>
<doc id="1632553" url="https://pl.wikipedia.org/wiki?curid=1632553" title="Pro Contra">
Pro Contra

Pro Contra – żeńska grupa wokalna istniejąca w latach 1970-1981, utworzona przez muzyka i kompozytora Bernarda Sołtysika.
Działalność artystyczna przyniosła zespołowi oraz jego twórcy nagrody oraz wyróżnienia
w plebiscytach polskiej piosenki oraz na festiwalach piosenki w kraju i za granicą. Wśród nagród i wyróżnień można wymienić: Międzynarodowe Spotkania Wokalistów Jazzowych w Lublinie za piosenkę "A ja wciąż nie wierzę", zwycięstwo w telewizyjnym Studiu 13 piosenką "Jeszcze dzionek zaczekam", Nagroda Srebrnego Pierścienia oraz nagroda dziennikarzy i publiczności za piosenkę "Kochajmy wojskowe orkiestry" na Festiwalu w Kołobrzegu, oraz nagrody w Giełdzie Piosenki Radiowej ZAKR.
Podczas Międzynarodowego Festiwalu Piosenki w Sopocie w latach 1972-1978 zespół akompaniował wokalistom, a dwukrotnie: w 1974 i 1976, wystąpił samodzielnie jako gość Dnia Polskiego w Gali Polskiej Piosenki. Zespół występował na Festiwalu Piosenki Radzieckiej w Zielonej Górze.
Zespół wystąpił w filmie "Milion za Laurę" jako pielęgniarki śpiewające w szpitalu psychiatrycznym z piosenką "Walc pielęgniarek" oraz w programie telewizyjnym Suita polska.
W filmie "Milioner" zespół zaśpiewał piosenkę "Mężczyzna w swoim stylu".
Grupa koncertowała w Polsce i poza jej granicami, m.in. w Bułgarii, Czechosłowacji, RFN, NRD, Rumunii, Stanach Zjednoczonych, Związku Radzieckim. W Friedrichstadt-Palast w Berlinie zespół wystąpił jako gwiazda międzynarodowego programu.
Podczas występów zagranicznych zrealizowano recitale telewizyjne oraz nagrania radiowe w takich miastach jak: Berlin, Rostock, Drezno, Moskwa, Tbilisi, Baku, Kijów, Kiszyniów, Wilno, Ryga, Ostrawa oraz dla Deutsche Rundfunk w Kolonii oraz czeskiego radia w Ostrawie.

</doc>
<doc id="1632561" url="https://pl.wikipedia.org/wiki?curid=1632561" title="Strzelanina w Winnenden">
Strzelanina w Winnenden

Strzelanina w Winnenden – strzelanina, która miała miejsce 11 marca 2009 w Winnenden w Badenii-Wirtembergii. Zginęło 15 osób oraz zamachowiec.
Przebieg.
Strzelanina w szkole Albertville.
Pierwszy atak miał miejsce o godz. 9:30 czasu lokalnego w szkole Albertville-Realschule. 17-letni napastnik Tim Kretschmer zaczął tam strzelać do ludzi przy użyciu pistoletu, który zabrał tego ranka z pokoju jego rodziców. Zastrzelił tam 12 osób: 9 uczniów i 3 nauczycielki (oprócz jednego ucznia wszystkie ofiary były płci żeńskiej). Kretschmer wszedł do trzech klas – w pierwszej z nich postrzelił w głowę z bliskiej odległości pięciu uczniów i wyszedł z klasy. W drugiej z klas zaczął strzelać na oślep, zabijając na miejscu dwóch uczniów i raniąc dziewięciu innych, z czego dwóch z nich zmarło później w szpitalu. Kretschmer wyszedł z tej klasy i chciał przeładować broń, ale w tym momencie znajdujący się w klasie nauczyciel podbiegł do drzwi i zamknął je i zatarasował przedmiotami z klasy od wewnątrz. Napastnik zaczął strzelać w drzwi, chcąc się przebić przez blokadę znajdującą się po drugiej stronie, ale nie udało mu się to. Kretschmer poszedł następnie do szkolnego laboratorium chemicznego, gdzie zabił strzałem w głowę nauczycielkę. Uczniowie z tej klasy uciekli napastnikowi, skacząc z okien budynku.
W tym momencie w szkole został nadany zakodowany alarm "Frau Koma kommt" (pol. "Pani Koma nadchodzi" – "Koma" to słowo "amok" czytane od tyłu). Ten zakodowany alarm został wymyślony po strzelaninie w szkole w Erfurcie z 2002 roku i miał być używany w niektórych niemieckich szkołach jako ostrzeżenie przed sytuacją z tzw. "aktywnym strzelcem".
Pierwsze powiadomienie policji o sytuacji w szkole w Winnenden miało miejsce o godz. 9:33. Policjanci przybyli na miejsce zdarzenia trzy minuty później. Kretschmer strzelił w kierunku funkcjonariuszy, a następnie wymknął się im ze szkoły, po drodze zabijając jeszcze dwie nauczycielki. Sprawca zabił w szkole łącznie 12 osób, a 7 ranił.
Ucieczka i uprowadzenie samochodu.
W czasie ucieczki z miejsca zdarzenia zabił pracownika miejscowego szpitala psychiatrycznego w pobliskim parku. Duża liczba funkcjonariuszy otoczyła budynek zaatakowanej wcześniej szkoły i bezskutecznie szukała sprawcy w całym Winnenden. Wczesne doniesienia już wówczas ostrzegały, że sprawca ucieka z miejsca zdarzenia i apelowały do kierowców, by nie zabierali ze sobą żadnych autostopowiczów.
Następnie, około 10:00, napastnik wdarł się do samochodu Volkswagen Sharan, sterroryzował jego kierowcę i uciekł nim do odległego ok. 40 km Wendlingen am Neckar. Po dwóch godzinach jazdy z napastnikiem, około 12:00, kierowcy udało się zbiec, natomiast porywacz kontynuował ucieczkę piechotą.
Wymiana ognia w Wendlingen.
Sprawca w dzielnicy przemysłowej w mieście Wendlingen am Neckar, do którego dojechał, wszedł do salonu samochodowego Volkswagena. Zagroził jednemu ze sprzedawców i zażądał kluczyka od któregoś z pojazdów. Sprzedawca ten uciekł kiedy napastnik był rozproszony przez przybycie służb na miejsce. Kretschmer zastrzelił innego sprzedawcę i klienta, oddając 13 strzałów w obie osoby. Kiedy przeładowywał, inny sprzedawca i klient uciekli tylnym wyjściem budynku. O 12:30 sprawca wystrzelił w stronę przejeżdżającego pojazdu na pobliskiej ulicy. Kierowca uciekł nie doznając żadnych obrażeń w wyniku strzału. Wkrótce do salonu zbliżyli się przybyli na miejsce funkcjonariusze i zaczęli wymianę ognia ze sprawcą. Jeden z nich postrzelił dwukrotnie sprawcę w obie nogi, ale ten utrzymywał się na nich w wyniku stanu wzburzenia, w którym był.
Napastnik cofnął się do salonu i oddał 12 strzałów z budynku w stronę funkcjonariuszy. Dwóch ścigających i ostrzeliwujących go z nieoznakowanego radiowozu funkcjonariuszy policji zostało rannych.
Później sprawca ostrzelał pobliskie budynki i pracownika jednej z firm, ale go nie ranił. Następnie wybiegł przed salon, położył się na ziemi i strzelił sobie w czoło z pistoletu. Samobójstwo sprawcy zostało zarejestrowane na nagraniu na telefonie komórkowym jednego ze świadków zdarzenia.
Bilans ofiar 17-latka to 16 osób zabitych oraz 9 ranionych: 12 osób sprawca zabił w szkole (w tym 2 uczniów, którzy zostali ciężko ranni i zmarli tego samego dnia w szpitalu), 1 przed szpitalem psychiatrycznym w Winnenden, 2 w centrum przemysłowym w Wendlingen oraz samego siebie na zewnątrz centrum przemysłowego w Wendlingen. Natomiast wśród rannych, siedem z nich zostało postrzelonych w szkole, a dwie w salonie w Wendlingen. Początkowe doniesienia o śmierci kierowcy porwanego auta nie zostały potwierdzone przez policję. Broń była legalną własnością ojca napastnika. Wbrew początkowym sugestiom sprawca nie zapowiedział swojego czynu w Internecie. Według kierowcy, Igora Wolfa, który jechał z napastnikiem do Wendlingen am Neckar, Tim Kretschmer twierdził, że zabijał „dla zabawy” i chce zaatakować następną szkołę. Podczas całej strzelaniny sprawca oddał 112 strzałów.
Sprawca.
Sprawcą masakry był 17-letni Tim Kretschmer (ur. 26 lipca 1991), który był dawnym uczniem szkoły Albertville-Realschule, w której dokonał masakry. Mieszkał ze swoimi rodzicami w miejscowości Leutenbach. Szkołę Albertville ukończył w 2008 roku ze stosunkowo słabymi ocenami.
Sprawca był zapalonym graczem w tenisa i w przyszłości chciał zostać profesjonalnym graczem. Trenował grę pod okiem chorwackiego zawodowego gracza tej dyscypliny Marko Habijanecia, który później w wywiadzie stwierdził, że Kretschmer był "nieco zepsuty moralnie" i oczerniał swoich kolegów z drużyny podczas gry oraz że miał duże trudności w zaakceptowaniu porażki. Trener porozmawiał nawet o zachowaniu Kretschmera z jego matką, ale ta miała bronić zachowania swojego syna.
Media donosiły, że sprawca lubił grać w grę komputerową "Counter-Strike" i strzelać z zabawkowych pistolecików airsoftowych. Jednakże niektórzy poddali krytyce kolejne już medialne zarzuty dotyczące gier komputerowych i obwiniania ich twórców i wydawców za tego rodzaju tragedie. W ostatnim dniu swojego życia Kretschmer grał na komputerze w grę "Far Cry 2" pod nickiem "JawsPredator1", a także miał oglądać sadomasochistyczny film pornograficzny, który miał przedstawiać związanego mężczyznę poniżanego przez kobiety. Sprawca posiadał swoje profile na wielu niemieckich stronach społecznościowych, m.in. na MyVideo.de czy Kwick.de. Po szkole często grał w lokalnej kafejce internetowej ze swoimi przyjaciółmi, którzy dzielili jego zainteresowania komputerami, internetem i grami.
Sprawca miał być leczony z powodu depresji w 2008 roku, ale jego rodzina konsekwentnie utrzymywała, że nie był on nigdy leczony psychiatrycznie. Kretschmer miał co najmniej pięć razy widzieć się z terapeutą. Trzy tygodnie przed strzelaniną Kretschmer napisał list do swoich rodziców, w którym stwierdził, że cierpi i nie chce mu się żyć. W wywiadzie udzielonym w 2014 roku rodzice Kretschmera stwierdzili, że kochali i kochają swojego syna i nie potrafią do dziś znaleźć wyjaśnienia dlaczego dokonał masakry. Rodzice napastnika od momentu masakry zmienili swoje imiona i nazwiska i przeprowadzili się do innego miasteczka.

</doc>
<doc id="1632567" url="https://pl.wikipedia.org/wiki?curid=1632567" title="Mytarstwa">
Mytarstwa

Mytarstwa powietrzne – w teologii prawosławnej miejsce, które napotyka dusza po śmierci i opuszczeniu ciała, w swej drodze do nieba; w miejscu tym dusza napotyka demony które starają się swoimi oskarżeniami ściągnąć duszę do piekła.
Etapy przejść przez mytarstwa.
Każdy po śmierci musi przejść przez 20 mytarstw które symbolizują grzechy kto je uczynił:

</doc>
<doc id="1632570" url="https://pl.wikipedia.org/wiki?curid=1632570" title="April Margera">
April Margera

April Margera (ur. 28 marca 1956 w Glen Mills) – amerykańska osobowość telewizyjna, występowała w programach "Jackass", "Viva la Bam" i "Bam’s Unholy Union" kanału MTV oraz serii filmów CKY i "Minghags: The Movie".
Przez rodzinę i fanów nazywana zdrobniale Ape. Jest żoną Phila Margery oraz matką Bama i Jessa – perkusisty zespołu CKY.
Wydała książkę pod tytułem "April Gotuje: W Mojej Kuchni Jest Aligator". Tytuł odnosi się do jednego z dowcipów Bama z filmu "", gdzie faktycznie wpuścił on aligatora do kuchni, próbując zmusić April by zaczęła przeklinać.
W październiku 2007 zeznawała w obronie swego szwagra Vincenta Margery.

</doc>
<doc id="1632572" url="https://pl.wikipedia.org/wiki?curid=1632572" title="Gdzieśkolwiek jest, jeśliś jest...">
Gdzieśkolwiek jest, jeśliś jest...

Gdzieśkolwiek jest, jeśliś jest... (ang. "Wherever You Are") – polsko-niemiecki film psychologiczny z 1988 roku w reżyserii Krzysztofa Zanussiego.
Zdjęcia plenerowe kręcone były w następujących lokacjach: Warszawa (Teatr Polski, kaplica na Cmentarzu Bródnowskim), Sierpc, Walewice i Kolonia.
Opis fabuły.
Julian Castor jest honorowym konsulem Urugwaju w Polsce. Wraz z małżonką Niną odwiedzają majątek Hulanickich. Jest rok 1938. Hulanicki załatwia u Juliana pracę swojemu synowi Stasiowi. Po pewnym czasie chłopak odkrywa, że w fabryce zorganizowano punkt kontaktowy przerzutu niemieckiej broni dla mniejszości niemieckiej w Polsce.

</doc>
<doc id="1632573" url="https://pl.wikipedia.org/wiki?curid=1632573" title="Niki Ikonomu">
Niki Ikonomu

Niki Ikonomu (ur. 1946 w Grecji) – polska piosenkarka pochodzenia greckiego, wokalistka zespołów Filipinki, Hellen i Pro Contra.
Życiorys.
Po przyjeździe do Polski w 1950 zamieszkała z rodziną w podszczecińskich Policach. Była uczennicą Technikum Handlowego w Szczecinie, gdzie z inicjatywy Jana Janikowskiego powstał w 1959 zespół Filipinki. Dołączyła do zespołu w 1961 i występowała w jego podstawowym składzie do lipca 1970 roku. Śpiewała charakterystycznym, chropowatym altem i do 1967 była jedyną solistką grupy. Po rozstaniu z Filipinkami na krótki czas znalazła się w składzie greckiego zespołu Hellen, a w 1972 dołączyła do grupy Pro Contra. 23 grudnia 1974 została żoną belgijskiego kompozytora i piosenkarza polskiego pochodzenia – Henriego Seroki. Wyemigrowała do Belgii w 1974 i nadal mieszka w Brukseli.

</doc>
<doc id="1632575" url="https://pl.wikipedia.org/wiki?curid=1632575" title="Soul II Soul">
Soul II Soul

 
Soul II Soul – brytyjska grupa muzyczna wykonująca mieszankę R&amp;B i elektronicznej muzyki tanecznej. Założona w 1988 w Londynie, działała do 1997. W skład zespołu wchodzili: Jazzie B (DJ i producent), Caron Wheeler (wokalistka), Simon Law (klawiszowiec), Daddae (gitarzysta, perkusista i klawiszowiec) i Nellee Hooper (producent). Jej największe przeboje to "Keep on Movin'" i "Back to Life (However Do You Want Me)".

</doc>
<doc id="1632591" url="https://pl.wikipedia.org/wiki?curid=1632591" title="Paradygmat, czyli potęga zła">
Paradygmat, czyli potęga zła

Paradygmat (fr. "Paradigma, le pouvoir du mal") – francusko-włosko-niemiecki film psychologiczny z roku 1985 w reżyserii Krzysztofa Zanussiego.
Fabuła i odniesienia.
Bliżej nieokreślone miasto w Europie po I wojnie światowej. Hubert, młody student teologii głęboko wierzący w możliwość przezwyciężania wewnętrznych pokus, zakochuje się w żonie bogatego fabrykanta - człowieka dzięki którego pomocy finansowej może kontynuować swoje studia.
Zanussi w rozmowie z francuską krytyk, Yvonne Baby, stwierdził, że pewnego dnia wyobraził sobie śmiertelny pojedynek na słowa. "Zastanawiałem się nad słowami i ich zabójczą mocą. Stwierdziłem, że prawda jakiegoś słowa może stać się niemal ewangeliczna i może zabić. Między młodym człowiekiem i jego protektorem odbywa się taki pojedynek w moim filmie; to moment, w którym uczciwy odnajduje spokój, a nieuczciwy powinien być teoretycznie ukarany. Poprzez swój idealizm, swój romantyzm, młody człowiek jest być może bardziej słowiański". Reżyser podaje w wątpliwość koncepcję teoretycznego ideału, który mógłby ulepszyć społeczeństwo. Stwierdził, że nawet zbrodniarz Pol Pot korzystał z nauk Jean-Paula Sartre'a.
Film miał początkowo nosić tytuł "Paradygmat" w hołdzie dla obrazu "Teorema" autorstwa Pier Paola Pasoliniego, ale dystrybutor uznał tę konotację za zbyt skomplikowaną. Zanussi w swoim dziele proponuje widzowi wariacje na temat zła, a dokładnie parabolę o złu, które objawia się młodemu mężczyźnie, początkowo chcącemu czynić dobro. Reżyser osadził obraz (kostiumy, samochody, itp.) w latach 20. XX wieku, czyli w czasie kiedy Georges Bernanos zadebiutował powieścią "Pod słońcem szatana" (1926). Podczas konferencji prasowej Festiwalu w Wenecji (1985) Zanussi wprost stwierdził, że jest pod wrażeniem twórczości Dostojewskiego i Bernanosa. W tym kontekście jego film można postrzegać jako próbę ujawnienia widzowi szatana i zła, tak w świecie go otaczającym, jak i w nim samym.
Ukazany świat balansuje pomiędzy rzeczywistością, a fantastyką, do czego introdukcją jest partytura muzyczna Wojciecha Kilara. W dziele pokazano troje protagonistów: 
Sylvie, przedstawiając się Hubertowi jako ofiara męża, podsuwa mu myśl, by go zabił. Odtąd zawiązuje się intryga między trzema postaciami, w jakiej uczestniczy też szatan, którego istnienie potwierdzone jest na samym początku opowieści, choć nigdy nie pojawia się on w jakiejkolwiek postaci. Podsuwa jedynie pomysły na kłamstwa i podstępy, pragnienie dominacji i upokarzania innych.
Zanussi szkicując portrety trzech głównych postaci w doskonały sposób sugeruje dwuznaczność powiązań między dobrem i złem. Niewinność jest według niego iluzją. Film potwierdza chrześcijańską wizję świata, w którym istnienie zła pochodzi wprost z grzechu pierworodnego, a wszelka radykalna, ideologiczna zmiana społeczna nie zmieni ludzkiej doli. Walka dobra ze złem wpisana jest w tragiczną atmosferę, podkreśloną przez industrialną stylizację dekoracji, a także kompozycję muzyczną i sekwencje nocne lub z pogranicza dnia i nocy. Dominującą barwą starcia dobra i zła jest zieleń, która pojawia się w większości scen. Parabola naszkicowana przez Zanussiego pozwala widzowi odkryć prawdę sformułowaną przez Pascala, mówiącą, że "człowiek nie jest ani aniołem, ani bydlęciem; nieszczęście w tym, iż kto chce być aniołem bywa bydlęciem". Zakończenie potwierdza zaś myśl Pascala, że "wielkość człowieka jest tak widoczna, że wyłania się nawet z jego nędzy". 
Ostatecznie w filmie dochodzi do sytuacji, w której zbyt pewny siebie student teologii przekształcony zostaje w "żebraka", w sensie osoby oddanej Bogu.

</doc>
<doc id="1632592" url="https://pl.wikipedia.org/wiki?curid=1632592" title="Abdulqadir Hassan">
Abdulqadir Hassan

Abdulqadir Hassan Mohamed (arab. عبدالقادر حسن محمد) (ur. 15 kwietnia 1962) – emiracki piłkarz grający na pozycji bramkarza.
Kariera klubowa.
W czasie swojej kariery piłkarskiej Abdulqadir Hassan grał w Al-Shabab Dubaj.
Kariera reprezentacyjna.
W latach osiemdziesiątych i dziewięćdziesiątych występował w reprezentacji Zjednoczonych Emiratów Arabskich. W 1985 roku uczestniczył w eliminacjach Mistrzostw Świata w 1986. W 1989 roku uczestniczył w zakończonych sukcesem eliminacjach Mistrzostw Świata 1990.
W 1990 roku uczestniczył w Mistrzostwach Świata we Włoszech, jednakże był rezerwowym i nie wystąpił w żadnym meczu.

</doc>
<doc id="1632596" url="https://pl.wikipedia.org/wiki?curid=1632596" title="Krumlov">
Krumlov



</doc>
<doc id="1632598" url="https://pl.wikipedia.org/wiki?curid=1632598" title="Mistrzostwa Europy Strongman 1997">
Mistrzostwa Europy Strongman 1997

Mistrzostwa Europy Strongman 1997 – doroczne, indywidualne zawody europejskich siłaczy.
Data: 1997 r.
Miejsce: 
WYNIKI ZAWODÓW:

</doc>
<doc id="1632599" url="https://pl.wikipedia.org/wiki?curid=1632599" title="Eternal (zespół muzyczny)">
Eternal (zespół muzyczny)

Eternal – brytyjska grupa muzyczna wykonująca R&amp;B. Założona w 1992 w Londynie, działała do 2000. W skład zespołu wchodziły siostry Easther i Vernie Bennett, Kéllé Bryan i Louise Nurding. Największe przeboje zespołu to „I Wanna Be the Only One” i „Don’t You Love Me”.

</doc>
<doc id="1632600" url="https://pl.wikipedia.org/wiki?curid=1632600" title="Wygasłe czasy">
Wygasłe czasy

Wygasłe czasy (niem. "Erloschene Zeiten") – niemiecki film z roku 1987 w reżyserii Krzysztofa Zanussiego.
Opis fabuły.
Film łączy zdjęcia dokumentalne z inscenizowanymi rozmowami Zanussiego z aktorami, wcielającymi się w postacie przełomu XIX i XX wieku, które kształtowały tamte czasy. Reżyser dokonuje historiozoficznej analizy przemian historycznych w Europie, które doprowadziły do upadku monarchii Austro-Węgierskiej i narodzin narodowego socjalizmu.

</doc>
<doc id="1632601" url="https://pl.wikipedia.org/wiki?curid=1632601" title="Hans Joachim Buddecke">
Hans Joachim Buddecke

Hans Joachim Buddecke (ur. 22 sierpnia 1890 w Berlinie, zm. 10 marca 1918 w okolicach Lens) – as lotnictwa niemieckiego Luftstreitkräfte oraz Sił Powietrznych Imperium Osmańskiego z 13 potwierdzonymi oraz 7 niepotwierdzonymi zwycięstwami w I wojnie światowej.
Informacje ogólne.
Hans Joachim Buddecke wstąpił do armii jako kadet w roku 1904 w wieku 15 lat. W 1910 roku został mianowany podporucznikiem w 115 Przybocznym Pułku Piechoty (1 Wielkiego Księstwa Heskiego) ("1. Großherzoglich Hessischen Infanterie (Leibgarde) Regiment Nr. 115") należącym do XVIII Korpusu Armijnego Cesarstwa Niemieckiego. W 1913 roku wyjechał do Ameryki, gdzie pracował w fabryce samochodów swojego wuja w Indianapolis. To tam za zaoszczędzone pieniądze kupił własny samolot Nieuport i nauczył się latać. W momencie wybuchu I wojny światowej pod przybranym nazwiskiem na pokładzie grackiego statku handlowego dotarł do Palermo. Następnie przedostał się do Niemiec, gdzie zgłosił się do służby w lotnictwie. We wrześniu 1914 roku został skierowany na front zachodni jako obserwator, ale wkrótce został przydzielony na jednomiejscowy samolot należący do jednostki lotniczej Feldflieger-Abteilung 23. W jednostce odniósł swoje pierwsze zwycięstwo powietrzne 19 września 1915 roku. Zestrzelił brytyjski samolot B.E.2c, który atakował jego najbliższego przyjaciela Rudolfa Bertholda.
Pod koniec 1915 roku został wysłany do Turcji do Gallipoli, gdzie w przydzielonej do armii tureckiej jednostce lotniczej FA 6 brał udział w bitwie o Gallipoli. Do sierpnia 1916 roku odniósł 8 zwycięstw potwierdzonych i 7 niepotwierdzonych. W sierpniu został przeniesiony ponownie na front zachodni razem z Rudolfem Bertholdem do nowo utworzonej jednostki myśliwskiej Jagdstaffel 4. Pierwszym dowódcą został Berthold, ale po tygodniu został przeniesiony w okolice Saarburga z misją utworzenia nowej jednostki Jagdstaffel 14. 1 września 1916 roku Hans Buddecke objął dowództwo nad Jagdstaffel 4. W jednostce służył do 14 grudnia 1916 roku kiedy został ponownie skierowany do Turcji tym razem do FA 5, gdzie służył prawie cały 1917 rok, walcząc i szkoląc pilotów tureckich. Na początku 1918 roku powrócił do Niemiec i u boku Bertholda służył najpierw w Jagdstaffel 30, a później w Jagdstaffel 18.
10 marca 1918 roku Hans Buddecke w czasie walki z samolotami 3 Morskiej Eskadry (3 Naval Squadron) z RNAF został zestrzelony i poniósł śmierć w okolicach miasta Lens w departamencie Pas-de-Calais we Francji. Uroczysty pogrzeb odbył się 22 marca 1918 roku na Cmentarzu Inwalidów w Berlinie.

</doc>
<doc id="1632603" url="https://pl.wikipedia.org/wiki?curid=1632603" title="Abdulrahman Al-Haddad">
Abdulrahman Al-Haddad

Abdulrahman Al-Haddad (arab. عبدالرحمن الحداد) (ur. 10 listopada 1966) emiracki piłkarz grający na pozycji środkowego obrońcy.
Kariera klubowa.
W czasie swojej kariery piłkarskiej Al-Haddad był piłkarzem Nadi asz-Szarika.
Kariera reprezentacyjna.
W reprezentacji ZEA Abdulrahman Al-Haddad występował w latach dziewięćdziesiątych.
W 1990 roku uczestniczył w Mistrzostwach Świata we Włoszech. Na Mundialu wystąpił w dwóch meczach z:reprezentacją RFN oraz reprezentacją Jugosławii.
W 1992 uczestniczył w Pucharze Azji.
W 1993 uczestniczył w przegranych eliminacjach Mistrzostw Świata 1994.
W 1996 uczestniczył w Pucharze Azji, który był rozgrywany na stadionach Zjednoczonych Emiratów Arabskich. Reprezentacja ZEA zdobyła na tym turnieju wicemistrzostwo Azji.
W 1997 uczestniczył w przegranych eliminacjach Mistrzostw Świata 1998.
Ostatnim turniejem w którym uczestniczył Abdulrahman Al-Haddad był Puchar Konfederacji 1997.

</doc>
<doc id="1632604" url="https://pl.wikipedia.org/wiki?curid=1632604" title="Paul Etheredge">
Paul Etheredge

Paul Etheredge, znany także jako Paul Etheredge-Ouzts (ur. 11 czerwca 1968 w Fort Worth, w stanie Teksas) – amerykański scenograf, reżyser, scenarzysta i producent filmowy. Pracuje także dla telewizji.
Życiorys.
Współpracował przy produkcji filmu Dirka Shafera "Circuit" z 2001 roku. W roku 2004 zabłysnął jako twórca horroru "HellBent", przez media określonego mianem "pierwszego gejowskiego slashera" (bohaterami było bowiem pięciu gejów). Etheredge wyreżyserował film do własnego scenariusza, a podczas Milan International Lesbian and Gay Film Festival w 2005 roku odebrał za swoją pracę nagrodę specjalną. W 2007 roku napisał scenariusz do jednego z odcinków serialu LGBT "Hotel Dantego" ("Dante's Cove"). Wcześniej, do roku 2000, pracował jako współpracownik wydziału scenografii na planach licznych filmów. Jest zdeklarowanym homoseksualistą.

</doc>
<doc id="1632610" url="https://pl.wikipedia.org/wiki?curid=1632610" title="Martin Rázus">
Martin Rázus

Martin Rázus, ps. Mrazák (ur. 18 października 1888 w Liptowskim Mikułaszu, zm. 8 sierpnia 1937 w Breźnie) – słowacki bajkopisarz, prozaik, eseista, dramaturg, publicysta, polityk i pastor ewangelicki.
Życiorys.
Urodził się we wsi Vrbica, będącej dziś częścią Liptowskiego Mikułasza, w rodzinie robotniczej – jego ojciec był robotnikiem w garbarni. Kształcił się w Liptowskim Mikułaszu, Kieżmarku oraz seminarium teologicznym w Bratysławie. Przez pewien czas pracował w teologicznym studium w Edynburgu.
Twórczość.
Pierwsze wiersze pisał już w szkole podstawowej, jednakże publikować zaczął dopiero w roku 1911, w różnorakich czasopismach. Pisał głównie poezję i prozę, ale w jego dorobku znajdują się również dwie sztuki teatralne.

</doc>
<doc id="1632611" url="https://pl.wikipedia.org/wiki?curid=1632611" title="Fan (film)">
Fan (film)

Fan – amerykański thriller w reżyserii Tony’ego Scotta z roku 1996 na podstawie książki Petera Abrahamsa.

</doc>
<doc id="1632613" url="https://pl.wikipedia.org/wiki?curid=1632613" title="Agnieszka Dygacz">
Agnieszka Dygacz

Agnieszka Dygacz (ur. 18 lipca 1985 w Chorzowie) – polska chodziarka, reprezentantka Polski, dwukrotna rekordzistka Polski, sześciokrotna mistrzyni Polski (2008, 2009, 2010, 2011, 2013 i 2014). 
Kariera.
Dwukrotna złota medalistka halowych mistrzostw kraju w chodzie na 3000 metrów (2010 &amp; 2011). Medalistka Pucharu Świata Juniorów (2004), zawodniczka klubu AZS AWF Katowice. Podczas Letnich Igrzysk Olimpijskich 2012 w Londynie zajęła 23. miejsce w chodzie na 20 km. Rok później była 43. na mistrzostwach świata. W roku 2015 otrzymała Nagrodę Prezydenta Miasta Siemianowice Śląskie za wysokie osiągnięcia w chodzie sportowym za rok 2014. Startowała również na Letnich Igrzyskach 2016 w Rio de Janeiro, gdzie nie ukończyła zawodów w chodzie na 20 km

</doc>
<doc id="1632615" url="https://pl.wikipedia.org/wiki?curid=1632615" title="Verena Sailer">
Verena Sailer

Verena Sailer (ur. 16 października 1985 w Illertissen) – niemiecka lekkoatletka, sprinterka.
Pierwszy swój sukces odniosła w 2005 roku zdobywając brązowy medal na Młodzieżowych mistrzostwach Europy w Erfurcie oraz wywalczyła srebrny medal w sztafecie 4 × 100 metrów. W 2007 roku na Młodzieżowych mistrzostwach Europy w Debreczynie zdobyła złoty medal w biegu na 100 metrów. W 2009 roku zdobyła brązowe medale na Halowych Mistrzostwach Europy w biegu na 60 metrów w Turynie i na mistrzostwach świata w Berlinie w sztafecie 4 × 100 m. W 2010 została mistrzynią Europy w biegu na 100 metrów oraz zajęła trzecie miejsce w plebiscycie European Athlete of the Year Trophy. W 2011 z powodu kontuzji nie wzięła udziału w mistrzostwa świata. W 2012 zdobyła złoto w sztafecie 4 × 100 metrów na mistrzostwach Europy w Helsinkach. Startowała na igrzyskach olimpijskich w Londynie, na których dotarła do półfinału biegu na 100 metrów, a wraz z koleżanki z reprezentacji, zajęła 5. miejsce w biegu rozstawnym.

</doc>
<doc id="1632616" url="https://pl.wikipedia.org/wiki?curid=1632616" title="Ibrahim Meer">
Ibrahim Meer

Nair Ibrahim Meer Abdulrahman (arab. ابراهيم مير عبدالرحمن) (ur. 16 lipca 1967) – emiracki piłkarz grający na pozycji lewego obrońcy.
Kariera klubowa.
W czasie swojej kariery piłkarskiej grał w Nadi asz-Szarika.
Kariera reprezentacyjna.
W latach osiemdziesiątych i dziewięćdziesiątych Ibrahim Meer występował w reprezentacji Zjednoczonych Emiratów Arabskich. W 1988 uczestniczył w Pucharze Azji. W 1989 roku uczestniczył w zakończonych sukcesem eliminacjach Mistrzostw Świata 1990. W turnieju we Włoszech wystąpił w trzech meczach swojej reprezentacji - przeciwko Jugosławii, Kolumbii i Republice Federalnej Niemiec. W 1992 uczestniczył w Pucharze Azji. W 1993 roku uczestniczył w eliminacjach Mistrzostw Świata 1994.
Ciekawostki.
Na Mistrzostwach Świata w 1990 we Włoszech grał wraz ze swoim bratem bliźniakiem Eissą.

</doc>
<doc id="1632619" url="https://pl.wikipedia.org/wiki?curid=1632619" title="Eissa Meer">
Eissa Meer

Nour Eissa Meer Abdulrahman (arab. عيسى مير عبدالرحمن) (ur. 16 lipca 1967) – emiracki piłkarz grający na pozycji prawego obrońcy.
Kariera klubowa.
W czasie swojej kariery piłkarskiej grał w Nadi asz-Szarika.
Kariera reprezentacyjna.
W latach osiemdziesiątych i dziewięćdziesiątych Eissa Meer występował w reprezentacji ZEA. W 1988 uczestniczył w Pucharze Azji.
W 1989 roku uczestniczył w zakończonych sukcesem eliminacjach Mistrzostw Świata 1990. Włoszech. W turnieju we Włoszech wystąpił w trzech meczach ZEA z reprezentacją Jugosławii, reprezentacją Kolumbii i reprezentacją RFN.
W 1992 uczestniczył w Pucharze Azji.
W 1993 roku uczestniczył w eliminacjach Mistrzostw Świata 1994.

</doc>
<doc id="1632623" url="https://pl.wikipedia.org/wiki?curid=1632623" title="Yousuf Hussain">
Yousuf Hussain

Yousuf Hussain Mohamed (arab. يوسف حسين محمد) (ur. 8 lipca 1965) – emiracki piłkarz grający na pozycji środkowego obrońcy.
Kariera klubowa.
W czasie swojej kariery piłkarskiej grał w Nadi asz-Szarika.
Kariera reprezentacyjna.
Z reprezentacją ZEA, uczestniczył w Mistrzostwach Świata w 1990 we Włoszech. W turnieju wystąpił w dwóch meczach ZEA z reprezentacją Kolumbii i reprezentacją RFN.

</doc>
<doc id="1632625" url="https://pl.wikipedia.org/wiki?curid=1632625" title="Matt Phillips">
Matt Phillips

Matt Phillips, właśc. Matthew Ray Phillips (ur. 25 stycznia 1973 w Glendale) – amerykański aktor.
Życiorys.
W 2002 zadebiutował jedną z głównych ról (jako Steve) w indyjskim dramacie "Mitr, My Friend" w reżyserii Revathy'ego. Film ominęła ogólnoświatowa dystrybucja, lecz został on wyróżniony podczas indyjskiego Festiwalu Filmowego National Film Awards. Jeszcze w 2002 pojawił się w roli Raya „Boom-Booma” Manciniego w opartym na autentycznej historii dramacie sportowym Kwak Kyung-taeka "Champion", który podczas Philafilm – Philadelphia International Film Festival w 2003 zdobył nagrodę Gold Award. W 2003 Phillips wystąpił gościnnie jako Allan w odcinku serialu "Życie na fali" ("The O.C.") "The Countdown". Rok później w horrorze "HellBent", przez media określonym mianem „pierwszego gejowskiego slashera”, odegrał swoją najbardziej rozpoznawalną rolę, wcielając się w postać Tobeya, homoseksualisty z West Hollywood, prześladowanego przez seryjnego mordercę.

</doc>
<doc id="1632627" url="https://pl.wikipedia.org/wiki?curid=1632627" title="Charles Nodier">
Charles Nodier

Charles Nodier, właśc. Jean-Charles-Emmanuel Nodier (ur. 29 kwietnia 1780 w Besançon, zm. 27 stycznia 1844 w Paryżu) – francuski pisarz i krytyk literacki, jeden z prekursorów romantyzmu we Francji.
Życiorys.
Był nieślubnym synem byłego oratorianina Antoine'a Nodiera, wybranego w 1790 merem Besançon, i jego służącej Suzanne Paris. Uczył się w kolegium oratoriańskim w rodzinnym mieście, następnie w Salins i Lyonie. Jego ojciec pragnął, by syn zdobył gruntowne wykształcenie i osobiście zajął się nauczaniem go łaciny, jak również rozbudził zainteresowanie literaturą, matematyką, botaniką i entomologią.
Chociaż Nodier był jeszcze dzieckiem, jego ojciec regularnie zabierał go do radykalnych klubów w czasie rewolucji francuskiej, gdzie chłopiec wygłaszał uprzednio współprzygotowane z nim przemówienia patriotyczne. Ten okres późniejszy krytyk literacki uważał za kluczowy dla rozwoju jego osobowości i republikańskich poglądów politycznych. 28 lipca 1794 Nodier zyskał lokalną popularność wygłaszając w czasie spotkania w dawnym kościele św. Magdaleny przemówienie na cześć Josepha Bary i Josepha Viali.
Początek działalności literackiej.
W październiku 1798, w trakcie studiów, został bibliotekarzem, jednak porzucił pracę z powodów politycznych. W tym czasie zaczął publikować pierwsze prace krytycznoliterackie poświęcone twórczości Shakespeare'a, wiersze oraz eseje z pogranicza polityki i literatury. W 1800 wrócił do pracy w bibliotece. Od 1804 zaczął tworzyć opowiadania fantastyczne, utrzymane w konwencji koszmarów sennych, majaczeń i halucynacji.
Od 1808 prowadził w Dole kurs wiedzy o literaturze, gdzie poznał swoją przyszłą żonę Désirée Charve. W 1808 napisał "Rozumowy słownik francuskich wyrazów dźwiękonaśladowczych" i nawiązał kontakty z pisarzami angielskimi – Herbertem Croftem i Mary Hamilton. W 1813 wyjechał razem z wojskami napoleońskimi do dzisiejszej Lublany, również na stanowisko szefa biblioteki. Rozpoczął tam pracę dziennikarską i naszkicował powieść "Jan Sbogar". Wrócił do Paryża w rok później i podjął pracę w redakcji "Le Journal des Débats" oraz w dzienniku rojalistycznym "Biały Sztandar". W 1822 otrzymał Legię Honorową.
Romantyk.
W 1820 zadebiutował jako dramatopisarz, wystawiając w Teatrze Porte Saint Martin sztukę "Wampir", zainspirowaną angielskim gotycyzmem. W tym samym duchu utrzymane były jego kolejne opowiadania. Od 1821 prowadził kolumnę literacka w "La Quotidienne", recenzując współczesne dzieła autorów francuskich oraz przybliżając czytelnikom twórczość pisarzy renesansowych oraz Waltera Scotta. Od 1824 przewodził nieformalnej grupie twórców sprzeciwiających się zasadom literackiego klasycyzmu, do której należeli Wiktor Hugo, Aleksander Dumas (ojciec), Alfred de Musset i inni młodzi autorzy romantyczni. Z czasem jednak Nodier sam znalazł się w opozycji do wymienionych autorów. W recenzjach publikowanych w "Revue de Paris" negatywnie ocenił m.in. utwór Hugo "Ostatni dzień skazańca".
W 1833, po dwóch nieudanych próbach, otrzymał fotel członka Akademii Francuskiej.
Zmarł w 1844 i został pochowany na cmentarzu Père-Lachaise.

</doc>
<doc id="1632629" url="https://pl.wikipedia.org/wiki?curid=1632629" title="Fahad Abdulrahman">
Fahad Abdulrahman

Fahad Abdulrahman Abdullah (arab. فهد عبدالرحمن عبدالله) (ur. 10 października 1962) – emiracki piłkarz grający na pozycji pomocnika.
Kariera klubowa.
Podczas Mistrzostw Świata 1990 grał w klubie Al Wasl Club.
Kariera reprezentacyjna.
W 1985 roku z reprezentacją ZEA uczestniczył w eliminacjach Mistrzostw Świata 1986. W 1988 roku uczestniczył w Pucharze Azji.
W 1989 roku uczestniczył w zakończonych sukcesem eliminacjach Mistrzostw Świata 1990. Na Mistrzostwach był rezerwowym i nie wystąpił w żadnym meczu.

</doc>
<doc id="1632633" url="https://pl.wikipedia.org/wiki?curid=1632633" title="Yves Niare">
Yves Niare



</doc>
<doc id="1632634" url="https://pl.wikipedia.org/wiki?curid=1632634" title="Jesus Espana">
Jesus Espana



</doc>
<doc id="1632636" url="https://pl.wikipedia.org/wiki?curid=1632636" title="Ladji Doucoure">
Ladji Doucoure



</doc>
<doc id="1632642" url="https://pl.wikipedia.org/wiki?curid=1632642" title="Sinobrody (film 1984)">
Sinobrody (film 1984)

Sinobrody (niem. "Blaubart") – szwajcarsko-niemiecki film obyczajowy z roku 1983 w reżyserii Krzysztofa Zanussiego.
Fabuła.
Film jest opowieścią o sześciokrotnie żonatym lekarzu, który obwinia się o śmierć ostatniej żony.

</doc>
<doc id="1632646" url="https://pl.wikipedia.org/wiki?curid=1632646" title="Mohamed Salim">
Mohamed Salim

Mohamed Salim Mubarak (arab. محمد سليم مبارك) (ur. 13 stycznia 1963) – emiracki piłkarz grający na pozycji obrońcy.
Kariera klubowa.
W czasie swojej kariery piłkarskiej grał w Al-Ahli Dubaj.
Kariera reprezentacyjna.
W reprezentacji ZEA Mohamed Salim występował w latach osiemdziesiątych i na początku dziewięćdziesiątych. W 1985 roku uczestniczył w przegranych eliminacjach do Mistrzostw Świata 1986. W 1988 roku uczestniczył w Pucharze Azji. W 1990 roku uczestniczył w Mistrzostwach Świata w 1986. Na Mundialu był rezerwowym i nie wystąpił w żadnym spotkaniu.

</doc>
<doc id="1632656" url="https://pl.wikipedia.org/wiki?curid=1632656" title="Umm al-Kajwajn (miasto)">
Umm al-Kajwajn (miasto)

Umm al-Kajwajn (arab. أم القيوين) – miasto w Zjednoczonych Emiratach Arabskich, nad Zatoką Perska; stolica emiratu Umm-al-Kajwajn; 46 tysięcy mieszkańców (2005); ośrodek usługowy; port handlowy i rybacki. W mieście znajduje się Port lotniczy Umm al-Kajwajn.

</doc>
<doc id="1632657" url="https://pl.wikipedia.org/wiki?curid=1632657" title="Nasir Khamis">
Nasir Khamis

Nasser Khamis Mubarak (arab. ناصر خميس مبارك) (ur. 2 sierpnia 1965) – emiracki piłkarz grający na pozycji pomocnika.
Grał w klubie Al Wasl Club oraz w reprezentacji ZEA, z którą uczestniczył w Mistrzostwach Świata w 1990 we Włoszech.

</doc>
<doc id="1632658" url="https://pl.wikipedia.org/wiki?curid=1632658" title="Christa Perathoner">
Christa Perathoner

Christa Perathoner (ur. 7 czerwca 1987 w Selva di Cadore) – włoska biathlonistka. Zadebiutowała w biathlonie w rozgrywkach juniorskich w roku 2007.
Starty w Pucharze Świata rozpoczęła zawodami w Hochfilzen w roku 2008 zajmując 82. miejsce w sprincie. Jej najlepszy dotychczasowy wynik w Pucharze świata to 32. miejsce w sprincie w Anterselvie w sezonie 2008/09.
Na Mistrzostwach świata juniorów w roku 2007 w Martello zajęła 29. miejsce w biegu indywidualnym, 46 w sprincie i 51 w biegu pościgowym. Na Mistrzostwach świata juniorów w roku 2008 w Ruhpolding zajęła 22. miejsce w biegu indywidualnym, 29 w sprincie i 20 w biegu pościgowym.
Na Mistrzostwach świata w roku 2009 w Pjongczangu zajęła 45. miejsce w sprincie i 53 w biegu pościgowym.

</doc>
<doc id="1632659" url="https://pl.wikipedia.org/wiki?curid=1632659" title="Vincent Margera">
Vincent Margera

Vincent Roy Margera, także "Don Vito" (ur. 3 lipca 1956 w Glenn Mills, Pensylwania zm. 15 listopada 2015) – amerykańska osobowość telewizyjna, występował w programach "Viva la Bam", "Jackass" oraz z filmu "" oraz serii CKY razem ze swoim bratankiem Bamem Margerą.
Życiorys.
Margera pojawił się w telewizji razem z rodziną, którą jest jego młodszy brat Phil, bratowa April oraz bratankowie: Jess i Bam. W przeciwieństwie do swojego brata Phila, który jest cichym, spokojnym i wesołym człowiekiem, Vito jest głośny i nieprzyjemny. Jest kawalerem i mieszka w domu poprzednio będącym własnością jego brata w West Chester.
W 2003 roku pojawił się programie "Viva la Bam", gdzie był znany jako „Don Vito”, ksywkę nadał mu Bam. Powodem tego jest bełkotliwy sposób mówienia Vincenta podobny do Vito Corleone, z "Ojca Chrzestnego". Ksywka podkreśla też włoskie pochodzenie ich rodziny. Margera jest otyły, ciężko zrozumieć co mówi szczególnie gdy jest zdenerwowany co wymusza użycia napisów w niektórych scenach w "Viva La Bam". Nawet wtedy ciężko zrozumieć o co mu chodzi. Ma lekkiego zeza w jednym oku.
W związku z jego aresztowaniem w 2006 roku, sceny z udziałem Don Vito zostały usunięte z filmu "". Nie pojawił się również w nowym programie Bama, "Bam’s Unholy Union". Był obecny natomiast na jego weselu.
Na początku 2007 roku, Don Vito wystąpił w nowym teledysku Redmana „Put It Down”, gdzie grał policjanta razem z Donnellem Rawlingsem. Razem z Ryanem Dunnem wyruszył w trasę "„The Dunn and Don Vito Rock Tour”", która została wydana na DVD 20 marca 2007 roku.
Aresztowanie.
18 września 2006, Vincent Margera został aresztowany w Colorado Mills Mall w Lakewood w stanie Colorado za rzekome molestowanie dwóch 12-letnich dziewczynek podczas rozdawania autografów. Został zwolniony za kaucją $50,000. Zakazano mu również posiadania oraz używania alkoholu, substancji psychoaktywnych, broni oraz zakazano kontaktowania się z poszkodowanymi.
Podczas wstępnego przesłuchania w lutym 2007 Melissa Mayne, która go aresztowała zeznała, że Margera nazwał ją i jej koleżankę „szalonymi sukami” podczas aresztowania. Don Vito był reprezentowany przez Pamelę Mackey, która broniła też Kobego Bryanta. Na posiedzeniu w marcu nie przyznał się do winy. Podczas procesu, który rozpoczął się 27 września 2007, Margera został również oskarżony o 12 wykroczeń związanych z warunkami kaucji i w razie skazania groziło mu do 18 miesięcy pozbawienia wolności.
Proces.
Proces rozpoczął się 22 października w Golden w stanie Kolorado. W dniu 24 października, w sądzie adwokat Margery twierdziła, że grał on „głupkowatą, szokującą i wulgarną” osobowość telewizyjną dla młodych nastolatków. Według świadków, dziewczynka oskarżająca Margerę była „wstrząśnięta” jego zachowaniem. Prokurator powiedział, że Margera był „poza kontrolą podczas tej imprezy publicznej. Był tak pijany, że obsikał swoje spodnie podczas przebywania z dziećmi”. Drugiego dnia zeznań, nastoletni chłopak zeznał, że „siedział koło stołu, gdzie Margera rozdawał autografy i widział go łapiącego dziewczynki, które podeszły do stołu po zdjęcia”. W piątek 27 października, podczas trzeciego dnia procesu, adwokaci Margery przedstawili go jako „łagodny niedojda” („benign bumbler”) i twierdzili, że jego ruch ramieniem podczas składania podpisów mógł być pomylony z obmacywaniem piersi. Jego bratowa April Margera, zeznała w sądzie, że „nigdy nie widziała Margery obmacującego kogokolwiek, zarówno w programie jak i poza nim”. Podczas przesłuchania świadka strony przeciwnej, prokurator zapytał April, czy widziała swojego szwagra obmacującego dziewczyny. Kiedy odpowiedziała „nie”, prokurator „pokazał jej trzy zdjęcia, na jednym wyraźnie widać Margerę próbującego pocałować kobiece piersi, na pozostałych dwóch wyraźnie próbującego obmacywać piersi”.
Obrona i prokurator przedstawili swoje końcowe oświadczenia 31 października, następnie ława przysięgłych zaczęła rozważać nad sprawą do późnego popołudnia. Adwokaci broniący Margerę „przyznali, że był znieważający i oburzający, ale utrzymywali że po prostu grał swoją rolę Dona Vito”. 31 października Margera został uznany za winnego dwóch napaści na tle seksualnym w stosunku do niepełnoletnich. Po odczytaniu werdyktu, Margera upadł na podłogę i krzyknął „Po prostu zabijcie mnie teraz!”, następnie wyprowadzono go z sali. 1 listopada 2007 roku został objęty obserwacją, w związku z możliwością popełnienia samobójstwa. Był przetrzymywany w Jefferson County Detention Facility, aż do wydania wyroku 20 grudnia 2007 roku. Groziło mu od dwóch lat pozbawienia wolności do dożywocia.
Wyrok.
20 grudnia 2007, Margera został skazany na 10 lat nadzoru sądowego, który odbędzie w Pensylwanii. Zakazano mu również odgrywania postaci „Don Vito” w jakiejkolwiek postaci (pojawianie się w telewizji, pisanie książek, podpisywanie autografów) w czasie odbywania kary. Został również zarejestrowany jako przestępca seksualny w Kolorado i Pensylwanii. Polecono mu również zgłoszenie się na badania psychiatryczne i pracę nad swoimi problemami z alkoholem.
Śmierć.
Zmarł 15 listopada 2015 r. wskutek niewydolności nerek oraz wątroby.

</doc>
<doc id="1632660" url="https://pl.wikipedia.org/wiki?curid=1632660" title="Luis Greco">
Luis Greco

Luis Greco (lub Grecco) - piłkarz urugwajski, napastnik. Później trener.
Jako piłkarz Greco raz wystąpił w reprezentacji - 16 października 1917 roku w Montevideo Urugwaj pokonał w towarzyskim meczu Brazylię 3:1, a Greco zdobył 2 bramki.
W 1927 roku Greco zastąpił dotychczasowego trenera reprezentacji Urugwaju Ernesto Fígoliego. Kierował reprezentacją podczas turnieju Copa América 1927, gdzie Urugwaj został wicemistrzem Ameryki Południowej. Prowadzony przez Greco zespół odniósł dwa wysokie zwycięstwa (4:0 z Peru i 9:0 z Boliwią) oraz, pomimo świetnej gry, przegrał 2:3 decydujący o mistrzowskim tytule bój z Argentyną (rozstrzygająca bramka była golem samobójczym strzelonym przez obrońcę Urugwaju Canavesiego).
W 1928 roku na stanowisku trenera narodowej reprezentacji zastąpił go Alberto Suppici.
W 1930 roku Greco był razem z Fígolim masażystą i pomocnikiem trenera Suppiciego podczas finałów pierwszych mistrzostw świata, wygranych przez Urugwaj.

</doc>
<doc id="1632665" url="https://pl.wikipedia.org/wiki?curid=1632665" title="Wstęgor królewski">
Wstęgor królewski

Wstęgor królewski ("Regalecus glesne"), dawniej nazywany królem śledziowym – gatunek ryby głębinowej z rodziny Regalecidae, wcześniej zaliczanej do wstęgorowatych. Jest jedną z najdłuższych ryb świata.
Zasięg występowania.
Gatunek kosmopolityczny – zasiedla wody Oceanu Indyjskiego, Pacyfiku, Atlantyku, Morza Północnego i Śródziemnego. Żyje w otwartej toni wodnej, na głębokościach 20–1000 m, zwykle 20–200 m. Czasem pojawia się przy powierzchni. Znajdowano też osobniki wyrzucone przez morze na brzeg.
Charakterystyka.
Wzdłuż jego wąskiego, taśmowatego, mocno bocznie spłaszczonego ciała ciągnie się płetwa grzbietowa, od głowy do ogona, służąca zarazem wstęgorowi za napęd. Płetwa ta liczy rekordową liczbę ponad 300 promieni, z czego pierwszych kilkanaście jest wysokich i zakończonych ozdobnymi zgrubieniami przypominającymi koronę. Płetwy brzuszne są silnie zredukowane, a odbytowa nie występuje. Przypuszcza się, że płetwy wstęgora pod wodą mają jaskrawoczerwoną barwę, lecz szybko blakną na świetle. Ciało jest jasne, srebrzyście połyskujące.
Ryba ta ma zazwyczaj do 8 metrów długości, maksymalna potwierdzona długość wynosi 11 m, lecz istnieje co najmniej jedno doniesienie o osobniku, którego długość wynosiła 17 metrów. Maksymalna potwierdzona masa ciała wynosiła 272 kg.
Pokarm.
Wstęgor żywi się bezkręgowcami i małymi rybami. Widywano go żerującego przy powierzchni wody w pozycji pionowej, utrzymującego się przy pomocy powolnych, falistych ruchów płetwy grzbietowej
Wstęgor królewski w wierzeniach.
Wstęgor królewski porusza się falistymi, wężowatymi ruchami, co – prawdopodobnie – przyczyniło się do powstania legend o wężach morskich. W wierzeniach rybaków skandynawskich przewodzi on ławicom śledzi, stąd polska nazwa "król śledziowy" (ang. "king of herrings"). Obrażenie króla śledziowego miało się kończyć odpłynięciem z łowisk zarówno króla, jak i ławic śledzi. Legendy te wywodzą się jeszcze z czasów wikingów.

</doc>
<doc id="1632666" url="https://pl.wikipedia.org/wiki?curid=1632666" title="Luis Grecco">
Luis Grecco



</doc>
<doc id="1632669" url="https://pl.wikipedia.org/wiki?curid=1632669" title="Annekathrin Bach">
Annekathrin Bach

Annekathrin Bach (ur. 20 kwietnia 1979 w Berlinie) – niemiecka aktorka.
Życiorys i kariera artystyczna.
W latach 2001–2004 kształciła się w wyższej szkole artystycznej Folkwang Hochschule w Essen, po czym rozpoczęła karierę zawodową jako aktorka teatralna i filmowa. Szerszej publiczności dała się poznać występując w serialu telewizyjnym "Unter den Linden – Das Haus Gravenhorst", emitowanym przez telewizję Sat.1 (wcieliła się w rolę służącej Anny). Annekathrin Bach grywa ponadto w różnych teatrach Hamburga i Berlina.

</doc>
<doc id="1632673" url="https://pl.wikipedia.org/wiki?curid=1632673" title="Afternoons in Utopia">
Afternoons in Utopia

Afternoons in Utopia – drugi album studyjny grupy Alphaville, wydany w 1986 roku.

</doc>
<doc id="1632676" url="https://pl.wikipedia.org/wiki?curid=1632676" title="Lista najlepszych piłkarzy roku na Ukrainie">
Lista najlepszych piłkarzy roku na Ukrainie

Lista 33 najlepszych piłkarzy roku na Ukrainie – coroczny plebiscyt na trzech najlepszych ukraińskich piłkarzy grających na różnych pozycjach (3 × 11 = 33). O wyniku plebiscytu decydują głosy oddane przez przedstawicieli wydań prasowych i internetowych, agencji informacyjnych, radia i telewizji oraz służb prasowych piłkarskich klubów. Różne wydania prowadzą swoje plebiscyty.
Po sezonach 1992/1993, 1996/1997 i 1997/1998 FFU wybierał 33 najlepszych piłkarzy. Nie wiadomo, czy wyniki zostały oficjalnie podane do wiadomości publicznej.
Od 1999 taką tradycję kontynuowała sportowa gazeta „Komanda”. Wydanie nominuje jedynie ukraińskich piłkarzy, którzy grają na odpowiednich pozycjach na najwyższym poziomie nawet w innych krajach.

</doc>
<doc id="1632678" url="https://pl.wikipedia.org/wiki?curid=1632678" title="Tom Magee">
Tom Magee

Tom Magee (ur. 1 lipca 1958, Winnipeg) – kanadyjski karateka, pięściarz, trójboista siłowy, zawodnik wrestlingu, strongman, aktor i kulturysta.
Wicemistrz Świata Strongman 1982.
Życiorys.
Tom Magee jest tym kanadyjskim siłaczem, który zdobył najwyższą lokatę dla Kanady (2. miejsce) w Mistrzostwach Świata Strongman, w całej historii tych zawodów.
Wymiary:
Rekordy życiowe:

</doc>
<doc id="1632680" url="https://pl.wikipedia.org/wiki?curid=1632680" title="Sphaenorhynchus">
Sphaenorhynchus

Sphaenorhynchus – rodzaj płaza bezogonowego z podrodziny Scinaxinae w rodzinie rzekotkowatych (Hylidae).
Zasięg występowania.
Rodzaj obejmuje gatunki występujące w dorzeczach Amazonki i Orinoko w Ameryce Południowej, Gujanie i wschodniej Brazylii oraz na Trynidadzie.
Systematyka.
Podział systematyczny.
Do rodzaju należą następujące gatunki:

</doc>
<doc id="1632684" url="https://pl.wikipedia.org/wiki?curid=1632684" title="Poniedziałek (film 1998)">
Poniedziałek (film 1998)

Poniedziałek – polski dramat sensacyjny z 1998 roku w reżyserii Witolda Adamka. Był to debiut reżyserski tego znanego operatora filmowego.
Fabuła.
Akcja filmu rozgrywa się w ciągu jednej doby (tytułowego poniedziałku) w małym dolnośląskim mieście (Świdnicy). Panuje wysokie bezrobocie. Maniek (Bolec) jeździ samochodem dostawczym w hurtowni. Jego szef (Tomasz Stańko) nie płaci mu pieniędzy, ponieważ stracił płynność finansową z powodu udzielania pożyczek ludziom, którzy nie spłacali mu swoich długów. Maniek domaga się od pracodawcy zaległych wypłat, ale ten zamiast gotówki oddaje mu notatnik z nazwiskami swoich dłużników. Zdesperowany Maniek, nie widząc innego sposobu na odzyskanie pieniędzy, postanawia siłą ściągać pieniądze od dłużników. Do pomocy werbuje Dawida (Paweł Kukiz) – swojego zaufanego kolegę z wojska. Po krótkiej naradzie rozpoczynają ściąganie długów na swoje konto. Trafiają na ciężki przypadek, który wywołuje lawinę komplikacji, na Romka i jego ojca. Ojciec Romka za pieniądze od szefa hurtowni kupił mu mieszkanie. Dochodzi do uprowadzenia Dawida przez Romka oraz Romka i jego ojca przez Mańka i Dawida. Na koniec Maniek i Dawid postanawiają opuścić miasto.
Plenery.
Film nakręcono w Świdnicy. Za fabrykę azbestu posłużyła cukrownia w Pszennie.

</doc>
<doc id="1632686" url="https://pl.wikipedia.org/wiki?curid=1632686" title="Niedostępna">
Niedostępna

Niedostępna (niem. "Die Unerreichbare") – niemiecki dramat z roku 1982 w reżyserii Krzysztofa Zanussiego.
Historia powstania.
Utwór ten został po raz pierwszy zaprezentowany polskiej publiczności na scenie Teatru Współczesnego w Warszawie 26 lutego 1977 roku w spektaklu pt. "Gry kobiece" w reżyserii Krzysztof Zanussi i Edward Żebrowski.
W reżyserii Edwarda Żebrowskiego wystawiono ponadto dwie jednoaktówki: "Niedostępna" oraz "Miłosierdzie płatne z góry" (pierwodruk w: Krzysztof Zanussi, Edward Żebrowski, "Nowele filmowe", Warszawa 1976). Obie główne role zagrała wówczas Zofia Mrozowska.
W roku 1986 spektakl ten przeniosła do Teatru Telewizji Barbara Sałacka. W główne role starzejących się, opuszczonych kobiet wcieliła się Teresa Budzisz-Krzyżanowska.
Miłosierdzie płatne z góry (niem. "Nachtdienst") – powstało też w RFN jako osobny niemiecki obyczajowy film telewizyjny z roku 1975 
w reżyserii Krzysztofa Zanussiego i Edwarda Żebrowskiego.
Fabuła.
Film opowiada o młodym fotoreporterze, który nieproszony wchodzi do willi starzejącej się gwiazdy filmowej i kłamstwami próbuje wyciągnąć z niej jak najwięcej informacji, jednak nie będzie to łatwe.

</doc>
<doc id="1632687" url="https://pl.wikipedia.org/wiki?curid=1632687" title="Qianlong">
Qianlong

Qianlong, chiń. 乾隆, pinyin "Qiánlóng"; imię prywatne 弘曆, "Hongli" (ur. 25 września 1711, zm. 7 lutego 1799) – cesarz Chin z dynastii Qing, panujący w latach 1735–1796.
Objęcie tronu.
Był czwartym synem cesarza Yongzhenga. Objął tron po śmierci ojca 8 października 1735, oficjalnie został intronizowany z rozpoczęciem nowego roku księżycowego 11 października 1736.
Podboje i polityka zagraniczna.
Za panowania Qianlonga granice Chin zostały znacznie powiększone. Przyłączono obszary, które nie należały do Chin od czasów dynastii Tang (Dżungaria, Kaszgaria). Kontynuował politykę ekspansji swego ojca na południowy zachód, tłumiąc powstanie Miao w 1736. Umocnił też chińskie wpływy w Tybecie.
Sprawa Tybetu.
Od 1720 Tybet znajdował się pod chińskim zwierzchnictwem. Na mocy porozumienia zawartego w 1728, władzę we wschodnim Tybecie sprawował formalnie dalajlama, zaś w zachodnim panczenlama, których kontrolowali dwaj chińscy urzędnicy zwani "ambanami", rezydujący w Lhasie. Faktycznie władza spoczywała w rękach przewodzącego radzie ministrów regenta Polhane. Po jego śmierci w 1747 kontrolę nad krajem przejął jego syn Gjume Namgjal, który postanowił zrzucić chińskie zwierzchnictwo sprzymierzając się z Dżungarami. Krok ten uprzedzili "ambanowie", którzy wezwali Gjume Namgjala do siebie i zabili.
Po zabójstwie Namgjala w 1750 wybuchło w Tybecie antychińskie powstanie, podczas którego zamordowano "ambanów" i zlikwidowano garnizon mandżurski. W 1751 do Tybetu wkroczyły chińskie wojska, które stłumiły powstanie, zaś pełnię władzy politycznej nad Tybetem przekazano od tej pory dalajlamie.
Podbój Dżungarii.
Od 1745 w chanacie dżungarskim trwały walki wewnętrzne między feudałami. Główna walka rozegrała się między Dawadżim a Amursaną. Amursana zwrócił się o wsparcie do Mandżurów, dzięki któremu zdobył władzę. W 1755 Amursana wystąpił jednak przeciwko Mandżurom, rozpoczynając wojnę. Dżungarowie ponieśli całkowitą klęskę. W 1757 Amursana zbiegł na Syberię. Po jego ucieczce Chińczycy całkowicie spacyfikowali państwo dżungarskie. Jego terytorium zostało włączone do Chin jako prowincja Xinjiang (dosł. "Nowe terytoria").
Relacje z Wielką Brytanią.
W 1757 roku ograniczył handel zagraniczny z Europą, zezwalając, by miał miejsce wyłącznie w jednym porcie, w Kantonie. Było to wbrew interesom Wielkiej Brytanii, która importowała z Chin herbatę i jedwab. W 1793 roku brytyjska misja zagraniczna pod przewodnictwem lorda Macartneya próbowała namówić cesarza na otwarcie większej ilości portów a także na zezwolenie na działalność misjonarzy chrześcijańskich. Pomimo tego, że przychody z tytułu cła stanowiły istotną część budżetu cesarz odmówił, ponieważ obawiał się, że zachodnie wpływy skłonią populacje cesarstwa do buntu.
Polityka wewnętrzna.
Qianlong lubił porównywać się do cesarza Taizonga i starał się dorównać swoim wielkim poprzednikom. Jego rządy doprowadziły jednak do osłabienia państwa. Pomimo sukcesów w polityce zagranicznej, polityka wewnętrzna władcy była nieudolna, doprowadzając do rozrostu korupcji i zapaści gospodarczej. Paradoksalnie za panowania Qianlonga rozpoczął się także kryzys chińskiej kultury, chociaż władca przykładał dużą wagę do mecenatu artystycznego.
Qianlong dużą wagę przykładał do literatury, sam także pisał poezje. Kazał gromadzić arcydzieła dawnej poezji i prozy i publikował je na koszt państwa. Z jego inicjatywy wydano monumentalne dzieło "Sikuquanshu zongmutiyao", zawierające opis bibliograficzny najważniejszych dzieł z różnych dziedzin. Po jednym egzemplarzu dzieła kazał cesarz przekazać do bibliotek w Hangzhou, Yangzhou i Zhenjiang. Jak na ironię, również za panowania Qianlonga z powodu cenzury spalono ponad 13 tysięcy dzieł literackich. Qianlong rozpętał akcję niszczenia nieprawomyślnych dzieł literackich, m.in. zawierających pochwałę Mingów; najbardziej spektakularnym przejawem cenzury było stracenie prowincjonalnego uczonego Wang Xihou za opublikowanie słownika zawierającego zabronione znaki chińskiego pisma.
Schyłek rządów Qianlonga rozpoczął jednocześnie początek schyłku państwa chińskiego, które w połowie XIX wieku znalazło się w całkowitej ruinie.
W 1774 wybuchła krótkotrwała rebelia Wang Luna, inspirowana naukami sekty Białego Lotosu; jej stłumienie zajęło władzy kilka miesięcy. Następne powstanie wybuchło w 1796 i tym razem trwało 10 lat, stłumiono je dopiero za panowania następcy Qianlonga.
Od 1775 główną rolę w państwie zaczął odgrywać cesarski faworyt, generał Heshen. W rękach Heshena znalazła się kontrola nad prowincjami i urzędnikami, którym cesarz nie poświęcał większej uwagi. Rządy Heshena doprowadziły do gigantycznej korupcji i rozrzutności, zaś on sam zgromadził olbrzymi majątek.
W okresie panowania Qianlonga zaczęła również podupadać, zarówno artystycznie jak i technicznie, chińska porcelana.
Abdykacja i śmierć.
7 lutego 1796 Qianlong abdykował i przekazał rządy swojemu synowi Jiaqingowi. Jako oficjalny powód abdykacji podał cesarz niechęć do przewyższenia długością panowania podziwianego przez siebie cesarza Kangxi. Pomimo to faktycznie zachował duży wpływ na sprawy państwowe aż do swojej śmierci 7 lutego 1799. Jedną z pierwszych decyzji Jiaqinga po śmierci ojca było stracenie cesarskiego faworyta Heshena.

</doc>
<doc id="1632688" url="https://pl.wikipedia.org/wiki?curid=1632688" title="Helmut Fritzsche">
Helmut Fritzsche

Helmut Fritzsche (ur. 1923, data śmierci nieznana) – zbrodniarz hitlerowski, członek załogi niemieckiego obozu koncentracyjnego Flossenbürg i SS-Rottenführer.
Z zawodu rolnik. W czasie II wojny światowej pełnił służbę w "Neu-Hirschtein", podobozie KL Flossenbürg. Był wartownikiem oraz strażnikiem odpowiedzialnym za obozowe psy strażnicze od października do grudnia 1943. Na przełomie października i listopada 1943 z obozu zbiegło dwóch więźniów narodowości włoskiej, których wkrótce schwytano. W pościgu brał udział między innymi Fritzsche. Następnego dnia brał on udział w rozstrzelaniu obu więźniów, z czego jednego esesmani poszczuli przed egzekucją psami. 
Amerykański Trybunał Wojskowy w Dachau osądził jego zbrodnie w procesie US vs. Helmut Fritzsche, który odbył się w dniach 30–31 października 1947. Skazany został on na 15 lat pozbawienia wolności.

</doc>
<doc id="1632689" url="https://pl.wikipedia.org/wiki?curid=1632689" title="Droga wojewódzka nr 441">
Droga wojewódzka nr 441

Droga wojewódzka nr 441 (DW441) – droga wojewódzka o długości około 17 km znajdująca się w województwie wielkopolskim, w powiecie wrzesińskim. Trasa ta łączy Miłosław z Borzykowem.

</doc>
<doc id="1632690" url="https://pl.wikipedia.org/wiki?curid=1632690" title="Toppenstedt">
Toppenstedt

Toppenstedt – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Salzhausen.
Położenie geograficzne.
Toppenstedt leży w północnej części Pustaci Lüneburskiej. Gmina leży nad małą rzeczką "Aubach" nazywaną też "Garlstorfer Aue" ok. 35 km. na południe od Hamburga. Od wschodu sąsiaduje z gminami Wulfsen i Garstedt, od południowego wschodu graniczy z gminą Salzhausen, od południa graniczy z gminami Gödenstorf i Garlstorf, a od zachodu z gminą Hanstedt i północnego zachodu z gminą Brackel z gminy zbiorowej Hanstedt. Gmina znajduje się na terenie obszaru chronionego krajobrazu "Garlstorfer Wald".
Dzielnice gminy.
W skład gminy Toppenstedt wchodzą następujące dzielnice: Tangendorf i Toppenstedt.
Historia.
Miejscowość otrzymała swoją nazwę od słowa "toppe", co w jęz. dolnoniemieckim oznacza "dąb". Śladem tego są liście dębu w herbie gminy.
Turystyka.
"Garlstorfer Wald" i atrakcje Pustaci Lüneburskiej dają dużo możliwości rozwoju turystyki w gminie.
Gospodarka.
W gminie nie ma przemysłu, mieszkańcy zajmują się głównie rolnictwem.
Komunikacja.
W odległości ok. 1,5 km na zachód od Toppenstedt znajduje się autostrada A7, a do najbliższego węzła Garlstorf jest ok. 4 km. Daje to bardzo dobre połączenie z Hamburgiem i Hanowerem.

</doc>
<doc id="1632691" url="https://pl.wikipedia.org/wiki?curid=1632691" title="Serhij Juran">
Serhij Juran



</doc>
<doc id="1632692" url="https://pl.wikipedia.org/wiki?curid=1632692" title="Ołeh Sałenko">
Ołeh Sałenko



</doc>
<doc id="1632694" url="https://pl.wikipedia.org/wiki?curid=1632694" title="Puchar Świata w biathlonie 2008/2009 – Vancouver 2009">
Puchar Świata w biathlonie 2008/2009 – Vancouver 2009

Puchar Świata w Vancouver-Whistler odbył się w dniach 11-15 marca 2009. Rozegrane zostały po 3 konkurencje biathlonowe z podziałem na mężczyzn i kobiety.
Biegi indywidualne – 11.03.
Mężczyźni.
Do biegu zostało zgłoszonych 91 zawodników. Na starcie wycofał się Christoph Stephan. Nikt nie wycofał się podczas wyścigu.Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zostało zgłoszonych 80 zawodniczek. Przed startem wycofały się Marie-Laure Brunet i Dorothea Wierter. W czasie wyścigu wycofały się Sarah Murphy oraz Song Chaoqing.Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Sprint – 13.03.
Mężczyźni.
Do zawodów zostało zgłoszonych 92 zawodników. Wszyscy ukończyli bieg.Wyniki:
"Uwzględniono tylko miejsca punktowane"
Kobiety.
Do zawodów zostało zgłoszonych 82 zawodniczki. Przed startem wycofały się Song Chaoqing, Ołena Pidhruszna oraz Andrijana Stipančić.Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Sztafety – 14.03, 15.03.
Mężczyźni.
Do zawodów zostało zgłoszonych 16 reprezentacji. Nikt się nie wycofał.
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zostało zgłoszonych 14 reprezentacji. Nikt się nie wycofał.
Klasyfikacja po zawodach.
"Uwzględniona została tylko pierwsza dziesiątka"

</doc>
<doc id="1632697" url="https://pl.wikipedia.org/wiki?curid=1632697" title="Pokuszenie (film 1981)">
Pokuszenie (film 1981)

Pokuszenie (nie. "Die Versuchung") – polsko-niemiecki film psychologiczny z roku 1981 w reżyserii Krzysztofa Zanussiego.
Fabuła.
Film obyczajowy, który ukazuje dwie różne postawy wobec świata i ludzi: pierwszą - otwartą, akceptującą, pełną optymizmu, drugą - chłodną uczuciowo, zachowującą dystans wobec otoczenia, egocentryczną.

</doc>
<doc id="1632699" url="https://pl.wikipedia.org/wiki?curid=1632699" title="Chindaswint">
Chindaswint

Chinaswint – król Wizygotów w latach 642-653
Był wizygockim możnym, który objął tron po obaleniu młodego króla Tulgi. Według kronikarza Fedegara, nowy monarcha szybko pozbył się najważniejszych stronników króla Tulgi. Pisze również, że zgładzono ponad 200 ludzi z najwyższej klasy i 500 z niższej; ich majątki zostały skonfiskowane a żony i córki oddane stronnikom Chindaswinta. Konsekwencją tych zdarzeń było ustabilizowanie się sukcesji władców i procesu elekcji nowych monarchów. Od 649 roku Chindaswint dzielił władzę z synem Recceswintem, który w 653 został nowym królem. W drugim roku swojego panowania wprowadził spis zwyczajowych praw wizygockich (tzw. "Liber Iudicorum", potem zmodyfikowany przez jego syna), który przetrwał jako źródło prawa do XI wieku, a także później znacząco wpływał na miejscowe przepisy.

</doc>
<doc id="1632700" url="https://pl.wikipedia.org/wiki?curid=1632700" title="Phillip Zimmerman">
Phillip Zimmerman

Phillip Zimmerman RSJ właściwie George Richard Phillip Zimmerman (ur. 1961 w Filadelfii) – amerykański duchowny, arcybiskup metropolita i prymas Reformowanego Kościoła Katolickiego w latach 2005-2009.
Życiorys.
W młodości Phillip Zimmerman pełnił służbę liturgiczną w rodzinnej parafii. Po szkole średniej próbował zostać księdzem rzymskokatolickim. Podjął naukę w seminarium duchownym, jednak z niej zrezygnował.
Wstąpił do armii amerykańskiej. Służył w Marynarce Wojennej Stanów Zjednoczonych. Podczas odbywania służby wojskowej studiował w kolegium językowym The Defense Language Institute w Monterey stanie Kalifornia, a następnie jako tłumacz był pracownikiem Agencji Bezpieczeństwa Narodowego. W 1986 roku z uwagi na orientację homoseksualną musiał odejść ze służby czynnej. Po opuszczeniu armii pracował jako nauczyciel języków bliskowschodnich. Był dyrektorem w Metro Technical Institute w Oak Park w stanie Michigan.
W 2000 roku wystąpił z Kościoła rzymskokatolickiego i związał się z nowo utworzonym w Stanach Zjednoczonych Ameryki Reformowanym Kościołem Katolickim. W 2003 roku został wyświęcony na księdza przez arcybiskupa Roberta Allmena i w 2004 roku wybrany przez Synod Kościoła biskupem Reformowanego Kościoła Katolickiego.
24 kwietnia 2004 roku w Nowym Orleanie został konsekrowany na biskupa przez arcybiskupa Roberta Allmena. W 2005 roku został wybrany zwierzchnikiem Reformowanego Kościoła Katolickiego. 1 lutego 2005 roku został rekonsekrowany przez biskupa Shanea Price'a. W tym samym czasie został członkiem zgromadzenia Reformowanego Towarzystwa Jezusowego (RSJ).
Pod zwierzchnictwem Phillipa Zimmermana Reformowany Kościół Katolicki z luźnej federacji kilku chrześcijańskich wspólnot przeobraził się w Kościół o zasięgu międzynarodowym. Opracował własne prawo kanoniczne i ordynację kościelną. Za jego pontyfikatu sformowano kolegium biskupów RKK oraz dokonano podziału administracyjnego Kościoła na diecezje. Nawiązano również dialog ekumeniczny i współpracę z innymi niezależnymi Kościołami na całym świecie.
W 2007 roku Phillip Zimmerman przyjął do wspólnoty RKK, Wolny Kościół Ewangeliczny. W 2009 roku inkardynował do RKK, księdza Marka Bożka i podjął się opieki biskupiej nad Reformowanym Kościołem Katolickim w Polsce.
W listopadzie 2009 roku Phillip Zimmerman zrezygnował z funkcji Biskupa Przewodniczącego Kolegium Biskupów RKK. Powodem tej decyzji były kontrowersje jakie wywołało upublicznienie informacji o fałszerstwach jakich dopuścił się w 2005 roku arcybiskup, ciążącym na nim wyroku sądowym oraz ujawnienie skandalu obyczajowego z udziałem jednego z prezbiterów wspólnoty, który był tolerowany przez biskupów RKK.
Po dymisji Phillipa Zimmermana hierarchowie Reformowanego Kościoła Katolickiego podjęli decyzje o rozwiązaniu dotychczasowych struktur Kościoła unijnego.
Phillip Zimmerman pełni obecnie funkcję duchownego parafii katedralnej Wniebowstąpienia Pańskiego w Columbus w stanie Ohio i dyrektora organizacji charytatywnej Pater Noster House.

</doc>
<doc id="1632703" url="https://pl.wikipedia.org/wiki?curid=1632703" title="Paweł Szajda">
Paweł Szajda

Paweł Szajda (Pawel B. Szajda, ur. 13 stycznia 1982 w Farmington, Connecticut) – amerykański aktor polskiego pochodzenia.
Życiorys.
Jego rodzice są emigrantami z Polski. Ma czworo rodzeństwa. Ukończył anglistykę i ekonomię na Fordham University w Nowym Jorku.
Zadebiutował w 2003 roku w filmie "Pod słońcem Toskanii" w reżyserii Audrey Wells, gdzie zagrał rolę Pawła, polskiego emigranta. W 2009 roku wcielił się w postać Bogusia, jedną z głównych ról w filmie "Tatarak" Andrzeja Wajdy.

</doc>
<doc id="1632705" url="https://pl.wikipedia.org/wiki?curid=1632705" title="Andrew Levitas">
Andrew Levitas

Andrew Levitas (ur. 4 września 1977 w Nowym Jorku) – amerykański aktor, malarz oraz fotograf pochodzenia greckiego.
Życiorys.
Kariera aktorska.
Urodził się i wychowywał w Nowym Jorku. W wieku lat piętnastu występował w teatrze. Studiował na Uniwersytecie Nowojorskim i początkowo zamierzał rozpocząć karierę w biznesie, lecz ostatecznie postawił na zawód aktora. Dołączył do obsady opery mydlanej "As the World Turns", a jego talent przykuł uwagę producentów. Levitas przeprowadził się następnie do Hollywood, odkładając szkolne obowiązki na bok. Otrzymał rolę Michaela w sitcomie stacji CBS "Pomoc domowa" ("The Nanny"), w którym występował w latach 1998-1999. Wcześniej wystąpił w dwudziestu jeden odcinkach telewizyjnego serialu "Belfer z klasą" ("Nick Freno: Licensed Teacher") oraz pojawił się w komedii Franka Oza "Przodem do tyłu" ("In &amp; Out", 1997). W roku 1999 został zaangażowany do roli Camerona Welcotta w serialu FOX "Ich pięcioro" ("Party of Five"), w którym partnerował na ekranie Lacey Chabert. Następnie wcielił się w postać surfera-geja w filmie "Psycho Beach Party" (2000), w którym towarzyszył Lauren Ambrose, Thomasowi Gibsonowi i Mattowi Keeslarowi, oraz wystąpił gościnnie w popularnych serialach: ABC "Chłopiec poznaje świat" ("Boy Meets World") jako Luther i FOX "Gorące Hawaje" ("North Shore") jako Reese. W roku 2004 obsadzono go w roli Chaza, biseksualisty z West Hollywood, ofiary seryjnego mordercy, w slasherze "Hellbent" w reżyserii Paula Etheredge’a. Rok później wystąpił u boku Queen Latifah, Alicii Silverstone i Kevina Bacona jako Stacy w komedii Billie’go Woodruffa "Salon piękności" ("Beauty Shop"). W komediowym filmie Roberta Lee Kinga "(818)", także przez siebie produkowanym wykonawczo, zagrał George’a Apodaca.
Malarstwo i fotografia.
Prócz filmu, Levitas spełnia się w innych dziedzinach sztuki – jest utalentowanym fotografem i malarzem. Jego prace prezentowane były przez prestiżowe magazyny poświęcone sztuce oraz światowe galerie. W roku 2008 jako jeden z pierwszych Amerykanów wziął udział w wystawie Société Nationale des Beaux-Arts w Luwrze. Poszczególne z jego obrazów i zdjęć zawarto na jego oficjalnej stronie internetowej.

</doc>
<doc id="1632706" url="https://pl.wikipedia.org/wiki?curid=1632706" title="Delosperma">
Delosperma

Delosperma ("Delosperma" N. E. Brown) – rodzaj roślin należący do rodziny pryszczyrnicowatych (przypołudnikowatych). Obejmuje 170 gatunków występujących w południowej i wschodniej Afryce, na Madagaskarze i na Półwyspie Arabskim, jako rośliny zawleczone i zdziczałe rosną na obszarach o ciepłym klimacie.
Systematyka.
Należy do rodziny pryszczyrnicowatych ("Aizoaceae"), rzędu goździkowców ("Caryophyllales") w obrębie dwuliściennych właściwych. W obrębie goździkowatych należy do podrodziny "Ruschioideae " plemienia "Ruschiae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), rodzina pryszczyrnicowate ("Aizoaceae" F. Rudolphi), rodzaj ("Delosperma" N. E. Brown.
Zastosowanie.
Ze względu na efektowne, gruboszowate liście i często piękne kwiaty przedstawiciele tego rodzaju są uprawiane jako rośliny ozdobne.

</doc>
<doc id="1632708" url="https://pl.wikipedia.org/wiki?curid=1632708" title="Nora Szczepańska">
Nora Szczepańska

Nora Szczepańska, właśc. Eleonora Szczepańska, z d. Odlanicka-Poczobut (ur. 23 maja 1914 w Witebsku w ówczesnej Rosji, zm. 30 listopada 2004) – polska poetka, prozaik, autorka utworów dla młodzieży o tematyce indiańskiej.
Życiorys.
Ukończyła socjologię na Uniwersytecie Poznańskim oraz Wydział Grafiki w Państwowej Wyższej Szkole Sztuk Plastycznych w Łodzi. Okres międzywojenny spędziła na terenie Wielkopolski. Debiutowała jako poetka na łamach dziennika „Głos” w 1935 roku. Była członkiem grupy Klub Poetów „Prom”. Swój pierwszy tomik poezji z 1938 roku, zatytułowany "Uwiedzione źródła", wydała pod nazwiskiem Odlanicka. W latach 1940–1945 przebywała na robotach przymusowych w III Rzeszy, najpierw we Wrocławiu, a od 1941 roku w Wiedniu. Po wojnie mieszkała w Łodzi. W 1977 roku otrzymała nagrodę Prezesa Rady Ministrów.
Jej mężem był od 1937 socjolog Jan Szczepański.

</doc>
<doc id="1632709" url="https://pl.wikipedia.org/wiki?curid=1632709" title="Tepuihyla">
Tepuihyla

Tepuihyla – rodzaj płaza bezogonowego z podrodziny Lophyohylinae w rodzinie rzekotkowatych (Hylidae).
Zasięg występowania.
Rodzaj obejmuje gatunki występujące w górach wschodniej i południowo-wschodniej Wenezueli oraz przylegającej do niej Gujany do górnego dorzecza Amazonki w Ekwadorze i Peru; prawdopodobnie występuje również w sąsiedniej Brazylii.
Systematyka.
Etymologia.
"Tepuihyla": lub "Tepui", góra stołowa lub stoliwo na Wyżynie Gujańskiej w Ameryce Południowej, szczególnie w Wenezueli i zachodniej Gujanie; rodzaj "Hyla" .
Podział systematyczny.
Do rodzaju należą następujące gatunki:

</doc>
<doc id="1632710" url="https://pl.wikipedia.org/wiki?curid=1632710" title="Imperatyw (film)">
Imperatyw (film)

Imperatyw – film psychologiczny z roku 1982 w reżyserii Krzysztofa Zanussiego. Luźna kontynuacja filmu "Iluminacja".
Fabuła.
Matematyk pracujący jako asystent na jednym z niemieckich uniwersytetów, stara się znaleźć odpowiedzi na dręczące go pytania: o sens własnej egzystencji, o życie pozagrobowe, o wpływ przypadku na życie ludzkie. Nie znajduje ich jednak ani w rozmowach z bliską mu kobietą, ani swoimi studentami, ani znajomym teologiem, ani z przypadkowo poznanym popem.

</doc>
<doc id="1632715" url="https://pl.wikipedia.org/wiki?curid=1632715" title="Otep Shamaya">
Otep Shamaya

Otep Shamaya (ur. 7 listopada 1979) – amerykańska piosenkarka, autorka tekstów, poetka, malarka. Zadebiutowała razem z zespołem Otep w 2002 roku. Wraz z zespołem nagrała albumy "Sevas Tra" (2002), "House of Secrets" (2004), "The Ascension" (2007), "Smash the Control Machine" (2009) i "Atavist" (2011) oraz "Hydra" (2013).
Urodziła się 7 listopada 1979 roku w rejonie getta w pobliżu Los Angeles i tam dorastała. Otep jest lesbijką i wegetarianką. Jest znana jako zwolennik praw zwierząt. W 2008 roku przemawiała na Narodowej Konwencji Partii Demokratycznej.
W listopadzie 2006 wydała swoją pierwszą drukowaną kolekcję poezji. We wrześniu 2007 jej e-book "Little Sins", został wydany w formie książki. W 2010 roku wokalistka została nominowana do nagrody GLAAD Media Awards w kategorii "Outstanding Music Artist".

</doc>
<doc id="1632719" url="https://pl.wikipedia.org/wiki?curid=1632719" title="Ricarda Huch">
Ricarda Huch

Ricarda Huch (pseudonim Richard Hugo) (ur. 18 lipca 1864 w Brunszwiku, zm. 17 listopada 1947 w Kronberg im Taunus) – niemiecka pisarka, historyk i filozof.
Życiorys.
Urodziła się w rodzinie kupieckiej, z której wywodzili się znani pisarze: brat Rudolf Huch oraz kuzyni: Friedrich oraz Felix. Historię i filozofię studiować musiała w Zurychu, w Szwajcarii, gdyż w owym czasie niemieckie uczelnie nie przyjmowały kobiet na studia. Uniwersytet ukończyła w 1892, mając 28 lat. W trakcie studiów poznała studentkę weterynarii Marianne Plehn (późniejszą pierwszą niemiecką kobietę-profesor w Bawarii) oraz chemiczkę Marię Baum, która opisała Ricardę w swoich wspomnieniach. Zaprzyjaźniła się z Marie.
Od 1889 do 1894 pracowała jako bibliotekarka w bibliotece miejskiej w Zurychu. W 1892 ukazała się jej pierwsza sztuka teatralna "Evoe". Opracowała kronikarskie zapiski Johanna Jakoba Wicka z XVI w., które zostały wydane w 1895. Korzystając z nich napisała nowele "Teufeleien", wydane w 1897. Pisała też powieści z życia patrycjatu hanzeatyckiego ("Erinnerungen von Ludolf Ursleu dem Jüngeren" z 1893 – "Wspomnienia Ludolfa Ursleu Juniora", wydane w Polsce w 1983. Tworzyła liczne nowele, jedną z pierwszych jest "Die Hugenottin" (1892). Pisała również opowiadania, a także prace krytyczno i historyczno-literackie).
Po 1894 pracowała jako bibliotekarka w Zurychu i Bremie. W 1897 przeniosła się do Wiednia, gdzie poznała dentystę Ermanno Ceconiego. Wyszła za niego za mąż w 1898, mając 34 lata. Wraz z nim przeniosła się do Triestu. Zajęła się wówczas dziejami Włoch, zjednoczeniem (Risorgimento) i działalnością Garibaldiego ("Die Verteidung Roms" z 1906; "Kampf um Rom" z 1907, "Das Risorgimento" z 1908). Uznanie, jakie wówczas zdobyła we Włoszech i w oczach Mussoliniego chroniło ją w późniejszych czasach przed prześladowaniami ze strony nazistów. W tym czasie zmarł jej włoski małżonek i wyszła po raz drugi za kuzyna Richarda Hucha. Jednak małżeństwo okazało się nieudane.
W latach 1912-1932 przebywała z przerwami w Monachium i Berlinie. Pracowała nad książkami biograficznymi i historycznymi: o Bakuninie, czy Wiośnie Ludów w Niemczech. Nawiązała kontakty z feministkami, takimi jak Ika Freudenberg i Gertrud Bäumer.
Po przejęciu władzy przez nazistów, w 1933 wystąpiła protestacyjnie z Pruskiej Akademii Literatury, po wykluczeniu Alfreda Döblina, gdy prezesem był Max von Schillings. Stosunek władz niemieckich był do niej ambiwalentny. Na swoje 80. urodziny w 1944 otrzymała depesze gratulacyjne od Goebbelsa i Hitlera. Powszechnie znano jej sympatie antynazistowskie, ale wskutek popularności nie chciano jej prześladować. Pomimo to nie pozwolono na druk trzeciego tomu "Historii Niemiec" jej autorstwa.
W latach 1935-1947 przebywała u swojej córki i zięcia Franza Böhma w Jenie. Nawiązała tam szerokie kontakty z opozycją anty-hitlerowską. Po wojnie zamierzała zebrać i opublikować biogramy członków ruchu anty-nazistowskiego. Chciała opisać ruch „Białej Róży” oraz historię Sophie Scholl. Jednak śmierć nie pozwoliła jej ukończyć zaplanowanego dzieła.
W 1946 Uniwersytet Friedricha Schillera w Jenie przyznał jej tytuł honoris causa, a władze radzieckiej strefy okupacyjnej zaprosiły ją na pierwszy kongres pisarzy niemieckich. Mimo to Ricarda Huch chciała wyjechać do Zachodnich Niemiec, także dlatego, że jej zięć Franz Böhm został ministrem kultury w rządzie Hesji. Uciążliwa podróż w nieogrzewanym pociągu, przez sektory okupacyjne, tak pogorszyła jej stan zdrowia, że pisarka zmarła w pensjonacie w Kronberg im Taunus.

</doc>
<doc id="1632720" url="https://pl.wikipedia.org/wiki?curid=1632720" title="Tlalocohyla">
Tlalocohyla

Tlalocohyla – rodzaj płaza bezogonowego z podrodziny Hylinae w rodzinie rzekotkowatych (Hylidae).
Zasięg występowania.
Rodzaj obejmuje gatunki występujące na tropikalnych nizinach od Meksyku do Kostaryki.
Systematyka.
Etymologia.
"Tlalocohyla": Tlaloc, w wierzeniach Olmeków był bogiem deszczów i piorunów; rodzaj "Hyla" .
Podział systematyczny.
Do rodzaju należą następujące gatunki:

</doc>
<doc id="1632722" url="https://pl.wikipedia.org/wiki?curid=1632722" title="Dylan Fergus">
Dylan Fergus

Dylan John Fergus (ur. 4 stycznia 1980 w San Francisco) – amerykański aktor, reżyser i producent filmowy, znany z roli Noah Bennetta w operze mydlanej "Passions".
Życiorys.
Urodził się w San Francisco w stanie Kalifornia jsko syn Julee E. (z domu Mayer) i Thomasa Josepha Fergusa. Jego ojciec był pochodzenia irlandzkiego. W 1998 ukończył Monta Vista High School w Cupertino. Studiował aktorstwo w Carnegie Mellon Schoool Of Drama na Carnegie Mellon University.
Zanim zaangażowano go do serialu "Passions" (w 2005, wcześniej, w 2002), wcielał się w postać Tima Dillona w operze mydlanej ABC "Wszystkie moje dzieci" ("All My Children"). Gościnnie pojawił się w serialach: "Siostrzyczki" ("What I Like About You") i "JAG – Wojskowe biuro śledcze" ("JAG"). W slasherze "HellBent" (2004) w reżyserii Paula Etheredge’a wystąpił w głównej roli, jako homoseksualny Eddie.

</doc>
<doc id="1632724" url="https://pl.wikipedia.org/wiki?curid=1632724" title="Delosperma nubigenum">
Delosperma nubigenum

Delosperma nubigenum – gatunek rośliny należący do rodziny pryszczyrnicowatych (syn. przypołudnikowate). Pochodzi z południowej Afryki.
Biologia.
Wieczniezielona roślina, bylina, sukulent. Kwitnie obficie przez około 2 tygodnie w maju i czerwcu. W czasie złej pogody kwiaty zamykają się. W Polsce przeważnie nie wytwarza nasion.

</doc>
<doc id="1632727" url="https://pl.wikipedia.org/wiki?curid=1632727" title="Junichirō Tanizaki">
Junichirō Tanizaki



</doc>
<doc id="1632730" url="https://pl.wikipedia.org/wiki?curid=1632730" title="Maria Szczepowska">
Maria Szczepowska

Maria Szczepowska (ur. 15 sierpnia 1919 w Wilnie, zm. 21 kwietnia 1985 w Warszawa) – polska poetka i prozaik.
Studiowała na Wydziale Humanistycznym (polonistykę) na Katolickim Uniwersytecie Lubelskim. W 1940 roku została zesłana do Kazachstanu. W latach 1943–1944 przebywała w łagrach. Do kraju powróciła w 1945 roku. Jako poetka debiutowała w roku 1946 na łamach czasopisma Kamena.

</doc>
<doc id="1632731" url="https://pl.wikipedia.org/wiki?curid=1632731" title="28. Turniej Czterech Skoczni">
28. Turniej Czterech Skoczni

28. Turniej Czterech Skoczni był częścią Puchar Świata w skokach narciarskich 1979/1980. Rozgrywany był od 30 grudnia 1979 do 6 stycznia 1980. Był to pierwszy turniej zaliczany do Pucharu Świata.
Turniej wygrał Hubert Neuper.
Oberstdorf.
Data: 30 grudnia 1979
Państwo: Niemcy
Skocznia: Schattenbergschanze
Garmisch-Partenkirchen.
Data: 1 stycznia 1980
Państwo: Niemcy
Skocznia: Große Olympiaschanze
Innsbruck.
Data: 4 stycznia 1980
Państwo: Austria
Skocznia: Bergisel
Bischofshofen.
Data: 6 stycznia 1980
Państwo: Austria
Skocznia: Paul-Ausserleitner-Schanze

</doc>
<doc id="1632735" url="https://pl.wikipedia.org/wiki?curid=1632735" title="The Breathtaking Blue">
The Breathtaking Blue

The Breathtaking Blue – trzeci album studyjny grupy Alphaville, wydany w roku 1989.

</doc>
<doc id="1632737" url="https://pl.wikipedia.org/wiki?curid=1632737" title="Pier Ferdinando Casini">
Pier Ferdinando Casini

Pier Ferdinando (Pierferdinando) Casini (ur. 3 grudnia 1955 w Bolonii) – włoski polityk, były przewodniczący Izby Deputowanych, były europoseł, wieloletni parlamentarzysta krajowy.
Życiorys.
Ukończył studia prawnicze na Uniwersytecie Bolońskim. Działalność polityczną podjął w ramach Chrześcijańskiej Demokracji, od 1980 był radnym Bolonii. Od 1983 do 2013 nieprzerwanie zasiadał w Izbie Deputowanych, sprawując mandat posła IX, X, XI, XII, XIII, XIV, XV i XVI kadencji. Od 1994 do 2001 pełnił funkcję posła do Parlamentu Europejskiego IV i V kadencji.
W pierwszej połowie lat 90. znalazł się wśród założycieli Centrum Chrześcijańsko-Demokratycznego, będącego największą (obok Włoskiej Partii Ludowej) formacją powstałą na bazie rozwiązanej w wyniku afer korupcyjnych chadecji. Od 1994 przez siedem lat pełnił funkcję sekretarza krajowego CCD, będąc faktycznym przywódcą tej partii. W 2001 po wygraniu wyborów przez centroprawicową koalicję powołano go na stanowisko przewodniczącego Izby Deputowanych, które zajmował do końca kadencji w 2006. W 2002 stanął na czele Unii Chrześcijańskich Demokratów i Centrum, współtworzonej m.in. przez jego dotychczasowe ugrupowanie.
Jako lider należących do Domu Wolności chadeków przez lata należał do sojuszników Silvia Berlusconiego. Był wymieniany jako kandydat na następnego przywódcę centroprawicy. W 2007 doprowadził jednak do wyjścia UDC z CdL, a przed przedterminowymi wyborami w 2008 odrzucił propozycję zblokowania list z Ludem Wolności. W 2013 z ramienia koalicji Z Montim dla Włoch został wybrany do Senatu XVII kadencji.
Przez kilka lat do 2015 był przewodniczącym Międzynarodówki Centrowych Demokratów. W 2016 opuścił Unię Centrum, opowiadając się za kontynuowaniem współpracy z Nową Centroprawicą. W lutym 2017 powołał nowe ugrupowanie pod nazwą Centristi per l’Europa. W 2018 utrzymał mandat senatora w okręgu jednomandatowym jako kandydat centrolewicowej koalicji skupionej wokół Partii Demokratycznej; w 2022 wybrany na kolejną kadencję wyższej izby parlamentu.

</doc>
<doc id="1632738" url="https://pl.wikipedia.org/wiki?curid=1632738" title="Breathtaking Blue">
Breathtaking Blue



</doc>
<doc id="1632740" url="https://pl.wikipedia.org/wiki?curid=1632740" title="Pod słońcem Toskanii (film)">
Pod słońcem Toskanii (film)

Pod słońcem Toskanii ("Under the Toscan Sun") – amerykańska komedia romantyczna w reżyserii Audrey Wells, zrealizowana na podstawie autobiograficznej książki Frances Mayes o tym samym tytule.
Opis fabuły.
Frances, 35-letnia pisarka z San Francisco, ma poważne kłopoty osobiste. Rozwodzi się, tracąc nie tylko partnera, lecz także swój ukochany dom. Przeżywa kryzys twórczy i emocjonalny. Jej przyjaciółka Patti daje jej bilet na wycieczkę do Włoch. Kobieta decyduje się jechać. Pod wpływem impulsu kupuje piękną, starą willę w malowniczej miejscowości pod Cortoną. Do prac remontowych wynajmuje kilku robotników z Polski. Gdy ekipa zmaga się z trudnościami budowlanymi, Frances radośnie eksperymentuje z włoską kuchnią. Zaprzyjaźnia się ze swoimi nowymi sąsiadami i nawiązuje romans z przystojnym Marcellem. Amerykanka czuje, że w Toskanii odnalazła swoje miejsce na ziemi...
Nagrody i nominacje.
Złote Globy 2003
Nagroda Satelita 2003

</doc>
<doc id="1632743" url="https://pl.wikipedia.org/wiki?curid=1632743" title="Pawel Szajda">
Pawel Szajda



</doc>
<doc id="1632744" url="https://pl.wikipedia.org/wiki?curid=1632744" title="Hank Harris">
Hank Harris

Hank Harris – amerykański aktor, od końca lat dziewięćdziesiątych występujący w filmach i telewizji.
Najbardziej znany jest z roli Emory'ego Dicka w serialu młodzieżowym stacji The WB "Asy z klasy" ("Popular"). Zagrał także w filmach: "Kod Merkury" ("Mercury Rising", 1998), u boku Bruce'a Willisa i Aleca Baldwina, "Pumpkin" (2002), w tytułowej roli jako Pumpkin Romanoff, u boku Christiny Ricci, "Milwaukee, Minnesota" (2003) oraz "HellBent" (2004), w którym wystąpił w jednej z drugoplanowych ról jako Joey. Jest też autorem scenariusza do filmu "Sign of the Times" z 1999 roku.
Urodził się i dorastał w miejscowości Duluth w stanie Minnesota. Obecnie mieszka wraz ze swoją żoną, architekt Elizabeth Timme, w Cambridge w stanie Massachusetts.

</doc>
<doc id="1632745" url="https://pl.wikipedia.org/wiki?curid=1632745" title="27. Turniej Czterech Skoczni">
27. Turniej Czterech Skoczni

27. Turniej Czterech Skoczni (niem. "27. Vierschanzentournee") – edycja Turnieju Czterech Skoczni przeprowadzona od 30 grudnia 1978 do 6 stycznia 1979 na skoczniach Schattenbergschanze i Große Olympiaschanze w Niemczech oraz Bergisel i Paul-Ausserleitner-Schanze w Austrii. Był to ostatni turniej przed rozpoczęciem Pucharu Świata.
Triumfatorem Turnieju został Fin Pentti Kokkonen, zwyciężając w dwóch konkursach. Wyprzedził on Szwajcara Hansjörga Sumiego i Niemca Jochena Danneberga.
Tło i faworyci.
Ostatnim dużym konkursem, który rozegrano przed turniejem były Mistrzostwa Świata 1978 w Lahti. W ramach nich rywalizowano w dwóch konkursach indywidualnych: 18 lutego na normalnej skoczni, w którym zwyciężył Matthias Buse i 26 lutego na dużej, gdzie triumfował Tapio Räisänen.
W poprzednim, 26. Turnieju Czterech Skoczni zwyciężył fiński skoczek Kari Ylianttila, a za nim uplasowali się przedstawiciele Niemieckiej Republiki Demokratycznej: Matthias Buse i Martin Weber (w czołowej dziesiątce znalazło się w sumie 6 zawodników z tego kraju). Podczas zawodów w Innsbrucku Falko Weißpflog skokiem na 106 m pobił rekord skoczni.
Skocznie.
Tradycyjnie, konkursy Turnieju Czterech Skoczni rozegrane zostały na dwóch obiektach w Niemczech, tj. w Oberstdorfie i Garmisch-Partenkirchen oraz na dwóch w Austrii, tj. w Innsbrucku i Bischofshofen. Wszystkie cztery skocznie były obiektami normalnymi – ich punkty konstrukcyjne znajdowały się na 90 metrze.
Konkurs w Oberstdorfie.
Pierwszy z konkursów zaliczanych do klasyfikacji turnieju odbył się 30 grudnia 1978 na skoczni Schattenbergschanze w Oberstdorfie w RFN. W zawodach wzięło udział 69 skoczków należących do 17 narodowości – najwięcej, 10 zawodników wystawiła reprezentacja gospodarzy.
Zwyciężył radziecki zawodnik Jurij Iwanow, który oddał skoki na odległość 100,5 m i 105,5 m, tym samym obejmując prowadzenie w klasyfikacji generalnej. Drugie miejsce zajął Jochen Danneberg reprezentujący NRD po skokach na 101,5 m i 103,5 m, a na najniższym stopniu podium stanął Pentti Kokkonen z Finlandii, który osiągnął 101 m i 105 m.
Konkurs w Garmisch-Partenkirchen.
1 stycznia 1979 miał odbyć się tradycyjny noworoczny konkurs na Große Olympiaschanze w Garmisch-Partenkirchen.
Ze względu na duży spadek temperatury w nocy z 31 grudnia na 1 stycznia wystąpiły problemy z rozegraniem konkursu, ponieważ zeskok pokrył się lodem. W związku z tym relacja z konkursu na antenie ZDF była przedłużona o 4 godziny.
W związku z warunkami pogodowymi postanowiono przenieść konkurs na 2 stycznia.
Rozegrana została tylko jedna seria. Najlepszy okazał się w niej reprezentant Czechosłowacji, Josef Samek, który osiągnął odległość 101 m. Metr krócej skoczył zdobywca drugiego miejsca Bogdan Norčič z Jugosławii. Na trzecim uplasował się Pentti Kokkonen, po skoku na 97 m.
Pozycję lidera w klasyfikacji generalnej przejął Kokkonen, z łączną notą 346,8 pkt. Za nim plasowali się Danneberg, ze stratą 2,2 pkt i Duschek ze stratą 11 pkt. Triumfator pierwszego konkursu, Iwanow spadł na 10. miejsce.
Konkurs w Innsbrucku.
3 stycznia 1979 rywalizacja przeniosła się do Austrii, gdzie zawodnicy skakali na obiekcie Bergisel. Najlepszy okazał się Fin Pentti Kokkonen, za nim uplasowali się Roger Ruud z Norwegii i Jochen Danneberg z Niemieckiej Republiki Demokratycznej. Wszyscy ci trzej skoczkowie w drugiej serii oddali skoki na taką samą odległość jak w pierwszej, kolejno: 98 m, 96,5 m i 95,5 m. Startowało 77 zawodników.
Pierwsza trójka klasyfikacji generalnej pozostała niezmieniona: Kokkonen, Danneberg, Duschek. Na 4. pozycję wysunął się Sumi. Po tym konkursie sklasyfikowanych było 82 zawodników – na starcie konkursu w Innsbrucku pojawiło się trzech nowych skoczków, którzy nie brali udziału w niemieckiej części konkursu.
Konkurs w Bischofshofen.
Ostatni konkurs rozegrano 6 stycznia 1979 na Paul-Ausserleitner-Schanze w Bischofshofen. Ponownie zwyciężył Kokkonen, przed Sætre i Fijasem.
W klasyfikacji generalnej zwyciężył wspomniany Fin, z przewagą 33,0 pkt nad Sumim, który przesunął się z czwartej na drugą pozycję, na trzecią spadł Danneberg. Do czołowej dziesiątki awansował z 15. miejsca Fijas.
Reprezentacje.
Finlandia.
Reprezentacja Finlandii wystawiła siedmiu zawodników na 27. Turniej Czterech Skoczni. Najlepszy okazał się 23-letni Pentti Kokkonen, który pokazał ustabilizowaną formę (stanął na podium wszystkich konkursów) i zwyciężył w klasyfikacji generalnej. W pierwszej piętnastce uplasował się jeszcze rok starszy od niego Törmänen, dla którego najlepszym występem było 5. miejsce w Bischofshofen.
Triumfator poprzedniego turnieju, Kari Ylianttila zajął dopiero 17. miejsce w klasyfikacji generalnej.
Szwajcaria.
Szwajcarię reprezentowało pięciu skoczków. Najwyżej w klasyfikacji generalnej uplasował się 19-letni Hansjörg Sumi, który zajął drugie miejsce, ze stratą 33 punktów do zwycięzcy, Kokkonena. Sumi jednak ani razu nie stawał na konkursowym podium podczas 27. Turnieju Czterech Skoczni. Jego najlepsza pozycją była 4. w Bischofshofen, gdzie oddał skoki na odległość 105,5 m i 102,0 m. Żaden inny szwajcarski zawodnik nie znalazł się w czołowej piętnastce któregokolwiek z konkursów.
NRD.
Podobnie jak przed rokiem reprezentacja Niemieckiej Republiki Demokratycznej w skokach narciarskich zdominowała czołówkę, choć już w mniejszym stopniu – 7 z 8 startujących skoczków z tego kraju znalazło się w czołowej szesnastce klasyfikacji generalnej. Najwyżej uplasował się Jochen Danneberg, który zajął trzecie miejsce, dwukrotnie stając na podium konkursów.
Oboje reprezentantów NRD, którzy stanęli na podium poprzednio-rocznej rywalizacji spadło o sześć pozycji względem niej.
Norwegia.
Spośród czterech Reprezentantów Norwegii jedynie Johan Sætre uplasował się w pierwszej trzydziestce klasyfikacji generalnej. Ten 28-letni skoczek po skokach na 103,5 m i 100,5 m stanął na drugim stopniu podium w Bischofshofen. Inny z Norwegów Per Bergerud, siódmy w poprzednim roku, zamknął pierwszą piętnastkę w Oberstdorfie, jednak nie startował w następnych konkursach, więc finalnie zajął 82. lokatę w klasyfikacji generalnej.
Czechosłowacja.
Najwyżej sklasyfikowanym Czechosłowakiem był Leoš Škoda, który zajął 6. miejsce w klasyfikacji generalnej. Tymczasem jedynym reprezentantem tego kraju który stanął na podium konkursowym był Josef Samek, zwycięzca zawodów w Garmisch-Partenkirchen. Wszyscy czterej skoczkowie czechosłowaccy występowali w poprzedniej edycji turnieju i zajęli w nim niższe pozycje niż w tej.
Austria.
Najliczniejszą reprezentacją była drużyna austriacka. Na 27. Turnieju Czterech Skoczni wystąpiło dwunastu austriackich skoczków. Najlepszy spośród nich, 22-letni Klaus Tuchscherer zajął 7. miejsce w klasyfikacji generalnej. Nie stanął jednak na podium żadnego z konkursów, a najlepszą jego pozycją była 4. w Oberstdorfie.
Nie wszyscy Austriacy pojawili się na starcie wszystkich zawodów – Edi Federer i Rudolf Wanner wystąpili tylko w Bischofshofen, Willi Pürstl wziął udział tylko w niemieckiej części konkursu, a Heinz Koch, Alfred Lengauer i Fritz Esser tylko w austriackiej.
Polska.
Polska drużyna wystawiła trzech reprezentantów na turniej, z których żaden nie startował w poprzedniej jego edycji. Najwyżej sklasyfikowany został debiutujący na arenie międzynarodowej Piotr Fijas, który zajął 10. miejsce w klasyfikacji generalnej, a podczas konkursu w Bischofshofen stanął na najniższym stopniu podium.
Bardziej doświadczony Stanisław Bobak, tamtoroczny mistrz Polski z normalnej skoczni zajął 21. miejsce, a jego najlepszym wynikiem była 10. pozycja w Ga-Pa.
Jugosławia.
W czołowej trzydziestce klasyfikacji generalnej znalazł się jeden Reprezentant Jugosławii – 25-latek Bogdan Norčič. Stanął on na podium konkursu w Garmisch-Partenkirchen, gdzie w jedynej serii oddał skok na odległość 100 m.
Związek Radziecki.
Jeden z siedmiu radzieckich skoczków narciarskich, którzy wystąpili na Turnieju, Jurij Iwanow zwyciężył w pierwszym konkursie, tym samym stając się liderem klasyfikacji generalnej. Finalnie jednak zajął 21. miejsce.
Stany Zjednoczone.
Na turnieju pojawiło się dwóch amerykańskich skoczków: Jim Denney (który osiągnął w poprzednim roku najlepszy wynik z trzech braci Denneyów, którzy startowali w 26. TCS) i Kip Sundgaard.
Najlepsze wyniki Amerykanie osiągnęli w jednoseryjnym konkursie w Ga-Pa, gdzie Denney oddał skok na odległość 95,5 m i wszedł do pierwszej dziesiątki, plasując się na 8. miejscu, a Sundgaard zajął 52. pozycję.
RFN.
Reprezentacja Niemiec, jeden z dwóch gospodarzy turnieju, wystawił na zawody dziesięciu skoczków. Najlepszym spośród nich okazał się 27. w klasyfikacji generalnej, 18-letni Hermann Weinbuch, który najwyżej sklasyfikowany został w Innsbrucku, gdzie zajął 17. miejsce.
W czołowej trzydziestce znalazł się jeszcze jeden skoczek z Niemiec Zachodnich Peter Leitner, który przed konkursem w Bischofshofen świętował swoje 23 urodziny. Swój najlepszy wynik również odniósł w Innsbrucku, gdzie był dwudziesty.
Japonia.
Reprezentacja Japonii wystawiła trzech zawodników na zawody. Najwyższą pozycję w klasyfikacji generalnej zajął 19-letni Hirokazu Yagi, który był 30., a jego najlepszym występem była 15. pozycja w Innsbrucku, gdzie oddał skoki na odległość 86,5 m i 89 m.
Tymczasem 39. w klasyfikacji Yūji Kawamura awansował o 30. lokat względem poprzedniej edycji turnieju.
Szwecja.
Reprezentacja Szwecji wracała po rocznej przerwie (nie wystąpiła w poprzedniej edycji turnieju). Pojechała ona na zawody w składzie: Christer Karlsson i Seppo Reijonen.
Karlsson tylko jednokrotnie został sklasyfikowany w pierwszej trzydziestce – był 28. w Bischofshofen. Tymczasem Reijonenowi nie udało się to ani razu, jego najlepszym wynikiem była 44. pozycja w Ga-Pa.
Włochy.
Na turnieju pojawiło się dwóch reprezentantów Włoch: Lido Tomasi i Ivano Wegher. Najlepszym wynikiem włoskich skoczków było 37. miejsce Tomasiego w Bischofshofen. Obydwoje poprawili swoje wyniki względem poprzedniego turnieju.
Węgry.
Reprezentacja Węgier wystąpiła w czteroosobowym składzie, a najwyżej sklasyfikowanym z tamtejszych zawodników był Gábor Gellér, który zajął 51. miejsce. Z najlepszej strony pokazał się w konkursie w Garmisch-Partenkirchen, gdzie uplasował się na 50. pozycji.
Francja.
Reprezentacja Francji wysłała czterech zawodników na Turniej. Najlepszym ich rezultatem było 59. miejsce Moulliera w Innsbrucku.
Hiszpania.
Reprezentacja Hiszpanii wystawiła tylko jednego skoczka na turniej. Był nim Tomás Cano, dla którego był to pierwszy start w zawodach tej rangi. We wszystkich czterech konkursach plasował się w ostatniej dziesiątce, najlepszym wynikiem była 72. pozycja w Bischofshofen.

</doc>
<doc id="1632746" url="https://pl.wikipedia.org/wiki?curid=1632746" title="Życie wewnętrzne">
Życie wewnętrzne

Życie wewnętrzne – polski film psychologiczny z roku 1986 w reżyserii Marka Koterskiego.
Plenery: Łódź (Śródmiejska Dzielnica Mieszkaniowa i okolice, ul. Piotrkowska).
Fabuła.
Głównym bohaterem filmu jest Miauczyński – 40-letni inteligent, ulubieniec Koterskiego, opisywany jako "obolały, znerwicowany, wampiryczny". Jałowość życia powoduje, że w bohaterze narasta agresja i obłęd.

</doc>
<doc id="1632747" url="https://pl.wikipedia.org/wiki?curid=1632747" title="Droga wojewódzka nr 414">
Droga wojewódzka nr 414

Droga wojewódzka nr 414 (DW414) – droga wojewódzka w województwie opolskim. Łączy Prudnik z obwodnicą Opola w dzielnicy Wrzoski. W 2008 roku Zarząd Dróg Wojewódzkich wybudował obwodnicę miejscowości Biała będącej częścią drogi wojewódzkiej 414 Opole-Prudnik.
Odcinek tej drogi pomiędzy Chrzelicami i Prószkowem wytyczony został pod koniec XVIII wieku. W pewnym miejscu droga ta jest idealnie prosta. Chodzi tutaj o odcinek około 12,3 km, który swój początek w Chrzelicach, około 120-130 metrów przed zjazdem z drogi wojewódzkiej nr 414 do tej miejscowości, a kończy się w Przysieczy, tuż przy granicy administracyjnej tej miejscowości z Ligotą Prószkowską. Wytyczenie tego odcinka drogi przypisuje się królewskiemu nadleśniczemu - Wilhelmowi Heinrichowi Hellerowi(1754-1818). Planowana droga przebiegała przez gęsty las, zabagnione tereny oraz częściowo przez bagienne pozostałości chrzelickiego Czarnego Stawu ("der schwarze Teich"). Idealnie prosty odcinek drogi pomiędzy Chrzelicami, a Prószkowem bardzo dobrze obrazuje mapa „Urmesstischblätter von Preussen” z 1825 roku.
W roku 2008 wykonano gruntowny remont drogi na odcinku pomiędzy Ligotą Prószkową i Smolarnią, zaś w roku 2010 pomiędzy Smolarnią i Krobuszem.
Dopuszczalny nacisk na oś.
Na całej długości drogi wojewódzkiej nr 414 dopuszczalny jest ruch pojazdów o nacisku pojedynczej osi do 10 ton.

</doc>
<doc id="1632750" url="https://pl.wikipedia.org/wiki?curid=1632750" title="Józef Szczypka">
Józef Szczypka

Józef Szczypka (ur. 13 marca 1934 w Słomce koło Mszany Dolnej, zm. 16 lutego 1988 w Warszawie) − polski prozaik i reportażysta.
Ukończył filologię polską na Uniwersytecie Wrocławskim, studiował też na Państwowej Wyższej Szkole Sztuk Plastycznych we Wrocławiu. Debiutował na łamach tygodnika "WTK" jako krytyk literacki. Od 1956 roku był związany z prasą Stowarzyszenia "Pax". W latach 1965-1973 był redaktorem tygodnika "Kierunki". Od 1973 roku był redaktorem Instytutu Wydawniczego "Pax".

</doc>
<doc id="1632758" url="https://pl.wikipedia.org/wiki?curid=1632758" title="Wóz ognisty">
Wóz ognisty

Wóz ognisty (ang. "Riders in the Chariot") – powieść autorstwa australijskiego noblisty Patricka White'a, wydana w 1961.
Tytuł powieści zaczerpnięto z biblijnej Księgi Ezechiela. "Wóz ognisty" to rozbudowana, wielowątkowa panorama australijskiego społeczeństwa w pierwszej połowie XX wieku. Bohaterami tej powieści są kolejne fale imigrantów przybywających na Antypody, ale także Aborygen Alf Dubbo oraz cudem uratowany z Holocaustu niemiecki Żyd Mordechaj Himmelfarb. Kwartet głównych postaci dopełniają dwie kobiety: obłąkana staruszka Miss Mary Hare oraz gospodyni domowa Ruth Godbold. Wszyscy – z różnych względów, np. kolor skóry czy wyznanie – są outsiderami w ówczesnym społeczeństwie. Wraz z Himmelfarbem do Australii docierają wojenny koszmar oraz moralne dylematy odległej Europy. Akcja książki rozgrywa się w fikcyjnym miasteczku Sarsaparilla.
"Wóz ognisty" został uhonorowany Nagrodą im. Miles Franklin.

</doc>
<doc id="1632759" url="https://pl.wikipedia.org/wiki?curid=1632759" title="Kent James">
Kent James

Kent James (ur. 30 kwietnia 1964 r. w Ogden w stanie Utah, USA) – amerykański wokalista, autor tekstów utworów, gitarzysta oraz aktor, znany także pod pseudonimem Nick Name.
Biogram.
Zainteresowanie muzyką przejawiał od najmłodszych lat. Dojrzewał w miejscowości Logan w stanie Utah, występując dla miejscowych i okolicznych widowni. Uczęszczał na Utah State University. Karierę muzyczną rozpoczął w roku 2000 jako wokalista zespołu rockowego The Normals, wówczas również zdeklarował się jako homoseksualista.

</doc>
<doc id="1632761" url="https://pl.wikipedia.org/wiki?curid=1632761" title="Elżbieta Szemplińska-Sobolewska">
Elżbieta Szemplińska-Sobolewska

Elżbieta Szemplińska-Sobolewska (ur. 29 kwietnia 1909 w Warszawie, zm. 27 kwietnia 1991 tamże) – polska poetka i prozaiczka o lewicowych poglądach.
Życiorys.
Urodzona w Warszawie. Studiowała prawo oraz polonistykę na Uniwersytecie Warszawskim. Debiutowała jako prozaik w 1926 roku na łamach czasopisma „Robotnik” opowiadaniem "Ojciec". W 1932 roku ogłosiła swoją pierwszą powieść "Narodziny człowieka". 19 listopada 1939 roku podpisała oświadczenie pisarzy polskich witające przyłączenie Zachodniej Ukrainy do Ukrainy Radzieckiej. 17 września 1940 roku wstąpiła do Związku Radzieckich Pisarzy Ukrainy. W trakcie wojny działała w okupowanym Lwowie, współpracowała m.in. z „Robotnikiem”, „Czerwonym Sztandarem” i „Nowymi Widnokręgami”. W 1941 była we Lwowie redaktorką kwartalnika „Almanach Literacki”. Lata 1941–1944 spędziła w ZSRR, była współpracowniczką miesięcznika "Nowe Widnokręgi”. Określana w tym czasie jako „rywalka Wandy Wasilewskiej”. W 1946 roku przebywała w placówce dyplomatycznej w Luksemburgu. W latach 1946–1962 przebywała na Zachodzie. Do Warszawy powróciła w 1961 lub 1962 roku.
W jej twórczości polscy „bieżańcy” przybywający do ZSRR spotykają się z lepszym, przyjaźniejszym światem. W wierszu "Prawdziwa ojczyzna" z grudnia 1939 napisała m.in.: "Dawno, jeszcze byłam dzieckiem, napisałam w szkolnym zeszycie, na święto niepodległości: „zamieniliśmy zabór niemiecki na polski” i siniał ze złości i grzmiał nauczyciel." W wierszu tym za prawdziwą ojczyznę uznała tą, "gdzie sierp i młot""." Pochowana na cmentarzu Bródnowskim w Warszawie (kwatera 44A-3-5).

</doc>
<doc id="1632762" url="https://pl.wikipedia.org/wiki?curid=1632762" title="Stanisław Dąbrowski (muzyk)">
Stanisław Dąbrowski (muzyk)

Stanisław Dąbrowski (ur. 23 czerwca 1937 w Poznaniu, zm. 11 lutego 2005 w Kłodzku) – polski muzyk; dyrygent, kompozytor.
Życiorys.
Urodził się w Poznaniu w rodzinie muzyków. Dzieciństwo i młodość spędził na Górnym Śląsku, gdzie przeprowadzili się jego rodzice, kiedy miał roczek. W Zabrzu ukończył szkołę podstawową i średnią Szkołę Muzyczną w 1956 r. Po jej ukończeniu podjął pracę w Społecznym Ognisku w Zabrzu. Związany był również z amatorskim ruchem muzycznym, pracując jako instruktor i dyrygent. Prowadził m.in. jako drugi dyrygent orkiestrę kopalni "Concordia", a także chór mieszany Akademii Medycznej w Zabrzu, Zespół Pieśni i Tańca Kopalni w Makoszowach oraz chór i orkiestrę Zakładów Komunikacji Miejskiej w Gliwicach. W 1971 r. ukończył studia muzyczne na Państwowej Wyższej Szkole Muzycznej we Wrocławiu na Wydziale Wychowania Muzycznego ze specjalnością: prowadzenie zespołów wokalno-instrumentalnych.
W 1971 r. wziął ślub z Martą Dąbrowską i zamieszkał z nią w Kłodzku. Podjął tu pracę w Szkole Muzycznej jako nauczyciel teorii fortepianu i gitary. W latach 1983–1988 pełnił funkcję jej dyrektora. 
Od początku swojej pracy zawodowej w szkole prowadził dziecięcą orkiestrę symfoniczną, która występowała za granicą, np. w Austrii i Niemczech.
W 1978 r. został dyrygentem kłodzkiego chóru "Lutnia", który dzięki niemu w 1981 r. zyskał rangę chóru miejskiego. Z wielkim powodzeniem (między innymi trzy tournée po Francji) dyrygował Miejskim Chórem Mieszanym "Lutnia" do 2000 roku.
Był kompozytorem pierwszego "Hejnału kłodzkiego".
Zmarł po długiej chorobie 11 lutego 2005 r. w Kłodzku.
Nagrody i odznaczenia.
Za swoją pracę był wielokrotnie odznaczany, m.in.: Złotym Krzyżem Zasługi, Krzyżem Kawalerskim Polonia Restituta, Medalem za Zasługi dla miasta Kłodzka oraz licznymi dyplomami nadanymi przez Ministra Kultury i Sztuki za upowszechnianie kultury.

</doc>
<doc id="1632765" url="https://pl.wikipedia.org/wiki?curid=1632765" title="Wiktor Mamatow">
Wiktor Mamatow

Wiktor Fiodorowicz Mamatow (ros. Виктор Фёдорович Маматов, ur. 21 lipca 1937 r. w Biełowie) – radziecki biathlonista, dwukrotny mistrz olimpijski i wielokrotny medalista mistrzostw świata.
Kariera.
W 1967 roku wystartował na mistrzostwach świata w Altenbergu, zdobywając dwa medale. Najpierw zwyciężył w biegu indywidualnym, wyprzedzając Polaka Stanisława Szczepaniaka i Jona Istada z Norwegii. Następnie razem z Aleksandrem Tichonowem, Rinatem Safinem i Nikołajem Puzanowem zajął drugie miejsce w sztafecie. Na trzech kolejnych edycjach tej imprezy: MŚ w Zakopanem (1969), MŚ w Östersund (1970) i MŚ w Hämeenlinna (1971) zdobywał złote medale w sztafecie. W tym czasie w biegu indywidualnym na podium stanął raz: w 1970 roku był trzeci, przegrywając tylko z Tichonowem i Norwegiem Torem Svendsbergetem.
Wspólnie z Aleksandrem Tichonowem, Nikołajem Puzanowem i Władimirem Gundarcewem zdobył złoty medal w sztafecie na igrzyskach olimpijskich w Grenoble w 1968 roku. W biegu indywidualnym rywalizację ukończył na siódmej pozycji. Takie same wyniki osiągnął podczas igrzysk w Sapporo cztery lata później. Tym razem radziecka sztafeta wystąpiła w składzie: Aleksandr Tichonow, Rinat Safin, Iwan Biakow i Wiktor Mamatow.
Po zakończeniu kariery Mamatow pracował jako trener. Prowadził reprezentację ZSRR w latach 1973–1976 i 1981-1985. W latach 1989-1992 był prezydentem Radzieckiej Federacji Biathlonu. Następnie, w latach 1993-1998 był wiceprezydentem Rosyjskiej Federacji Biathlonu, jednocześnie będąc członkiem Rosyjskiego Komitetu Olimpijskiego (1994-2002). Był również managerem reprezentacji Rosji w biathlonie podczas ZIO 1998 i ZIO 2002.
W 1967 roku otrzymał tytuł Zasłużonego Mistrza Sportu ZSRR, dwukrotnie Order Czerwonego Sztandaru Pracy (1972 i 1988), Order Przyjaźni (1994), Order Za Zasługi dla Ojczyzny IV klasy (1999), a także Medal „Za pracowniczą wybitność” i Medal „Za pracowniczą dzielność”.

</doc>
<doc id="1632768" url="https://pl.wikipedia.org/wiki?curid=1632768" title="Spencer Rochfort">
Spencer Rochfort

Spencer D’Oyly Rochfort (ur. 9 grudnia 1966 w Fort Worth, w stanie Teksas) – amerykański aktor, najbardziej znany z roli Bretta, eksperta od materiałów wybuchowych w serialu "Brygada Acapulco". Dorastał w Vancouverze, w prowincji Kolumbia Brytyjska. Ma podwójne obywatelstwo amerykańskie i kanadyjskie.

</doc>
<doc id="1632769" url="https://pl.wikipedia.org/wiki?curid=1632769" title="Margriet (księżniczka holenderska)">
Margriet (księżniczka holenderska)

Margriet, księżniczka Niderlandów, właśc.: Margriet Francisca Oranje-Nassau (ur. 19 stycznia 1943 w Ottawie) – księżniczka Niderlandów, księżna Oranje-Nassau i Lippe-Biesterfeld. Imię otrzymała po kwiatach jastrunu (nid. "Margriet"), noszonych w czasie II wojny światowej jako symbol oporu wobec okupanta.
Zarys biografii.
Urodziła się jako trzecia córka księżniczki Juliany, następczyni tronu Holandii, i jej męża księcia Bernharda. Matka Margriet przebywała wówczas wraz z córkami na wygnaniu w Kanadzie, dokąd udała się miesiąc po agresji hitlerowskich Niemiec na Holandię w czerwcu 1940. Do kraju powróciła w kwietniu 1945. Jej starszą siostrą jest Beatrycze, władczyni Holandii w latach 1980–2013. Margriet jest ósma w kolejce do tronu Holandii zaraz po bratanicy króla Wilhelma Aleksandra hrabinie Leonore.
10 stycznia 1967 w Hadze poślubiła Pietera van Vollenhovena. Para ma czterech synów:

</doc>
<doc id="1632770" url="https://pl.wikipedia.org/wiki?curid=1632770" title="Wren T. Brown">
Wren T. Brown

Wren Terrel Brown, znany jako Wren T. Brown (ur. 11 czerwca 1964 roku w Los Angeles w stanie Kalifornia, USA) – kanadyjsko-amerykański aktor filmowy, telewizyjny i głosowy.
Wystąpił w filmach: "", "HellBent", "Pokonaj najszybszego". Pojawił się jako Courtney Rae w pięciu odcinkach serialu telewizyjnego "Whoopi".
Od 12 października 1991 roku żonaty z Anne. Para wychowuje wspólnie trójkę dzieci.

</doc>
<doc id="1632772" url="https://pl.wikipedia.org/wiki?curid=1632772" title="Góra Stołowa (Południowa Afryka)">
Góra Stołowa (Południowa Afryka)

Góra Stołowa (, ) – będąca symbolem Kapsztadu góra znajdująca się w północnej części łańcucha górskiego południowego krańca Przylądka Dobrej Nadziei (około 52 km długości i do 16 km szerokości).
Charakterystyka.
Góra Stołowa obejmuje obszar około 6500 ha (65 km²), z czego wierzchowina około 3 km². Najwyższym jej punktem jest kopiec kamieni usypany przez Thomasa Macleara w 1865 roku na potrzeby pomiarów triangulacyjnych. Znajduje się on na wysokości 1086 m nad poziomem morza. Po obu stronach góra ma charakterystyczne formacje: po wschodniej Diabli Szczyt (ang. "Devil's Peak"), a po zachodniej – Głowę Lwa ("Lion’s Head"). Wierzchołek Góry Stołowej często okrywają chmury.
Geologia.
Górna część Góry Stołowej składa się z odpornego na erozję ordowickiego piaskowca kwarcowego. Poniżej piaskowca znajduje się warstwa łatwo wietrzejących łupków łyszczykowych. Podstawa składa się z silnie pofałdowanych prekambryjskich łupków Malmesbury.
Flora.
Główną formacją roślinną występującą na Górze Stołowej jest fynbos charakterystyczny dla florystycznego państwa przylądkowego. Są to obszary chronione, wpisane na listę światowego dziedzictwa UNESCO.
Postępuje tam także rozprzestrzenianie się obcych gatunków, takich jak sosna nadmorska.
Fauna.
Najczęściej spotykanym zwierzęciem, zwłaszcza w okolicach górnej stacji kolejki linowej, gdzie bywa dokarmiany przez turystów, jest góralek przylądkowy. Żyją tam także jeżozwierze, mangusty, węże i żółwie. Ostatni lew w tym rejonie został zastrzelony około roku 1802. Lamparty żyły tam do lat 20. XX w., ale obecnie uważa się je za lokalnie wymarłe. Spotykano tam również karakale i żbiki.
Tary himalajskie, które uciekły z pobliskiego ogrodu zoologicznego, żyły przez jakiś czas w niedostępnych górskich rejonach, ale zostały wyeliminowane jako obcy gatunek, aby umożliwić reintrodukcję rodzimych koziołków skalnych.
Historia.
Pierwotna nazwa nadana górze przez pierwszych mieszkańców brzmiała Hoeri 'kwaggo (morska góra).
Najstarsze znalezione ślady człowieka pierwotnego w okolicy mają ponad 600 000 lat. Są to m.in. narzędzia łowiecko-zbierackie znalezione w depresji w pobliżu Przylądka Dobrej Nadziei.
Pierwszym Europejczykiem, który w 1503 roku przypłynął w te rejony i wspiął się na Górę Stołową, był António de Saldanha.
W roku 1796, podczas brytyjskiej okupacji przylądka, gen. Sir James Craig polecił wybudować na terenie góry trzy blokhauzy: "Blokhauz Królewski", "Blokhauz Księcia Jorku" (później nazwę zmieniono na "Blokhauz Królowej") oraz "Blokhauz Księcia Walii". Dwa z nich są dziś w ruinie. "Blokhauz Królewski" jest nadal w dobrym stanie.
Góra stała się częścią nowego Parku Narodowego Cape Peninsula w latach 90. XX w. W 1998 r. park przyjął nazwę Park Narodowy Góry Stołowej ("Table Mountain National Park"). W 2004 roku wpisano go na listę światowego dziedzictwa UNESCO w ramach zespołu obszarów chronionych Cape Floral. Park ma powierzchnię 221 km².
Kolejka linowa.
Kolejka linowa na Górze Stołowej zabiera pasażerów z dolnej stacji Tafelberg Road położonej około 302 m n.p.m., na szczyt góry. Z górnej stacji kolejki roztacza się widok na Kapsztad, Zatokę Stołową i Robben Island oraz na Atlantyk.
Budowa kolejki rozpoczęła się w 1926 roku. Oficjalne otwarcie miało miejsce w 1929. W 1997 roku kolejka linowa została w znacznym stopniu zmodernizowana. Wprowadzono nowe wagoniki przewożące 65 zamiast – jak dotychczasowo – 25 osób. Na górnej stacji znajdują się sklepy z pamiątkami i restauracje. Są tam również piesze szlaki turystyczne o różnych długościach.
Góra Stołowa w ikonografii i upamiętnienia.
Góra Stołowa stała się symbolem Kapsztadu, a jej uproszczony wizerunek (wraz z "Diablim Szczytem" i "Głową Lwa") widnieje na fladze tego miasta.
Góra Stołowa jest jedynym obiektem na Ziemi, od którego wziął swą nazwę gwiazdozbiór – Gwiazdozbiór Góry Stołowej, oznaczony przez Nicolasa Louisa de Lacaille w roku 1751.

</doc>
<doc id="1632774" url="https://pl.wikipedia.org/wiki?curid=1632774" title="Krystyna Szlaga">
Krystyna Szlaga

Krystyna Szlaga (ur. 6 marca 1938 w Krakowie, zm. 27 lutego 2016 w Krakowie) – polska poetka, autorka sztuk scenicznych oraz słuchowisk.
Życiorys.
Ukończyła filologię słowiańską na Uniwersytecie Jagiellońskim. Debiutowała jako poetka w 1961 roku na łamach tygodnika "Życie Literackie". W latach 1968-1991 była redaktorką Polskiego Radia. W roku 2009 uhonorowana została przez Śródmiejski Ośrodek Kultury w Krakowie Nagrodą Krakowska Książka Miesiąca za tom wierszy "Poezje wybrane". Została odznaczona Krzyżem Oficerskim Orderu Odrodzenia Polski (2002)
Zmarła 27 lutego 2016 i została pochowana na Cmentarzu Rakowickim w Krakowie.

</doc>
<doc id="1632776" url="https://pl.wikipedia.org/wiki?curid=1632776" title="Sevas Tra">
Sevas Tra

Sevas Tra – pierwszy album amerykańskiej grupy "Otep", wydany 18 czerwca 2002 roku przez wytwórnię Capitol Records. Nazwa albumu czytana od tyłu to "Art Saves" (pol. Sztuka Zbawia).
Lista utworów.
Wszystkie utwory napisali M. Bustany, J. McGuire, R. Patterson i Otep Shamaya – z zaznaczonymi poniżej wyjątkami.

</doc>
<doc id="1632778" url="https://pl.wikipedia.org/wiki?curid=1632778" title="Emil ze Smalandii">
Emil ze Smalandii

Emil ze Smalandii (tytuł oryginalny "Emil i Lönneberga", czyli dosłownie "Emil z Lönnebergi") – seria 12 książek dla dzieci autorstwa szwedzkiej pisarki Astrid Lindgren. Książki były pisane w okresie od 1963 do 1997.
Opis fabuły.
Głównym bohaterem serii jest chłopiec Emil Svensson, którego wiek wynosi od pięciu do ośmiu lat. Żyje on na farmie Katthult, położonej we wsi Lönneberga. Jest to rzeczywista miejscowość leżąca w południowej Szwecji, w Smalandii, w regionie Kalmar, w gminie Hultsfred, niedaleko miasteczka Vimmerby, w którym w 1907 roku urodziła się Astrid Lindgren.
Pierwowzorem książkowego Emila był ojciec pisarki Samuel August Ericsson (1875-1969), który często jej opowiadał o swoich dziecięcych latach. Co ciekawe, Emila jako dorosłego mężczyznę, można utożsamić z ojcem Lisy, głównej bohaterki i narratorki książki "Dzieci z Bullerbyn", który był stolarzem. Pisarka opisała życie swoich rodziców również w książce "Samuel August z Sevedstorp i Hanna z Hult".
Czas, w którym toczy się akcja książek o Emilu nie jest dokładnie określony, wiele jednak wskazuje na początek XX wieku. Wszystkie opisane przygody zdarzają się w Smalandii (szw. "Småland"), historycznej krainie w południowo-wschodniej Szwecji, z której pochodziła pisarka. Oprócz przygód niesfornego chłopca, czytelnik może poznać również codzienne życie i obyczaje smalandzkiej wsi i miasteczek w tamtym okresie.
Emil jest jasnym blondynem i ma niebieskie oczy co, wedle opisu w książkach, nadaje mu wygląd „aniołka”. Mimo że wygląda na aniołka, Emil znany jest w całej okolicy ze swoich figli. Nie jest jednak złym dzieckiem, nie zdaje sobie po prostu często sprawy z konsekwencji swoich akcji. Jak sam twierdzi: „Nie płatam żadnych figli, one po prostu się zdarzają”. Za każdym razem, gdy Emil stanie się bohaterem jakiejś psoty, zostaje ukarany przez ojca zamknięciem w drewutni. Emil nie uważa tego jednak za dotkliwą karę, gdyż siedząc tam zawsze rzeźbi drewniane ludziki (których liczba przekracza w ostatniej części serii 350).
Emil jest postacią niezwykle inteligentną i twórczą, często myśli w sposób niekonwencjonalny, przez co spotyka się z niezrozumieniem ze strony dorosłych. Ma niezwykłe wyczucie dla zwierząt, szczególnie koni i świń (jedną wychował i wytrenował, przez co zachowywała się jak pies). W kilku miejscach książek znajdujemy informacje o przyszłej karierze Emila, który zdobędzie pewnego dnia tytuł przewodniczącego lokalnego samorządu, stając się najważniejszym i najbardziej poważanym mieszkańcem Smalandii.
Polskie wydania.
W języku polskim ukazały się trzy części przygód Emila z Lönnebergi wydane kilkukrotnie przez wydawnictwo Nasza Księgarnia:
Każdy z tomów zawiera kilka historii. W roku 2012 wszystkie części ukazały się w jednym tomie jako "Przygody Emila ze Smalandii". Wszystkie wydania przygód Emila, wzorem wydań szwedzkich, zawierają ilustracje, których autorem jest szwedzki grafik Björn Berg.
Ekranizacje.
Na początku lat siedemdziesiątych nakręcono trzy filmowe adaptacje do książek o Emilu. Powstały one w koprodukcji szwedzko-niemieckiej. Reżyserem filmów był Olle Hellbom, a autorką scenariusza Astrid Lindgren. W rolę tytułowego bohatera wcielił się Jan Ohlsson.
W latach 1974–1976 powstał (z udziałem tych samych aktorów, miejsc i twórców) 13-to odcinkowy serial telewizyjny produkcji szwedzko-enerdowskiej "Emil z Lönnebergi" ("Emil i Lönneberga"). Reżyserem był Olle Hellbom, a scenariusz napisała Astrid Lindgren, która w serialu wystąpiła również jako narratorka.
W roku 1985 w Rydze (w ówczesnym ZSRR, dziś Łotwa) powstał pełnometrażowy telewizyjny film fabularny w języku łotewskim, oparty na motywach powieści o Emilu, zatytułowany "Emīla nedarbi" (ros. "Проделки сорванца").
W roku 2013 powstał w Szwecji pełnometrażowy film animowany "Emil i Ida z Lönnebergi" (szw. "Emil &amp; Ida i Lönneberga"), premiera kinowa w Szwecji odbyła się 25 grudnia 2013. Producentem filmu jest Lars Blomgren, a reżyserami są Per Åhlin, Alicja Jaworski-Björk i Lasse Persson. Film oparty jest na trzech opowiadaniach o Emilu (dwie z nich zupełnie pominięto w ekranizacjach Olle Hellboma, a trzecią nieco zmieniono), a scenariusz bardzo ściśle odpowiada narracji Astrid Lindgren. Dodatkowo sięgnięto po nagrania archiwalne z głosem pisarki, by wykorzystać je jako głos narratora w filmie. Postacie i całe tło rysunkowe dokładnie opierają się na książkowych ilustracjach Björna Berga.
Znaczenie wychowawcze.
Książki o Emilu zawierają silny przekaz filozofii Lindgren dotyczącej edukacji i wychowania dzieci. Ona sama wychowała się w małej wsi w Smalandii i dostrzegała olbrzymią rolę natury w prawidłowym rozwoju. Dzieci nie powinny być także karane fizycznie i często są obdarzone dużo większym rozsądkiem, niż dorośli wokół nich uważają. W rodzinie Svenssonów (na którą składa się oprócz Emila – mama, tata i młodsza siostra Ida) zakazane są także wszelkie przekleństwa i alkohol. Pozorna surowość ojca, która przejawia się bardziej w słowach niż karaniu cielesnym, jest równoważona przez miłość i rozsądek matki, która zawsze dostrzega dobre cechy syna.
Astrid Lindgren zawarła w powieści całkiem wiarygodny obraz szwedzkiej wsi z początku XX wieku. Ojciec Emila został przedstawiony jako stereotypowy mieszkaniec Smalandii – nielubiący np. wydawać pieniędzy. Kościół miał wtedy duże znaczenie i pastor jest stałym bywalcem farmy Emila. Książka wymienia tradycyjne szwedzkie potrawy, stroje, święta i inne uroczystości (takie jak dzień targowy czy aukcje majątku szwedzkich migrantów do Stanów Zjednoczonych).

</doc>
<doc id="1632780" url="https://pl.wikipedia.org/wiki?curid=1632780" title="Trachycephalus">
Trachycephalus

Trachycephalus – rodzaj płaza bezogonowego z podrodziny Lophyohylinae w rodzinie rzekotkowatych (Hylidae). 
Zasięg występowania.
Rodzaj obejmuje gatunki występujące na nizinach Meksyku, Ameryki Środkowej i Południowej na wschód od Andów, na południe do północnej Argentyny i wschodniej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="1632782" url="https://pl.wikipedia.org/wiki?curid=1632782" title="Marta Dąbrowska (muzyk)">
Marta Dąbrowska (muzyk)

Marta Dąbrowska (ur. 1 października 1946 w Szczecinie) – polska muzyk; dyrygentka, kompozytorka.
Życiorys.
Urodziła się w Szczecinie. Dzieciństwo spędziła w południowej części Polski. W Poroninie ukończyła szkołę podstawową. W wieku 7 lat rozpoczęła edukację muzyczną w Szkole Muzycznej w Zakopanem. W 1961 r. przyjechała do Kłodzka, gdzie ukończyła Liceum Pedagogiczne (1965) oraz kłodzką Szkołę Muzyczną. Po maturze w 1966 r. podjęła pracę w Ognisku Muzycznym, ucząc gry na fortepianie oraz w Szkole Muzycznej, gdzie prowadziła początkowo bibliotekę. Równocześnie kontynuowała naukę w systemie wieczorowym i zaocznym w Studium Nauczycielskim we Wrocławiu na Wydziale Wychowania Muzycznego, które ukończyła w 1967 r. oraz na Wydziale IV Państwowej Wyższej Szkoły Muzycznej (1972 roku).
W 1971 r. wyszła za mąż za Stanisława Dąbrowskiego. Razem zdecydowali się zamieszkać w Kłodzku. Pracowała nadal w Szkole Muzycznej jako nauczyciel gry na fortepianie i kształcenia słuchu z rytmiką. W latach 1988–2007 pełniła funkcję dyrektora tej placówki.
Jako dyrektor zasłużyła się świetną organizacją i pomysłowością poprzez swoje ciekawe inicjatywy. Prowadziła audycje muzyczne dla najmłodszych dzieci pn. "Złota Pięciolinia zaprasza". W 1992 zainicjowała cykliczne koncert pn. "Promocje młodych kłodzkich muzyków". Od 1999 r. organizuje Międzynarodowy Dzień Muzyki w Kłodzku. W latach 1998–1999 uzupełniła swoje wykształcenie kończąc w Kaliszu studia podyplomowe w zakresie menadżerskiego zarządzania placówką edukacyjną.
Nagrody i odznaczenia.
Za swoją pracę była wielokrotnie odznaczana, m.in.: Złotym Krzyżem Zasługi, Krzyżem Kawalerskim Polonia Restituta, Medalem za Zasługi dla miasta Kłodzka oraz licznymi dyplomami nadanymi przez Ministra Kultury i Sztuki za upowszechnianie kultury.

</doc>
<doc id="1632786" url="https://pl.wikipedia.org/wiki?curid=1632786" title="Paavo Berg">
Paavo Berg

Paavo David "Pate" Berg (ur. 23 października 1911 w Lahti, zm. 1 listopada 1941 w Hanko) – fiński pilot wojskowy i as myśliwski.
Początek służby i Wojna zimowa.
Szkolenie na pilota Paavo Berg zakończył na przełomie lat 1930/1931 i został przyjęty do służby 2 czerwca 1931. 16 maja 1935 został awansowany na porucznika, a od 31 stycznia 1938 służył w 26 Eskadrze Myśliwskiej (LeLv 26).
Chrzest bojowy przeszedł 2 lutego 1940 w czasie wojny zimowej. Tego dnia porucznik Berg stoczył walkę nad Hanko z sześcioma samolotami radzieckimi I-153s, strącając jeden z nich (zestrzelonym był porucznik Bedarev wzięty do niewoli).
4 lutego wraz z ośmioma pilotami Gladiatorów opuścił Littoinen i skierowany został do Utti.
18 lutego podczas nalotu sowieckich bombowców na Viipuri Berg zdołał zestrzelić dwa i uszkodzić jeden z czterdziestu samolotów napotkanych w rejonie Kouvola (była to prawdopodobnie 54 Eskadra Bombowa). Następnego dnia wraz z dwoma innymi pilotami wdał się w pogoń za ponad trzydziestoma bombowcami wroga i został zaatakowany przez kilka myśliwców "I-153" nad Sippola. W potyczce tej Berg zestrzelił jednego nieprzyjaciela, a kolejnym zestrzeleniem podzielili się jego towarzysze: Poul Christensen i Lauri Sihvo. Pozostałe myśliwce radzieckie wycofały się w kierunku Suomenlahti. 20 lutego Berg wdał się w starcie z kilkunastoma bombowcami i dostał się w ich ogień krzyżowy. Wobec awarii wyjścia z kokpitu porucznik nie mógł wyskoczyć na spadochronie i z powodu pożaru (na skutek ostrzału) doznał poparzeń twarzy, zanim zdołał się wyzwolić z samolotu. Resztę wojny zimowej spędził w szpitalu wojskowym.
Z pięcioma zestrzeleniami podczas wojny zimowej był jednym z najbardziej skutecznych pilotów i otrzymał tytuł asa.
Dalsza kariera i Wojna kontynuacyjna.
Po zakończeniu wojny z ZSRR i rehabilitacji, porucznik Berg 27 marca 1940 został przeniesiony do 32 Eskadry (LeLv 32) jako jej lider. W tym czasie latał na Fokkerze D.XXI.
30 kwietnia 1940 został awansowany na stopień kapitana.
18 czerwca 1941 roku w wyniku mobilizacji został przeniesiony z częścią 32 Eskadry do Hyvinkää, gdzie wyposażono go w "Fokkera D.XXIs", a w lipcu – w samoloty Curtis P-36 Hawk-75 produkcji amerykańskiej.
Wojna kontynuacyjna wybuchła 25 czerwca 1941 po bombardowaniach przez lotnictwo sowieckie miast fińskich. Berg jako lider 32 Eskadry brał udział w walkach do 13 sierpnia. Po krótkiej przerwie od dowodzenia Eskadrą, wrócił do niej 3 września (także jako jej lider).
17 czerwca zestrzelił swój szósty – a pierwszy w tej wojnie – samolot (myśliwiec I-153); 1 września zaś razem z pilotem Karhilą zestrzelili balon nad Jääski. 3 września wraz z siedmioma kolegami zaatakował nad Siestarjoki i pokonał eskadrę siedmiu myśliwców I-153 (zestrzelił jednego).
19 września doszło do kolejnego starcia: osiem myśliwców pod dowództwem Berga zaatakowało zgrupowanie pięciu radzieckich MiGów-3 ponad Ohalatva zestrzeliwując cztery (i niepotwierdzone, ale prawdopodobne zestrzelenie piątego).
30 października zgrupowanie Berga przeniesiono do Nummela w celu likwidacji zagrożenia ze strony radzieckiego lotnictwa z rejonu Hanko. Już 1 listopada Berg rozpoczął akcję przeciwko lotnictwu wroga ponad Hanko. Wraz z Uuno Alppinenem dokonał zestrzelenia myśliwca I-16, jednak dostał się pod ogień artylerii przeciwlotniczej, został zestrzelony i zginął rozbijając swój samolot.
Przez cały okres służby kpt. Paavo Berg zestrzelił:
W czasie służby został odznaczony Orderem Krzyża Wolności IV Klasy.

</doc>
<doc id="1632787" url="https://pl.wikipedia.org/wiki?curid=1632787" title="Xenohyla">
Xenohyla

Xenohyla – rodzaj płaza bezogonowego z podrodziny Dendropsophinae w rodzinie rzekotkowatych (Hylidae).
Zasięg występowania.
Rodzaj obejmuje gatunki występujące w stanach Bahia i Rio de Janeiro w Brazylii.
Systematyka.
Etymologia.
"Xenohyla": "xenos" „obcy”; rodzaj "Hyla" 
Podział systematyczny.
Do rodzaju należą następujące gatunki:

</doc>
<doc id="1632789" url="https://pl.wikipedia.org/wiki?curid=1632789" title="Jihad (EP)">
Jihad (EP)

Jihad to minialbum amerykańskiej grupy nu metalowej Otep, wydany w 2001 roku.
Lista utworów.
Wszystkie utwory napisali D. Aguilera, M. Bistany, W. Marsh, J. McGuire i Otep Shamaya.

</doc>
<doc id="1632793" url="https://pl.wikipedia.org/wiki?curid=1632793" title="Abilify">
Abilify



</doc>
<doc id="1632798" url="https://pl.wikipedia.org/wiki?curid=1632798" title="Władimir Gundarcew">
Władimir Gundarcew

Władimir Iljicz Gundarcew (ros. Владимир Ильич Гундарцев, ur. 13 grudnia 1944 w Satce, zm. 25 listopada 2014 w Moskwie) – radziecki biathlonista, dwukrotny medalista igrzysk olimpijskich i mistrzostw świata.
Kariera.
Pierwszy sukces w karierze osiągnął w 1966 roku, kiedy na mistrzostwach świata w Garmisch-Partenkirchen zdobył brązowy medal w biegu indywidualnym. W zawodach tych wyprzedzili go jedynie Jon Istad z Norwegii i Polak Józef Gąsienica Sobczak. Na tej samej imprezie wraz z kolegami z reprezentacji zajął czwarte miejsce w sztafecie. Nie wziął udziału w mistrzostwach świata w Altenbergu rok później, wystartował za to na igrzyskach olimpijskich w Grenoble w 1968 roku. W biegu indywidualnym wywalczył tam brązowy medal, przegrywając tylko z Norwegiem Magnarem Solbergiem i swym rodakiem Aleksandrem Tichonowem. Ponadto wspólnie z Tichonowem, Nikołajem Puzanowem i Wiktorem Mamatowem zdobył złoty medal w sztafecie. Swój ostatni sukces osiągnął w 1969 roku, razem z Tichonowem, Mamatowem i Rinatem Safinem zdobywając złoty medal w sztafecie podczas mistrzostw świata w Zakopanem.
Na arenie krajowej Gundracew nigdy nie zdobył indywidualnego tytułu, dwukrotnie za to zwyciężał w sztafecie w latach 1966 i 1967. Po zakończeniu czynnej kariery pracował jako trener w klubie Dinamo Moskwa w latach 1974-1989. Ponadto w latach 1989-1991 był głównym trenerem reprezentacji ZSRR, a w latach 1991-1995 
reprezentacji Rosji. Jego podopiecznymi byli między innymi Jewgienij Ried´kin oraz Jurij Kaszkarow.
W 1969 roku został odznaczony Medalem „Za pracowniczą wybitność”, a w 1992 roku tytułem Zasłużonego Trenera Rosji.

</doc>
<doc id="1632804" url="https://pl.wikipedia.org/wiki?curid=1632804" title="Rinat Safin">
Rinat Safin

Rinat Ibragimowicz Safin (ros. Риннат Ибрагимович Сафин, ur. 29 sierpnia 1940 w miejscowości Bolszyje Jaki, zm. 22 października 2014 w Kiriszy) – radziecki biathlonista, mistrz olimpijski i wielokrotny medalista mistrzostw świata.
Kariera.
Pierwszy sukces osiągnął w 1967 roku, kiedy na mistrzostwach świata w Altenbergu razem z Aleksandrem Tichonowem, Wiktorem Mamatowem i Nikołajem Puzanowem zdobył srebrny medal w sztafecie. Na tych samych mistrzostwach był też czwarty w biegu indywidualnym, przegrywając walkę o podium z Jonem Istadem z Norwegii o 5 sekund. Na rozgrywanych dwa lata później mistrzostwach świata w Zakopanem indywidualnie zajął drugie miejsce, rozdzielając na podium Tichonowa i Norwega Magnara Solberga. Na tych samych mistrzostwach sztafeta ZSRR w składzie: Tichonow, Mamatow, Safin i Władimir Gundarcew zdobyła złoty medal. Złoto w sztafecie Safin zdobył również na mistrzostwach świata w Östersund (1970), mistrzostwach świata w Hämeenlinna (1971) i mistrzostwach świata w Lake Placid (1973). Był też między innymi piąty w biegu indywidualnym podczas MŚ w Hämeenlinna.
W 1972 roku wziął udział w igrzyskach olimpijskich w Sapporo, gdzie reprezentacja ZSRR w składzie: Aleksandr Tichonow, Rinat Safin, Iwan Biakow i Wiktor Mamatow wywalczyła złoty medal w sztafecie. Indywidualnie rywalizację ukończył na 19. pozycji. Nigdy nie wystąpił w zawodach Pucharu Świata.

</doc>
<doc id="1632805" url="https://pl.wikipedia.org/wiki?curid=1632805" title="Abizol">
Abizol

Abizol – grupa polskich produktów opartych na bazie masy bitumicznej przeznaczonych do zabezpieczania budynków i budowli przed działaniem na nie wody i wilgoci. Mają właściwości spajające i zabezpieczające, stosowane są np. przy konserwacji dachów i łączeniu kolejnych warstw papy.
Przykładowe abizole:

</doc>
<doc id="1632809" url="https://pl.wikipedia.org/wiki?curid=1632809" title="Koro">
Koro

Koro (z malajskiego, dosłownie: „głowa żółwia”) – zaburzenie lękowe z grupy zespołów uwarunkowanych kulturowo występujące u mężczyzn, w którym chory doświadcza ostrego lęku, że jego penis jest wciągany w głąb brzucha, aż do całkowitego zaniknięcia.
Schorzenie występuje głównie wśród mieszkańców Dalekiego Wschodu: najczęściej w Chinach, także w Indonezji, Malezji, Singapurze, Indiach i na Tajwanie. W tradycyjnej medycynie chińskiej znane jest jako sou yang (縮陽), w indyjskiej jako jinjin, bemar, suk, yeong. Inne nazwy to dhat, dhatu, jirayan, shen kui.

</doc>
<doc id="1632810" url="https://pl.wikipedia.org/wiki?curid=1632810" title="Rzekotka złocista">
Rzekotka złocista



</doc>
<doc id="1632811" url="https://pl.wikipedia.org/wiki?curid=1632811" title="House of Secrets">
House of Secrets

House of Secrets to drugi album amerykańskiej grupy nu metalowej Otep, wydany w 2004 roku. Teledysk do utworu "Warhead" był w pierwszej dziesiątce na liście najlepszych teledysków według MTV.
Lista utworów.
Wszystkie utwory napisali Otep Shamaya i Greg Wells; wyjątki zaznaczone poniżej.

</doc>
<doc id="1632812" url="https://pl.wikipedia.org/wiki?curid=1632812" title="Organizacja Współpracy Gospodarczej">
Organizacja Współpracy Gospodarczej

Organizacja Współpracy Gospodarczej (ang. "Economic Cooperation Organization", ECO) – organizacja międzynarodowa powołana w 1985 roku przez Iran, Turcję i Pakistan. Głównym celem działania organizacji jest współpraca gospodarcza pomiędzy państwami członkowskimi. Obecnie do ECO należy dziesięć państw Azji Środkowej i Zachodniej.

</doc>
<doc id="1632813" url="https://pl.wikipedia.org/wiki?curid=1632813" title="Iwan Biakow">
Iwan Biakow

Iwan Iwanowicz Biakow (ros. Иван Иванович Бяков, ur. 21 września 1944 w Kirowo-Czepiecku, zm. 4 listopada 2009 w Kijowie) – radziecki biathlonista, dwukrotny mistrz olimpijski.
Kariera.
Pierwszy sukces w karierze osiągnął w 1972 roku, kiedy razem z Aleksandrem Tichonowem, Rinatem Safinem i Wiktorem Mamatowem zdobył złoty medal w sztafecie na igrzyskach olimpijskich w Sapporo. W biegu indywidualnym rywalizację ukończył na dwunastej pozycji. Na rozgrywanych cztery lata później igrzyskach w Innsbrucku wystąpił tylko w sztafecie, w której reprezentacja ZSRR w składzie: Aleksandr Jelizarow, Iwan Biakow, Nikołaj Krugłow i Aleksandr Tichonow zdobyła kolejny złoty medal.
W międzyczasie wystąpił na mistrzostwach świata w Mińsku w 1974 roku, gdzie zajął siódme miejsce w biegu indywidualnym i czterdzieste w sprincie. Był też trzynasty w biegu indywidualnym podczas mistrzostw świata w Anterselvie rok później. W 1973 roku był mistrzem ZSRR w biegu indywidualnym.
Po zakończeniu kariery pracował jako trener, prowadził między innymi reprezentację Ukrainy. W latach 1992-1998 był pierwszym prezydentem Ukraińskiej Federacji Biathlonu. Był też członkiem Ukraińskiego Komitetu Olimpijskiego.

</doc>
<doc id="1632814" url="https://pl.wikipedia.org/wiki?curid=1632814" title="Rzekotka australijska">
Rzekotka australijska



</doc>
<doc id="1632817" url="https://pl.wikipedia.org/wiki?curid=1632817" title="Litoria citropa">
Litoria citropa



</doc>
<doc id="1632818" url="https://pl.wikipedia.org/wiki?curid=1632818" title="Dance with Me (singel Alphaville)">
Dance with Me (singel Alphaville)

Dance with Me – jest to pierwszy singiel znajdujący się na płycie Afternoons in Utopia zespołu Alphaville.

</doc>
<doc id="1632819" url="https://pl.wikipedia.org/wiki?curid=1632819" title="Lewski-Spartak Sofia">
Lewski-Spartak Sofia



</doc>
<doc id="1632820" url="https://pl.wikipedia.org/wiki?curid=1632820" title="Litoria gracilenta">
Litoria gracilenta



</doc>
<doc id="1632821" url="https://pl.wikipedia.org/wiki?curid=1632821" title="Aleksandr Jelizarow">
Aleksandr Jelizarow

Aleksandr Matwiejewicz Jelizarow (ros. Александр Матвеевич Елизаров, ur. 7 marca 1952 we wsi Wiazowka, obwód penzeński) – radziecki biathlonista, dwukrotny medalista olimpijski i trzykrotny medalista mistrzostw świata.
Kariera.
Pierwszy sukces w karierze osiągnął w 1973 roku, kiedy zdobył złoty medal w sprincie podczas mistrzostw ZSRR. Dwa lata później wystartował na mistrzostwach świata w Anterselvie, zdobywając w tej samej konkurencji srebrny medal. Rozdzielił tam na podium swojego rodaka, Nikołaja Krugłowa i Klausa Sieberta z NRD. Ponadto wspólnie z Aleksandrem Uszakowem, Aleksandrem Tichonowem i Nikołajem Krugłowem zajął też drugie miejsce w sztafecie.
W 1976 roku wziął udział w igrzyskach olimpijskich w Innsbrucku. W biegu indywidualnym zajął trzecie miejsce, osiągając trzeci czas biegu i notując 3 niecelne strzały. Wyprzedzili go jedynie Nikołaj Krugłow i Heikki Ikola z Finlandii. Następnie wspólnie z Krugłowem, Tichonowem i Iwanem Biakowem zdobył złoty w sztafecie. Były to jego jedyne starty olimpijskie. Z uwagi na nieobecność sprintu w programie olimpijskim rozegrano w 1976 roku również mistrzostwa świata w Anterselvie. Zawodnicy rywalizowali tam wyłącznie w sprincie, który Jelizarow ukończył na drugiej pozycji, za Tichonowem a przed Krugłowem.
Brał też udział w mistrzostwach świata w Vingrom w 1977 roku, gdzie był siedemnasty w sprincie. Za to wraz z Aleksandrem Uszakowem, Nikołajem Krugłowem i Aleksandrem Tichonowem zdobył złoto w sztafecie.
W zawodach Pucharu Świata zadebiutował 14 stycznia 1978 roku w Ruhpolding, zajmując 10. miejsce w sprincie. Tym samym już w debiucie zdobył pierwsze punkty. Nigdy nie stanął na podium zawodów tego cyklu, najlepszy wynik notując 1 kwietnia 1978 roku w Sodankylä, gdzie był szósty w biegu indywidualnym. W klasyfikacji generalnej sezonu 1977/1978 był dziesiąty.
W 1976 roku został odznaczony odznaką Zasłużonego Mistrza Sportu i orderem „Znak Honoru”. Po zakończeniu kariery pracował jako trener, prowadził między innymi juniorską reprezentację ZSRR w latach 1980-1985.
Osiągnięcia.
Puchar Świata.
Miejsca na podium chronologicznie.
Jelizarow nigdy nie stanął na podium zawodów PŚ.

</doc>
<doc id="1632822" url="https://pl.wikipedia.org/wiki?curid=1632822" title="IIWW">
IIWW



</doc>
<doc id="1632824" url="https://pl.wikipedia.org/wiki?curid=1632824" title="II WW">
II WW



</doc>
<doc id="1632825" url="https://pl.wikipedia.org/wiki?curid=1632825" title="Marianne Plehn">
Marianne Plehn

Marianne Plehn (ur. 30 października 1863 w Lubocheniu, zm. 18 stycznia 1946 w Grafrath) – niemiecka weterynarz, biolog, zoolog, pierwsza kobieta – profesor w Bawarii (piąta w Niemczech). Zaliczana jest do pionierów ichtiologii. Studiowała w Szwajcarii (w owym czasie obowiązywał w Niemczech zakaz studiowania dla kobiet), a promocję uniwersytecką uzyskała w Zurychu w 1886. W 1898 została zatrudniona na monachijskiej uczelni wyższej jako naukowiec zajmujący się chorobami ryb. W 1910 otrzymała tytuł doktora weterynarii, a 18 stycznia 1914 król Bawarii Ludwik III Bawarski nadał jej tytuł profesora.

</doc>
<doc id="1632827" url="https://pl.wikipedia.org/wiki?curid=1632827" title="Tom Bentley Throckmorton">
Tom Bentley Throckmorton

Tom Bentley Throckmorton (ur. 20 stycznia 1885 w Derby, zm. 1961) – amerykański lekarz, neurolog.
Absolwent Jefferson Medical College w Filadelfii, tytuł doktora medycyny otrzymał w 1909 roku. Następnie praktykował w Maplewood Sanatorium, jako rezydent w Philadelphia Orthopaedic Hospital, w Infirmary for Nervous diseases w Filadelfii i jako lekarz asystent w Cheroku State Hospital. Wykładał przez pewien czas neurologię w Des Moines, Iowa.
Na jego cześć nazwano objaw Throckmortona.

</doc>
<doc id="1632828" url="https://pl.wikipedia.org/wiki?curid=1632828" title="Tilt-shift">
Tilt-shift

Tilt-shift – technika fotograficzna stosowana w obiektywach z możliwością przesunięcia osi optycznej, dzięki czemu można korygować perspektywę na zdjęciu (zgodnie z regułą Scheimpfluga) bez konieczności używania programu graficznego. Przy pomocy operacji "tilt" („pochył” lub „pokłon” w polskim nazewnictwie) możliwa jest kontrola płaszczyzny ostrości, a dzięki operacji "shift" („przesunięcie” – „przesuw”) – kontrola perspektywy.
Najczęstszym obszarem zastosowania obiektywów tilt-shift jest fotografia architektury. Dzięki opcji przesunięcia obiektywy TS umożliwiają uniknięcie zjawiska nienaturalnie pochyłych ścian budynków, co jest typowe w przypadku użycia tradycyjnej optyki. Za pomocą obiektywów TS można też w istotnym stopniu kontrolować głębię ostrości: maksymalizować ją lub minimalizować, uzyskując specyficzny „efekt makiety”. Dzięki swej specyfice optyka TS pozwala bowiem na bardzo duże rozmycie tła oraz skupienie ostrości na pojedynczym obiekcie w wybranym fragmencie kadru.
Głównymi producentami obiektywów TS są Canon z serią TS-E oraz Nikon z Nikkor Perspective Control (PC-E), w 2013 r. pierwszy obiektyw tego typu wyprodukowała również firma Samyang. Można także dokupić adapter tilt-shift do obecnie produkowanych aparatów z wymienną optyką, działający z obiektywami do aparatów małoklatkowych lub średnioformatowych. Taki zestaw również umożliwia zarządzanie perspektywą, choć efekty działań (jakość techniczna zdjęć) są kontrowersyjne.
Obiektywy tilt shift.
Canon – TS-E
Nikon – PC-E
Samyang – T-S
Przejściówki.
Istnieją firmy takie jak Fotodiox czy Kipon, które produkują przejściówki dające możliwości tilt-shift lub tylko jedno z dwóch tilt albo shift. Podpiąć można tylko obiektywy z większego elementu światłoczułego. Jest to spowodowane tym, że obiektyw typu shift, musi mieć większą powierzchnie, na którą pada światło. Natomiast, aby móc korzystać z adaptera, odległość od obiektywu musi być odpowiednio większa. Podpiąć można np. obiektywy z mocowaniem Nikon F do aparatów bez lusterkowych lub obiektywy średnioformatowe do aparatów pełno klatkowych lub APS-C. Jest to rozwiązanie o wiele tańsze niż dedykowane obiektywy typu tilt-shift.
Firma Lensbaby, także miała w swojej ofercie produkt, o nazwie Tilt Transformer, który umożliwiał podpięcie obiektywów z mocowaniem Nikon F do aparatów z matrycą 4/3.
Inne techniki i obiektywy.
Wspomniana wcześniej firma Lensbaby to firma, która produkuje także inne obiektywy dające kreatywne efekty, które także umożliwiają ograniczone efekty typu tilt bez opcji shift. Obiektywem z linii Edge można np. uzyskać efekt miniatury, optycznie możliwy tylko za pomocą obiektywu typu Tilt-Shift.
Freelensing jest to technika, która także daje możliwości typu tilt, polega ona na odpięciu obiektywu od aparatu i pochylanie go ręcznie. Może jednak wymagać zmodyfikowania obiektywu aby zmniejszyć dystans od matrycy (w przypadku obiektywu z tego samego systemu).

</doc>
<doc id="1632829" url="https://pl.wikipedia.org/wiki?curid=1632829" title="Litoria peronii">
Litoria peronii



</doc>
<doc id="1632831" url="https://pl.wikipedia.org/wiki?curid=1632831" title="Domenico Rao">
Domenico Rao

Domenico Rao (ur. 11 czerwca 1977) – włoski sprinter, złoty medalista Halowych Mistrzostw Europy w Lekkoatletyce w Turynie w 2009 w sztafecie 4x 400 metrów.
Drugi zawodnik I Wojskowego Halowego Pucharu Świata (Bieg na 400 m Ateny 2009).

</doc>
<doc id="1632832" url="https://pl.wikipedia.org/wiki?curid=1632832" title="Côte de Nuits">
Côte de Nuits

Côte de Nuits – francuski region winiarski należący do dużego regionu winiarskiego Côte-d’Or. Plantacje winogron wchodzące w skład Côte de Nuits rozciągają się od miasta Dijon aż po peryferie miejscowości Nuits-Saint-Georges.
Region słynie z produkcji win czerwonych wytwarzanych z winogron z rodzaju Pinot noir. 
Nazewnictwo.
Większość wytarzanych w regionie win otrzymuję nazwy pochodzące od pięciu lokalnych, niewielkich miejscowości którymi są Fixin oraz Brochon, na północy a także Comblanchien, Corgoloin oraz Prissey, na południu.
Pojedyncze winiarnie oraz wsie produkujące wina nie nazywają swoich win nazwą własną. 
W skład regionu Côte de Nuits wchodzi łącznie czternaście miejscowości z których sześć produkuje wysokiej jakości wina sklasyfikowane jako "grand cru".
Wioski i miejscowości północne.
Marsannay-la-Côte.
Marsannay-la-Côte jako nieliczna miejscowość w Burgundii produkuje zarówno wina białe i czerwone jakże i wina różowe. Wina białe produkuje się z winogron z gatunku Chardonnay.
Couchey.
Wina z tej miejscowości są zatwierdzane jako wina marki Marsannay.
Fixin.
Fixin posiada własne wina oznaczone nazwą miejscowości. Fixin specjalizuje się w produkcji win czerwonych z gatunku pinot noir.
Grand crus.
Sześć miejscowości z regionu Côte de Nuits produkują wina sklasyfikowane jako "grand cru". Wina te należą do najlepszych, najsłynniejszych oraz najdroższych win na świecie.
Gevrey-Chambertin.
Miejscowość Gevrey-Chambertin produkuje najwięcej win z gatunku grand cru w regionie. Większość z nich produkuje się winnicach "Chambertin", będącej synonimem czerwonej Burgundii.
Morey-Saint-Denis.
Niewielka gmina produkuje cztery rodzaje wina sklasyfikowane jako "Grand cru".
Chambolle-Musigny.
Miejscowość specjalizuje się w produkcji lekkich win. Większość z nich pochodzi z dziewiętnastu okolicznych winiarń które produkują, trzy różne wina sklasyfikowane jako grand cru.
Vougeot.
W Vougeot tylko jedna winiarnia produkuje wina grand cru, jest nią "Clos Vougeot". Mimo to winiarnia produkuje aż trzy razy więcej wina niż pozostałe gminy w regionie. Jak na standardy burgundzkie, wydajność tej winiarni jest nieporównywalnie wysoka.
Flagey-Echézeaux.
Miejscowość jest znana głównie z produkcji znanego wina grand cru, "Echézeaux".
Vosne-Romanée.
Wina z tej miejscowości należą do najsłynniejszych na świecie. Do najbardziej cenionych należą wina "Romanée-Conti" oraz "La Tâche". Do innych znanych grand cru z regionu należy Richebourg z winnicy La Romanée (najmniejszej AOC we Francji).
Wioski i miejscowości południowe.
Nuits-Saint-Georges.
Największa miejscowość w południowym regionie Côte de Nuits. Produkuje znaczącą ilość dobrych win, z których najlepsze są następnie sprzedawane położonym na północy winiarniom.
Premeaux-Prissey.
Wina z Premeaux-Prissey są sprzedawane pod nazwą win z Nuits-Saint-Georges.
Comblanchien.
Miejscowość produkuje dobrej jakości wina sprzedawane pod etykietą Côte de Nuits Villages.
Corgoloin.
Wina z tej miejscowości podobnie są sprzedawane pod etykietą Côte de Nuits Villages.

</doc>
<doc id="1632833" url="https://pl.wikipedia.org/wiki?curid=1632833" title="Litoria raniformis">
Litoria raniformis



</doc>
<doc id="1632836" url="https://pl.wikipedia.org/wiki?curid=1632836" title="Johann Jakob Wick">
Johann Jakob Wick

Johann Jakob Wick (ur. 1522 w Zurychu, zm. 14 sierpnia 1588 tamże) – protestancki duchowny.
Uczył się w szkole Heinricha Bullingera w Kappel am Albis. Później studiował teologię w Tybindze i Marburgu. Był proboszczem w Witikon (obecnie dzielnicy Zurychu) i Egg. W 1522 objął stanowisko kapelana szpitala w Zurychu. W 1557 został archidiakonem i kanonikiem. Był zwolennikiem reformacji i koncepcji Urlicha Zwingliego, który od 1518 był kaznodzieją katedry w Zurychu.
Znany jest dzięki swoim ilustrowanym zapiskom, zwanym jako "Wickiana", które prowadził od 1560. Notował wydarzenia polityczne, kulturalne i religijne, w tym palenie czarownic. Obecnie przechowywane są w Zentralbibliothek Zürich. Na przełomie XIX i XX w. rękopisy Wicka opracowała znana pisarka Ricarda Huch.

</doc>
<doc id="1632838" url="https://pl.wikipedia.org/wiki?curid=1632838" title="Litoria rothii">
Litoria rothii



</doc>
<doc id="1632839" url="https://pl.wikipedia.org/wiki?curid=1632839" title="Karl Geiler">
Karl Geiler

Karl Geiler (ur. 10 sierpnia 1878 w Schönau im Schwarzwald w Badenii, zm. 14 września 1953 w Heidelbergu) – niemiecki polityk, adwokat, wykładowca akademicki, profesor uniw. w Heidelbergu (usunięty w 1939 z powodu "niearyjskości" żony).
Premier Hesji od 12 października 1945 do 20 grudnia 1946, w czasie okupacji amerykańskiej. Za jego kadencji odbyły się pierwsze wolne wybory komunalne - 20 stycznia 1946, wybory do zgromadzenia krajowego 30 czerwca 1946, głosowanie nad konstytucją Hesji oraz wybory do heskiego landtagu 1 grudnia 1946. Był umiarkowanym przeciwnikiem denazyfikacji. We wrześniu, wraz z premierami Bawarii, Wirtembergii pertraktował z Jamesem Byrnesem (amerykańskim sekretarzem stanu) w sprawie przyszłości Niemiec.
Źródła:

</doc>
<doc id="1632840" url="https://pl.wikipedia.org/wiki?curid=1632840" title="Władimir Barnaszow">
Władimir Barnaszow

Władimir Michaiłowicz Barnaszow (ros. Владимир Михайлович Барнашов, ur. 26 lutego 1951 w Riazanach) – radziecki biathlonista, mistrz olimpijski i trzykrotny medalista mistrzostw świata.
Kariera.
W 1978 roku wystąpił na mistrzostwach świata w Hochfilzen, zajmując dziesiąte miejsce w biegu indywidualnym oraz czwarte w sprincie i sztafecie. W sprincie walkę o podium przegrał z Klausem Siebertem z NRD o 4,5 sekundy. Na rozgrywanych rok później mistrzostwach świata w Ruhpolding wspólnie z Władimirem Alikinem, Nikołajem Krugłowem i Aleksandrem Tichonowem. W startach indywidualnych plasował się poza czołową dziesiątką. Brązowe medale w sztafecie zdobył też podczas mistrzostw świata w Lahti (1981) i mistrzostw świata w Mińsku (1982). Na drugiej z tych imprez zajął również szóste miejsce w sprincie.
W międzyczasie wystartował na igrzyskach olimpijskich w Lake Placid w 1980 roku, gdzie razem z Władimirem Alikinem, Aleksandrem Tichonowem i Anatolijem Alabjewem zwyciężył w sztafecie. Wystąpił tam także w biegu indywidualnym, kończąc rywalizację na siódmej pozycji. Były to jego jedyne starty olimpijskie.
W zawodach Pucharu Świata zadebiutował 22 lutego 1978 roku w Anterselvie, zajmując szóste miejsce w biegu indywidualnym. Tym samym już w swoim debiucie zdobył pierwsze punkty. Na podium zawodów tego cyklu pierwszy raz stanął dwa dni później w tej samej miejscowości, kończąc rywalizację w sprincie na trzeciej pozycji. W zawodach tych wyprzedzili go jedynie Klaus Siebert i jego rodak Eberhard Rösch. W kolejnych startach jeszcze pięć razy plasował się w czołowej trójce: 2 kwietnia 1978 roku w Sodankylä był trzeci w sprincie, 21 stycznia 1979 roku w Anterselvie był drugi w biegu indywidualnym, dwa dni później wygrał tam sprint, 31 marca 1979 roku w Sodankylä zajął trzecie miejsce w sprincie, a 6 kwietnia 1979 roku w Bardufoss w tej samej konkurencji był drugi. W klasyfikacji generalnej sezonu 1978/1979 zajął trzecie miejsce.
Po zakończeniu kariery pracował jako trener. Prowadził między innymi reprezentację ZSRR w latach 1984-1992, w latach 1992-1998 reprezentację Chorwacji, a następnie Rosji.
Został odznaczony między innymi tytułem Zasłużonego Mistrza Sportu ZSRR (1980), Orderem „Znak Honoru” (1980), Medalem „Za pracowniczą dzielność” (1988) i Medalem Za Zasługi Dla Ojczyzny (2010).

</doc>
<doc id="1632841" url="https://pl.wikipedia.org/wiki?curid=1632841" title="Memoriał Alfreda Smoczyka 1990">
Memoriał Alfreda Smoczyka 1990

XL Memoriał Alfreda Smoczyka odbył się 1 września 1990 r. Wygrał Zenon Kasprzak z Leszna.
Wyniki.
Bieg po biegu

</doc>
<doc id="1632842" url="https://pl.wikipedia.org/wiki?curid=1632842" title="Ganowie">
Ganowie

Ganowie (sanskryt: गण, trl. "gaṇa", „grupa”, „plemię”, „oddział”, ang. "gana") – w mitologii indyjskiej klasa istot o stosunkowo negatywnej waloryzacji. Są związani z Śiwą, opisywani są często jako stanowiący orszak tego boga.
Przywódcą ganów jest syn Śiwy i Parwati, Ganeśa, stąd bywa tytułowany jako Ganapati. Te oba jego najczęściej używane imiona znaczą dosłownie: „Pan ganów”.
Zwierzchnictwo nad ganami przypisuje się też postulowanemu synowi Śiwy, Andhace (inaczej Bhrynginowi).

</doc>
<doc id="1632843" url="https://pl.wikipedia.org/wiki?curid=1632843" title="Donkey Konga">
Donkey Konga

Donkey Konga (jap. ドンキーコンガ) – gra muzyczna wyprodukowana przez Namco na licencji Nintendo dla konsoli GameCube. W grze zamiast standardowego pada używa się DK Bongos, czyli bębnów stworzonych specjalnie dla tego tytułu. Za Donkey Konga odpowiada zespół, który wcześniej zajmował się muzyczną serią . Utwory w grze obejmują takie przeboje jak Louie Louie, We Will Rock You, Shining Star, Rock Lobster, oraz melodie z gier Nintendo. Każda z wersji przygotowanych na najważniejsze rynki zawiera inny zbiór utworów.

</doc>
<doc id="1632846" url="https://pl.wikipedia.org/wiki?curid=1632846" title="Mistrzostwa świata w piłce siatkowej kobiet 2002">
Mistrzostwa świata w piłce siatkowej kobiet 2002



</doc>
<doc id="1632854" url="https://pl.wikipedia.org/wiki?curid=1632854" title="Przerywnik filmowy">
Przerywnik filmowy

Przerywnik filmowy, cutscena (ang. "cut scene") – sekwencja w grze komputerowej, podczas której gracz nie kontroluje rozgrywki lub kontrola ta jest znacząco ograniczona. Występuje zazwyczaj pomiędzy dwoma segmentami właściwej rozgrywki (w przeciwieństwie do intra i outra). Przerywniki filmowe mogą być animowane albo odgrywane przez żywych aktorów (live-action).
Animowane przerywniki filmowe można podzielić na renderowane w czasie rzeczywistym przy pomocy silnika gry (grafika generowana w czasie rzeczywistym) oraz prerenderowane sekwencje CGI, nazywane czasami full motion video (FMV). 
Głównymi celami stosowania cutscen są posunięcie fabuły do przodu, dokładniejsza prezentacja bohaterów (ich mentalności, intencji), dostarczenie podstawowych informacji i wskazówek oraz tworzenie klimatu, budowanie napięcia.

</doc>
<doc id="1632857" url="https://pl.wikipedia.org/wiki?curid=1632857" title="Agalychnis">
Agalychnis

Agalychnis – rodzaj płaza bezogonowego z rodziny Phyllomedusidae. 
Zasięg występowania.
Rodzaj obejmuje gatunki występujące na nizinach pacyficznego Meksyku od południowej południowej Sonory, w tym okolice rzeki Balsas do stanu Meksyk oraz przesmyku Tehuantepec; w tropikalnych regionach południowego Meksyku, Ameryki Środkowej, na nizinach pacyficznej Kolumbii i w północno-zachodnim Ekwadorze; w górnym dorzeczu Amazonki i w dolnych regionach stoków Andów w Kolumbii, Wenezueli i północno-wschodnim Peru, prawdopodobnie też we wschodnim Ekwadorze.
Systematyka.
Podział systematyczny.
Do rodzaju należą następujące gatunki:

</doc>
<doc id="1632860" url="https://pl.wikipedia.org/wiki?curid=1632860" title="Cashback (ujednoznacznienie)">
Cashback (ujednoznacznienie)



</doc>
<doc id="1632861" url="https://pl.wikipedia.org/wiki?curid=1632861" title="John Newlands">
John Newlands

John Alexander Reina Newlands (ur. 1837, zm. 1898) – angielski chemik, który podjął jedną z pierwszych prób sklasyfikowania pierwiastków chemicznych. W 1864 stworzył tzw. prawo oktaw, szeregując pierwiastki rosnąco według mas atomowych. Zauważył, że co ósmy pierwiastek ma podobne właściwości. Odkrycie Newlandsa przyczyniło się do sformułowania prawa okresowości Mendelejewa.

</doc>
<doc id="1632862" url="https://pl.wikipedia.org/wiki?curid=1632862" title="John Alexander Reina Newlands">
John Alexander Reina Newlands



</doc>
<doc id="1632864" url="https://pl.wikipedia.org/wiki?curid=1632864" title="Beiping">
Beiping



</doc>
<doc id="1632865" url="https://pl.wikipedia.org/wiki?curid=1632865" title="Praca licencjacka">
Praca licencjacka



</doc>
<doc id="1632866" url="https://pl.wikipedia.org/wiki?curid=1632866" title="Praca inżynierska">
Praca inżynierska



</doc>
<doc id="1632867" url="https://pl.wikipedia.org/wiki?curid=1632867" title="Dmitrij Wasiljew (biathlonista)">
Dmitrij Wasiljew (biathlonista)

Dmitrij Władimirowicz Wasiljew (ros. Дмитрий Владимирович Васильев; ur. 8 grudnia 1962 w Leningradzie) – radziecki biathlonista, dwukrotny medalista igrzysk olimpijskich i mistrzostw świata.
Kariera.
Pierwszy sukces w karierze osiągnął w 1984 roku, zdobywając razem z Jurijem Kaszkarowem, Algimantasem Šalną i Siergiejem Bułyginem złoty medal w sztafecie na igrzyskach olimpijskich w Sarajewie. Zajął tam także 32. miejsce w biegu indywidualnym. Na rozgrywanych dwa lata później mistrzostwach świata w Oslo sztafeta ZSRR w składzie: Dmitrij Wasiljew, Jurij Kaszkarow, Walerij Miedwiedcew i Siergiej Bułygin ponownie zwyciężyła.
Najbliżej indywidualnego medalu był podczas mistrzostw świata w Lake Placid w 1987 roku, gdzie w biegu indywidualnym był czwarty. Walkę o podium przegrał tam z André Sehmischem z NRD o 4,2 sekundy. Ponadto w sztafecie razem z Kaszkarowem, Miedwiedcewem i Aleksandrem Popowem zdobył srebrny medal. Brał również udział w igrzyskach olimpijskich w Calgary w 1988 roku, gdzie wspólnie z Siergiejem Czepikowem, Aleksandrem Popowem i Walerijem Miedwiedcewem zdobył kolejny złoty medal w sztafecie. Rywalizację w biegu indywidualnym ukończył tym razem na dziewiątej pozycji.
W zawodach Pucharu Świata zadebiutował 4 marca 1983 roku w Lahti, zajmując trzecie miejsce w sprincie. Tym samym już w swoim debiucie nie tylko zdobył pierwsze punkty ale od razu stanął na podium. Wyprzedzili go tam jedynie Algimantas Šalna i Eirik Kvalfoss z Norwegii. 
W kolejnych startach jeszcze pięć razy plasował się w czołowej trójce: 9 marca 1983 roku w Oslo wygrał bieg indywidualny, 1 marca 1984 roku w Oberhofie był trzeci w tej konkurencji, 23 stycznia 1986 roku w Feistritz był drugi w biegu indywidualnym, 10 stycznia 1987 roku w Borowcu był drugi w sprincie, a 17 stycznia 1987 roku w Anterselvie zajął w nim trzecie miejsce. Najlepsze wyniki osiągnął w sezonie 1986/1987, kiedy zajął 10. miejsce w klasyfikacji generalnej.
W latach 1999–2000 główny menadżer Związku Biathlonistów Rosji.
Odznaczony m.in. Orderem Przyjaźni Narodów (1988) oraz Orderem „Znak Honoru” i tytułem Zasłużonego Mistrza Sportu ZSRR (1984).

</doc>
<doc id="1632868" url="https://pl.wikipedia.org/wiki?curid=1632868" title="Ireneusz Krzysztof Szmidt">
Ireneusz Krzysztof Szmidt

Ireneusz Krzysztof Szmidt (ur. 16 września 1935 w Zgierzu, zm. 4 maja 2021) – polski poeta.
Ukończył Studium Teatralne na PWST w Krakowie, studiował też filologię polską na Uniwersytecie Poznańskim oraz inżynierię lądową na Politechnice Szczecińskiej. Od 1954 roku do 1991 roku mieszkał i tworzył w Szczecinie, tam też debiutował w 1954 roku na łamach prasy. W roku 1992 przeniósł się na stałe do Gorzowa Wielkopolskiego.
W 2005 został odznaczony Krzyżem Komandorskim Orderu Odrodzenia Polski, w 2009 Brązowym, a w 2015 Srebrnym Medalem „Zasłużony Kulturze Gloria Artis”. Laureat Lubuskiego Wawrzynu Literackiego 2005 za tom "Ludzkie pojęcie" oraz dyplomu Lubuskiego Wawrzynu Literackiego 2015 za całokształt twórczości.

</doc>
<doc id="1632869" url="https://pl.wikipedia.org/wiki?curid=1632869" title="Szlak jedwabny">
Szlak jedwabny



</doc>
<doc id="1632871" url="https://pl.wikipedia.org/wiki?curid=1632871" title="Cruziohyla">
Cruziohyla

Cruziohyla – rodzaj płaza bezogonowego z rodziny Phyllomedusidae. 
Zasięg występowania.
Rodzaj obejmuje gatunki występujące na karaibskie stoki południowo-wschodniej Nikaragui i wschodniego Hondurasu, przez Kostarykę i Panamę do pacyficznych nizin Kolumbii i północno-zachodniego Ekwadoru na wysokości poniżej 500 m n.p.m.; na amazońskich nizinach Kolumbii, Ekwadoru, Peru i stanu Amazonas w Brazylii oraz prawdopodobnie w Boliwii.
Systematyka.
Etymologia.
"Cruziohyla": Carlos Alberto Gonçalves da Cruz (ur. 1944), brazylijski herpetolog; rodzaj "Hyla" .
Podział systematyczny.
Rodzaj ten został utworzony w 2005 roku, podczas rewizji rodziny rzekotkowatych (Hylidae) i wyodrębniony z rodzaju "Agalychnis".
Do rodzaju należą następujące gatunki:

</doc>
<doc id="1632872" url="https://pl.wikipedia.org/wiki?curid=1632872" title="Łączka (Beskid Śląski)">
Łączka (Beskid Śląski)

Łączka (835 m n.p.m.; cz. "Loučka") – szczyt w Beskidzie Śląskim, w Paśmie Czantorii i Stożka, już na terenie Czech. Najwyższy szczyt górskiego "ramienia Łączki i Filipki", odgałęziającego się w Stożku Wielkim od pasma granicznego w kierunku północno-zachodnim.
Szczyt ma charakter dość płaskiej wierzchowiny, rozciągniętej z południowego wschodu na północny zachód, o trzech niewybitnych kulminacjach – najwyższą z nich jest środkowa, z umieszczonym na niej małym triangułem. Wierzchowina od strony północno-wschodniej pokryta jest rozległymi polanami, które były niegdyś żywym ośrodkiem szałaśnictwa. "Sallasch Lonczka" wzmiankowany był tu w 1823 r. W połowie XIX w. istniało tu osiedle pasterskie, należące do nieistniejącej już wsi Głuchowa. Obecnie na polanach rozłożone są zabudowania osiedla Łączka, będącego przysiółkiem Bystrzycy. Wśród zabudowy znajdziemy jeszcze kilka ostatnich, drewnianych chałup zrębowych, prawie bez wyjątku przerobionych już na domki letniskowe.
W pierwszej połowie XX w. polany szczytowe były jednym z ulubionych celów wycieczek niedzielnych mieszkańców Trzyńca i Cieszyna. W latach międzywojennych istniało tu nawet niewielkie prywatne schronisko turystyczne "U Bojka". Dziś przez szczyt Łączki biegnie żółty szlak turystyczny z Bystrzycy na Filipkę.

</doc>
<doc id="1632873" url="https://pl.wikipedia.org/wiki?curid=1632873" title="Bhajrawa">
Bhajrawa

Bhajrawa (dewanagari: भैरव, ang. "Bhairava", dosłownie „straszliwy”) – jedno z najważniejszych bóstw hinduskich, uważane za groźną manifestację boga Śiwy. Czczony w Nepalu i Indiach (np. w śiwaizmie kaszmirskim). W naukach Abhinawagupty imię Śiwy Bhajrawy odnosi się do najwyższej rzeczywistości.
Ikonografia.
Bhajrawa przedstawiany jest w fartuchu rytualnym utworzonym z ludzkich kości, opleciony kłębowiskiem węży. Jego wahaną (symbolicznym wierzchowcem) jest pies Ruru.

</doc>
<doc id="1632876" url="https://pl.wikipedia.org/wiki?curid=1632876" title="Sibbaldia">
Sibbaldia



</doc>
<doc id="1632877" url="https://pl.wikipedia.org/wiki?curid=1632877" title="Vaitiare Bandera">
Vaitiare Bandera

Vaitiare Bandera, właściwie Vaitiare Eugenia Hirshon (ur. 15 września 1964 na Tahiti, Polinezja Francuska) – aktorka mieszkająca w Stanach Zjednoczonych.
Vaitiare występowała w reklamach na początku kariery. Później zagrała w telenoweli "Agujetas de Color de Rosa", którą pokazywano w 45 krajach. Wystąpiła też gościnnie w serialu "Świat według Bundych", "Out of the Blue" i "Brygada Acapulco". Zagrała też rolkę w filmie "Wydział pościgowy". Najbardziej znana jest ze swej roli w serialu Gwiezdne wrota, gdzie zagrała żonę Daniela Jacksona (którego zagrał Michael Shanks), Sha're/Amonet. W swoim pierwszym odcinku "Gwiezdnych wrót" wystąpiła w swojej pierwszej pełnej nagiej scenie (gdy Apofis szuka ciała dla swojej królowej Amonet).
Ubiegała się o rolę Sha'uri w oryginalnym filmie "Gwiezdne wrota" z 1994 ale ostatecznie rola trafiła do Mili Avital. W serialu już się udało i to ona dostała rolę.
Ma korzenie indiańskie, niemieckie, i tahitańskie. Jej matka jest spokrewniona z królewskim rodem Makea Karika z Wysp Cooka. 
Chodziła przez pewien czas z Julio Iglesiasem. Wyszła później za mąż za Petera Banderę. Podczas gdy grała w Gwiezdnych wrotach urodziła Michaelowi Shanksowi córkę, Tatianę w 1998 roku.
Aktualnie mieszka w Los Angeles z drugim mężem (Edgars Asars), córką i synem. Obecnie porzuciła aktorstwo i prowadzi 3 firmy związane z modą KenTa designs, Royal Hip i RoyalMocc.

</doc>
<doc id="1632878" url="https://pl.wikipedia.org/wiki?curid=1632878" title="Marco Follini">
Marco Follini

Giuseppe (Marco) Follini (ur. 26 września 1954 w Rzymie) – włoski polityk, były wicepremier, parlamentarzysta.
Życiorys.
Z wykształcenia dziennikarz. Działalność polityczną rozpoczął już w 1977, kiedy to został sekretarzem młodzieżówki Chrześcijańskiej Demokracji. W latach 80. z rekomendacji DC wszedł do rady nadzorczej Radiotelevisione Italiana.
W pierwszej połowie lat 90. znalazł się wśród założycieli Centrum Chrześcijańsko-Demokratycznego, powołanego przez część działaczy rozwiązanej w wyniku afer korupcyjnych chadecji. W latach 1996-2006 sprawował mandat poselski w Izbie Deputowanych XIII i XIV kadencji.
W 2001 został sekretarzem krajowym CCD w miejsce Piera Ferdinanda Casiniego, powołanego na stanowisko przewodniczącego izby niższej parlamentu. Rok później Marco Follini objął tożsamą funkcję w Unii Chrześcijańskich Demokratów i Centrum, współtworzonej m.in. przez jego dotychczasowe ugrupowanie.
3 grudnia 2004 mianowano go na urząd wicepremiera w drugim gabinecie Silvia Berlusconiego. Z rządu odszedł jednak już 18 kwietnia 2005, kiedy to UDC zapowiedziało odejście z koalicji. Po odnowieniu koalicji Marco Follini jesienią tego samego roku zrezygnował z kierowniczych funkcji w partii.
W wyborach w 2006 skutecznie kandydował do Senatu XV kadencji. Kwestionował w tym okresie przywództwo Silvia Berlusconiego na prawicy, jak też opowiadał się za zmianą koalicji. Ostatecznie w październiku 2006 wraz ze swoimi stronnikami założył nowe marginalne ugrupowanie pod nazwą Środkowe Włochy, które wsparło rząd Romano Prodiego. W 2007 zgłosił akces swojej formacji do Partii Demokratycznej, wchodząc w skład komitetu organizacyjnego. Z listy PD w przedterminowych wyborach w 2008 został senatorem XVI kadencji (mandat sprawował do 2013).

</doc>
<doc id="1632879" url="https://pl.wikipedia.org/wiki?curid=1632879" title="Mistrzostwa Świata Mężczyzn w Curlingu 1983">
Mistrzostwa Świata Mężczyzn w Curlingu 1983

Mistrzostwa Świata Mężczyzn w Curlingu 1983 odbyły się między 29 marca a 4 kwietnia 1983 w kanadyjskiej Reginie, w Regina Agridome. Były to drugie mistrzostwa świata rozegrane w Reginie, wcześniejsze odbyły się w 1973.
Tytuł mistrzów świata z 1982 obroniła drużyna Kanady, która pokonała w finale 7:4 Niemcy. Brązowe medale zdobyli Norwegowie, którzy przegrali w półfinale z Niemcami 3:4.
__BEZSPISU__

</doc>
<doc id="1632880" url="https://pl.wikipedia.org/wiki?curid=1632880" title="Taledźu">
Taledźu

Taledźu (dewanagari: तलेजु) – bogini hinduistyczna, uważana za nepalski odpowiednik indyjskiej Durgi. Była bóstwem opiekuńczym dynastii Malla, rządzącej niegdyś Doliną Katmandu. Poświęcone są jej świątynie w Katmandu, Patanie i Bhaktapurze. Słynna „żyjąca bogini” (Kumari Dewi) jest manifestacją bogini Taledźu.

</doc>
<doc id="1632881" url="https://pl.wikipedia.org/wiki?curid=1632881" title="Matteo Galvan">
Matteo Galvan

Matteo Galvan (ur. 24 sierpnia 1988 w Vicenzy) – włoski sprinter, złoty medalista Halowych Mistrzostw Europy w Lekkoatletyce w Turynie w 2009 w sztafecie 4 x 400 metrów.

</doc>
<doc id="1632884" url="https://pl.wikipedia.org/wiki?curid=1632884" title="Sibbaldia procumbens">
Sibbaldia procumbens



</doc>
<doc id="1632885" url="https://pl.wikipedia.org/wiki?curid=1632885" title="Iona Jakir">
Iona Jakir

Iona Emmanuiłowicz Jakir (, ur. w Kiszyniowie, zm. 12 czerwca 1937 w Moskwie) – radziecki wojskowy, uczestnik wojny domowej w Rosji i wojny polsko-bolszewickiej, komandarm I rangi Armii Czerwonej, ojciec Piotra Jakira.
Życiorys.
Dzieciństwo i wczesna młodość.
Pochodził z rodziny żydowskiej z Kiszyniowa; jego ojciec był aptekarzem. Ukończył szkołę realną Karczewskiego w rodzinnym Kiszyniowie. W 1914 r. podjął studia w zakresie chemii na uniwersytecie w Bazylei, które kontynuował na politechnice w Charkowie do roku 1915 (musiał wrócić do Rosji z powodu wybuchu I wojny światowej). Następnie pracował jako tokarz w fabryce zbrojeniowej w Odessie (w zastępstwie za obowiązkową służbę wojskową). We frakcji bolszewickiej Socjaldemokratycznej Partii Robotniczej Rosji działał od kwietnia 1917 r. Po rewolucji lutowej i obaleniu caratu prowadził agitację antywojenną wśród żołnierzy 5 Zaamurskiego pułku przebywającego w Kiszyniowie.
Rewolucja i wojna domowa w Rosji.
Po rewolucji październikowej został w grudniu 1917 r. wybrany członkiem Rady robotniczej i żołnierskiej guberni besarabskiej, członkiem komitetu gubernialnego SDPRR(b) i członkiem besarabskiego komitetu rewolucyjnego. Na czele oddziału Czerwonej Gwardii w styczniu 1918 r. brał udział w walkach w Kiszyniowie między besarabskimi bolszewikami i ich zwolennikami a interweniującymi wojskami rumuńskimi. Po klęsce bolszewików w Kiszyniowie dowodził oddziałem czerwonych w Tyraspolu, walcząc z wojskami austro-węgierskimi i wycofując się dalej na wschód. W marcu tego samego roku został ranny pod Jekaterynosławiem.
Po powrocie do czynnej służby został wybrany członkiem partyjnego komitetu gubernialnego w Woroneżu oraz wyznaczony najpierw na komisarza odcinka poworińskiego (lipiec 1918 r.), następnie we wrześniu 1918 r. na komisarza południowego odcinka oddziałów osłony. Uczestniczył w walkach z białymi Kozakami dońskimi Piotra Krasnowa. Od października 1918 r. był członkiem rady rewolucyjno-wojskowej 8 Armii, dowodził grupą wojsk w rejonie Ostrogożska i Lisków, na odcinku frontu, gdzie biali najbardziej zbliżyli się do mającego istotne znaczenie strategiczne Woroneża. Za odniesione w grudniu 1918 r. sukcesy został odznaczony po raz pierwszy orderem Czerwonego Sztandaru. Uczestniczył w przeprowadzaniu represji wymierzonych w Kozaków dońskich (rozkozaczanie) zadekretowanych przez Komitet Centralny WKP (b).
W czerwcu 1919 r. został dowódcą nowo sformowanej w rejonie Odessy 45 dywizji strzeleckiej. Od sierpnia do października 1919 r. dowodził Południową Grupą Wojsk 12 Armii, złożoną z 45, 47 i 58 dywizji. W obliczu fatalnego stanu dyscypliny w grupie wojsk, zwłaszcza w 58 dywizji, po zajęciu przez Siły Zbrojne Południa Rosji Chersonia i Mikołajowa w sierpniu 1919 r. zrezygnował z obrony Odessy przed dużo słabszymi liczebnie (mającymi jednak wsparcie grupy okrętów) oddziałami białych. Rada rewolucyjno-wojskowa Grupy Południowej uznała, że przy posiadanych siłach niemożliwe będzie równoczesne toczenie walk przeciwko białym, chłopskim powstańcom w regionie odeskim, Armii Czynnej URL, a potencjalnie także interwencji rumuńskiej od strony Besarabii. Odessa została zajęta przez białych 24 sierpnia. Grupa Południowa pod dowództwem Jakira, okrążona przez różnych przeciwników, w trzytygodniowym marszu we wrześniu 1919 r. przemieściła się z rejonu Birzuli i Golty w kierunku Żytomierza oraz Kijowa. Za te działania Iona Jakir otrzymał po raz drugi order Czerwonego Sztandaru.
Od listopada 1919 r. do kwietnia 1920 roku następnego ponownie był dowódcą 45 Dywizji Strzeleckiej. Od marca do września 1920 r., w czasie wojny polsko-bolszewickiej, dowodził kolejno Fastowską, Złoczowską i Lwowską Grupą Wojsk Frontu Południowo-Zachodniego (w polskiej historiografii grupa Jony Jakira), a ostatecznie 14 armią. Podczas kontrofensywy, jaka nastąpiła po polskiej wyprawie kijowskiej, dowodził dywizją w bitwach pod Płoskirowem i Wołoczyskami. W 1920 r. został odznaczony orderem Czerwonego Sztandaru po raz trzeci.
Dalsza służba w Armii Czerwonej.
W latach 1921–1923 dowodził wojskami Rejonu Krymskiego Kijowskiego Okręgu Wojskowego. Początkowo był dowódcą i komisarzem 3 Kazańskiej dywizji strzeleckiej, zaś od września 1923 r. był dowódcą i komisarzem 14 korpusu strzeleckiego, zaś w grudniu tego samego roku został dowódcą sił zbrojnych Ukrainy i Krymu. Brał udział w przygotowaniu działań przeciwko ukraińskiemu wypadowi pod dowództwem gen. Jurka Tiutiunnyka z terytorium Rumunii i Polski w 1921 r. W latach 1924–1925 był szefem Głównego Zarządu Uczelni Wojskowych Armii Czerwonej (RKKA). Od listopada 1925 do maja 1937 r. był dowódcą Ukraińskiego, a później Kijowskiego Okręgu Wojskowego. W latach 1927–1928 studiował na niemieckiej Wyższej Akademii Sztabu Generalnego, gdzie wystąpił również z wykładami nt. wojny domowej w Rosji.
W latach 1930–1934 był członkiem Rewolucyjnej Rady Wojennej ZSRR, a od 1936 r. – członkiem Rady Wojskowej Ludowego Komisariatu Obrony ZSRR. Delegat X, XI i XII zjazdu RPK(b) oraz XIV-XVII zjazdu WKP(b). W 1930 r. został kandydatem na członka KC, zaś cztery lata później – członkiem KC WKP(b). Był członkiem Centralnego Komitetu Wykonawczego (CIK ZSRR), zasiadał także w Biurze Politycznym Komunistycznej Partii (bolszewików) Ukrainy.
W 1935 r. był jednym z pierwszych radzieckich dowódców, którym nadano stopień komandarma I rangi. Brał znaczący udział w przeprowadzeniu manewrów Armii Czerwonej w 1935 i w 1936 r.
Aresztowanie, proces i śmierć.
W okresie wielkiej czystki 28 maja 1937 r. został aresztowany przez NKWD. Kilka dni przed aresztowaniem został odwołany z funkcji dowódcy Kijowskiego Okręgu Wojskowego i mianowany dowódcą okręgu Leningradzkiego, a następnie Zakaukaskiego. 31 maja usunięto go z wojska, zaś dzień później także z partii.
Poddany brutalnemu śledztwu, przyznał się do prowadzenia w Armii Czerwonej działalności kontrrewolucyjnej, dążenia do restauracji kapitalizmu z pomocą Niemiec i Japonii, szkodnictwa w zakresie produkcji i magazynowania broni oraz techniki wojskowej, szpiegostwa i wydania tajemnicy wojskowej. Został również obciążony wymuszonymi zeznaniami aresztowanego jeszcze przed nim dowódcy 8 Samodzielnej Brygady Zmechanizowanej komkora Dmitrija Szmidta, o którego zwolnienie bez powodzenia się starał wiosną 1937 r.
11 czerwca 1937 r. został postawiony przed Sądowym Trybunałem Specjanym Sądu Najwyższego ZSRR, pod przewodnictwem Wasilija Ulricha, razem z siedmioma innymi dowódcami: Michaiłem Tuchaczewskim, Robertem Ejdemanem, Augustem Korkiem, Witowtem Putną, Witalijem Primakowem, Borisem Feldmanem oraz Ijeronimem Uborewiczem (tzw. sprawa Tuchaczewskiego). Z zarzutu o "udział w spisku wojskowym w Armii Czerwonej i przygotowaniach do obalenia władzy sowieckiej poprzez powstanie zbrojne i klęskę ZSRR w przyszłej wojnie" (z art. 58 radzieckiego kodeksu karnego) wszyscy zostali skazani na śmierć"." Został rozstrzelany następnego dnia. Ciało skremowano w krematorium na Cmentarzu Dońskim, prochy pochowano anonimowo (ob. mogiła zbiorowa nr 1). Proces pokazowy Tuchaczewskiego, Jakira i pozostałych dowódców wywarł ogromne wrażenie w całym ZSRR, gdyż straceni oficerowie należeli do czołowych dowódców Armii Czerwonej, najsłynniejszych czerwonych dowódców okresu wojny domowej. Był to początek wielkiej czystki w Armii Czerwonej.
Zrehabilitowany 31 stycznia 1957 postanowieniem Kolegium Wojskowego SN ZSRR.
Rodzina.
Żonaty z Sarrą zd. Ortenberg, miał z nią syna Piotra. Po jego aresztowaniu jego żona wyrzekła się go najpierw publicznie, na łamach „Prawdy”, a następnie w prywatnym liście do komisarza obrony Klimienta Woroszyłowa. Po rehabilitacji Iony Jakira Sarra Jakir przekonywała, że działała w celu ratowania życia syna. 14-letni w momencie aresztowania ojca Piotr Jakir został oskarżony o zorganizowanie „bandy kawaleryjskiej w celu działania na tyłach Armii Czerwonej” i propagowania idei anarchistycznych wśród kolegów, za co skazano go na karę łagru. W obozach przebywał 17 lat. Represjom poddano również rodzeństwo Jakira: w 1937 r. aresztowano i rozstrzelano jego brata Morisa, również oficera Armii Czerwonej, zaś jego siostrę Izabiełłę, służącą w czasie wojny domowej jako komisarz polityczna, skazano na osiem lat łagru.

</doc>
<doc id="1632888" url="https://pl.wikipedia.org/wiki?curid=1632888" title="Wetala (bóstwo)">
Wetala (bóstwo)

Wetala, Betal (dewanagari बेताळ, trl. "Betāla") – indyjski bóg chaosu i zniszczenia, popularny zwłaszcza w Nepalu i Goa.
W folklorze indyjskim istnieje również pojęcie wetala, raczej luźno związanego z tym bóstwem, jako odmiany upiora-wampira posługującego się zwłokami i szkodzącego ludziom.

</doc>
<doc id="1632889" url="https://pl.wikipedia.org/wiki?curid=1632889" title="Bernard Sztajnert">
Bernard Sztajnert

Bernard Sztajnert (ur. 4 czerwca 1927 w Łodzi, zm. 11 kwietnia 2009 w Łodzi) – polski poeta, prozaik, eseista i scenarzysta filmowy.
Ukończył studia na Wydziale Humanistycznym (filozofię) na Uniwersytecie Łódzkim. W latach 1939-1944 przebywał w Warszawie. Był żołnierzem milicji PPS. Brał udział w powstaniu warszawskim. W latach 1944-1945 był więziony w obozie KL Flossenbürg. Od 1945 przebywał w Łodzi. Był urzędnikiem Wydziału Kultury Miejskiej Rady Narodowej. Debiutował jako poeta w 1955 roku na łamach dwutygodnika „Kariera”. Należał do łódzkiego oddziału Związku Literatów Polskich, w 1980 roku odznaczony Nagrodą Miasta Łodzi za całokształt twórczości literackiej.

</doc>
<doc id="1632890" url="https://pl.wikipedia.org/wiki?curid=1632890" title="Jacopo Marin">
Jacopo Marin

Jacopo Marin (ur. 24 marca 1984) – włoski sprinter, złoty medalista Halowych Mistrzostw Europy w Lekkoatletyce w Turynie w 2009 w sztafecie 4x 400 metrów.

</doc>
<doc id="1632895" url="https://pl.wikipedia.org/wiki?curid=1632895" title="Enchelynassa">
Enchelynassa



</doc>
<doc id="1632898" url="https://pl.wikipedia.org/wiki?curid=1632898" title="Khandoba">
Khandoba

Khandoba (marathi खंडोबा, trl. khanḍobā) Martanda Bhajrawa – lokalne bóstwo hinduskie, popularne zwłaszcza w indyjskim stanie Maharasztra, uważane z jednej strony za manifestację Śiwy, z drugiej zaś strony związane z tradycją wisznuicką. Jego małżonką jest Mhalsa. Khandoba jest najbardziej popularnym bóstwem rodzinnym (kuladewata) na terenie Maharasztry.
Khandoba bywa często identyfikowany z Mallanną w Andhra Pradesh i Mailarą w Karnatace. Khandoba przeszedł ewolucję od ludowego wiejskiego boga, jakim był do X w., do złożonego bóstwa, które przejęło szereg atrybutów Śiwy, Bhajrawy, Surji i Murugana. Swoim hinduistycznym wyznawcom bóg ten jest znany pod imionami:
Natomiast muzułmańscy wyznawcy używają imion: Malukhan i Adźmatkhan.
Ikonografia.
Khandoba jest przedstawiany bądź to w postaci lingamu, bądź to jako jeździec na koniu, walczący
z demonami Mani i Mallą.
Postacie powiązane.
Khandoba wiązany jest z pięcioma żonami. Dwie są najważniejsze: Mhalsa i Banu. Fizyczną, ziemską reprezentacją drugiej żony boga jest rzeka Banganga, dopływ Godawari.
Kult świątynny.
Najważniejszą świątynią związaną z kultem Khandoby jest Dźedźuri (Jejuri) w stanie Maharasztra.
Dniem tygodnia szczególnie polecanym dla kultu Khandoby jest niedziela, tradycyjnie której patronuje słońce.
Literatura.
Legendy związane z postacią Khandoby zostały opisane przede wszystkim w dziele "Malhari Mahatmja", a także często transponowane w pieśniach ludowych.

</doc>
<doc id="1632902" url="https://pl.wikipedia.org/wiki?curid=1632902" title="Obieg parowo-gazowy">
Obieg parowo-gazowy



</doc>
<doc id="1632906" url="https://pl.wikipedia.org/wiki?curid=1632906" title="Maria Szulecka">
Maria Szulecka

Maria Szulecka (ur. 17 maja 1918 w Moskwie, zm. 1 marca 2008 w Warszawie) – polska pisarka, reportażystka, autorka utworów dla dzieci i młodzieży. Debiutowała jako pisarka na łamach prasy w 1948 roku. Została pochowana na Cmentarzu Wojskowym na Powązkach w Warszawie: Kwatera: A 16, Rząd: 7, Grób: 3/4.
Ekranizacje.
Na podstawie powieści "Czeremcha pachnie gorzko" powstał w 1964 r. film "Wiano" w reżyserii Jana Łomnickiego.

</doc>
<doc id="1632908" url="https://pl.wikipedia.org/wiki?curid=1632908" title="Anna Battke">
Anna Battke

Anna Battke (ur. 3 stycznia 1985) – niemiecka lekkoatletka, specjalizująca się w skoku o tyczce.
Brązowa medalistka młodzieżowych mistrzostw Europy (2007). W 2009 roku sięgnęła po brąz halowych mistrzostw Europy. 
W olimpijskim sezonie 2012 zrezygnowała ze startów z powodu ciąży

</doc>
<doc id="1632910" url="https://pl.wikipedia.org/wiki?curid=1632910" title="Silybium">
Silybium



</doc>
<doc id="1632912" url="https://pl.wikipedia.org/wiki?curid=1632912" title="Ernst Benda">
Ernst Benda

Ernst Benda (ur. 15 stycznia 1925 w Berlinie, zm. 2 marca 2009 w Karlsruhe) – niemiecki prawnik, polityk, minister.
Życiorys.
Był politykiem CDU. W okresie od 2 kwietnia 1968 do 21 października 1969 był ministrem spraw wewnętrznych w rządzie kanclerza Kurta Georga Kiesingera.
Od 8 grudnia 1971 do 20 grudnia 1983 był prezydentem Federalnego Trybunału Konstytucyjnego.

</doc>
<doc id="1632913" url="https://pl.wikipedia.org/wiki?curid=1632913" title="Strzelanina w hrabstwie Geneva (2009)">
Strzelanina w hrabstwie Geneva (2009)

Masakra w hrabstwie Geneva miała miejsce 10 marca 2009 roku w amerykańskich miejscowościach Geneva oraz Samson, położonych w hrabstwie Geneva w stanie Alabama. W wyniku strzelaniny zginęło 11 osób, w tym również jej sprawca. Wśród ofiar była także rodzina sprawcy, który wcześniej spalił dom swojej matki w mieście Kinston. Początkowo sądzono, że sprawca strzelaniny został zabity w trakcie obławy przeciwko niemu, jednakże późniejsze raporty potwierdziły, że sam targnął się na swoje życie.
Funkcjonariusze policji podali, że sprawca masakry, Michael McLendon, zabił dziesięć osób, członków rodziny, a także przypadkowych ludzi oraz podpalił dom swojej matki, zabijając ją. Rozpoczęta w mieście Samson masakra zakończyła się po tym jak sprawca popełnił samobójstwo.
Masakra rozpoczęła się na stacji w Samson, a następnie przeniosła się na plac dla przyczep kempingowych, gdzie zginęło pięć osób. Reszta ofiar została zastrzelona w sklepie w mieście Geneva. Sprawca ostrzelał także samochody podczas swojego rajdu po autostradzie. Podczas obławy policyjnej sprawca został raniony w ramię.

</doc>
<doc id="1632915" url="https://pl.wikipedia.org/wiki?curid=1632915" title="Stosunek masowy">
Stosunek masowy

Stosunek masowy – stosunek pomiędzy masami atomowymi danych pierwiastków chemicznych pomnożonymi przez liczbę atomów danego pierwiastka w związku chemicznym.
Przykładowo dla dwutlenku węgla () stosunek masowy węgla do tlenu wynosi:

</doc>
<doc id="1632917" url="https://pl.wikipedia.org/wiki?curid=1632917" title="Osiedle Złote Łany">
Osiedle Złote Łany



</doc>
<doc id="1632923" url="https://pl.wikipedia.org/wiki?curid=1632923" title="Radio Rodzina (Wrocław)">
Radio Rodzina (Wrocław)



</doc>
<doc id="1632927" url="https://pl.wikipedia.org/wiki?curid=1632927" title="Wagrain">
Wagrain

Wagrain – gmina targowa w Austrii, w kraju związkowym Salzburg, w powiecie St. Johann im Pongau. Leży w Alpach. Położona na wysokości 838 m n.p.m., liczy 3055 mieszkańców (1 stycznia 2015).

</doc>
<doc id="1632928" url="https://pl.wikipedia.org/wiki?curid=1632928" title="Gérard Soler">
Gérard Soler

Gérard Soler (ur. 29 marca 1954 w Wadżdzie, Maroko) – francuski piłkarz grający na pozycji napastnika lub ofensywnego pomocnika.
Kariera klubowa.
Gérard Soler karierę piłkarską zaczął w 1971 roku w AS Poissy. Krokiem milowym w jego karierze był transfer do FC Sochaux w 1972 roku, w który grał przez następne sześć sezonów. Dobra gra w Sochaux zaowocowała transferem do AS Monaco w 1978. W Monaco grał tylko przez sezon, po którym przeniósł się do Girondins Bordeaux. W Bordeaux grał przez kolejne trzy sezony. W 1982 roku przeniósł się do Toulouse FC i grał tam przez następne dwa sezony. Ostatnie cztery lata kariery to zmiany barw klubowych przed każdym kolejnym sezonem. Soler grał kolejno w RC Strasbourg, SC Bastia, Lille OSC, Stade Rennais i na zakończenie kariery w US Orléans.
Kariera reprezentacyjna.
W reprezentacji Francji od 30 listopada 1974 do 31 maja 1983 rozegrał 16 spotkań, strzelając 4 bramki. W 1982 roku uczestniczył w Mistrzostwach Świata, strzelając bramkę w pierwszym meczu turnieju z reprezentacją Anglii.
Linki zewnętrzne.
Profil

</doc>
<doc id="1632930" url="https://pl.wikipedia.org/wiki?curid=1632930" title="Bhuta">
Bhuta

Bhuta (dewanagari: भूत, trl. "bhūta", 'ten, co powstał', 'ten, co był',
hindi bhut) – w folklorze indyjskim rodzaj upiora, ducha zmarłej osoby, który w przypadku niespełnienia rytuałów pogrzebowych (sapindikarana) do roku po śmierci, dręczy swoich krewnych. Bhuty są towarzyszami Śiwy w jego aspekcie straszliwym (Bhajrawa). 
Bhuta może również oznaczać bóstwo totemiczne lub ubóstwionego ducha (zmarłej osoby).
Obrzęd kultowy odnoszący się do bhutów to bhuta kola.
Bhuty są też adresatami codziennej ofiarnej ceremonii z pożywienia zwanej "baliharana" lub "bhutajadźńa".

</doc>
<doc id="1632932" url="https://pl.wikipedia.org/wiki?curid=1632932" title="Czarny Baron">
Czarny Baron



</doc>
<doc id="1632933" url="https://pl.wikipedia.org/wiki?curid=1632933" title="Nigel Levine">
Nigel Levine

Nigel Levine (ur. 30 kwietnia 1989) – brytyjski lekkoatleta, specjalizujący się w biegu na 400 metrów.
Najważniejsze osiągnięcia.
Złoty medalista mistrzostw kraju.

</doc>
<doc id="1632938" url="https://pl.wikipedia.org/wiki?curid=1632938" title="Vierhöfen">
Vierhöfen

Vierhöfen – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Salzhausen.
Położenie geograficzne.
Vierhöfen leży w północno-wschodniej części Pustaci Lüneburskiej. Jest najbardziej na wschód wysuniętą gminą gminy zbiorowej Salzhausen w odległości ok. 10 km na południe od Winsen (Luhe) i tyleż samo na zachód od Lüneburga. Od wschodu sąsiaduje z gminą Mechtersen z powiatu Lüneburg, od południowego wschodu graniczy z gminą Westergellersen również z tego powiatu, od południowego zachodu graniczy z gminami Salzhausen, od zachodu z gminą Garstedt i od północy z Winsen (Luhe). Ledwie 1 km na zachód płynie rzeka Luhe, a wokół porastają lasy.
Historia.
Nazwa wsi nawiązuje do "czterech gospodarstw chłopskich" (niem. "vier Höfen"), które były początkiem nowej osady w 1350 po tym, jak w wyniku dżumy w XIV wieku poprzedzająca je wieś "Wilderingborstel" zupełnie się wyludniła. Ta miejscowość mogła być różnorako nazywana; stąd we wzmiankach z 1190 widać różne pisownie np. "Wiberzingborstolde", "Wildersingheborstlo" lub "Wilrecinghborstolde".
Komunikacja.
Do autostrady A7 z węzłem Garlstorf, jak i do autostrady A39 (dawna A250) z węzłem Winsen-Ost jest ok. 12 km.

</doc>
<doc id="1632940" url="https://pl.wikipedia.org/wiki?curid=1632940" title="Peter Gantzler">
Peter Gantzler

Peter Gantzler (ur. 28 września 1958 w Danii) to duński aktor filmowy i telewizyjny. Między innymi grał w takich filmach jak: "Włoski dla początkujących" i "Fakir".

</doc>
<doc id="1632943" url="https://pl.wikipedia.org/wiki?curid=1632943" title="Goniopholis">
Goniopholis

Goniopholis – rodzaj krokodylomorfa z rodziny Goniopholididae żyjącego od późnej jury do wczesnej kredy na terenie dzisiejszej Europy i być może Ameryki Północnej oraz Azji. Skamieniałości archozaurów zaliczanych do tego rodzaju odnaleziono w Tajlandii, Anglii, Niemczech, Portugalii, amerykańskiej formacji Morrison oraz kopalni w Bernissart w Belgii – obok szczątków trzydziestu dziewięciu iguanodonów oraz kilku niewielkich krokodylomorfów z rodzaju "Bernissartia". Z analizy kladystycznej Allena (2010) wynika jednak, że rodzaj "Goniopholis" obejmujący gatunki ze wszystkich trzech kontynentów nie byłby monofiletyczny. Według tej analizy krokodylomorfy tradycyjnie zaliczane do rodzaju "Goniopholis", których skamieniałości odkryto w osadach formacji Morrison (gatunki ""Goniopholis" gilmorei", ""G." lucasii" i ""G." stovalli") były bliżej spokrewnione z północnoamerykańskimi przedstawicielami rodziny Goniopholididae (jak "Eutretauranosuchus" i "Calsoyasuchus") niż z europejskimi gatunkami "Goniopholis". Z analizy kladystycznej Andradego i współpracowników (2011) wynika, że rodzaj "Goniopholis" obejmujący gatunki żyjące poza Europą oraz gatunek ""G." gracilidens" byłby parafiletyczny; tajski rodzaj ""G." phuwiangensis" jest prawdopodobnie bliżej spokrewniony z rodzajem "Sunosuchus". Autorzy ci przenieśli ""G." lucasii" do odrębnego rodzaju "Amphicotylus", a ""G." gracilidens" – do rodzaju "Nannosuchus".
W formacji Morrison w stanie Kolorado w Stanach Zjednoczonych odkryto szkielet krokodylomorfa zaliczonego do rodzaju "Goniopholis" (MWC 5534) połączony ze szkieletem ankylozaura z podrodziny Polacanthinae – jest to jeden z niespełna dziesięciu odnalezionych szkieletów "Goniopholis" złączonych ze szkieletami innych zwierząt. Geologicznie najstarsze gatunki należące do tego rodzaju pochodzą z późnej jury, z kimerydu Portugalii. "Goniopholis" należy do najpospolitszych krokodylomorfów żyjących na półkuli północnej w okresie od późnej jury do wczesnej kredy. Osiągał około 3 metrów długości, ważąc 120 kg. Miał stosunkowo szeroki pysk umiarkowanej długości. Grzbiet chroniły dwa rzędy kostnych tarczek. Wiele szczątków "Goniopholis" odnaleziono w osadach słodkowodnych, co sugeruje, że archozaury te prowadziły półwodny tryb życia, podobnie jak dzisiejsze krokodyle.

</doc>
<doc id="1632945" url="https://pl.wikipedia.org/wiki?curid=1632945" title="Velibor Vasović">
Velibor Vasović

Velibor Vasović (ur. 3 października 1939 w Požarevacu, zm. 4 marca 2002 w Belgradzie) – jugosłowiański piłkarz grający na pozycji środkowego obrońcy.
Kariera klubowa.
Karierę piłkarską Vasović rozpoczął w Partizanie Belgrad i w sezonie 1958/1959 zadebiutował w pierwszej lidze jugosłowiańskiej. W następnym był już podstawowym zawodnikiem zespołu. Swój pierwszy sukces osiągnął w 1961 roku, gdy został z Partizanem mistrzem Jugosławii. W 1962 roku obronił mistrzostwo kraju, a w 1963 ponownie sięgnął po tytuł mistrzowski. W sezonie 1963/1964 występował w rywalu Partizana, Crvenie Zveździe Belgrad i został z nią mistrzem kraju oraz zdobył Puchar Jugosławii. Po roku wrócił do Partizana i grał w nim jeszcze przez dwa sezony zdobywając kolejny prymat w lidze w 1965 roku.
W 1966 roku Vasović przeszedł do Ajaksu Amsterdam. 26 grudnia tamtego roku zadebiutował w Eredivisie w wygranym 8:0 domowym meczu z USV Elinkwijk. W Ajaksie stał się pierwszym w historii klubu zagranicznym kapitanem. W 1968 roku został mistrzem Holandii, a w 1969 dotarł z klubem z Amsterdamu do finału Pucharu Mistrzów, w którym Holendrzy przegrali 1:4 z Milanem. Kolejne i ostatnie mistrzostwo kraju wywalczył w 1970 roku. W 1971 roku zdobył swój jedyny Puchar Europy (2:0 w finale z Panathinaikosem Ateny), a po sezonie zdecydował się zakończyć piłkarską karierę. W barwach Ajaksu rozegrał 145 meczów i zdobył 13 goli.
Kariera reprezentacyjna.
W reprezentacji Jugosławii Vasović zadebiutował 18 czerwca 1961 roku w wygranym 3:2 towarzyskim spotkaniu z Marokiem. Wystąpił m.in. w eliminacjach do Mistrzostw Świata 1962, Mistrzostw Europy 1964 i Mistrzostw Świata 1966. Łącznie w kadrze narodowej rozegrał 32 mecze i zdobył 2 gole.
Kariera trenerska.
Po zakończeniu kariery Vasović został trenerem. W latach 1971–1973 trenował Partizana Belgrad, ale nie osiągnął tam większych sukcesów. Następnie był szkoleniowcem Proleteru Zrenijanin, a w 1975 roku wyjechał do Francji i został zatrudniony w Angers SCO. W 1976 roku odszedł do Paris Saint-Germain. W 1977 roku został zastąpiony przez duet Ilja Pantelić – Pierre Alonzo. W latach 1978–1979 ponownie prowadził PSG, a następnie pracował w Ethnikosie Pireus. W roku 1986 został trenerem swojej byłej drużyny, Crvenej zvezdy Belgrad, z którą w 1988 roku wywalczył mistrzostwo Jugosławii. W 1989 roku pracował w AC Bellinzona.
Zmarł 3 marca 2002 roku w Belgradzie.

</doc>
<doc id="1632946" url="https://pl.wikipedia.org/wiki?curid=1632946" title="Głuchowa">
Głuchowa

Głuchowa (czes. "Hluchová") – największy terytorialnie obręb ewidencyjny (czes. "základní sídelní jednotka") wsi Nydek w Czechach, na Zaolziu. Leży w dolinie Głuchówki oraz na otaczających ją stokach granicznego Pasma Czantorii i Stożka z jednej strony i ramienia Łączki i Filipki – z drugiej.
Nazwa "Głuchowa pod Soszowem" ("Glochowa unterm Soshaw") była wzmiankowana już w 1722 r. i odnoszona do osiedla pasterskiego w dolinie Głuchówki. Przez krótki czas była samodzielną wsią. Utworzył ją w 1835 r. zarząd cieszyńskich dóbr książęcych z rozrzuconych po stokach osiedli chałupniczych, łąk i szałasów, należących do mieszkańców okolicznych wsi: Wisły, Bystrzycy, Gródka, Nawsia i jabłonkowskiej Białej.
Głuchowa obejmowała 27 gruntów chałupniczych, 19 "łąk sałaszniczych" i 2 tereny pastwiskowe. Należały one do 53 właścicieli, z których tylko 19 miało tu chałupy, a reszta – jedynie tereny wypasowe. Tylko w 3 szałasach (2 na Łączce i 1 na Płaskim Groniu nad Kolibiskami), należących w całości do Głuchowej, wypasali oni w 1837 r. 495 owiec i 155 sztuk bydła rogatego. Katolicy z Głuchowej należeli do parafii w tych wsiach, z których przybyli: Jabłonkowa, Wędryni i Wisły, natomiast ewangelicy do zborów w Nawsiu i Wiśle. Wszystkie dzieci uczęszczały do ewangelickiej szkoły w Nydku do czasu, gdy powstała szkoła na miejscu w Głuchowej.
Gdy w połowie XIX wieku szałaśnictwo zaczęło upadać po likwidacji (wykupie) serwitutów pastwiskowych i przymusowym zalesieniu części pastwisk, pozostała na groniach jedynie garstka mieszkańców, trudniących się uprawą niewielkich skrawków roli, a żyjących głównie z pracy w trzynieckiej hucie. Przyłączono ich wówczas do sąsiedniej – choć odległej Bystrzycy, a następnie do Nydku.

</doc>
<doc id="1632949" url="https://pl.wikipedia.org/wiki?curid=1632949" title="Klad magnoliowych">
Klad magnoliowych



</doc>
<doc id="1632950" url="https://pl.wikipedia.org/wiki?curid=1632950" title="Richard Buck">
Richard Buck

Richard Buck (ur. 14 listopada 1986) – brytyjski lekkoatleta, specjalizujący się w biegu na 400 metrów.
Najważniejsze osiągnięcia.
Medalista mistrzostw Wielkiej Brytanii.

</doc>
<doc id="1632957" url="https://pl.wikipedia.org/wiki?curid=1632957" title="Głuchówka (potok)">
Głuchówka (potok)

Głuchówka (też: "Głuchowa"; czes.: "Hluchová") – potok w Paśmie Czantorii i Stożka w Beskidzie Śląskim, prawobrzeżny dopływ Olzy. Na całej długości znajduje się na terenie Czech.
Źródła na północno-zachodnich stokach szczytowego spiętrzenia Wielkiego Stożka. Długość 13,2 km. Spływa w kierunku północno-zachodnim głęboką, w większości zalesioną i prawie niezamieszkaną doliną, rozdzielającą główny grzbiet pasma Czantorii – Stożka od "ramienia Łączki i Filipki", po czym w Nydku skręca w kierunku południowo-zachodnim i w Bystrzycy uchodzi do Olzy.
Obecnie dolina Głuchówki nabiera powoli charakteru rekreacyjnego. W dolinie powstają nowe domy letniskowe, a stare chałupy na stokach też zamieniane są w domy letniskowe. W dolnej części doliny, przy drodze, górski hotel "Beskyd". Komunikacja autobusowa z Nydku aż do górnej części doliny, zwanej Kolibiskami.

</doc>
<doc id="1632963" url="https://pl.wikipedia.org/wiki?curid=1632963" title="Mecz lekkoatletyczny Bułgaria – Polska 1970">
Mecz lekkoatletyczny Bułgaria – Polska 1970

Mecz lekkoatletyczny Bułgaria – Polska – zawody lekkoatletyczne rozegrane pomiędzy reprezentacjami narodowymi Bułgarii i Polski. Mecz odbył się 13 i 14 czerwca 1970 roku w Sofii. Była to czwarta w historii potyczka pomiędzy tymi drużynami. Mecz zakończył się zwycięstwem męskiej reprezentacji Polski 127 do 83.

</doc>
<doc id="1632966" url="https://pl.wikipedia.org/wiki?curid=1632966" title="Dinamo Suchumi">
Dinamo Suchumi

SK Dinamo Suchumi (gruz. სკ დინამო სოხუმი, ros. Футбольный клуб «Динамо» Сухум) – klub piłkarski z siedzibą w Suchumi.
Historia.
Chronologia nazw:
Klub został założony w 1927 jako Dinamo Suchumi. Na początku występował w rozgrywkach lokalnych. W 1946 debiutował w rozgrywkach Trzeciej Grupie, strefie zakaukaskiej Mistrzostw ZSRR, ale po reorganizacji systemu lig pożegnał się z rozgrywkami na szczeblu profesjonalnym. W 1961 zmienił nazwę na Rica Suchumi i startował w Klasie B, strefie 1, ale już w następnym sezonie powrócił do poprzedniej nazwy. W 1963 w wyniku kolejnej reorganizacji systemu lig spadł do Klasy B, strefie 1. W 1970 po następnej reorganizacji okazał się w Klasie B, strefie 2. Ale już od 1972 do 1989 występował we Wtoroj Lidze, z wyjątkiem lat 1974-1976, kiedy grał w rozgrywkach lokalnych. W 1989 zdobył mistrzostwo Wtoroj Ligi i awans do Pierwszej Ligi. W 1990 odmówił uczestnictwa w pierwszych rozgrywkach o Mistrzostwo niepodległej Gruzji, zgłosił się natomiast do rozgrywek w Pierwszej Lidze WNP. Po sezonie 1991 zawiesił występy na profesjonalnym poziomie. W 2008 zgłosił się do rozgrywek w grupie południowej Rosyjskiej Ligi Amatorskiej od sezonu 2009, jednak nie otrzymał jeszcze oficjalnego zezwolenia.
W sezonie 2005/2006 w Pirveli Liga występował inny klub o nazwie Dinamo Suchumi, z siedzibą w Tbilisi.

</doc>
<doc id="1632968" url="https://pl.wikipedia.org/wiki?curid=1632968" title="Powiat Frankenstein">
Powiat Frankenstein

Powiat Frankenstein (niem. "Landkreis Frankenstein", pol. powiat ząbkowicki) – prusko-niemiecka jednostka podziału administracyjnego, istniejąca w latach 1816–1945, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Frankenstein i Landkreis Münsterberg powstały na terenie średniowiecznego księstwa ziębickiego. Zostały one założone za panowania Fryderyka II Wielkiego, który dokonał reorganizacji administracji.
W latach 1815–1816 wprowadzono w Prusach jednostkę administracyjną rejencję jako pośredni szczebel administracji pomiędzy prowincją a powiatem. Powiaty Frankenstein i Münsterberg należały do pruskiej prowincji śląskiej i do nowo utworzonej rejencji w Dzierżoniowie. Siedzibami starostów, urzędów powiatowych i sejmików powiatowych były odpowiednio: Ząbkowice Śląskie i Ziębice.
Taki podział pozostał praktycznie aż do lat 30. XX w., chociaż kilkakrotnie dokonywano korekty granic obu powiatów. Ostatnia za czasów niemieckich reforma administracyjna miała miejsce w 1932 r. i była związana z działaniami oszczędnościowymi rządu. Rozporządzeniem z dnia 1 sierpnia 1932 r. po niemal 200 latach zlikwidowano powiat ziębicki. Ziębice wraz z okolicami zostały włączone do powiatu ząbkowickiego, a jego północna i wschodnia część do powiatu grodkowskiego i powiatu strzelińskiego.
1 listopada 1932 r. zaczął funkcjonować na tym obszarze tzw. "Wielki Powiat Ząbkowicki".
Powiat ząbkowicki został zajęty w maju 1945 r. przez oddziały radzieckiej 59 Armii. Kilkanaście dni później 21 maja 1945 r. zaczęła działać polska administracja, a w grudniu tego samego roku powołano urząd starostwa powiatowego. Tym samym swoją działalność na tym terenie rozpoczął polski powiat ząbkowicki, który pokrywał się pod względem obszaru z przedwojennym Landkreis Frankenstein.
Podział administracyjny.
1 stycznia 1945 powiat dzielił się na:

</doc>
<doc id="1632969" url="https://pl.wikipedia.org/wiki?curid=1632969" title="Dinamo Gagra">
Dinamo Gagra

SK Dinamo Gagra (gruz. სკ დინამო გაგრა) – Klub piłkarski z siedzibą w mieście Gagra.
Historia.
Do 1990 występował w rozgrywkach regionalnych. W 1990 razem z Dinamo Suchumi odmówił uczestnictwa w pierwszych rozgrywkach o Mistrzostwo niepodległej Gruzji, zgłosił się natomiast do rozgrywek Wtoroj Niższej Ligi WNP. Po sezonie 1991 zawiesił występy na profesjonalnym poziomie.
W 2007 uczestniczył w rozgrywkach w lidze regionalnej Abchazji.
W gruzińskiej Pirveli Liga występował klub o nazwie Gagra Tbilisi.

</doc>
<doc id="1632971" url="https://pl.wikipedia.org/wiki?curid=1632971" title="Anatolij Starostin">
Anatolij Starostin

Anatolij Wasiliewicz Starostin (ur. 18 stycznia 1960) – były radziecki pięcioboista nowoczesny, złoty medalista letnich igrzysk olimpijskich w Moskwie indywidualnie i drużynowo, srebrny medalista drużynowo letnich igrzysk olimpijskich z Barcelony w barwach Wspólnoty Niepodległych Państw.

</doc>
<doc id="1632972" url="https://pl.wikipedia.org/wiki?curid=1632972" title="Attila Mizsér">
Attila Mizsér

Attila Mizsér (ur. 28 kwietnia 1961) – węgierski pięcioboista nowoczesny, złoty medalista letnich igrzysk olimpijskich w Seulu drużynowo i srebrny medalista letnich igrzysk olimpijskich w Barcelonie indywidualnie.

</doc>
<doc id="1632975" url="https://pl.wikipedia.org/wiki?curid=1632975" title="Björn Ferm">
Björn Ferm

Björn Ferm (ur. 10 sierpnia 1944 w Jönköping) – były szwedzki pięcioboista nowoczesny, złoty medalista igrzysk olimpijskich w Meksyku zdobył złoty medal. W 1972 na igrzyskach olimpijskich w Monachium został sklasyfikowany na 6 miejscu.

</doc>
<doc id="1632977" url="https://pl.wikipedia.org/wiki?curid=1632977" title="Dinamo Erywań">
Dinamo Erywań

Dinamo Erywań (orm. „Դինամո“ Ֆուտբոլային Ակումբ Երեւան, ""Dinamo" Futbolajin Akumby Jerewan") – ormiański klub piłkarski z siedzibą w stolicy kraju, Erywaniu.
Historia.
Chronologia nazw: 
Klub Piłkarski "Dinamo Erywań" został założony w 1936 roku, a w 1937 zespół startował w rozgrywkach Pucharu ZSRR oraz debiutował w Grupie D Mistrzostw ZSRR. Od 1938 kontynuował tradycję klubu Ararat Erywań, a w 1954 połączył się z Spartakiem Erywań i znikł z mapy piłkarskiej.
Po uzyskaniu przez Armenię niepodległości, w 1992 został odrodzony i startował w rozgrywkach Pierwszej Ligi Armenii. W sezonie 1998 nazywał się "Dinamo-Energo Erywań". W 2000 debiutował w Bardsragujn chumb, ale zajął spadkowe 8. miejsce i spadł do Aradżin chumb. W sezonie 2002 nie przystąpił do rozgrywek, a od 2003 ponownie startował w rozgrywkach Pierwszej Ligi. W sezonie 2007 zajął wysokie 4. miejsce, ale potem został rozwiązany.

</doc>
<doc id="1632983" url="https://pl.wikipedia.org/wiki?curid=1632983" title="Regalecus glesne">
Regalecus glesne



</doc>
<doc id="1632986" url="https://pl.wikipedia.org/wiki?curid=1632986" title="Banda z Malmö">
Banda z Malmö

Banda z Malmö (szw. "Malmöligan") – istniejąca w latach 80. XX w. szwedzka grupa poetów, których twórczość cechowała się językiem potocznym, często nawiązującym do młodzieżowych subkultur, a także ludycznością i sprzeciwem wobec elitarności sztuki. Nieformalnym przywódcą grupy był , należeli do niej także: Lukas Moodysson (późniejszy reżyser takich filmów, jak "Fucking Åmål" czy "Lilja 4-ever"), , , Per Linde i .
W 1986 roku członkowie grupy opublikowali manifest, rozprowadzany w Göteborgu w postaci ulotki. Znalazły się w nim takie hasła jak: "pierwszy krok – nie ostatni krzyk", "przyleganie obrazów", "wyczyścić – z nadmiaru", "ukamienować omamy", "wojna gangów modelem procesu twórczego". Poeci zaczęli organizować wieczorki poetyckie oraz nawiązali współpracę z zespołami punk rockowymi. Ich działalność – zarówno poetycka, jak i przyjęta strategia – pozwoliły krytykom literackim na włączenie ich do ruchu kontrkulturowego, natomiast wiersze członków grupy porównywano do poezji bitników. Polscy badacze widzieli pewne podobieństwo pomiędzy Bandą z Malmö a pokoleniem Brulionu. Natomiast członkowie grupy najwyżej cenili sobie twórczość debiutującego na początku lat 70. , który – podobnie jak oni – szukał swojego miejsca w świecie sztuki poprzez anarchistyczny bunt.
W ramach grupy opublikowano następujące tomiki:
W 1992 roku ukazała się antologia utworów literackich grupy pt. "Malmöligan", z obszernym komentarzem Petera Luterssona.

</doc>
<doc id="1632987" url="https://pl.wikipedia.org/wiki?curid=1632987" title="Juda Barsabbas">
Juda Barsabbas

Juda Barsabbas lub Barsaba (zm. prawd. w I w.) – chrześcijanin pochodzący najprawdopodobniej z Jerozolimy, który został wysłany w I wieku przez Apostołów, razem ze św. Pawłem, św. Barnabą i Sylasem do Antiochii.
Informacje dotyczące działalności Judy Barsabbasa odnajdujemy w 15 rozdziale Dziejów Apostolskich. Księga ta nazywa Judę prorokiem. Niektóre rękopisy Dziejów Apostolskich wskazują na samotny powrót Judy do Jerozolimy.
Przydomek Barsabbas oznaczający "syna szabatu", "odpoczynku" lub "powrotu" pochodzi z języka aramejskiego – Barszeba. Był w użyciu już w czasach Chrystusa.

</doc>
<doc id="1632990" url="https://pl.wikipedia.org/wiki?curid=1632990" title="Malmöligan">
Malmöligan



</doc>
<doc id="1632993" url="https://pl.wikipedia.org/wiki?curid=1632993" title="Banda z Malmo">
Banda z Malmo



</doc>
<doc id="1632995" url="https://pl.wikipedia.org/wiki?curid=1632995" title="Gösta Lilliehöök">
Gösta Lilliehöök

Gustaf Malcolm „Gösta” Lilliehöök (ur. 25 maja 1884 w Sztokholmie, zm. 18 listopada 1974 w Danderyd) – szwedzki szermierz, pięcioboista nowoczesny, złoty medalista igrzysk olimpijskich w Sztokholmie.

</doc>
<doc id="1633000" url="https://pl.wikipedia.org/wiki?curid=1633000" title="Petra Starcevic">
Petra Starcevic



</doc>
<doc id="1633001" url="https://pl.wikipedia.org/wiki?curid=1633001" title="Andrijana Stipanicic">
Andrijana Stipanicic



</doc>
<doc id="1633002" url="https://pl.wikipedia.org/wiki?curid=1633002" title="Vedrana Vucicevic">
Vedrana Vucicevic



</doc>
<doc id="1633003" url="https://pl.wikipedia.org/wiki?curid=1633003" title="Chango Spasiuk">
Chango Spasiuk

Horacio "Chango" Spasiuk (ur. 23 września 1968 w Apóstoles, Misiones) – argentyński muzyk grający na akordeonie muzykę chamamè, typową dla północno-wschodniej Argentyny.
Urodził się w niewielkiej miejscowości Apóstoles w 1968 roku w rodzinie ukraińskich imigrantów drugiego pokolenia. Zaczął grać na zabawach wraz z ojcem już w roku 1980, gdy miał 12 lat.
Występuje na całym świecie, a jego muzyka jest trudna do jednoznacznego zakwalifikowania. Oparta jest na ludowej muzyce europejskich imigrantów, ale poddana wpływom miejscowych Indian Guarani i potomków afrykańskich niewolników pracujących na plantacjach.

</doc>
<doc id="1633004" url="https://pl.wikipedia.org/wiki?curid=1633004" title="Aleksandra Vasiljevic">
Aleksandra Vasiljevic



</doc>
<doc id="1633007" url="https://pl.wikipedia.org/wiki?curid=1633007" title="Anamarija Brajdic">
Anamarija Brajdic



</doc>
<doc id="1633011" url="https://pl.wikipedia.org/wiki?curid=1633011" title="Gangra">
Gangra



</doc>
<doc id="1633012" url="https://pl.wikipedia.org/wiki?curid=1633012" title="Bo Lindman">
Bo Lindman

Bo Lindman (ur. 8 lutego 1899 w Sztokholmie, zm. 30 lipca 1992 w Solnie) – szwedzki pięcioboista nowoczesny, złoty medalista igrzysk olimpijskich w Paryżu, srebrny medalista igrzysk olimpijskich w Amsterdamie i igrzysk olimpijskich w Los Angeles

</doc>
<doc id="1633031" url="https://pl.wikipedia.org/wiki?curid=1633031" title="Gustaf Dyrssen">
Gustaf Dyrssen

Gustaf Peder Wilhelm Dyrssen (ur. 24 listopada 1891 w Sztokholmie, zm. 13 maja 1981 w Kungsängen) – szwedzki pięcioboista nowoczesny, złoty medalista igrzysk olimpijskich w Antwerpii, srebrny medalista igrzysk olimpijskich w Paryżu i igrzysk olimpijskich w Berlinie w rywalizacji drużynowej w szermierce.

</doc>
<doc id="1633032" url="https://pl.wikipedia.org/wiki?curid=1633032" title="Gustav Dyrssen">
Gustav Dyrssen



</doc>
<doc id="1633033" url="https://pl.wikipedia.org/wiki?curid=1633033" title="Katō (miasto)">
Katō (miasto)

 – miasto w Japonii, na wyspie Honsiu, w prefekturze Hyōgo.
Położenie.
Miasto leży w południowo-wschodniej części prefektury Hyōgo. Sąsiaduje z miastami: 
Historia.
Miasto otrzymało prawa miejskie 20 marca 2006 roku.

</doc>
<doc id="1633034" url="https://pl.wikipedia.org/wiki?curid=1633034" title="Gösta Runö">
Gösta Runö

Gösta Otto Runö (ur. 9 grudnia 1896, zm. 10 marca 1922) – szwedzki pięcioboista nowoczesny, brązowy medalista igrzysk olimpijskich w Antwerpii
Linki zewnętrzne.
 

</doc>
<doc id="1633038" url="https://pl.wikipedia.org/wiki?curid=1633038" title="Nasza klasa (film)">
Nasza klasa (film)

Nasza klasa (est. "Klass") – estoński dramat filmowy z 2007 roku w reżyserii Ilmara Raaga, dotykający problemu przemocy w szkole. Film oparty został na prawdziwych wydarzeniach. Nakręcono także miniserial "", ukazujący dalsze losy bohaterów.
Nagrody.
W 2007 roku film był nagradzany na Warszawskim Międzynarodowym Festiwalu Filmowym oraz na MFF w Karlowych Warach. Był też oficjalnym estońskim kandydatem do Oscara dla najlepszego filmu nieanglojęzycznego, ale ostatecznie nie zdobył nominacji.

</doc>
<doc id="1633042" url="https://pl.wikipedia.org/wiki?curid=1633042" title="Kościoły przedchalcedońskie">
Kościoły przedchalcedońskie



</doc>
<doc id="1633043" url="https://pl.wikipedia.org/wiki?curid=1633043" title="Joseph Německý">
Joseph Německý



</doc>
<doc id="1633044" url="https://pl.wikipedia.org/wiki?curid=1633044" title="Andrzej Wat">
Andrzej Wat

Andrzej Wat (ur. 23 lipca 1931 w Warszawie, zm. 10 grudnia 2021 w Paryżu) – polski historyk sztuki, autor rozpraw naukowych i książek o Janie Lebensteinie, popularyzator twórczości Augusta Zamoyskiego.
Życiorys.
Andrzej Wat był synem pisarza Aleksandra Wata i Pauliny Wat. W czasie II wojny światowej przebywał z rodzicami we Lwowie. W kwietniu 1940 razem z matką został wywieziony do Kazachstanu. Wrócił wraz z rodzicami do Polski w 1946.
Z okazji setnej rocznicy urodzin Zamoyskiego (1993), doprowadził do retrospektywnej wystawy twórczości rzeźbiarza w Warszawie, Krakowie i Poznaniu. W 1993 wspólnie z Grzegorzem Dubowskim napisał scenariusz i wyreżyserował film telewizyjny "Augusta Zamoyskiego odkrywanie sztuki".
Mieszkał w Paryżu przy rue des Ecoles.

</doc>
<doc id="1633045" url="https://pl.wikipedia.org/wiki?curid=1633045" title="Dioskur">
Dioskur

Zobacz też:

</doc>
<doc id="1633046" url="https://pl.wikipedia.org/wiki?curid=1633046" title="Georg de Laval">
Georg de Laval

Patrik Georg Fabian de Laval (ur. 16 kwietnia 1883 w Sztokholmie, zm. 10 marca 1970 tamże) – szwedzki pięcioboista nowoczesny, strzelec sportowy, brązowy medalista igrzysk olimpijskich w Sztokholmie w pięcioboju nowoczesnym i srebrny medalista drużynowo w strzelaniu z pistoletu dowolnego z 50 m.
Jego młodsi bracia Patrik i Erik również startowali na igrzyskach olimpijskich (Erik był wicemistrzem olimpijskim w pięcioboju nowoczesnym w 1920).

</doc>
<doc id="1633048" url="https://pl.wikipedia.org/wiki?curid=1633048" title="Antypapież Dioskuros">
Antypapież Dioskuros



</doc>
<doc id="1633051" url="https://pl.wikipedia.org/wiki?curid=1633051" title="Dioskur I">
Dioskur I

Dioskur I (zm. 454 albo 458) – patriarcha Aleksandrii w latach 444–451, święty kościołów przedchalcedońskich.
Życiorys.
Urodził się gdzieś na przełomie IV i V wieku i niemal na pewno pochodził z Aleksandrii. Patriarcha Cyryl (412 - 444) mianował go archidiakonem i jako członek jego świty Dioskur brał aktywny udział w pracach soboru efeskiego (431), zwołanego ze względu na kontrowersje wywołane nauką nowego patriarchy Konstantynopola, Nestoriusza (428 - 431). Nestoriusz głosił istnienie wyraźnego rozróżnienia pomiędzy Bogiem Słowem a człowiekiem Jezusem. To stanowisko wywołało sprzeciw Cyryla, który podkreślał tożsamość Chrystusa jako Boga, co było zgodne z platońską tendencją aleksandryjskiej teologii, w której kładziono nacisk na boski "logos" przeciwstawiany człowieczeństwu Chrystusa. M.in. pod wpływem Cyryla sobór potępił Nestoriusza i pozbawił go jego urzędu. Po śmierci Cyryla w 444 prezbiterium Aleksandrii wybrało Dioskura jego następcą.
Postanowienia soboru efeskiego nie zakończyły sporów chrystologicznych w Kościele. W szczególności szkoła antiocheńska nadal obstawała przy pewnej formie duofizytyzmu, który pozostawał w konflikcie z dominującą w Aleksandrii opcją monofizycką, chociaż patriarcha Jan (428 - 442) i Cyryl w 433 publicznie przywrócili jedność pomiędzy Antiochią a Aleksandrią. Spór wybuchł ponownie za sprawą archimandryty klasztoru w Konstantynopolu i radykalnego zwolennika Cyryla Eutychesa, który w swojej opozycji w stosunku do nestorianizmu zaczął głosić, że natura Chrystusa ma charakter jedynie boski. Wkrótce został on oskarżony o herezję i potępiony przez synod zwołany przez patriarchę Konstantynopola (12 - 22 października 444), gdyż odmawiał złożenia duofizyckiego wyznania wiary. Biskup Dorylaion Euzebiusz oskarżał Eutychesa, że ten popadł w przeciwną do nestorianizmu skrajność, mieszając ze sobą dwie natury Chrystusa w celu zachowania ich jedności. Potępienie Eutychesa poparł też papież Leon (440–461), który wysłał do biskupa Konstantynopola Flawiana (446–449) list, "Tomus ad Flavianum". W międzyczasie Flawian zdjął Eutychesa z urzędu archimandryty.
Dioskur pozostawał w dobrych stosunkach z Eutychesem, który dzięki przyjaźni z eunuchem Chryzafiosem posiadał znaczne wpływy na konstantynopolitańskim dworze. To dzięki nim udało mu się doprowadzić do tego, iż cesarz Teodozjusz II (408 - 450) udzielił Flawianowi nagany za potępienie Eutychesa i zwołał do Efezu kolejny sobór pod przewodnictwem Dioskura. Ponadto na mocy edyktów zwołujących sobór Flawian i najwybitniejszy teolog stronnictwa duofizyckiego, związany z Antiochią Teodoret z Cyru, zostali wykluczeni z obrad. Na pierwszym posiedzeniu (8 sierpnia 449) Dioskur z pomocą Juwenalisa z Jerozolimy uniemożliwił papieskim legatom odczytanie "Tomus ad Flawianum". Dioskur wezwał Eutychesa by ten mówił sam za siebie, zaś ten pisemnie ogłosił swoje przywiązanie do nicejskiego wyznania wiary i uznanych wcześniej za prawowierne sformułowań Cyryla. To wystarczyło soborowi do całkowitej rehabilitacji Eutychesa i przywrócenia go na jego urząd. Pomimo tego że przekonanie do tego biskupów okazało się znacznie trudniejsze, Dioskur doprowadził także do zdjęcia z urzędu Flawiana, który zmarł w drodze na wygnanie, zaś jego zwolennicy zostali brutalnie potraktowani przez cesarską gwardię działającą pod wpływem Chryzafiosa. Na drugim posiedzeniu soboru, przy nieobecności legatów, z urzędów został usunięty patriarcha Antiochii Domnus (442–449) wraz z wieloma swoimi biskupami. Ten sam los spotkał Euzebiusza z Dorylaion.
Wydawało się, że tryumf Dioskura był całkowity, usunął bowiem swoich teologicznych przeciwników z ich stolic, i to pomimo sprzeciwu biskupa Rzymu. Był to "kolejny krok w kierunku potwierdzenia prymatu Aleksandrii w Kościele zarówno w stosunku do Konstantynopola, jak i Rzymu, co było trudne do przełknięcia dla Leona". Szybko okazało się, że te pozbawione dyplomatycznego wyczucia działania w rzeczywistości doprowadziły do całkowitego osamotnienia Aleksandrii, która została pozbawiona sojuszników. We wrześniu 449 Leon zwołał w Rzymie synod, który potępił to co papież nazwał "zbójectwem" ("latrocinium") Efezu (to od tego momentu sobór w Efezie zaczyna być znany jako "synod zbójecki"). Niespodziewana śmierć Teodozjusza w następnym roku całkowicie zmieniła sytuację. Władzę objęła siostra Teodozjusza, Pulcheria, która skazała na śmierć Chryzafiosa, protektora Eutychesa. Pulcheria poślubiła Marcjana (450 - 457) (cesarza od 25 sierpnia 450), który podobnie jak ona był wrogi w stosunku do Eutychesa i Dioskura. Wkrótce biskup Konstantynopola Anatoliusz (449 - 458) zwołał synod na 21 października 450, a ten w obecności legatów papieskich ekskomunikował Nestoriusza i Eutychesa oraz przyjął "Tomus ad Flavianum". Jednocześnie postanowienia soboru z poprzedniego roku zostały uznane za nieważne.
Leon zmierzał do zwołania kolejnego soboru w Italii, z dala od wpływów wschodnich biskupów, jednak Marcjan z Pulcherią zdecydowali o zwołaniu soboru do Nikei (dzis. İznik). Ten zebrał się we wrześniu 451 i to wtedy Dioskur rzucił klątwę na Leona. Ostatecznie Marcjan, pragnąc osobiście uczestniczyć w soborze, przeniósł go do Chalkedonu, naprzeciw Konstantynopola. W soborze wzięło udział ok. 350 biskupów, w większości ze Wschodu. Legat papieski Bonifacjusz odmówił zasiadania razem z Dioskurem i domagał się jego wykluczenia z obrad zanim zostanie powzięty jakikolwiek werdykt. Po długich dyskusjach ostatecznie osiągnięto kompromis, pozwalając Dioskurowi na wzięcie udziału w soborze, ale jedynie na miejscu przeznaczonym dla innych biskupów. Działania Bonifacjusza doprowadziły jednak do przeniesienia uwagi soboru z bliżej nieokreślonego "eutychianizmu" na problem osądzenia Dioskura. Wraz z nim został także oskarżony inny prowodyr Efezu, Juwenalis z Jerozolimy, który jednak przeszedł do drugiego obozu i został z powrotem przyjęty do grona biskupów. Listę zarzutów wobec Dioskura ogłosił Ezebiusz z Dorylaion, a zatwierdził je Teoderet z Cyru.
Broniąc się, Dioskur powtarzał iż powodem potępienia Flawiana było obstawanie przy istnieniu dwóch natur po wcieleniu. Przytaczał przy tym cytaty z Atanazego, Grzegorza i Cyryla świadczące o tym, iż po wcieleniu nie istnieją dwie natury, ale wcielona natura Logosu. Jeżeli zatem on ma być potępiony, to potępieni powinni być także Ojcowie. Nikt z zebranych wprost nie atakował tych twierdzeń Dioskura, ale dyskusja na temat dwóch natur Chrystusa trwała nadal. Dioskur wstrzymał się od wzięcia udziału w trzeciej sesji soboru, która zajmowała się bezpośrednio jego sprawą. Zgromadzenie biskupów zdecydowało wówczas, że wyśle do niego delegację domagającą się od niego podpisania "Tomus ad Flavianum", w zamian za rehabilitację i przywrócenie na urząd patriarchy. Dioskur, chociaż podobno nie miał zastrzeżeń do chrystologii Leona jako takiej, był jednak przeciwny jakimkolwiek zmianom w nicejskim wyznaniu wiary, i trzykrotnie poproszony o podpis, jak tego wymagały reguły prawa kanonicznego, trzykrotnie odmówił zaakceptowania rzymskich "nowinek". W konsekwencji ogłoszono jego upadek i zdjęcie z urzędu oraz wygnanie do Gangry (dzis. Çankırı) w Paflagonii. Wśród innych wschodnich biskupów "Tomus ad Flavianum" także wzbudzał pewien sceptycyzm i ostatecznie 22 października sobór przyjął wyznanie wiary, które było syntezą listu Leona i wcześniejszych tekstów, a zgodnie z którym chrześcijanie wyznają: "jednego i tego samego Syna, doskonałego w Bóstwie i doskonałego w człowieczeństwie, prawdziwego Boga i prawdziwego człowieka (...) który ma być uznany w dwóch naturach bez zmieszania, bez zmiany, bez podzielenia i bez rozłączania. Odmienność obu natur w żaden sposób nie została naruszona przez ich zjednoczenie, lecz właściwości każdej z nich są zachowane, zjednoczone w jednej Osobie i w jednej hipostazie".
Dioskur, nie odstępując od swoich dogmatycznych pozycji, podporządkował się postanowieniom soboru co do swojego wygnania. Jego potępienia i zdjęcia z urzędu nie uznała jednak większość Egipcjan. W listopadzie 451 Marcjan doprowadził do wyboru na następcę Dioskura Proteriusza (451 - 457), co w Aleksandrii wywołało bunt, który trzeba było stłumić za pomocą wojska. Po śmierci Marcjana w marcu 457 ponownie wybuchły rozruchy i w ich trakcie Proteriusz został zabity. Te wydarzenia miały okazać się początkiem trwającej do dnia dzisiejszego schizmy pomiędzy monofizyckim Kościołem Koptyjskim a Cerkwią Prawosławną. Większość źródeł jako datę śmierci Dioskura podaje rok 454. Jednak "Historia Patriarchów Aleksandrii" jako datę jego śmierci wskazuje rok 458, co zgadzałoby się z faktem, że to wtedy wybrano jego następcę Tymoteusza II (458 - 480). Dioskur został uznany przez Koptów za świętego i jego imię pojawia się w "Synaksarionie".

</doc>
<doc id="1633052" url="https://pl.wikipedia.org/wiki?curid=1633052" title="Kościół Najświętszej Marii Panny w Świnoujściu">
Kościół Najświętszej Marii Panny w Świnoujściu



</doc>
<doc id="1633053" url="https://pl.wikipedia.org/wiki?curid=1633053" title="Mercury-Little Joe 6">
Mercury-Little Joe 6

Mercury-Little Joe 6 – jedna z misji testowych programu Mercury, wchodząca w skład podprogramu Mercury-Little Joe.
Celem misji był test aerodynamiki, integralności i wytrzymałości kapsuły. Wystrzelenie Little Joe 6 miało również na celu sprawdzenie działania systemu ratunkowego LES.
Przebieg misji.
Misja zaliczona do częściowo udanych.

</doc>
<doc id="1633055" url="https://pl.wikipedia.org/wiki?curid=1633055" title="Aioi">
Aioi

 – miasto portowe w Japonii, na wyspie Honsiu, w prefekturze Hyōgo.
Położenie.
Miasto leży w południowo-zachodniej części prefektury nad Morzem Wewnętrznym, graniczy z miastami:
Historia.
Miasto otrzymało prawa miejskie 1 października 1942 roku.

</doc>
<doc id="1633056" url="https://pl.wikipedia.org/wiki?curid=1633056" title="Yokosuka D4Y">
Yokosuka D4Y



</doc>
