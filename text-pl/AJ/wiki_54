<doc id="1643560" url="https://pl.wikipedia.org/wiki?curid=1643560" title="Advanced Very High Resolution Radiometer">
Advanced Very High Resolution Radiometer

Advanced Very High Resolution Radiometer (w skrócie AVHRR, pol. zaawansowany radiometr bardzo dużej rozdzielczości) – radiometr umieszczony na orbicie okołoziemskiej na satelitach należących do Narodowej Administracji Oceanu i Atmosfery USA oraz innych organizacji. Instrumenty AVHRR służą do multispektralnych pomiarów promieniowania Ziemi, głównie w obszarze podczerwieni. Dzięki tym pomiarom uzyskuje się informacje m.in. o temperaturze powierzchni oceanu.
Historia.
Pierwszy instrument został umieszczony na orbicie okołoziemskiej w październiku 1978 roku (satelita Tiros-N). Początkowo instrument był zaplanowany jako instrument do robienia zdjęć (obrazujący), a nie do jakościowej analizy stanu atmosfery i oceanu, ale z czasem został wykorzystany do jakościowej oceny wielu parametrów fizycznych. Instrumenty AVHRR/1 dokonywały obserwacji w czterech kanałach, natomiast seria instrumentów AVHRR/2 skonstruowana w latach 1980, dokonywała obserwacji w 5 kanałach i była umieszczona na satelitach NOAA-7 NOAA-14.
Charakterystyka.
AVHRR/3 jest także instrumentem obrazującym używanym do całoziemskiej analizy pokrywy chmur, temperatury oceanu, pokrywy lodu i roślinności. Obecnie (2009) instrumenty te są na pokładzie satelitów NOAA-15, -16, -17, -18 i Metop-A. AVHRR/3 jest instrumentem sześciokanałowym z trzema kanałami w świetle słonecznym i trzema kanałami w podczerwieni. AVHRR/3 ma dwa kanały o szerokości około 1 mikrometra pomiędzy 10,3 oraz 12,5 mikrometrów. Skanowanie odbywa się prostopadle do trajektorii lotu (skan poprzeczny). Kanały termiczne w podczerwieni oziębiane są do 105 K. Widmowe charakterystyki kanałów AVHRR/3 nie są identyczne z AVHRR/2. Kanał 3 jest podzielony na dwa kanały – 3a w obszarze słonecznym (1,6 mikrometra) oraz kanał 3b w obszarze 3,7 µm. Tylko pięć kanałów jest używanych jednocześnie. W czasie dnia używany jest kanał 3a, kanał 3b jest używany w nocy.
Ilość informacji z instrumentu AVHRR/3 jest ograniczana w czasie rzeczywistym poprzez użycie i uśrednienie tylko czterech z pięciu pomiarów w kierunku linii skanu oraz przez użycie co trzeciego skanu w kierunku lotu satelity. Tworzony jest w ten sposób zbiór danych nazywany Global Area Coverage (GAC) o rozdzielczości 1,1 na 4,4 km z przerwą 2,2 km pomiędzy pikselami w kierunku linii skanu. Sygnał pomiarowy jest zamieniany z dokładnością 10 bitów przez układ elektroniczny z sygnału analogowego na sygnał cyfrowy. Są to dane Poziomu 0.
Dane Poziomu 1 są przetwarzane na Ziemi i początkowo tworzone są dane Poziomu 1b. Zawierają one odbicie dla kanałów 1, 2 oraz 3a oraz wykalibrowane radiancje dla kanałów 3, 4 i 5. Zdjęcia są dodatkowo analizowane, głównie żeby zorientować się czy dany piksel pokazuje obszar atmosfery, w którym są, lub nie, chmury. Dane Poziomu 1b zawierają dodatkową informację o chmurach oraz informacje o geolokacji. Analiza polega na teście: (1) kanału T11, żeby ocenić obecność średnich i wysokich chmur, (2) T11-T12, żeby ocenić chmury typu cirrus, (3) test T11-T3.7 dla oceny chmur o małej wodności, (4) teście T3.7-T12 dla oceny chmur złożonych z kryształów lodu albo zimnych chmur nocą, (5) testu albeda A2 w półmroku lub w czasie dnia na wybrzeżach lub nad oceanem, przy nieobecności ścieżki słońca dla oceny chmur odbijających bardziej niż powierzchnia oceanu, (6) testu A1 (w półzmroku, w czasie dnia przy obecności ścieżki słońca na oceanie), dla oceny niskich chmur w obecności lądu bez śniegu, oraz testu T4 koherencji przestrzennej dla oceny cirrusów o małej grubości optycznej i małych cumulusów na wodą.
Algorytmy.
Temperatura oceanu.
Temperatura powierzchni oceanu jest istotna w prognozach pogody, jak i w ocenie zmian klimatu. AVHRR mierzy emisję powierzchni oceanu w trzech pasmach (pomiędzy 3,5µm – 4µm oraz pomiędzy 10µm i 12,5µm), w których transmisja promieniowania przez atmosferę jest względnie duża. Dla promieniowania podczerwonego, powierzchnia oceanu emituje promieniowanie prawie jak ciało doskonale czarne i dla całkowicie przeźroczystej atmosfery można by wyznaczyć temperaturę bezpośrednio z pomiarów, bez uwzględnienia efektów absorpcji promieniowania podczerwonego w atmosferze. W rzeczywistości para wodna, CO2, CH4, NO2 oraz cząstki zawieszone w atmosferze powodują ekstynkcję promieniowania podczerwonego i należy zastosować poprawkę atmosferyczną w ocenie temperatury oceanu. Zdjęcia satelitarne robione w tym zakresie fal pokazują jasność temperaturową proporcjonalną do temperatury, w jakiej emituje ocean, atmosfera, chmury i cząstki aerozolowe (np. pyły) w atmosferze. Większość algorytmów do oceny temperatury oceanu na podstawie pomiarów satelitarnych w zakresie promieniowania podczerwonego używa przybliżenia
gdzie formula_2 jest jasnością temperaturową (ang. brightness temperature) w kanale formula_3 oraz formula_4 natomiast formula_5 i formula_6 sa stałymi. Współczynnik formula_7 jest zdefiniowany jako
gdzie formula_9 oraz formula_10 opisują transmisję w kanałach formula_3 oraz formula_12 Np algorytm MCSST zakładał stały współczynnik formula_13
Późniejsza wersja operacyjnego algorytmu NOAA – NLSST (nieliniowe SST) zakłada, że formula_7 jest proporcjonalne do przybliżonej temperatury oceanu
gdzie formula_16 jest temperaturą powierzchni oceanu, formula_17 oraz formula_18 są jasnościami temperaturowymi w kanałach AVHRR 4 oraz 5, formula_19 jest pierwszym przybliżeniem temperatury oceanu, formula_20 jest satelitarnym kątem zenitalnym. Współczynniki a, b, c, oraz d dostaje się na podstawie regresji z bezpośrednimi pomiarami temperatury oceanu.
Istnieją dwie grupy algorytmów do oceny temperatury oceanu. Jedna z nich opiera się na użyciu równania transferu promieniowania pomiędzy powierzchnią Ziemi i szczytem atmosfery. W symulacjach wykorzystuje się typowe lub obserwowane profile temperatury, koncentracji i pary wodnej (i innych gazów absorbujących) w atmosferze. Ten algorytm daje bezpośrednią informację o temperaturze naskórkowej powierzchni oceanu, która jest inna niż temperatura powierzchni oceanu mierzoną przez pomiary bezpośrednie np. ze statków czy dryfterów. Druga grupa algorytmów wykorzystuje regresję pomiędzy mierzoną temperaturą oceanu i obserwowanymi temperaturami jasności oceanu. Istnieją porównania obu tych metod Algorytmy NLSST oraz MCSST należą do grupy algorytmów empirycznych opartych na regresji. Algorytmy oparte na bezpośrednim użyciu równania transferu promieniowania elektromagnetycznego dają możliwość lepszego uwzględnienia poprawek atmosferycznych.

</doc>
<doc id="1643561" url="https://pl.wikipedia.org/wiki?curid=1643561" title="Sam Hornish Jr.">
Sam Hornish Jr.

Samuel Jon „Sam” Hornish Jr. (ur. 2 lipca 1979 roku w Bryan w stanie Ohio) – amerykański kierowca wyścigowy.
Karierę rozpoczął w gokartach, potem przeniósł się do samochodów o otwartym nadwoziu. W latach 1996-1998 startował w amerykańskiej Formule 2000, natomiast w 1999 został debiutantem roku serii Toyota Atlantic.
Indy Racing League.
W 2000 roku przeniósł się do Indy Racing League, gdzie reprezentował barwy PDM Racing. Już w swoim trzecim wyścigu, na torze Las Vegas Motor Speedway, zajął trzecie miejsce, ale pozostała część sezonu była nieudana i w końcowej klasyfikacji zajął dopiero 21. pozycję.
Sezon 2001 okazał się przełomowym w jego karierze. W nowym zespole, Panther Racing, odniósł trzy zwycięstwa oraz siedem dalszych miejsc na podium, co niespodziewanie dało mu tytuł mistrzowski. W pokonanym polu zostawił faworyzowanych Buddy Laziera oraz Scotta Sharpa.
W 2002 roku do IRL dołączył najlepszy zespół CART, Penske Racing, ale Hornish zaliczył jeszcze lepszy sezon i po raz drugi z rzędu zdobył tytuł mistrzowski, wyprzedzając obu kierowców Penske, Hélio Castronevesa oraz Gila de Ferrana. Jak do tej pory jest jedynym kierowcą w historii IRL, który obronił mistrzostwo.
W sezonie 2003 sytuacja uległa pogorszeniu. Do serii dołączyły inne czołowe zespoły CART, Ganassi Racing oraz Andretti Green Racing i Hornish musiał uznać wyższość tej koalicji. Wprawdzie jeszcze przed ostatnim wyścigiem sezonu miał szansę na trzeci kolejny tytuł, czym wyrównałby rekord wszech czasów Teda Horna, lecz awaria silnika na torze Texas Motor Speedway spowodowała, że w klasyfikacji końcowej zajął piąte miejsce.
Po zakończeniu kariery przez Gila de Ferrana, Hornish został jego następcą w zespole niegdysiejszego rywala, Penske Racing. Sezon 2004 rozpoczął od mocnego uderzenia, mianowicie zwycięstwa na torze Homestead-Miami Speedway, ale później zaliczył kilka wypadków i ostatecznie zajął siódme miejsce w klasyfikacji końcowej. Był to jego najsłabszy sezon od momentu debiutu w IRL cztery lata wcześniej.
Sezon 2005 został zdominowany przez Dana Wheldona, natomiast Hornish (odnosząc dwa zwycięstwa) uplasował się na trzeciej pozycji, przegrywając jeszcze z Tony Kanaanem.
Wielki rewanż Hornish wziął w sezonie 2006, który okazał się najbardziej wyrównanym w historii, biorąc pod uwagę także mistrzostwa CART oraz dawny cykl USAC National Championship. Amerykanin zdobył tyle samo punktów, co broniący tytułu Wheldon, ale miał na koncie więcej zwycięstw (cztery przy dwóch Anglika) i mógł świętować swój trzeci tytuł mistrzowski. Warto dodać, że partner Hornisha z zespołu, Hélio Castroneves, zdobył zaledwie dwa punkty mniej, co wystarczyło tylko do trzeciego miejsca w klasyfikacji.
Sezon 2007 okazał się bardzo nieudany dla całej ekipy Penske. Hornish, podobnie jak Castroneves, odniósł tylko jedno zwycięstwo i nie liczył się w walce o tytuł mistrzowski.
Indianapolis 500.
Przez wiele lat w Indianapolis 500 Hornisha prześladował wybitny pech. Spośród pierwszych sześciu startów w słynnym majowym klasyku, nie ukończył aż czterech, a najlepszym wynikiem było zaledwie 14. miejsce. Dopiero w 2006 roku nastąpił przełom; po jednym z najlepszych finiszów w nowożytnej historii wyścigu, Hornish najpierw wyprzedził Michaela Andrettiego, a tuż przed samą metą jego syna, Marco i wygrał z przewagą 0.063 sekundy.
NASCAR.
W trakcie 2007 roku pojawiły się bardzo poważne spekulacje, jakoby Roger Penske chciał przetransferować Hornisha do swojego zespołu w serii NASCAR. Po kilku miesiącach niepewności, oficjalnie potwierdzono tę zmianę i będący u szczytu kariery Amerykanin zmienił otoczenie.
Pod koniec 2007 roku wziął udział w dwóch wyścigach; od 2008 zalicza pełny program startów, ale wciąż zmaga się z problemami adaptacyjnymi, typowymi dla byłych kierowców samochodów o otwartym nadwoziu. Jego najlepszym wynikiem w NASCAR jest 4. miejsce na torze w Pocono, osiągnięte w sierpniu 2009 roku.
Życie prywatne.
Żonaty z Crystal Liechty (od 5 czerwca 2004); jedno dziecko (córka Addison Faith, ur. 2008). Przez wiele lat mieszkał w Defiance; obecnie w Napoleon.

</doc>
<doc id="1643562" url="https://pl.wikipedia.org/wiki?curid=1643562" title="Cacajao melanocephalus">
Cacajao melanocephalus



</doc>
<doc id="1643575" url="https://pl.wikipedia.org/wiki?curid=1643575" title="Chacaltaya">
Chacaltaya

Chacaltaya - szczyt w boliwijskich Andach. Ze szczytu widać jezioro Titicaca. Masyw ten leży 30 km od La Paz, w pobliżu Huayna Potosi. Szczyt pokrywa lodowiec, jeden z najwyżej położonych w Ameryce Południowej. Lodowiec ma ponad 18 000 lat, jednak ponad 80% jego powierzchni stopniało od 1987 r., a w 2009 r. zniknął całkowicie.
Ośrodek narciarski.
Lodowiec Chacaltaya to jedyny ośrodek narciarski w Boliwii. Jest to najwyżej położony ośrodek obsługiwany przez wyciąg. Ponieważ w zimie jest tu zbyt zimno na jazdę na nartach, wyciąg działa tylko w wyznaczone weekendy od listopada do marca, co czyni ten ośrodek jedynym w Ameryce Południowej, który działa w trakcie sezonu narciarskiego z Ameryki Północnej. Postępujące globalne ocieplenie zmniejszyło opady śniegu, co ograniczyło tereny nadające się na uprawianie narciarstwa.
Obserwatorium.
Usytuowane na wysokości 5220 m Obserwatorium Astrofizyczne Chacaltaya ("Observatorio de Física Cósmica") działa w porozumieniu z uniwersytetami na całym świecie. Jest ważnym stanowiskiem badania promieniowania gamma.

</doc>
<doc id="1643580" url="https://pl.wikipedia.org/wiki?curid=1643580" title="Tim Hortons Brier">
Tim Hortons Brier



</doc>
<doc id="1643585" url="https://pl.wikipedia.org/wiki?curid=1643585" title="Aleksiej Sukletin">
Aleksiej Sukletin

Aleksiej Sukletin (ur. 13 marca 1943 w Kazaniu, zm. 29 lipca 1987 tamże) – rosyjski seryjny morderca i kanibal zwany Aligatorem. W latach 1979–1985 razem ze wspólnikami – Madiną Szakirową i Anatolijem Nikitinem zamordował w Kazaniu 7 młodych kobiet. Po zabójstwach Sukletin i wspólnicy dokonywali na zwłokach ofiar aktu kanibalizmu.
Sukletin pracował jako strażnik na terenie ogrodów "Kajenłyk", położonych na obrzeżach Kazania. To na ich terenie Sukletin dokonywał morderstw. Sukletin z Nikitinem, przed śmiercią gwałcili i torturowali swe ofiary. Latem 1985 roku, Sukletin będąc pod wpływem alkoholu pokazał odciętą głowę ostatniej ofiary Lilii Fedorowej, swojemu sąsiadowi. Ten, zawiadomił milicję, która rozpoczęła przeszukiwania posesji należącej do Sukletina, podczas których zostały znalezione ludzkie kości. Wkrótce milicja wydobyła cztery worki kości należących w sumie do siedmiu kobiet. W domu Sukletina znaleziono rzeczy osobiste należące do ofiar oraz przetopiony tłuszcz ludzki. W czasie przesłuchania Sukletin przyznał się do zabójstw i aktów kanibalizmu, stwierdził również iż dawał swojemu sąsiadowi ludzkie mięso, by ten sprzedał je na pobliskim bazarze jako zwierzęce.
Aleksiej Sukletin został skazany przez Sąd Najwyższy Tatarstanu na karę śmierci przez rozstrzelanie. Jego wspólników – Madinę Szakirowę i Anatolija Nikitina, sąd skazał na 15 lat więzienia.

</doc>
<doc id="1643586" url="https://pl.wikipedia.org/wiki?curid=1643586" title="Pedro Botelho">
Pedro Botelho



</doc>
<doc id="1643587" url="https://pl.wikipedia.org/wiki?curid=1643587" title="Networked Media Tank">
Networked Media Tank

Networked Media Tank (NMT, sieciowy zasobnik multimedialny) – nazwa użyta po raz pierwszy dla opisu produktu wydanego przez firmę Syabas, którym był odtwarzacz Popcorn Hour A100.
Zarys rynku NMT.
Odtwarzacz Popcorn Hour (obecnie także w wersji A110), jest wciąż jednym z najpopularniejszych produktów klasy NMT, aczkolwiek dynamiczny rozwój rynku pozwala przypuszczać, że może się to zmienić. Najnowsze odtwarzacze tej klasy, często są wyposażane w oprogramowanie stworzone na licencji firmy Syabas, ale posiadają także różne zmiany konstrukcyjne, odróżniające je od ich pierwowzoru. 
Cechą charakterystyczną tych odtwarzaczy jest możliwość ingerencji w oprogramowanie. Dzięki temu, coraz liczniejsze grono entuzjastów tworzy samodzielnie nowe wersje firmware, a bazujące na tych doświadczeniach nowe produkty konkurencyjnych firm posiadają zupełnie odmienną konstrukcję i oprogramowanie. Przykładem tego procesu może być, produkt firmy Western Digital "HD TV". Urządzenie które nie posiada gniazda sieciowego a jedynie USB, a więc nie mogło zostać zakwalifikowane do tego segmentu, zostało przystosowane do spełniania funkcji urządzeń klasy NMT, dzięki stworzeniu alternatywnego oprogramowania oraz zastosowaniu ogólnie dostępnych kart sieciowych z gniazdem USB.

</doc>
<doc id="1643589" url="https://pl.wikipedia.org/wiki?curid=1643589" title="Xavier Blond">
Xavier Blond

Xavier Blond (ur. 18 czerwca 1965 w Grenoble) – francuski biathlonista, dwukrotny medalista mistrzostw świata.
Kariera.
Pierwszy sukces w karierze osiągnął w 1985 roku, kiedy na mistrzostwach świata juniorów w Egg zdobył brązowy medal w sztafecie. W Pucharze Świata zadebiutował 16 stycznia 1986 roku w Anterselvie, zajmując 31. miejsce w biegu indywidualnym. Pierwsze punkty zdobył 12 marca 1987 roku w Lillehammer, gdzie był piętnasty w tej samej konkurencji. Nigdy nie stanął na podium indywidualnych zawodów tego cyklu, za to trzykrotnie dokonał tego w zawodach drużynowych. Najlepsze wyniki osiągnął w sezonie 1992/1993, kiedy zajął 28. miejsce w klasyfikacji generalnej.
Na mistrzostwach świata w Mińsku/Oslo/Kontiolahti w 1990 roku wspólnie z Christianem Dumontem, Thierrym Gerbierem i Hervé Flandinem zdobył srebrny medal w sztafecie. Podczas rozgrywanych trzy lata później mistrzostw świata w Borowcu reprezentacja Francji w składzie: Gilles Marguet, Thierry Dusserre, Xavier Blond i Lionel Laurent zajęła trzecie miejsce w biegu drużynowym. Był też między innymi piąty w sztafecie na mistrzostwach świata w Feistritz w 1989 roku.
W 1988 roku wystartował na igrzyskach olimpijskich w Calgary, gdzie w swoim jedynym starcie zajął 56. miejsce w sprincie. Brał też udział w igrzyskach w Albertville cztery lata później, zajmując 45. miejsce w tej konkurencji i szóste w sztafecie.
Osiągnięcia.
Puchar Świata.
Miejsca na podium chronologicznie.
Blond nigdy nie stanął na podium indywidualnych zawodów PŚ.

</doc>
<doc id="1643591" url="https://pl.wikipedia.org/wiki?curid=1643591" title="Józef Wolff">
Józef Wolff



</doc>
<doc id="1643592" url="https://pl.wikipedia.org/wiki?curid=1643592" title="Obrona Lanckorony">
Obrona Lanckorony

Obrona Lanckorony – miała miejsce 20 lutego 1771, w czasie konfederacji barskiej.
Wstęp.
29 lutego 1768 w miejscowości Bar na Podolu niechętna rosyjskiej dominacji w Rzeczypospolitej i królowi Stanisławowi Augustowi Poniatowskiemu konserwatywna szlachta ogłosiła konfederację pod hasłami obrony złotej wolności szlacheckiej i wiary katolickiej, a także przeciwko mieszaniu się Imperium Rosyjskiego w sprawy polskie. Akt ten doprowadził do wybuchu 4-letniej wojny domowej, która swoim zasięgiem objęła spore połacie państwa polsko-litewskiego, między innymi zachodnią Małopolskę. To właśnie w tym rejonie konfederaci przejęli w swoje ręce trzy potężne twierdze, które stały się w późniejszym czasie jej głównymi warowniami: klasztor w Tyńcu, klasztor na Jasnej Górze, a także zamek w Lanckoronie.
Wyprawa Suworowa.
Chcąc zlikwidować gniazda oporu konfederatów w Małopolsce, pułkownik Aleksandr Suworow postanowił zdobyć zajęty przez konfederatów warowny zamek w Lanckoronie. Suworow, według relacji jednego z francuskich oficerów walczących po stronie polskiej, dysponował oddziałami liczącymi 1800 żołnierzy (w tym 800 konnych); natomiast inna relacja, pochodząca ze strony rosyjskiej, sugeruje że jego siły były o wiele mniejsze i mogły liczyć zaledwie 150 żołnierzy. Rosjanie dotarli pod miasto rankiem 20 lutego; mimo niesprzyjających warunków rosyjski dowódca zdecydował się na szturm. Tymczasem w Lanckoronie stacjonowało około 400 kawalerzystów i 80 piechurów, którymi dowodził Józef Miączyński. W mieście przebywali także trzej francuscy oficerowie: de la Serre, Duclos, Desprez, których zadaniem było ufortyfikowanie twierdzy. Słysząc o zbliżaniu się nieprzyjaciela, Miączyński nakazał kawalerii odwrót w kierunku Zatora, a piechocie nakazał wzmocnić obronę zamku, jednocześnie obarczając obowiązkiem jego obrony francuskich oficerów.
Szturm.
Mimo trudnych warunków pogodowych (głębokie zaspy, oblodzony stok wzgórza) i stromizny góry lanckorońskiej, wojsko rosyjskie w błyskawicznym tempie natarło na wzgórze zamkowe i przełamało opór sił broniących redut znajdujących się przed murami twierdzy. Oddział, który ich bronił, został zmuszony do wycofania się w wielkim nieładzie. Konfederaci zdołali jednak podnieść most zwodzony, podczas gdy Rosjanie rozpoczęli ostrzeliwanie fortecy z armaty zdobytej w czasie szturmu na redutę.
Kontratak konfederatów.
Tymczasem francuscy oficerowie (de la Serre, Duclos i Desprez) zdołali uporządkować siły konfederatów pod osłoną zamkowych murów. Po przeformowaniu szyków obrońcy zdecydowali się na odważny atak, którego celem było wypchnięcie Rosjan z góry zamkowej. Atak został poprowadzony z dwóch stron; sam de la Serre opuścił most zwodzony i zaatakował na bagnety 65 ludźmi armię Suworowa od czoła, podczas gdy grupa 15 konfederatów pod dowództwem dwóch jego rodaków Duclosa i Despreza wymknęła się z twierdzy boczną furtą i zaatakowała Rosjan od skrzydła.
Według relacji francuskiego oficera atak konfederatów zakończył się sukcesem dopiero po wielu godzinach heroicznej walki, w której Rosjanie mieli stracić ok. 400-500 żołnierzy, a Polacy jedynie 11. Wówczas, widząc klęskę swoich sił, około wpół do szóstej wieczorem pułkownik Aleksandr Suworow nakazał odwrót. Z kolei według relacji rosyjskiej walka była krótka, Rosjanom niemal udało się zdobyć zamek z zaskoczenia, jednak ich oddziały wycofały się po śmierci oficerów prowadzących szturm. Sam Suworow miał odnieść lekką ranę; relacja rosyjska nie precyzuje wysokości strat, jednak z kontekstu wynika że nie były one zbyt wielkie.
Epilog.
Mimo odniesionego zwycięstwa, konfederaci ponosili kolejne klęski, a słabo uzbrojona i niekarna armia opozycjonistów nie miała żadnych szans, by wyzwolić Rzeczpospolitą spod rosyjskiej kurateli. Z czasem doprowadziło to do upadku tego pierwszego narodowowyzwoleńczego zrywu.

</doc>
<doc id="1643594" url="https://pl.wikipedia.org/wiki?curid=1643594" title="Collie Buddz">
Collie Buddz

Collie Buddz, właśc. Colin Patrick Harper (ur. 21 sierpnia 1984 w Nowym Orleanie) – bermudzki piosenkarz reggae i producent muzyczny, często eksperymentujący z gatunkami pokrewnymi. Znany głównie z singla "Come Around". Jest również założycielem i właścicielem wytwórni Harper Digital. 
Zainspirowany twórczością muzyczną swojego starszego brata aktywnie korzystał ze studia już w wieku 12 lat. Matthew ostatecznie porzucił muzykę na rzecz wyższego wykształcenia jednak to w dużej mierze on jest odpowiedzialny za wprowadzenie Colina na muzyczną scenę. Colin studiował reżyserię dźwięku na uniwersytecie Full Sail w Winter Park na Florydzie.
Collie Buddz współpracował z takimi artystami jak Snoop Dogg, Major Lazer, Paul Wall, Krayzie Bone, Demarco, Yung Berg czy Riff Raff, a wcześniej także z muzykami z bermudzkiej sceny reggae takimi jak C'Daynger czy Roachekilla
W Polsce Collie Buddz wystąpił 11 lipca 2008 roku w Płocku na festiwalu Reggaeland.
Collie Buddz jest od roku 2010 w związku małżeńskim z Zarah DeSilva, bermudzką businesswoman.
W tym samym roku urodziła im się córka.

</doc>
<doc id="1643595" url="https://pl.wikipedia.org/wiki?curid=1643595" title="Christian Dumont">
Christian Dumont

Christian Dumont (ur. 19 marca 1963 w Fourcatier, zm. 6 sierpnia 2021) – francuski biathlonista, dwukrotny medalista mistrzostw świata.
Kariera.
W Pucharze Świata zadebiutował 6 stycznia 1984 roku w Falun, zajmując 32. miejsce w biegu indywidualnym. Pierwsze punkty zdobył 9 marca 1985 roku w Oslo, gdzie był dwudziesty w sprincie. Na podium zawodów tego cyklu po raz pierwszy stanął 24 stycznia 1991 roku w Anterselvie, kończąc rywalizację w biegu indywidualnym na trzeciej pozycji. W zawodach tych wyprzedzili go jedynie dwaj reprezentanci ZSRR: Aleksandr Popow i Siergiej Czepikow. W kolejnych startach jeszcze jeden raz uplasował się w czołowej trójce: 19 grudnia 1991 roku w Hochfilzen był drugi w tej samej konkurencji. Najlepsze wyniki osiągnął w sezonie 1990/1991, kiedy zajął 18. miejsce w klasyfikacji generalnej.
Na mistrzostwach świata w Mińsku/Oslo/Kontiolahti w 1990 roku zdobył dwa medale. Najpierw razem z Xavierem Blondem, Thierrym Gerbierem i Hervé Flandinem zajął drugie miejsce w sztafecie. Następnie Dumont, Flandin, Gerbier i Stéphane Bouthiaux zajęli trzecie miejsce w biegu drużynowym. Był tam także jedenasty w biegu indywidualnym. Zajął też między innymi piątą pozycję w sztafecie podczas mistrzostw świata w Feistritz rok wcześniej.
W 1988 roku wystartował na igrzyskach olimpijskich w Calgary, gdzie w swoim jedynym starcie zajął 51. miejsce w biegu indywidualnym. Brał też udział w igrzyskach w Albertville cztery lata później, zajmując 42. miejsce w tej konkurencji, 13. miejsce w sprincie i szóste w sztafecie.
Po zakończeniu kariery został trenerem, od 1998 roku był trenerem męskiej reprezentacji Francji. Był też między innymi dyrektorem technicznym we Francuskim Związku Biathlonu.

</doc>
<doc id="1643596" url="https://pl.wikipedia.org/wiki?curid=1643596" title="Józef Wolff (historyk)">
Józef Wolff (historyk)

Józef Ludwik Wolff (ur. 15 grudnia 1852 w Warszawie, zm. 9 sierpnia 1900 w Heidelbergu) – polski historyk, księgarz, heraldyk i genealog.
Życiorys.
Urodził się jako syn kupca i bankiera pochodzenia żydowskiego Ludwika Wolffa i Józefiny ze Zdzienieckich. Po ukończeniu szkół średnich w kraju studiował w Lipsku nauki ekonomiczne. Pracował następnie w Banku Handlowym w Warszawie jako prokurent. W późniejszym okresie jego pasją stała się historia. Przeniósł się do Petersburga, gdzie oprócz działalności księgarskiej, prowadził badania źródłoznawcze Metryki Litewskiej. Był członkiem korespondentem Akademii Umiejętności w Krakowie. Pozostawił po sobie kilka znaczących opracowań prozopograficznych. Niektóre z nich, choć wydane pod jego nazwiskiem, były w rzeczywistości autorstwa Konstantego Ożarowskiego. Ze spuścizny niepublikowanej Wolffa wymienić należy rękopis czterotomowej pracy "Herbarz szlachty litewskiej", który spłonął wraz z jego księgozbiorem liczącym 2100 pozycji w Bibliotece Krasińskich w Warszawie w 1944. Pochowany na cmentarzu Powązkowskim (kwatera 156-2-16/17).

</doc>
<doc id="1643597" url="https://pl.wikipedia.org/wiki?curid=1643597" title="Inaije">
Inaije

Inaije – pierwszy solowy album Lidii Pospieszalskiej.
Został wydany w 2007 roku (zob. 2007 w muzyce). Album zawiera 11 utworów. Współproducentem płyty jest mąż wokalistki Marcin Pospieszalski. W nagraniach wzięli udział członkowie rodziny Pospieszalskich oraz wielu znanych muzyków. Autorami muzyki do większości utworów są Lidia i Marcin Pospieszalscy. Autorami słów między innymi Wojciech Waglewski – Voo Voo i Adam Nowak – Raz, Dwa, Trzy

</doc>
<doc id="1643599" url="https://pl.wikipedia.org/wiki?curid=1643599" title="Illampu">
Illampu

Illampú to czwarty szczyt Boliwii. Leży w Andach, na wschód od jeziora Titicaca, dość blisko jest też Ancohuma.
Pomimo iż jest niższy niż Ancohuma, Illampú jest bardziej stromy i trudniejszy pod względem wspinaczkowym. Szczyt ten zdobyli Hans Pfann, Alfred Horeschowsky, Hugo Hörtnagel (wszyscy z Niemiec) i Erwin Hein (Austriak) 7 czerwca 1928 r.

</doc>
<doc id="1643607" url="https://pl.wikipedia.org/wiki?curid=1643607" title="Walerij Kirijenko">
Walerij Kirijenko

Walerij Wiktorowicz Kirijenko (ros. Валерий Викторович Кириенко, ur. 13 lutego 1965 w Murmańsku) – rosyjski biathlonista startujący również w barwach WNP i ZSRR, dwukrotny medalista olimpijski i trzykrotny medalista mistrzostw świata.
Kariera.
Pierwszy sukces w karierze osiągnął w 1985 roku zdobywając na mistrzostwach świata juniorów w Egg złoty medal w sprincie. W Pucharze Świata zadebiutował 30 stycznia 1986 roku w Oberhofie, zajmując szóste miejsce w biegu indywidualnym. Tym samym już w debiucie zdobył pierwsze punkty. Na podium zawodów tego cyklu po raz pierwszy stanął 23 stycznia 1992 roku w Anterselvie, wygrywając bieg indywidualny. W zawodach tych wyprzedził swego rodaka Siergieja Czepikowa i Geira Einanga z Norwegii. W kolejnych startach jeszcze trzy razy plasował się w czołowej trójce: 11 grudnia 1993 roku w Bad Gastein był trzeci w sprincie, 16 grudnia 1993 roku w Pokljuce zajął trzecie miejsce w biegu indywidualnym, a 10 marca 1994 roku w Hinton był drugi w tej samej konkurencji. Najlepsze wyniki osiągnął w sezonie 1993/1994, kiedy zajął czwarte miejsce w klasyfikacji generalnej.
W 1992 roku wspólnie z Walerijem Miedwiedcewem, Aleksandrem Popowem i Siergiejem Czepikowem wywalczył srebrny medal w sztafecie podczas igrzysk olimpijskich w Albertville. Zajął tam także piąte miejsce w sprincie i jedenaste miejsce w biegu indywidualnym. Na rozgrywanych dwa lata później igrzyskach olimpijskich w Lillehammer był szesnasty w sprincie, a razem z Władimirem Draczowem, Siergiejem Tarasowem i Siergiejem Czepikowem wywalczył kolejny srebrny medal w sztafecie. W międzyczasie zdobył dwa medale podczas mistrzostw świata w Borowcu w 1993 roku. Razem z Miedwiedcewem, Tarasowem i Czepikowem był drugi w sztafecie, a razem z Aleksiejem Kobielewem, Siergiejem Łożkinem i Siergiejem Czepikowem zajął też drugie miejsce w biegu drużynowym. Ponadto w 1994 roku reprezentacja Rosji w składzie: Władimir Draczow, Aleksiej Kobielew, Walerij Kirijenko
i Siergiej Tarasow wywalczyła srebro w biegu drużynowym na mistrzostwach świata w Canmore.
W 1991 roku był mistrzem ZSRR w biegu indywidualnym.
W 1994 roku został odznaczony Orderem Za Zasługi dla Ojczyzny II klasy.

</doc>
<doc id="1643608" url="https://pl.wikipedia.org/wiki?curid=1643608" title="Illimani">
Illimani

Illimani - najwyższy szczyt pasma Cordillera Real, jednego z łańcuchów w Andach Boliwii. Leży niedaleko na południe od La Paz, skąd jest dobrze widoczny. Po Sajama to drugi szczyt Boliwii. 
Pierwsza próba zdobycia Illimani miała miejsce w 1877 r. Brali w niej udział C. Wiener, J. de Grumkow, i J. C. Ocampo. Nie dotarli do głównego szczytu, ale zdobyli południowy, niższy. Brytyjczyk William Martin Conway i dwóch Szwajcarów Antonio Maquignaz i Luigi Pellissier dokonali pierwszego udanego wejścia 9 września 1898 r.
1 stycznia 1985 rozbił się tutaj Boeing 727 linii Eastern Air Lines. W 2006 na topniejącym lodowcu odnaleziono część jego wraku. 

</doc>
<doc id="1643612" url="https://pl.wikipedia.org/wiki?curid=1643612" title="Caspar Memering">
Caspar Memering

Caspar Memering (ur. 1 czerwca 1953 w Bockhorst) – niemiecki piłkarz. Występował na pozycji pomocnika.
Kariera klubowa.
Memering profesjonalną karierę rozpoczynał w Hamburgerze SV. Zadebiutował tam 28 sierpnia 1971 w przegranym przez jego zespół 0-1 pojedynku z FC Schalke 04, rozegranym w ramach rozgrywek Bundesligi. Szybko wywalczył sobie miejsce w wyjściowej jedenastce ekipy z Volksparkstadion i stał się jej podstawowym graczem. 15 kwietnia 1972 strzelił pierwszego gola w zawodowej karierze. Było to w ligowym meczu z VfL Bochum, przegranym przez HSV 1-2. Na pierwsze większe osiągnięcie z klubem czekał do 1974 roku, kiedy to dotarł z nim do finału Pucharu Niemiec, ale uległ tam 1-3 Eintrachtowi Frankfurt. W 1976 roku Memering wygrał z "Rothosen" rozgrywki Pucharu Niemiec. W tym samym roku wywalczyli wicemistrzostwo Niemiec. W 1977 roku zwyciężyli w rozgrywkach Pucharu Zdobywców Pucharów. Na kolejny sukces Memering czekał z klubem dwa lata, do 1979 roku, kiedy zostali mistrzem Niemiec. Rok później dotarli do finału Pucharu Mistrzów, ale przegrali tam 0-1 z Nottingham Forest. W 1980 roku zostali wicemistrzem Niemiec, a rok powtórzyli ten wyczyn. W 1982 roku Memering wygrał z Hamburgiem mistrzostwo Niemiec. Również w 1982 roku wystąpił w finale Pucharu UEFA, ale uległ tam w dwumeczu IFK Göteborg. Łącznie w drużynie z Hamburga Memering spędził jedenaście sezonów. W tym czasie rozegrał tam 303 spotkania i zdobył 37 bramek.
W 1982 roku odszedł do francuskiego Girondins Bordeaux. Pełnił tam głównie rolę rezerwowego. W drugim sezonie pobytu na Stade Chaban-Delmas wywalczył z klubem mistrzostwo Francji. W 1984 roku powrócił do Niemiec, a konkretnie do pierwszoligowego FC Schalke 04. Pierwszy występ zanotował tam 24 sierpnia 1984 w przegranym przez jego zespół 1-3 ligowym spotkaniu z Borussią Mönchengladbach. Spędził tam dwa sezony. Łącznie wystąpił tam w 17 meczach i strzelił jednego gola. W 1986 roku zakończył karierę.
Kariera reprezentacyjna.
Memering jest byłym reprezentantem Niemiec. W drużynie narodowej zadebiutował 22 maja 1979 w wygranym przez Niemcy 3-1 towarzyskim meczu z Irlandią. W 1980 został powołany do kadry na Euro 1980, które wygrali Niemcy. W drużynie narodowej łącznie rozegrał trzy spotkania.

</doc>
<doc id="1643613" url="https://pl.wikipedia.org/wiki?curid=1643613" title="Ołeksandr Filajew">
Ołeksandr Filajew

Ołeksandr Jewhenowycz Filajew, ukr. Олександр Євгенович Філяєв, ros. Александр Евгеньевич Филяев, "Aleksandr Jewgienjewicz Filajew" (ur. 26 sierpnia 1934 w Łosinoostrowsku, w obwodzie moskiewskim, Rosyjska FSRR, zm. 21 czerwca 2019 we Lwowie) – ukraiński piłkarz pochodzenia rosyjskiego, grający na pozycji napastnika.
Kariera piłkarska.
Kariera klubowa.
W 1953 zadebiutował w podmoskiewskiej drużynie Zienit z miasta Kaliningrad, skąd trafił do Lokomotiwu Moskwa. W 1957 przyszedł do SKWO Lwów, który później zmienił nazwę na SKA Lwów. Kiedy w 1963 powstał klub Karpaty Lwów został zaproszony do jego składu, i wybrany pierwszym kapitanem drużyny. Ostatnim klubem w karierze piłkarza był Naftowyk Drohobycz, w którym w 1965 zakończył swoje występy.
Kariera trenerska.
Po zakończeniu kariery piłkarskiej rozpoczął pracę na stanowisku asystenta trenera w rodzimym klubie Karpaty Lwów. Również trenował w Naftowyku Drohobycz. Mieszkał we Lwowie, gdzie pracował jako nauczyciel w.f. w szkole nr 6.

</doc>
<doc id="1643615" url="https://pl.wikipedia.org/wiki?curid=1643615" title="Macizo de Larancagua">
Macizo de Larancagua

Macizo de Larancagua to stratowulkan w boliwijskich Andach.

</doc>
<doc id="1643617" url="https://pl.wikipedia.org/wiki?curid=1643617" title="Arthroleptis">
Arthroleptis

Arthroleptis – rodzaj płaza bezogonowego z podrodziny Arthroleptinae w rodzinie artroleptowatych (Arthroleptidae). Zamieszkuje on .
Zasięg występowania.
Rodzaj obejmuje gatunki występujące w tropikalnej Afryce.
Systematyka.
Podział systematyczny.
Do rodzaju należą następujące gatunki:

</doc>
<doc id="1643618" url="https://pl.wikipedia.org/wiki?curid=1643618" title="Macizo de Pacuni">
Macizo de Pacuni

Macizo de Pacuni – stratowulkan w boliwijskich Andach.
Zobacz też.
Lista wulkanów w Boliwii

</doc>
<doc id="1643619" url="https://pl.wikipedia.org/wiki?curid=1643619" title="Stéphan Buckland">
Stéphan Buckland

Stéphan Buckland (ur. 20 stycznia 1977) – maurytyjski lekkoatleta, sprinter, specjalizujący się w biegu na 200 metrów.
Osiągnięcia.
Buckland na początku XXI wieku regularnie biegał w finałach najważniejszych międzynarodowych zawodów, trzy razy z rzędu kwalifikując się do finału 200 metrów na Mistrzostwach świata (Edmonton 2001 - 6. miejsce, Paryż 2003 - 5. miejsce, Helsinki 2005 - 5. miejsce).

</doc>
<doc id="1643620" url="https://pl.wikipedia.org/wiki?curid=1643620" title="Zachodnioeuropejski Egzarchat Rosyjskiego Kościoła Prawosławnego">
Zachodnioeuropejski Egzarchat Rosyjskiego Kościoła Prawosławnego

Zachodnioeuropejski Egzarchat Rosyjskiego Kościoła Prawosławnego – egzarchat podległy Patriarchatowi Moskiewskiemu obejmujący obszar Europy zachodniej. Został powołany przez patriarchę moskiewskiego i całej Rusi 21 kwietnia 1921. Funkcjonował do 1990. W 2018 r. został ustanowiony powtórnie.
Historia.
Egzarchat został powołany dla prowadzenia opieki nad parafiami prawosławnymi w Europie Zachodniej. Początkowo jego zwierzchnikiem był wikariusz metropolity petersburskiego z tytułem "zarządzającego parafiami rosyjskimi w Europie Zachodniej". Pierwszym pełniącym tę funkcję był metropolita Eulogiusz (Gieorgijewski), powołany 30 stycznia 1922 przez patriarchę Tichona. Katedrą egzarchatu był paryski sobór św. Aleksandra Newskiego.
W 1931 większość hierarchów egzarchatu na czele z metropolitą Eulogiuszem przeszła pod jurysdykcję patriarchy Konstantynopola tworząc Zachodnioeuropejski Egzarchat Parafii Rosyjskich, by zaprotestować przeciw postępowaniu Rosyjskiego Kościoła Prawosławnego względem władz radzieckich. Kwestia poparcia Cerkwi dla białej emigracji i ruchów antybolszewickich była również tematem polemik prowadzonych przez przedstawicieli egzarchatu z Kościołem Prawosławnym poza granicami Rosji. Zwolennicy apolityczności struktur cerkiewnych związani z egzarchatem zyskali miano „eulogian”. Po II wojnie światowej siedziba egzarchatu najpierw znajdowała się w Paryżu, a następnie w Londynie.
W 1945 metropolita Eulogiusz zdecydował się na powrót pod jurysdykcję patriarchy Moskwy i został przyjęty. Decyzji tej nie przyjęła jednak do wiadomości większość kleru i wiernych egzarchatu, który postanowili pozostać w dotychczasowej jurysdykcji. Ten rozłam w środowiskach rosyjskiej emigracji, pogłębiający jeszcze dotychczasowe spory, przetrwał do końca istnienia egzarchatu. W 1990 sobór biskupów Rosyjskiego Kościoła Prawosławnego, podjął decyzję o reorganizacji zagranicznych eparchii i egzarchatów Kościoła, likwidując egzarchat zachodnioeuropejski.
W 2018 r. egzarchat zachodnioeuropejski został erygowany ponownie. Siedzibą egzarchy ponownie został Paryż, a na urząd został powołany biskup Jan (Roszczin). W jurysdykcji egzarchy znalazły się parafie Patriarchatu Moskiewskiego na terytorium Francji, Szwajcarii, Włoch, Holandii, Belgii, Wielkiej Brytanii, Irlandii, Portugalii, Hiszpanii, Andory, Monako, Luksemburga i Liechtensteinu.
Podział administracyjny.
W skład egzarchatu wchodziły w różnych okresach następujące eparchie: suroska, brukselsko-belgijska, zuryska, haska i niderlandzka, chersoneska, berlińska i niemiecka.
Od 28 grudnia 2018 r. w skład reaktywowanego egzarchatu wchodzą następujące administratury:

</doc>
<doc id="1643622" url="https://pl.wikipedia.org/wiki?curid=1643622" title="Nevado Anallajsi">
Nevado Anallajsi

Nevado Anallajsi – stratowulkan w boliwijskich Andach.
Zobacz też.
Lista wulkanów w Boliwii

</doc>
<doc id="1643623" url="https://pl.wikipedia.org/wiki?curid=1643623" title="Nawracające wysiękowe zapalenie stawu">
Nawracające wysiękowe zapalenie stawu

Nawracające wysiękowe zapalenie stawu (łac. "hydrarthrosis intermittens", ang. "intermittent hydrarthrosis") – bardzo rzadka choroba o nieznanej etiologii, charakteryzująca się występowaniem nawrotowych wysięków w stawie, prawie zawsze kolanowym. Opisywano także pojedyncze przypadki z zajęciem stawu biodrowego i łokciowego. Choroba została po raz pierwszy opisana w 1845 przez E.R. Perrina. Wśród czynników zwiększających ryzyko zachorowania wymieniane są uwarunkowania genetyczne, alergie oraz rozpoczęcie miesiączkowania. Choroba ujawnia się w okresie dojrzewania lub bezpośrednio po nim.
Wysięk pojawia się gwałtownie w regularnych odstępach czasu, zwykle co 7–14 dni. Czas narastania wynosi 12–24 godziny, po czym wysięk utrzymuje się przez 5–7 dni i samoistnie zanika. Charakterystyczny jest stały odstęp czasowy pojawiania się wysięku. Do zmian dochodzi najczęściej w obrębie stawu kolanowego – staw staje się umiarkowanie bolesny i nie towarzyszą mu objawy stanu zapalnego, takie jak zaczerwienienie lub podwyższona temperatura. Nie występują też żadne objawy ogólne. Badania laboratoryjne oraz rentgenograficzne zajętego stawu nie wykazują żadnych odchyleń od stanu prawidłowego. Jedynie w płynie stawowym pobranym drogą punkcji stawu można czasami stwierdzić podwyższony poziom granulocytów. W okresach między wysiękami wygląd stawu może wracać do normy, bądź też wykazywać cechy przewlekłego zapalenia, jednakże o znacznie mniejszym nasileniu (bez obrzęku).
Nie są znane metody lecznicze o udokumentowanej skuteczności wobec tej choroby. Opisywane jest leczenie za pomocą leków przeciwmalarycznych i soli złota. Opisano kilka przypadków skutecznego leczenia przy pomocy małych dawek kolchicyny stosowanej przez wiele miesięcy.

</doc>
<doc id="1643624" url="https://pl.wikipedia.org/wiki?curid=1643624" title="Metoda Rietvelda">
Metoda Rietvelda

Metoda Rietvelda – technika wprowadzona przez Hugona Rietvelda w celu opisu materiałów krystalicznych. Rozpraszanie neutronów i promieniowania rentgenowskiego na polikrystalicznych próbkach proszkowych daje w wyniku charakterystyczną strukturę maksimów o określonym natężeniu i położeniu (dyfraktogram, obraz dyfrakcyjny). Wysokość, szerokość i położenie tych linii dyfrakcyjnych mogą zostać wykorzystane do wyznaczenia wielu aspektów struktury wewnętrznej materiału (dyfraktometria).
Metoda Rietvelda bazuje na metodzie najmniejszych kwadratów w celu dopasowania profilu teoretycznego do zarejestrowanego dyfraktogramu. Wprowadzenie takiego podejścia w krystalografii proszkowej było znaczącym krokiem naprzód, bowiem wcześniejsze podejścia nie radziły sobie z pokrywającymi się refleksami.

</doc>
<doc id="1643626" url="https://pl.wikipedia.org/wiki?curid=1643626" title="Astylosternus">
Astylosternus

Astylosternus – rodzaj płaza bezogonowego z podrodziny Astylosterninae w rodzinie artroleptowatych (Arthroleptidae).
Zasięg występowania.
Rodzaj obejmuje gatunki występujące od Sierra Leone do Republiki Środkowoafrykańskiej i Mayombe Hills w Demokratycznej Republice Konga, z luką w regionie Ghany.
Systematyka.
Podział systematyczny.
Do rodzaju należą następujące gatunki:

</doc>
<doc id="1643627" url="https://pl.wikipedia.org/wiki?curid=1643627" title="Khalid Ismaïl">
Khalid Ismaïl

Khalid Ismaïl Mubarak (arab. خالد اسماعيل مبارك') (ur. 7 lipca 1965) – emiracki piłkarz grający na pozycji pomocnika.
Kariera klubowa.
Podczas Mistrzostw Świata 1990 występował w klubie Al-Khaleej.
Kariera reprezentacyjna.
Khalid Ismaïl występował w reprezentacji ZEA w latach osiemdziesiątych i dziewięćdziesiątych.
W 1985 roku uczestniczył w przegranych eliminacjach Mistrzostw Świata 1986. W 1988 uczestniczył w Pucharze Azji.
W 1989 roku uczestniczył w zwycięskich eliminacjach do Mistrzostw Świata 1990. Na Mundialu wystąpił w dwóch spotkaniach z: reprezentacją RFN, w którym strzelił jedyną bramkę dla ZEA oraz reprezentacją Jugosławii.
W 1992 roku ponownie uczestniczył w Pucharze Azji, na którym ZEA zajęły czwarte miejsce.

</doc>
<doc id="1643628" url="https://pl.wikipedia.org/wiki?curid=1643628" title="DSR (motoryzacja)">
DSR (motoryzacja)

DSR – (ang. Dynamic Steering Response - "dynamiczna odpowiedź sterowania") - system podpowiedzi ruchu kierownicy. System ten w razie potrzeby potrafi wykonać lekki manewr kierownicą kontrujący moment obrotowy samochodu występujący w czasie poślizgu.
W sytuacji hamowania na nawierzchni o różnej przyczepności (np. prawe koła na lodzie a lewe na śniegu) wystąpi tendencja do obrócenia pojazdu. ESP w takiej sytuacji odpowiednio skoryguje siły hamowania kół co może wydłużyć drogę hamowania. DSR dzięki skontrowaniu toru jazdy kierownicą może uzyskać krótszą drogę hamowania niż przy użyciu samego systemu ESP.
DSR wykorzystuje do sterowania kierownicą silnik wspomagania kierownicy, a do detekcji momentu obrotowego wykorzystuje system ESP.

</doc>
<doc id="1643630" url="https://pl.wikipedia.org/wiki?curid=1643630" title="Patilla Pata">
Patilla Pata

Patilla Pata – stratowulkan w boliwijskich Andach, w pobliżu granicy z Chile.

</doc>
<doc id="1643631" url="https://pl.wikipedia.org/wiki?curid=1643631" title="Leptodactylodon">
Leptodactylodon

Leptodactylodon – rodzaj płaza bezogonowego z podrodziny Astylosterninae w rodzinie artroleptowatych (Arthroleptidae).
Zasięg występowania.
Rodzaj obejmuje gatunki występujące we wschodniej Nigerii, zachodnim i południowo-zachodnim Kamerunie, Gwinei Równikowej i Gabonie.
Systematyka.
Podział systematyczny.
Do rodzaju należą następujące gatunki:

</doc>
<doc id="1643632" url="https://pl.wikipedia.org/wiki?curid=1643632" title="Zjazd w Merseburgu (1002)">
Zjazd w Merseburgu (1002)

Zjazd w Merseburgu odbył się 24 lipca 1035 roku w Merseburgu, pomiędzy panami niemieckimi a Henrykiem II w celu złożenia hołdu owych możnowładców nowemu królowi Niemiec. W zjeździe uczestniczył Bolesław I Chrobry liczący na przyznanie mu ziem po Ekkehardzie I.
to nieprawda nie wierzcie!!!!
Wstęp.
23 stycznia 1002 roku zmarł 23-letni Otton III. Po władzę w Cesarstwie sięgnął jego stryj, książę bawarski Henryk II, książę szwabski Herman II i margrabia miśnieński Ekkehard I. W całych Niemczech wybuchł konflikt o władzę, który skłócił między sobą wielu feudałów niemieckich. Ekkehard I w toku walk o władzę w Niemczech został zamordowany 30 kwietnia 1002 roku. Tym samym zginął główny kandydat do tronu niemieckiego (wspierany zresztą przez Bolesława Chrobrego). Henryk II koronował się 6 czerwca 1002 roku na króla, zasiadł jako Henryk II na tronie niemieckim. Chrobry nie chciał czekać, aż Niemiec podyktuje mu warunki, tym bardziej, że Henryk II uzyskał w 1002 roku jedynie tron niemiecki, a na cesarski musiał czekać jeszcze 12 lat, więc w toku walk wewnętrznych na terenie Cesarstwa, Bolesław Chrobry zajął ziemie zamordowanego margrabiego Miśni, Ekkeharda I oraz Milsko i Łużyce.
Przebieg i postanowienia.
24 lipca 1002 roku rozpoczął się zjazd państwowy w Merseburgu, podczas którego wszyscy wybitniejsi panowie sascy złożyli królowi Henrykowi hołd. Uczestnikami zjazdu byli m.in. arcybiskup bremeński Libencjusz, arcybiskup magdeburski Gizyler, biskup Retar z Paderbornu, biskup Bernward z Hildesheimu, biskup Arnulf z Halbertstadu, biskup Ramward z Minden, biskup Idzi z Miśni, biskup Bernhard z Werden, biskup Hugo z Żytyc, książę saksoński Bernard, książę polski Bolesław Chrobry, margrabia Marchii Północnej Lotar, margrabia Marchii Łużyckiej Gero II, margrabia Henryk ze Schweinfurtu i wielu innych. Hołd lenny i przysięgę wiernej służby złożyli prawie wszyscy możnowładcy niemieccy, oprócz Ludgera. Chrobry zabiegał usilnie o nabycie grodu Miśni, choćby za największą sumę pieniędzy. Bolesław Chrobry zdołał uzyskać tyle, że Henryk II przyznał mu na prawie lennym Łużyce i Milsko, natomiast Marchię Miśnieńską wraz z grodem otrzymał brat Ekkeharda I, Guncelin.
Zamach na Bolesława Chrobrego i skutki zjazdu.
Efekt pracy dyplomatycznej zniweczył pewien incydent. Gdy Bolesław Chrobry z orszakiem opuszczał rezydencję Henryka II, został zaatakowany przez podburzony tłum. Ocalał dzięki pomocy saskich sprzymierzeńców, margrabiego Henryka ze Schweinfurtu i księcia saskiego Bernarda. Bolesław Chrobry zdołał uciec przez wyłamaną bramę, lecz jego ludzie ucierpieli. Zamach ten był prawdopodobnie (a raczej na pewno) zaplanowany przez Henryka II. Henryk II miał inną wizję uniwersalistycznego cesarstwa zachodniego niż zmarły Otton III, który chciał stworzyć państwo składające się z 4 królestw-filarów (Germania, Italia, Galia i Słowiańszczyzna), a Henryk II skreślił z tej koncepcji państwa Słowiańszczyznę, umieszczając ją poza trzema pozostałymi krainami. Prawdopodobnie po zjeździe gnieźnieńskim w 1000 roku Bolesław Chrobry miał jakieś wpływy w niemieckich sprawach wewnętrznych (np. obecność na zjeździe w Merseburgu), które Henryk II chciał ograniczyć. 
Kamil Janicki podaje w wątpliwość winę Henryka II. Argumentuje, że król nie organizowałby zamachu w samym Merseburgu, co od razu kierowało podejrzenia na jego osobę. Zamiast tego Janicki jako możliwą inspiratorkę wskazuje macochę Bolesława – Odę, którą wraz z dziećmi książę wygnał z Polski kilka lat wcześniej.
Po całym incydencie Bolesław Chrobry, wracając do Polski, spalił gród Strzałę i uprowadził jego mieszkańców, po czym przez swoich szpiegów próbował buntować poddanych Henryka II. Doprowadziło to do wojny.

</doc>
<doc id="1643633" url="https://pl.wikipedia.org/wiki?curid=1643633" title="Abdulrahman Mohamed">
Abdulrahman Mohamed

Abdulrahman Mohamed Abdullah (arab. عبدالرحمن محمد عبدالله) (ur. 1 października 1963) – emiracki piłkarz grający na pozycji pomocnika.
Kariera klubowa.
Podczas Mistrzostw Świata 1990 grał w klubie Al Nasr Club.
Kariera reprezentacyjna.
Z reprezentacją ZEA uczestniczył w zakończonych sukcesem eliminacjach Mistrzostw Świata 1990. Na Mistrzostwach wystąpił we wszystkich trzech meczach grupowych z: reprezentacją Kolumbii, reprezentacją RFN oraz z reprezentacją Jugosławii.

</doc>
<doc id="1643634" url="https://pl.wikipedia.org/wiki?curid=1643634" title="Byłem niewolnikiem Hunów">
Byłem niewolnikiem Hunów

Byłem niewolnikiem Hunów (węg. "A láthatatlan ember") – napisana w 1902 r. węgierska powieść historyczna Gézy Gárdonyiego, której akcja toczy się pod koniec starożytności w latach 440-453 w Galii, państwie Hunów oraz w Konstantynopolu.
Autor powiązał w niej tradycje o huńskim rodowodzie Węgrów z nieco ubarwionymi faktami historycznymi. Postaciami historycznymi są m.in. Attyla, jego żona Ildico i syn Ellak, król Gepidów – Ardaryk, historyk bizantyjski Priskos z Panion, tłumacz Vigilis, ojciec Romulusa Augustulusa – Orestes oraz ojciec Odoakra – Edicon.
Treść.
Książka ma formę pamiętnika. Główny bohater Teofil zwany Zetą zostaje sprzedany w wieku 12 lat przez ojca w niewolę z powodu biedy. Odkupiony od pierwszego właściciela (Maksiminosa) przez Priskosa zostaje jego sekretarzem, a po 8 latach sumiennej pracy wyzwolony. Mimo to postanawia nadal służyć historykowi tylko dobrowolnie, gdyż szczerze go kocha za okazaną mu dobroć. 
W 449 r. udaje się z nim w poselstwo do Attyli. W trakcie pobytu w kraju Hunów Zeta zakochuje się bez wzajemności w pięknej Hunce - Emöke. Ucieka od Priskosa i zostaje dobrowolnie niewolnikiem huńskiego dostojnika, Czatha, ojca ukochanej dziewczyny. Liczy, że przez uzyskanie sławy wojennej, zdoła się wykupić z niewoli, zostać zaakceptowanym przez Hunów jako „swój” a w ostateczności poprosić o rękę Emöke. 
Podczas bitwy na Polach Katalaunijskich w 451 r., walczy dzielnie jako giermek Czatha, ale zarażony dżumą i ranny, zostaje opuszczony przez Hunów. Życie ratuje mu biskup Troyes Lupus, który myśli by chłopak przejął po nim godność biskupa. Zeta przy pierwszej nadarzającej się okazji powraca do kraju Hunów po półtorarocznej nieobecności. Czath nie zwraca mu jednak wolności za zasługi, lecz podarowuje go Attyli jako nowego sekretarza. Niebawem Attyla umiera nazajutrz po ślubie z nową żoną Ildico. Zeta podobnie jak inni słudzy chana, ma brać udział w pogrzebie w specjalnym przebraniu, ale Emöke prosi go by to ona mogła w tym ubiorze być na pogrzebie Attyli, a on ma na nią poczekać, na co bohater się zgadza. 
Pod koniec opowieści okazuje się, że ci specjalnie odziani słudzy władcy zostali z nim pogrzebani żywcem, a między Hunami doszło do walk z powodu sporów o następstwo tronu. W takiej sytuacji Zeta ucieka do Konstantynopola z poznaną podczas służby u Czathów niewolnicą Dżidżiją. Ostatecznie żeni się z Dżidżiją, zostaje cesarskim bibliotekarzem i spisuje pamiętniki o swym burzliwym życiu.

</doc>
<doc id="1643635" url="https://pl.wikipedia.org/wiki?curid=1643635" title="Aleja Jana Rodowicza „Anody” w Warszawie">
Aleja Jana Rodowicza „Anody” w Warszawie

Aleja Jana Rodowicza „Anody” – ulica na warszawskim Ursynowie. 
Opis.
Pierwotnie ten fragment ulicy stanowił część ulicy Jana Rosoła. Nazwę dla tego odcinka zmieniono w 2005.
W 2013 na pasie zielni pomiędzy jezdniami ulicy, przy skrzyżowaniu z ul. Ciszewskiego, odsłonięto obelisk upamiętniający Jana Rodowicza „Anodę” oraz tablicę upamiętniającą jeden z ursynowskich punktów triangulacyjnych.

</doc>
<doc id="1643636" url="https://pl.wikipedia.org/wiki?curid=1643636" title="Obwód Święciany Armii Krajowej">
Obwód Święciany Armii Krajowej

Obwód Święciany – jednostka terytorialna Związku Walki Zbrojnej, potem Armii Krajowej.
Wchodził w skład Inspektoratu B okręgu wileńskiego AK. 
Swoim zasięgiem obejmował powiat święciański. Komendantem był kpt. Jan Smela "Janusz", "Szary".
W obwodzie działał:

</doc>
<doc id="1643638" url="https://pl.wikipedia.org/wiki?curid=1643638" title="Raik Dittrich">
Raik Dittrich

Raik Dittrich (ur. 12 października 1968 w Sebnitz) – niemiecki biathlonista startujący w barwach NRD, dwukrotny medalista mistrzostw świata.
Kariera.
Pierwsze sukcesy w karierze osiągnął w 1987 roku, kiedy zdobył srebrny medal w sztafecie i brązowy w biegu indywidualnym na mistrzostwach świata juniorów w Lahti. Podczas rozgrywanych rok później mistrzostw świata juniorów w Chamonix zwyciężył w sztafecie.
W Pucharze Świata zadebiutował 24 stycznia 1988 roku w Anterselvie, kiedy zajął drugie miejsce w sztafecie. Pierwsze punkty zdobył 15 grudnia 1988 roku w Les Saisies, zajmując 21. miejsce w biegu indywidualnym. Nigdy nie stanął na podium indywidualnych zawodów tego cyklu, jednak łącznie pięciokrotnie dokonał tego w zawodach drużynowych. Indywidualnie najwyższą lokatę zajął 16 grudnia 1989 roku w Obertilliach, gdzie był czwarty w sprincie. Walkę o podium przegrał tam z Eirikiem Kvalfossem z Norwegii o 0,4 sekundy. Najlepsze wyniki osiągnął w sezonie 1989/1990, kiedy zajął 14. miejsce w klasyfikacji generalnej.
Podczas mistrzostw świata w Feistritz w 1989 roku wspólnie z Andreasem Heymannem, André Sehmischem i Steffenem Hoosem zajął trzecie miejsce w biegu drużynowym. Na rozgrywanych rok później mistrzostwach świata w Mińsku/Oslo/Kontiolahti razem z Markiem Kirchnerem, Birkiem Andersem i Frankiem Luckiem zwyciężył w tej samej konkurencji. Nigdy nie wystąpił na igrzyskach olimpijskich.
Osiągnięcia.
Puchar Świata.
Miejsca na podium chronologicznie.
Dittrich nigdy nie stanął na podium indywidualnych zawodów PŚ.

</doc>
<doc id="1643639" url="https://pl.wikipedia.org/wiki?curid=1643639" title="Abdualla Sultan">
Abdualla Sultan

Abdullah Ali Sultan Ahmed (arab. عبدالله سلطان) (ur. 1 października 1964) – emiracki piłkarz grający na pozycji pomocnika.
Kariera klubowa.
Podczas Mistrzostw Świata 1990 grał w klubie Al-Khaleej.
Kariera reprezentacyjna.
W reprezentacji ZEA Sultan występował w latach osiemdziesiątych i na początku dziewięćdziesiątych. Uczestniczył w przegranych eliminacjach do Mistrzostw Świata 1986. W 1988 uczestniczył w Pucharze Azji.
W 1990 uczestniczył w Mistrzostwach Świata we Włoszech. Na Mistrzostwach wystąpił w dwóch meczach z: reprezentacją Kolumbii i reprezentacji Jugosławii.

</doc>
<doc id="1643640" url="https://pl.wikipedia.org/wiki?curid=1643640" title="Obwód Brasław Armii Krajowej">
Obwód Brasław Armii Krajowej

Obwód Brasław – jednostka terytorialna Związku Walki Zbrojnej, potem Armii Krajowej. Wchodził w skład Inspektoratu B okręgu wileńskiego AK. 
Swoim zasięgiem obejmował powiat brasławski. Komendantem był ppor. cz. w. Michał Białokur "Lach", a jego zastępcą ppor. Stanisław Wołkowski "Sęk".

</doc>
<doc id="1643641" url="https://pl.wikipedia.org/wiki?curid=1643641" title="Tata Sabaya">
Tata Sabaya

Tata Sabaya – stratowulkan w boliwijskich Andach. Leży niedaleko wulkanu Cabaray. W 1995 r. wulkan wykazywał pewną aktywność, jednak do erupcji nie doszło.
Zobacz też.
Lista wulkanów w Boliwii

</doc>
<doc id="1643642" url="https://pl.wikipedia.org/wiki?curid=1643642" title="Zbór Kościoła Zielonoświątkowego „Filadelfia” w Myszkowie">
Zbór Kościoła Zielonoświątkowego „Filadelfia” w Myszkowie

Zbór Kościoła Zielonoświątkowego „Filadelfia” w Myszkowie – zbór ewangeliczny o charakterze zielonoświątkowym, działający w Myszkowie. Należy do okręgu południowego Kościoła Zielonoświątkowego w RP. 
Dom Modlitwy.
Obecnie członkowie zboru myszkowskiego uczestniczą w nabożeństwach w zborze Ebenezer w Zawierciu (niedziela g. 10.00, środa g. 18.00).
Działania.
W kaplicy zboru znajdują się pomieszczenia w których odbywają się zajęcia dla dzieci. Zbór prowadzi wsparcie dla osób potrzebujących z terenu Myszkowa i okolic, wydając żywność i ubrania pozyskane ze zbiórek, akcji, darów zagranicznych.

</doc>
<doc id="1643643" url="https://pl.wikipedia.org/wiki?curid=1643643" title="María Zambrano">
María Zambrano

María Zambrano (ur. 22 kwietnia 1904 w Vélez-Málaga, zm. 6 lutego 1991 w Madrycie) – hiszpańska filozofka i eseistka. Zaliczana do największych hiszpańskich myślicielek XX wieku.
Życiorys.
Jej ojciec, Blas Zambrano, był pedagogiem, współtwórcą Uniwersytetu Ludowego w Segovii, przyjacielem Antonia Machado. María spędziła dzieciństwo w Segovii, gdzie w 1911 r. urodziła się jej siostra Araceli. Studiowała w Madrycie, m.in. pod kierunkiem hiszpańskiego filozofa Joségo Ortegi y Gasseta, następnie w latach 1931–1936 była wykładowczynią w Katedrze Metafizyki na Uniwersytecie w Madrycie. Działała aktywnie na rzecz równouprawnienia kobiet; w 1928 r. redagowała stałą rubrykę poświęconą tym kwestiom w periodyku „El Liberal”. Do jej przyjaciół należeli m.in. Federico García Lorca, Miguel Hernández, Rosa Chacel, Concha Méndez. 
Z powodu zaangażowania rodziny po stronie republikanów w wojnie domowej wraz z matką i siostrą udała się w 1939 r. na emigrację. Przebywała m.in.: na Kubie, w Meksyku, w Portoryko podczas gdy jej rodzina pozostała we Francji, gdzie w czasie okupacji doświadczyła represji ze strony nazistów. Po wojnie María Zambrano powróciła do Europy, by odnaleźć siostrę; mieszkały razem aż do śmierci Araceli, na Kubie, w Rzymie i we Francji. Do Hiszpanii wróciła w 1984 roku. W 1981 roku została uhonorowana Nagrodą Księcia Asturii, zaś w 1988 za całokształt twórczości otrzymała Nagrodę Cervantesa jako pierwsza w historii kobieta. W 1983 otrzymała tytuł doktora honoris causa Uniwersytetu w Maladze. W 2004 został nakręcony film pt. "María Querida" (pol. Kochana Maria) w reżyserii José Luisa Garcíi Sáncheza, będący jej biografią.
Twórczość Marii Zambrano, w olbrzymiej mierze w formie esejów, opisuje przestrzeń graniczną pomiędzy filozofią a literaturą, jednocząc obie gałęzie te humanistyki w "razón poética" – rozumie poetyckim, który nabiera szczególnego znaczenia w wyznaniu dzięki intymnej relacji "autor – tekst – czytelnik".
W języku polskim ukazał się dotychczas zbiór czterech esejów Marii Zambrano pt. "Agonia Europy".
Wybrane dzieła.
W Polsce o filozofii Marii Zambrano piszą:
Judyta Wachowska – szereg artykułów, np. "El camino hacia la razón poética [Zambrano]". Itinerarios, nr. 3/1. Varsovia: Universidad de Varsovia, Cátedra de Estudios Ibéricos, 2000, str.164-173.

</doc>
<doc id="1643644" url="https://pl.wikipedia.org/wiki?curid=1643644" title="Edward Wittelsbach">
Edward Wittelsbach

Edward Wittelsbach (ur. 5 października 1625 w Hadze, zm. 10 marca 1663 w Paryżu) – książę Palatynatu Reńskiego, hrabia palatyn i książę Palatynatu-Simmern.
Syn Fryderyka V, zwanego „Królem Zimowym“ i Elżbiety Stuart, księżniczki szkockiej. Jego dziadkami byli elektor Palatynatu Reńskiego Fryderyk IV Wittelsbach i Luiza Julianna Orańska oraz król Anglii Jakub I Stuart i Anna Oldenburg.
Urodził się w Hadze, gdzie rodzina królewska schroniła się po wydarzeniach na Białej Górze. Został wychowany w duchu protestantyzmu jednak przeszedł na katolicyzm w 1645 roku, aby poślubić Annę Gonzagę (1616-1684), córkę Karola Gonzagi i Katarzyny Lotaryńskiej. Starsza siostra Anny - Ludwika Maria Gonzaga została w 1644 roku królową Polski.
Ślub odbył się w kwietniu 1645 roku. Para miała trzy córki:
Linki zewnętrzne.
Genealogia Edwarda

</doc>
<doc id="1643645" url="https://pl.wikipedia.org/wiki?curid=1643645" title="Ali Thani">
Ali Thani

Ali Thani Juma'a Al-Ehawi (arab. علي ثاني جمعة) (ur. 18 sierpnia 1968) – emiracki piłkarz grający na pozycji ofensywnego pomocnika.
Kariera klubowa.
Podczas Mistrzostw Świata w 1990 grał w klubie Nadi asz-Szarika.
Kariera reprezentacyjna.
W reprezentacji ZEA Ali Thani grał w latach osiemdziesiątych i dziewięćdziesiątych. Uczestniczył w zakończonych sukcesem eliminacjach Mistrzostw Świata w 1990 we Włoszech.
Na Mistrzostwach Świata w 1990 wystąpił we wszystkich trzech meczach grupowych z: reprezentacją Kolumbii, reprezentacją RFN oraz z reprezentacją Jugosławii, w którym strzelił bramkę.
Uczestniczył w przegranych eliminacjach do Mistrzostw Świata w 1994 w USA. W eliminacjach selekcjonerem ZEA był Antoni Piechniczek

</doc>
<doc id="1643646" url="https://pl.wikipedia.org/wiki?curid=1643646" title="Benedykta Wittelsbach (Pfalz-Simmern)">
Benedykta Wittelsbach (Pfalz-Simmern)

Benedykta Henrietta Wittelsbach (ur. 14 marca 1652 w Paryżu; zm. 12 sierpnia 1730 w Asnières-sur-Seine) - księżniczka Palatynatu-Simmern, księżna Brunszwiku-Lüneburga.
Córka księcia Edwarda Wittelsbacha księcia Palatynatu-Simmern i Anny Gonzagi. Jej dziadkami byli: Fryderyk V „Zimowy król“ i Elżbieta Stuart oraz Karol Gonzaga i Katarzyna Lotaryńska-Guise. Siostrzenica polskiej królowej Ludwiki Marii Gonzagi.
30 listopada 1668 wyszła za mąż za Jana Fryderyka Welfa księcia Brunszwiku-Lüneburga. Mieli czwórkę dzieci:
Linki zewnętrzne.
Genealogia Bednedykty Henrietty

</doc>
<doc id="1643647" url="https://pl.wikipedia.org/wiki?curid=1643647" title="Daniela Bártová">
Daniela Bártová

Daniela Bártová (ur. 6 maja 1974) – czeska lekkoatletka, specjalizująca się w skoku o tyczce.
Karierę sportową rozpoczęła od gimnastyki, w tej dyscyplinie reprezentowała Czechosłowację podczas Igrzysk olimpijskich w Barcelonie w 1992 roku. Za namową trenera zaczęła trenować skok o tyczce, która to konkurencja była wcześniej uprawiana jedynie przez mężczyzn. Pod koniec XX wieku ustanowiła kilkanaście rekordów świata oraz kilkadziesiąt rekordów Europy. Na największych międzynarodowych imprezach nie odnosiła jednak sukcesów na miarę jej talentu, choć ma w dorobku m.in.:

</doc>
<doc id="1643648" url="https://pl.wikipedia.org/wiki?curid=1643648" title="Lars-Göran Arwidson">
Lars-Göran Arwidson

Skinnar Lars-Göran Arwidson (ur. 4 kwietnia 1946 w Malung) – szwedzki biathlonista, dwukrotny medalista olimpijski.
Kariera.
Karierę sportową rozpoczął od biegów narciarskich. W 1968 roku znalazł się w kadrze Szwecji na igrzyska olimpijskie w Grenoble, gdzie w biegu indywidualnym zajął 17. miejsce. Trzy dni później, wspólnie z Tore Erikssonem, Olle Petrussonem i Holmfridem Olssonem wywalczył brązowy medal w sztafecie.
W kolejnym roku wystąpił na mistrzostwach świata w Zakopanem, gdzie zajął 42. miejsce w biegu indywidualnym. Jeszcze sześciokrotnie startował na imprezach tego cyklu, najlepszy indywidualny wynik osiągając podczas mistrzostw świata w Mińsku w 1974 roku, gdzie zajął dziewiąte miejsce w sprincie.
W międzyczasie wystartował na igrzyskach olimpijskich w Sapporo w 1972 roku, zdobywając swój drugi i zarazem ostatni medal. Tym razem zajął trzecie miejsce w biegu indywidualnym, przegrywając tylko z Norwegiem Magnarem Solbergiem i Hansjörgiem Knauthe z NRD. W rozgrywanej dwa dni później sztafecie Szwedzi z Arwidsonem w składzie zajęli piąte miejsce. Brał też udział w igrzyskach w Innsbrucku cztery lata później, gdzie był dziesiąty w biegu indywidualnym i ósmy w sztafecie.
Po zakończeniu kariery pracował między innymi jako trener.
Jego syn, Tobias Arwidson, także został biathlonistą.

</doc>
<doc id="1643649" url="https://pl.wikipedia.org/wiki?curid=1643649" title="Daniela Brecková">
Daniela Brecková



</doc>
<doc id="1643651" url="https://pl.wikipedia.org/wiki?curid=1643651" title="Obwód Postawy Armii Krajowej">
Obwód Postawy Armii Krajowej

Obwód Postawy – jednostka terytorialna Związku Walki Zbrojnej, potem Armii Krajowej. Wchodził w skład Inspektoratu C okręgu wileńskiego AK.
Swoim zasięgiem obejmował powiat postawski. Komendantem był por. Zenon Kodź (1911-1998), ps. "Brzoza" z 6 ppLeg.
W obwodzie działały ośrodki dywersyjno-rozpoznawcze w Postawach, Kobylniku i Duniłowiczach.

</doc>
<doc id="1643652" url="https://pl.wikipedia.org/wiki?curid=1643652" title="Reprezentacja Turcji w piłce ręcznej mężczyzn">
Reprezentacja Turcji w piłce ręcznej mężczyzn

Reprezentacja Turcji w piłce ręcznej mężczyzn - narodowy zespół piłkarzy ręcznych Turcji. Reprezentuje swój kraj w rozgrywkach międzynarodowych.
Historia.
Turecka Federacja Piłki Ręcznej została założona 4 lutego 1976 roku. Pierwsze oficjalne spotkanie międzypaństwowe Turcy rozegrali 12 września 1979 w ramach Igrzysk Śródziemnomorskich. Ich przeciwnikiem była reprezentacja Egiptu. Mecz zakończył się porażką Turków 16:31. Pierwsze zwycięstwo odnieśli oni 16 grudnia 1981. W spotkaniu rozegranym w ramach Mistrzostw Bałkanów zespół Turcji pokonał reprezentację Grecji 32:19.
Mecze z Polską.
Reprezentacja Turcji pięciokrotnie spotkała się z reprezentacją Polski. Cztery raz wygrywali Polacy, raz Turcy. Po raz pierwszy obie drużyny zmierzyły się ze sobą 28 listopada 1987. Wówczas Turcy przegrali 20:35. Ostatni pojedynek oba zespoły rozegrały 22 marca 2009 w Olsztynie. Mecz, który odbył się w ramach eliminacji do Mistrzostw Europy, zakończył się wynikiem 32:21 dla zespołu gospodarzy.

</doc>
<doc id="1643655" url="https://pl.wikipedia.org/wiki?curid=1643655" title="Fedir Czorba">
Fedir Czorba

Fedir Czorba (ukr. Федір Чорба, ros. Фёдор Чорба, "Fiodor Czorba", węg. Ferenc Csorba; ur. 24 stycznia 1946 w Berehowie, w obwodzie zakarpackim) – ukraiński piłkarz pochodzenia węgierskiego, grający na pozycji obrońcy.
Kariera piłkarska.
Kariera klubowa.
W 1965 rozpoczął karierę piłkarską w klubie Bukowyna Czerniowce. W latach 1971–1972 bronił barw Metałurh Zaporoże. W 1973 otrzymał zaproszenie od trenera Karpat Lwów Walentina Bubukina. 7 kwietnia 1973 debiutował w koszulce Karpat, w której występował do 1979, kiedy to ukończył karierę piłkarską. W Karpatach był etatowym wykonawcą karnych. W 1976 nie strzelił karnego, przez co Karpaty nie doliczyli się jednej zdobytej bramki, aby otrzymać brązowe medale Mistrzostw ZSRR. Później wyjechał na stałe do Węgier.

</doc>
<doc id="1643657" url="https://pl.wikipedia.org/wiki?curid=1643657" title="Bunt – niezależne pismo młodzieżowe">
Bunt – niezależne pismo młodzieżowe

BUNT – młodzieżowe wydawnictwo podziemne. Od września 1984 wydawcą „BUNTU” była Federacja Młodzieży Walczącej. Pismo wychodziło w Warszawie od stycznia 1984 do września 1984 roku. 
Ostatni, trzeci numer „BUNTU” zawierał m.in. oficjalny komunikat o powstaniu Federacji Młodzieży Walczącej, który przekazany został przez Radio Wolna Europa oraz pisma podziemne „Wola” oraz „Tu, teraz”. Mimo redakcyjnej deklaracji o udostępnieniu „BUNT-u” na potrzeby Federacji Młodzieży Walczącej, podjęto decyzję zawieszeniu pisma i stworzeniu zupełnie nowych tytułów, którymi były:
W skład redakcji wchodziły m.in. nieznane osoby podpisujące się pseudonimami „Klaudyna”, „Karolina”, „Klaudyna”, „Aureliusz”, „Justyna”, „Kal”, „Olaf”, „Telpsychora” oraz Jacek „Wiejski” Górski, Tomasz „Kornel” Roguski. Za skład i druk odpowiadali m.in.: Jacek „Wiejski” Górski, Tomasz „Kornel” Roguski. Nakład był zmienny, do kilku tysięcy egzemplarzy, format A4, technika drukarska – sitodruk.
Egzemplarze archiwalne Buntu dostępne są w Archiwum FMW utworzonym przez Stowarzyszenie FMW oraz Fundację Ośrodka Karta.

</doc>
<doc id="1643659" url="https://pl.wikipedia.org/wiki?curid=1643659" title="Obwód Dzisna Armii Krajowej">
Obwód Dzisna Armii Krajowej

Obwód Dzisna – jednostka terytorialna Związku Walki Zbrojnej, potem Armii Krajowej.
Obwód wchodziła w skład Inspektoratu C okręgu wileńskiego AK. Swoim zasięgiem obejmował powiat postawski. Komendantem był mgr Zenon Gajewski.
W obwodzie działały ośrodki dywersyjno rozpoznawcze w miastach Głębokie, Dzisna i Szarkowszczyzna.

</doc>
<doc id="1643660" url="https://pl.wikipedia.org/wiki?curid=1643660" title="OWPSW">
OWPSW



</doc>
<doc id="1643661" url="https://pl.wikipedia.org/wiki?curid=1643661" title="Historia Holandii">
Historia Holandii

Historia Holandii
Prehistoria i starożytność.
Pierwszymi śladami obecności człowieka na terenach obecnej Holandii są narzędzia kamienne znalezione w Weluwe w Geldrii. Są one datowane na 200-180 tysięcy lat p.n.e. Natomiast czaszka znaleziona w Twente w Overijssel liczy około 30 tys. lat. Pierwotnymi mieszkańcami Holandii była prawdopodobnie ludność pokrewna Baskom. Na kilkaset lat przed nową erą tereny zajęły plemiona celtyckie.
Holandia to tradycyjna nazwa północnej części Niderlandów, obejmujących ziemie nizinne u ujścia Skaldy, Mozy i Renu. Najstarsze osadnictwo na tym terenie sięga VI tysiąclecia p.n.e.; w I tysiącleciu p.n.e. rozpoczęło się osadnictwo plemion celtyckich i germańskich m.in.: Belgowie, Fryzowie, Batawowie. W połowie I w. p.n.e. nastąpił podbój przez Juliusza Cezara ziem po Ren. W okresie panowania cesarstwa rzymskiego powstały pierwsze miasta, np. Utrecht, Nijmegen. Tereny Niderlandów wchodziły w skład kilku prowincji Rzymu (Belgica, Germania) i stopniowo ulegały romanizacji, zwłaszcza w części południowej. W okresie wędrówki ludów napłynęły m.in. plemiona germańskich Franków, Fryzów, Sasów; od V w. część terenów obecnej Holandii znajdowała się w składzie państwa Franków. W 734 całość terenów obecnej Holandii weszła w skład państwa frankijskiego.
Średniowiecze.
Od VI do VIII w. trwał proces chrystianizacji kraju (duże znaczenie odegrał w nim „apostoł Fryzów” i pierwszy tutejszy biskup, św. Wilibrord). W VIII w. na skutek podbojów granica przesunęła się na północny wschód, zostały włączone ziemie dotąd pogańskich Sasów i Fryzów; ostatecznie ziemie pn. Niderlandów anektował do państwa Franków Karol Wielki; według traktatu w Verdun (843) całe Niderlandy, z wyjątkiem Flandrii, weszły w skład państwa Lotara (Lotaryngia) od 925 stanowiły część Królestwa Niemiec, wkrótce cesarstwa. Za Karolingów wykształcały się tu liczne, niezależne państwa świeckie (hrabstwa, księstwa – Flandria, Holandia, Geldria, Brabancja i inne, oraz biskupstwa Utrecht i Leodium Od IX do X w. trwały wielokrotne najazdy Normanów. W dobie rozkwitu średniowiecza Niderlandy stanowiły, oprócz północnych Włoch, najbardziej zurbanizowany i rozwinięty gospodarczo region Europy w którym rozwinęły się sukiennictwo, handel, rybołówstwo oraz następował jednocześnie wzrost niezależności władców poszczególnych państw, formalnie lenników cesarza lub króla Francji. doszło do wykształcenia się silnego mieszczaństwa. Stopniowo zdominowało ono reprezentacje stanowe. w XIV w. silne cechy rzemieślnicze uzyskały udział we władzy i wpływ na rządzenie. W 1302 w bitwie pod Kortrijk armia francuska pod dowództwem króla Filipa IV Pięknego, poniosła klęskę zadaną przez mieszczańską armię flamandzkich. W XIV–XV w., w wyniku podboju i polityki dynastycznej, Holandia oraz pozostałe Niderlandy, znalazły się w składzie Burgundii, której władcy podjęli dzieło centralizacji, powołując w 1464 Stany Generalne będące wspólną reprezentacją stanową dla wszystkich państw. Po rozpadzie państwa burgundzkiego w 1477 Niderlandy pozostały pod panowaniem Marii Burgundzkiej, małżonki arcyksięcia austriackiego Maksymiliana Habsburga, przyszłego cesarza. W 1482 przeszły pod panowanie Habsburgów.
XVI-XVIII w..
Od 1556 podlegały linii hiszpańskiej. Trwał intensywny rozwój gospodarczy kraju, zwłaszcza części południowej. W XV w. kupcy niderlandzcy wyparli Hanzę z Morza Bałtyckiego. W XVI w. Antwerpia stała się europejskim centrum finansów. Rozwijały się porty, które dzięki związkom z Hiszpanią, mogły wziąć udział w handlu kolonialnym. Dynastia Habsburgów Maksymilian i Karol V kontynuowali dzieło jednoczenia i centralizacji wszystkich 17 prowincji Niderlandów. Podatny grunt w miastach znalazła reformacja, zwłaszcza jej nurt kalwiński. Za rządów Karola V protestanci cieszyli się względną swobodą. W 1556 syn i następca Karola V – Filip II, rządzący także w Hiszpanii, rozpoczął prześladowania religijne, nastąpiło łamanie praw i przywilejów oraz ucisk fiskalny; doprowadziło to do powstania opozycji; namiestniczka króla, Małgorzata Parmeńska, nie zdołała rozładować sytuacji. w latach 60 doszło do buntów i zamieszek. W 1566 ruch obrazoburczy, ataki na kościoły katolickie. Przysłany na czele wojsk hiszpańskich książę Alba (1567) rozpoczął rządy terroru, na skutek czego wielu przeciwników króla wyemigrowało, m.in. Wilhelm Orański. Na emigracji formowały się siły zbrojne, w kraju samorzutnie powstawały oddziały partyzanckie zwane gezami; 1568 rozpoczęła się długotrwała wojna osiemdziesięcioletnia o niepodległość Niderlandów 1568–1648 w). W styczniu 1579 południowe prowincje Artois, Hainaut i walońska część Flandrii podpisały w Arras unię, w której deklarowały lojalność wobec Filipa II i Kościoła katolickiego, a kilkanaście dni później, siedem prowincji północnych Holandia, Zelandia, Fryzja, Utrecht, Geldria, Overijssel, Groningen i największe, protestanckie miasta południowe (m.in. Gandawa, Ypres, Brugia, Antwerpia, zawarły w Utrechcie unię. W 1581 Stany Generalne, skupiające sygnatariuszy unii utrechckiej, ogłosiły w Hadze deklarację o pozbawieniu Filipa II praw do rządzenia Niderlandami, a tym samym o oderwaniu się od Hiszpanii. W 1588 Stany Generalne zdecydowały o utrzymaniu republikańskiego ustroju nowego państwa Republiki Zjednoczonych Prowincji, potocznie zwanych Holandią. W 1585 wojska hiszpańskie zdołały opanować południowe prowincje, w tym Antwerpię, co spowodowało ostateczny podział kraju. W 1609 podpisano rozejm kończący wojnę o niepodległość. W 1648 Hiszpania uznała Holandię. W XVII w. nastąpił rozkwit gospodarczy, w wyniku którego Holandia stała się jednym z najbogatszych państw, a także potęgą morską i handlową Europy; była głównym pośrednikiem w wymianie między krajami leżącymi nad Bałtykiem a Europą Zachodnią i Europą Południową oraz koloniami. Kupcy holenderscy wypierali Francuzów z handlu z Lewantem, Portugalczyków z Afryki i Indii. podjęli ekspansję kolonialną w 1602 założyli Kompanię Wschodnioindyjską,a w 1621 Kompanię Zachodnioindyjską); nastąpił rozkwit nauki i sztuki, na który wpływ miał także napływ emigrantów (m.in. hugenotów z Francji) oraz Żydów. Pierwsza połowa XVII w. była okresem narastających konfliktów między urzędem namiestnika zwanego stadhouder a zdominowanymi przez mieszczaństwo Stanami Generalnymi – kulminacją tych wydarzeń było 1650 oblężenie Amsterdamu przez wojska Wilhelma II Orańskiego (namiestnika). W 1650–1672 władzę sprawowały Stany Generalne (tzw. okres bez namiestnika), 1651 ich reprezentacja proklamowała decyzję o uznaniu Republiki Zjednoczonych Prowincji konfederacją niezależnych państw i o ich suwerenności; od 1653 w polityce wewn. dominował wielki pensjonariusz Holandii Johan de Witt. Wojny z Anglią i Francją w 2. połowie XVII w. znacznie osłabiły hegemonię Holandii na morzach, spowodowały utratę części kolonii i stopniowy upadek gosp.; 1672 Holandia padła ofiarą ataku Francji, doszło do rozruchów i przywrócenia urzędu namiestnika i powierzenia go księciu Wilhelmowi III Orańskiemu, który 1689 przyjął koronę angielską, i wprowadził unię holendersko-angielską. Po bezpotomnej śmierci Wilhelma III Orańskiego w latach 1702–1747 nastał okres bez namiestnika. Gospodarkę tych czasów cechowała stagnacja. Brak surowców sprawił, że kraj nie był w stanie podjąć dzieła industrializacji, stopniowo się pauperyzował. Atak wojsk francuskich 1747 w ramach wojny o sukcesję austriacką stał się bezpośrednim powodem kryzysu politycznego, obalenia władzy republikańskiej oligarchii i przywrócenia stanowiska namiestnika, którym został Wilhelm IV Orański, który otrzymał większe kompetencje niż poprzednicy, m.in. uznano dziedziczność urzędu namiestnika. W 1780–1784 udział w wojnie przeciw Wielkiej Brytanii zakończył się klęską i utratą posiadłości w Indiach na rzecz Brytyjczyków.
W 1795 wojska rewolucyjnej Francji zajęły Holandię i grupa zależnych od rządu francuskich radykałów proklamowała Republikę Batawską.
XIX w..
Napoleon I, dążąc do centralizacji władzy, powołał w 1805 R.J. Schimmelpennincka na urząd wielkiego pensjonariusza, a w 1806 utworzył Królestwo Holandii, którym władał Ludwik Bonaparte. Wprowadzona przez Francję blokada kontynentalna Wielkiej Brytanii rujnowała Holandię. 13 lipca 1810 Napoleon I anektował Królestwo Holandii. Po klęsce Napoleona I pod Lipskiem 1813 powstał rząd tymczasowy, który ogłosił niepodległość Holandii. W 1814 przyjęto konstytucję. Na kongresie wiedeńskim w 1815 proklamowano utworzenie Królestwa Zjednoczonych Niderlandów, pod berłem Wilhelma I, włączając do niego prowincje południowe, które 1830 wskutek powstania niepodległościowego oderwały się i utworzyły nowe państwo Belgię, uznane przez Holandię w 1839. W latach dwudziestych XIX w. rozpoczął się intensywny rozwój gospodarczy Holandii, rozbudowywano drogi, kanały, pogłębiano porty, w latach 30. została otwarta pierwsza linia kolejowa; nastąpił rozwój rolnictwa (gł. hodowla bydła i ogrodnictwo); po likwidacji 1798 Kompanii Wschodnioindyjskiej, posiadłości w obecnej Indonezji stały się bezpośrednią własnością Holandii (Holenderskie Indie Wschodnie) i przynosiły królestwu znaczne dochody w przeciwieństwie do posiadłości w Ameryce m.in. (Antyle Holenderskie, Gujana Holenderska), gdzie zaprzestano handlu niewolnikami oraz spadły znacznie zyski z plantacji trzciny cukrowej. W 1848 została przyjęta nowa, liberalna konstytucja. W 1890 wygasła trwająca od 1815 unia personalna pomiędzy Holandią a Luksemburgiem. W drugiej połowie XIX w. nasiliły się konflikty między liberałami obu wyznań, pragnącymi utrzymania państwowej świeckiej szkoły a protestanckimi i katolickimi konserwatystami, domagającymi się prawa do zakładania szkół wyznaniowych, finansowanych przez państwo. Postępowała demokratyzacja prawa wyborczego, a rozwijający się ruch robotniczy (1894 powstała Socjaldemokratyczna Partii Robotnicza) stawiał żądania ochrony pracy i reform socjalnych (1874 ustawa zakazująca pracy dzieci poniżej 12. roku życia, 1894 pierwszy zbiorowy układ pracy). Industrializacja rozpoczęła się w Holandii w latach czterdziestych, w ostatnich dekadach XIX w. trwał rozwój przemysłu lekkiego. Unowocześniało się intensywnie rolnictwo, rosło światowe znaczenie holenderskiego handlu i portów m.in. Rotterdamu. Politykę zagraniczną cechowały starania o zachowanie neutralności. W 1913 Haga stała się siedzibą Stałego Trybunału Arbitrażowego. W I wojnie światowej kraj zachował neutralność. Po wojnie, mimo pogorszenia sytuacji ekonomicznej, hasła rewolucyjne nie spotkały się ze szerszym odzewem. W 1917 doszło do zmiany konstytucji i wprowadzenia powszechnego biernego i czynnego prawa wyborczego dla mężczyzn i biernego dla kobiet, proporcjonalnego systemu wyborczego, równouprawnienia szkół państwowych i prywatnych wyznaniowych. W 1919 kobiety uzyskały również czynne prawo wyborcze. W 1920 Holandia przystąpiła do Ligi Narodów; w Hadze usytuowano Stały Trybunał Sprawiedliwości Międzynarodowej (jego następcą jest Międzynarodowy Trybunał Sprawiedliwości). Wielki kryzys gospodarczy 1929–1933 poważnie zaciążył na gospodarce Holandii. Pojawiły się tendencje nacjonalistyczne i faszystowskie. W 1931 powstał Ruch Narodowosocjalistyczny Antona Musserta, które nie uzyskały jednak poparcia społecznego. W okresie międzywojennym Holandia cechowała znaczna stabilność demokratycznego ładu, oparta na czterech formacjach politycznych: Katolickiej Partii Ludowej, ortodoksyjnie kalwińskiej (Partii Antyrewolucyjnej, Unii Historycznych Chrześcijan), socjaldemokratycznej i liberalnej.
II wojna światowa.
W II wojnie światowej neutralność Holandii została pogwałcona 10 maja 1940 atakiem wojsk III Rzeszy, które zajęły kraj. 14 maja miało miejsce bombardowanie Rotterdamu. Królowa Wilhelmina wraz z rządem opuściła Holandię, chroniąc się w Londynie. Niemcy zaprowadzili system komisaryczny. Holendrzy zostali uznani za pełnowartościowych rasowo przedstawicieli rasy germańskiej nadających się do przekształcenia w partnerów Niemiec w przyszłej, podporządkowanej III Rzeszy Europie. Wobec niechęci ludności polityka władz okupacyjnych zaczęła się zaostrzać; o czym dowodzi rosnąca z czasem liczba rozstrzelanych Holendrów (1941 – 35; 1942 – 292; 1943 – 317; 1944 – 570; 1945 – 1560). Ponad 600 tysięcy Holendrów wysłano na przymusowe roboty do Niemiec. W życie wcielano program zagłady Żydów, w wyniku którego zmarła m.in. Anne Frank. Z okupantem kolaborował Narodowosocjalistyczny Ruch Holenderski oraz założona wkrótce po kapitulacji Unia Holenderska. Większość społeczeństwa stosowała bierny opór. Istniał także ruch oporu, zajmował się m.in. wydawaniem prasy podziemnej, wywiadem, przeprowadzał akcje sabotażowe. W 1942 Niemcy aresztowali i wywieźli do obozów katolików pochodzenia żydowskiego, m.in. Annę Frank. W końcowym okresie wojny na terenie Holandii miały miejsce zacięte walki z w których udział brały m.in. Polska 1. Dywizja Pancerna (w walkach o Bredę i Axel) oraz 1 Samodzielna Brygada Spadochronowa. W kwietniu 1945 Holandia została wyzwolona. Kolonie holenderskie w Azji (Indonezja) zostały zajęte przez wojska japońskie i okupowane do sierpnia 1945.
Po 1945 roku.
Po zakończeniu wojny Holandia starała się utrzymać władzę nad Indonezją, organizując z pomocą Wielkiej Brytanii ekspedycje militarne. W 1949 jednak była zmuszona uznać jej niepodległość, z wyjątkiem zachodniej Nowej Gwinei, przekazanej Indonezji w 1963. W Ameryce Środkowej Holandia utrzymała tzw. terytoria zamorskie: Antyle Holenderskie i wydzieloną z nich Arubę, które uzyskały szeroką autonomię.
Przy odbudowie kraju, Holandia skorzystała z planu Marshalla, odrzuciła politykę neutralności, wstępując w 1945 do ONZ, a od 1949 należy do NATO. Wcześnie też włączyła się do planu zachodnioeuropejskiej integracji. W 1948 powstała unia celna z Belgią i Luksemburgiem w ramach Beneluksu. W 1948 Unia Zachodnioeuropejska, a w 1957 EWG. Od 1993 Holandia jest członkiem Unii Europejskiej, stając się jednym z jej filarów. Jest m.in. sygnatariuszem układu z Schengen z 1985 i Maastricht z 1991. W latach 1999–2002 uczestniczyła w realizacji etapowego wprowadzania waluty euro. Po wojnie zmieniła się scena polityczna: Partia Socjaldemokratyczna połączyła się z lewicowymi partiami wyznaniowymi, tworząc Partię Pracy (PvdA). W 1948 powstała liberalna Partia Ludowa na rzecz Wolności i Demokracji (VVD) jako mutacja przedwojennych partii liberalnych. Od 1946 do połowy lat sześćdziesiątych rządy były zdominowane przez koalicje socjaldemokratów z partiami wyznaniowymi (rządy W. Dreesa 1948–58), później partii wyznaniowych z liberałami. Lata pięćdziesiąte i sześćdziesiąte to okres intensywnego rozwoju gospodarczego i wzrostu poziomu życia, m.in. dzięki odkryciu bogatych złóż gazu ziemnego, zwiększeniu znaczenia Holandii w handlu międzynarodowym i rozwojowi rolnictwa. Wzrost gospodarczy stworzył podstawy holenderskiego modelu państwa dobrobytu i systemu zabezpieczeń społecznych. Od połowy lat sześćdziesiątych narastała radykalizacja życia społecznego, dawał o sobie znać kryzys systemu politycznego. Następowało odejście Kościoła od ingerencji politycznej sekularyzacja życia publicznego, wzrost ruchów kontestacyjnych, m.in. tzw. Nowej Lewicy, i powstanie nowych partii politycznych, np. Demokraci 66 (D 66) i populistyczna Partia Chłopska. Wybory lat 1971 i 1972 wykazały dalszą polaryzację sił politycznych i umocnienie, będących w opozycji, partii lewicowych. Nastąpiła ściślejsza współpraca PvdA z D 66 i Katolicką Partią Radykalną. Po zawarciu sojuszu wyborczego utworzyły one rząd Joopa den Uyla (1973–77), który jednak nie poradził sobie z rosnącym bezrobociem i spadkiem produkcji. Po prawej stronie nastąpiły tendencje unifikacyjne. W 1976 Katolicka Partia Ludowa zjednoczyła się z Partią Antyrewolucyjną oraz z Unią Historycznych Chrześcijan i utworzyła w 1980 Apel Chrześcijańsko-Demokratyczny (CDA), oprócz Pvda największe ugrupowanie partyjne Holandii, od 1977 w koalicjach rządowych: 1977–1981 z liberałami (VVD), 1981–1982 z Pvda i D 66, 1982–1989 ponownie z VVD. Od lat siedemdziesiątych narastały w Holandii tendencje pacyfistyczne, które w latach osiemdziesiątych przerodziły się w masowy ruch protestu przeciw rozlokowaniu rakiet Cruise wspierany przez ówczesny Związek Radziecki.
Po wyborach parlamentarnych w 1989 nastąpił powrót do polityki kooperacji i powstania koalicji centroprawicowej CDA i PvdA pod kierunkiem premiera Ruuda Lubbersa (1989–1994), zmagającej się z kryzysem gospodarczym (wzrost bezrobocia, deficyt budżetowy). W wyborach parlamentarnych 1994 CDA utraciła pierwsze miejsce na rzecz socjaldemokratów, którzy utworzyli koalicję z D 66 i VVD (tzw. fioletowa koalicja) na czele z Wimem Kokiem, przewodniczącym socjaldemokratów (od 1987); wprowadzany program reform gospodarczych, zwany modelem holenderskim, uzyskał poparcie społeczne i akceptację polityki rządowej. Wybory parlamentarne w 1998 odnowiły mandat dla koalicji. W 1980, po abdykacji królowej Juliany z dynastii Orange-Nassau, tron objęła jej córka, Beatrix. W 2013 po abdykacji królowej Beatrycze tron przejął jej syn Wilhelm-Aleksander.

</doc>
<doc id="1643665" url="https://pl.wikipedia.org/wiki?curid=1643665" title="El Misti">
El Misti

El Misti lub Guagua-Putina – stratowulkan w południowym Peru, w pobliżu miasta Arequipa. Ostatnia erupcja miała miejsce w 1985 roku, a poprzednia potwierdzona erupcja w roku 1787.
El Misti posiada trzy koncentryczne kratery. W 1998 roku przy wewnętrznym kraterze odnaleziono 6 mumii z czasów inkaskich oraz wiele innych znalezisk. Wszystkie te znaleziska są teraz eksponatami w "Museo de Santuarios Andinos" w Arequipie.

</doc>
<doc id="1643675" url="https://pl.wikipedia.org/wiki?curid=1643675" title="Pogoria (potok)">
Pogoria (potok)

Pogoria – potok, lewostronny dopływ Czarnej Przemszy o długości 10,72 km. 
Potok wypływa z niewielkich zbiorników wodnych na terenie przemysłowym Huty Katowice na wysokości około 300 m n.p.m. Przepływ cieku jest niewielki i kształtuje się na poziomie kilkudziesięciu dm³/s w górnej części potoku, około 0,2 m3/s poniżej jeziora Pogoria III i gwałtownie wzrasta przed ujściem w konsekwencji dopływu wód z terenów zurbanizowanych Dąbrowy Górniczej. Pogoria tworzy kaskadę zbiorników poeksploatacyjnych: Pogoria I, Pogoria II i Pogoria III o łącznej pojemności całkowitej ponad 16 mln m3. Koryta większości cieków w zlewni są uregulowane, pełniąc miejscami funkcje rowów melioracyjnych i kanałów.

</doc>
<doc id="1643676" url="https://pl.wikipedia.org/wiki?curid=1643676" title="Zbiornik Pogoria I">
Zbiornik Pogoria I

Zbiornik Pogoria I – zbiornik poeksploatacyjny (popiaskowy) w zlewni cieku Pogoria powstały na przełomie lat 30. i 40. XX wieku (lata 1938-1945). Powierzchnia lustra wody przy maksymalnym poziomie piętrzenia wynosi 75 ha, długość – 1,62 km, szerokość średnia – 0,46 km, szerokość maksymalna – 0,76 km, wskaźnik wydłużenia zbiornika – 2,13. Linia brzegowa ma długość 4 km. Jezioro poeksploatacyjne ma pojemność ok. 3,6 mln m³, przy czym głębokość średnia wynosi 4,8 m, a maksymalna 7,8 m.
Zbiornik spełnia funkcje przyrodnicze i krajobrazowe, wraz z otoczeniem służy również ochronie przyrody. Pierwszy użytek ekologiczny utworzono w lipcu 1993 roku pod nazwą „Pogoria I” (ochroną został objęty obszar rozciągający się w południowo-wschodnim sektorze jeziora – jest to pas przybrzeżny o długości około 150 m i szerokości około 80 m porośnięty szuwarem trzcinowym o dogodnych warunkach do życia i rozmnażania się wielu gatunków ptaków wodno-błotnych, a także pełni funkcję tarliska dla ryb), drugi natomiast to „Młaki nad Pogorią I” jako niezatopiony fragment dawnego poziomu eksploatacyjnego (utworzony w maju 1996 r. w pobliżu osiedla Pogoria dla zachowania rzadkich siedlisk torfowiskowych z unikatową w kraju roślinnością młak i mszystych moczarów). Zaplecze w postaci bazy noclegowej i gastronomicznej a także towarzyszącej, decyduje o znaczeniu turystyczno-rekreacyjnym zbiornika. Jest miejscem uprawiania wędkarstwa i żeglarstwa, a także nadwodnego wypoczynku na bazie kąpielisk przy licznych ośrodkach wypoczynkowych lub urządzonych kąpielisk miejskich.

</doc>
<doc id="1643677" url="https://pl.wikipedia.org/wiki?curid=1643677" title="Zbiornik Pogoria III">
Zbiornik Pogoria III

Zbiornik Pogoria III – zbiornik poeksploatacyjny (popiaskowy) w zlewni cieku Pogoria (zob. Zbiorniki Pogoria), pochodzący z lat 70. XX wieku (lata 1973–1975). Powierzchnia lustra wody przy maksymalnym poziomie piętrzenia wynosi 208 ha, długość – 2,0 km, szerokość średnia – 1,0 km, szerokość maksymalna – 1,5 km, wskaźnik wydłużenia zbiornika – 1,34. Linia brzegowa ma długość 6 km. Jezioro poeksploatacyjne ma pojemność 12 mln m³, przy czym głębokość średnia wynosi 5,8 m, a maksymalna ok. 16 m.
Zbiornik spełnia funkcje przyrodnicze i krajobrazowe mimo statusu rezerwowego źródła wody do celów przemysłowych (pobór wody na szerszą skalę zaniechany od połowy lat 90. XX w. był przyczyną wahań stanów wody o amplitudzie przekraczającej 1 m). Posiada słabo rozwiniętą bazę noclegową i dobrze rozwiniętą bazę gastronomiczną, a także towarzyszącą, co nie przeszkadza pełnić funkcji turystyczno-rekreacyjnych. Jest miejscem uprawiania wędkarstwa, żeglarstwa, sportów wodnych i nurkowania. W obrębie zbiornika objętego tzw. strefą ciszy zorganizowano kąpieliska, trasy rowerowe, szlaki spacerowe z możliwością uprawiania sportów. Pogoria III jako największy akwen w zlewni Pogorii posiada również niewielkie znaczenie przeciwpowodziowe. Jest chętnie odwiedzanym miejscem, szczególnie latem.

</doc>
<doc id="1643678" url="https://pl.wikipedia.org/wiki?curid=1643678" title="Zbiornik Pogoria II">
Zbiornik Pogoria II

Zbiornik Pogoria II – zbiornik poeksploatacyjny (popiaskowy) w zlewni cieku Pogoria, utworzony w latach 1976–1978, po przystosowaniu i napełnieniu wodą niezasypanej części piaskowni Gołonóg II. Powierzchnia lustra wody przy maksymalnym poziomie piętrzenia wynosi 26 ha, długość – 0,72 km, szerokość średnia – 0,36 km, szerokość maksymalna – 0,54 km, wskaźnik wydłużenia zbiornika – 1,33. Linia brzegowa ma długość 2 km. Jezioro poeksploatacyjne ma pojemność ok. 0,5 mln m³, przy czym głębokość średnia wynosi 1,9 m, a maksymalna 2,6 m.
Zbiornik spełnia ważne funkcje przyrodnicze i krajobrazowe, wraz z otoczeniem służy również ochronie przyrody. W maju 1996 roku pod nazwą „Pogoria II” na powierzchni 40 ha utworzono użytek ekologiczny dla ochrony biocenoz nadwodnych i bagiennych z bogatą awifauną (kolonia lęgowa ok. 200 par mew śmieszek oraz miejsce gniazdowania 23 gatunków ptaków; występują tu 4 gatunki roślin chronionych oraz 11 gatunków roślin rzadko spotykanych). W obrębie użytku zwracają uwagę niektóre osobliwości florystyczne, podkreślające nie tylko przyrodniczą, ale i edukacyjną wartość całego obszaru. Znaczenie społeczno-gospodarcze zbiornika i jego otoczenia sprowadza się do możliwości uprawiania spacerów rekreacyjnych i dydaktycznych, wędkarstwa oraz sportów rowerowych na obrzeżach zbiornika, przy czym w obrębie całego akwenu obowiązują liczne zakazy.

</doc>
<doc id="1643680" url="https://pl.wikipedia.org/wiki?curid=1643680" title="Piotr Igneo">
Piotr Igneo

Pietro Igneo (zm. 6 listopada 1089) – włoski błogosławiony, mnich benedyktyński oraz kardynał. Niekiedy podaje się, że pochodził z rodu Aldobrandini, nie ma jednak na to dowodów.
Pochodził z Toskanii i został mnichem w Vallombrosa, która była ośrodkiem kongregacji benedyktyńskiej (wallombrozjan). Sławę przyniósł mu w 1068 roku konflikt między wspólnotą z Vallombrosa a biskupem Florencji Pietro Mezzabarba, którego mnisi oskarżyli o symonię. Biskup zaprzeczył, a o jego winie miała zadecydować próba ognia. Opat Giovanni Gualberto do udziału w próbie desygnował Pietro, który przeszedł ją zwycięsko (stąd przydomek "Igneo"). W rezultacie biskup musiał ustąpić ze stanowiska, a Pietro został najpierw przeorem w Passignano, a niedługo potem opatem klasztoru S. Salvatore w Fucecchio (płn. Toskania). W 1072 roku reformatorski papież Aleksander II (1061–1073) mianował go kardynałem-biskupem Albano. Mimo to aż do 1079 rezydował w swym opactwie, a z godności opata zrezygnował dopiero w 1081. W 1079 działał jako legat Grzegorza VII w Niemczech, a w 1080 i 1084–1085 we Francji. Należał do najwierniejszych zwolenników reformy gregoriańskiej i przeciwstawiał się schizmie antypapieża Klemensa III (1080/84—1100). Uczestniczył w papieskiej elekcji 1086 i papieskiej elekcji 1088. Sygnował bullę papieża Urbana II z 8 lipca 1089. Po raz ostatni poświadczony jest w kurii papieskiej we wrześniu 1089; niespełna dwa miesiące później zmarł. Co najmniej od XVII wieku jest czczony jako błogosławiony.

</doc>
<doc id="1643681" url="https://pl.wikipedia.org/wiki?curid=1643681" title="Uniwersytet Kopenhagi">
Uniwersytet Kopenhagi



</doc>
<doc id="1643682" url="https://pl.wikipedia.org/wiki?curid=1643682" title="Huascarán">
Huascarán

Huascarán lub Nevado Huascarán – szczyt w Andach Peruwiańskich. Najwyższy, południowy szczyt masywu (Huascarán Sur) to najwyższy szczyt całego Peru oraz najwyższy szczyt w pasie międzyzwrotnikowym na Ziemi. Nazwę zawdzięcza Huascarowi, XVI-wiecznemu wodzowi Inków, który nosił tytuł Sapa Inca.
Huascarán z kolei dał nazwę Parkowi Narodowemu Huascarán, który go otacza. Normalna droga na szczyt prowadzi z wioski Musho. Wejście zajmuje z reguły ok. 6 dni, przy czym trzeba się liczyć z dużymi szczelinami mogącymi blokować drogę. Względne różnice wysokości w parku, licząc od szczytu Huascarán wynoszą do 4 kilometrów. Sama wspinaczka na Huascarán wiąże się z pokonaniem przewyższenia około 2,5 kilometra. Jedna z dróg wspinaczkowych prowadzi przez urwisko wysokości 970 metrów. Z kolei ściana północna ma wysokość aż 1600 metrów.
Pierwsze wejście miało miejsce 20 lipca 1932. Dokonała tego ekspedycja niemiecko-austriacka w składzie: Philipp Borchers, Wilhelm Bernard, Erwin Hein, Hermann Hoerlin i Erwin Schneider. Szczyt północny (Huascarán Norte) został zdobyty w 1908 przez ekspedycję z USA.
31 maja 1970 miało miejsce trzęsienie ziemi, które spowodowało osunięcie się dużej części zbocza szczytu północnego. Blok lodu i kamieni o wymiarach 1 mili² w ciągu zaledwie 5 minut osunął się do Yungay, grzebiąc całe miasto i powodując śmierć ponad 20 tys. ludzi. W lawinie zginęła cała ekipa czechosłowackich alpinistów. Rząd Peru zabronił ekskawacji w okolicach Yungay, deklarując je „cmentarzem narodowym”.
Szczyt Huascarán jest punktem o najmniejszym w skali całego globu przyspieszeniu ziemskim.

</doc>
<doc id="1643684" url="https://pl.wikipedia.org/wiki?curid=1643684" title="Stella Luboń">
Stella Luboń

Stella Luboń (dawniej "Stella Żabikowo") – klub sportowy (niegdyś wielosekcyjny), powstały w 1922 roku w Luboniu, w Żabikowie. W przeszłości w Stelli uprawiano dyscypliny takie jak żużel, kolarstwo, czy tenis stołowy. Do dnia dzisiejszego zachowała się jedynie sekcja piłkarska.
W 2002 roku z okazji 80-lecia istnienia, klub odznaczony został złotą odznaką Polskiego Związku Piłki Nożnej. TMS Stella Luboń uczestniczy w rozgrywkach WZPN. Zespół seniorów gra obecnie w klasie okręgowej.
Historia.
Początki klubu.
W październiku 1922 roku powstał klub sportowy pod nazwą Stella Żabikowo, na czele którego stanął podoficer rezerwy Czesław Łakomy. Miejsce do zebrań formującemu się stowarzyszeniu udostępnił Franciszek Bednorz, właściciel restauracji znajdującej się na rynku w Żabikowie. Formalna rejestracja klubu nastąpiła dopiero 14 grudnia 1934 roku, gdzie klub uzyskał osobowość prawną i został wpisany do rejestru stowarzyszeń i związków urzędu wojewódzkiego w Poznaniu. Na stadionie Stelli znajdowała się wieża strażacka. Ustalono, iż wybory do zarządu, będą odbywać się co roku. W 1937 drużyna utrzymała się w klasie B poznańskiego okręgu związku piłki nożnej. Stella od początku swojego istnienia wystawiała w rozgrywkach ligi okręgowej dwie drużyny. Dalszą działalność klubu przerwał wybuch II wojny światowej. Nastał czas, gdyż przynależność do jakichkolwiek organizacji czy stowarzyszeń, była wrogo odbierana przez okupantów. Klub zmuszony był zawiesić swoją działalność.
Okres powojenny.
W 1945 roku, po zakończeniu działań wojennych, nastąpiło wznowienie działalności klubu. Grupa dawnych zawodników i członków zarządu z czasów przedwojennych, uchwałą powołała na nowo klub pod nazwą Stella. W tym samym roku, klub awansował do klasy A. Był to rok, w którym drużyna wygrywała wiele turniejów. Prawdziwy rozkwit klubu nastąpił w latach 50, gdzie prezesem był Bolesław Domek. W tym okresie Stella w ramach odmłodzenia kadry, nawiązała współpracę ze Szkołą Podstawową nr 1, na bazie której powstały drużyny juniorów i trampkarzy. Natomiast zespół seniorów, rozpoczął rozgrywki w Pucharze Polski z dobrymi wynikami. Niestety w roku 1954 z powodów finansowych i braku dotacji z federacji, kilku czołowych zawodników opuściło szeregi Stelli. W latach 60. klub znalazł oparcie finansowe w zakładach rowerowych Romet, którego oddział znajdował się w Luboniu. Prezesem był wówczas Czesław Tylka - były zawodnik, który zarządzał klubem do końca lat 70. i początku lat 80. Stella występowała wówczas w klasie okręgowej. Z chwilą wycofania się sponsora i dalszego finasowania, zarząd podjął decyzje o zawieszeniu dalszej działalności klubu w 1982.
Reaktywacja.
Po dziesięciu latach, w 1992 roku, grupa absolwentów Szkoły Podstawowej nr 1 w Luboniu, postawiła reaktywować do dalszej działalności klub pod nazwą Towarzystwo Młodzieży Sportowej Stella Luboń. Młoda drużyna została zgłoszona do rozgrywek wielkopolskiej klasy C, by po dwóch latach awansować do klasy B. W 1996 roku drużyna Stelli awansowała do Klasy A. W 2004 roku, drużyna pod wodzą znanego trenera Teodora Napierały, wywalczyła pierwszy historyczny awans do klasy okręgowej. 
Kolejne lata zespół przeplatał słabymi sezonami z tymi lepszymi. W zespole występował były reprezentant PolskiKrzysztof Piskuła. W 2018 klub sprowadził wielu piłkarzy, z Alainem Ngamayamą na czele. Efektem tych wzmocnień był awans z rekordowym bilansem bramkowym. Sezon 2019/20 był równie udany, bowiem w lidze zespół Stelli zajął wysoką lokatę, rywalizując do tego w Pucharze Polski z równie dobrym skutkiem, pokonując kolejnych rywali docierając do finału okręgu poznańskiego. W finale rywalem była drużyna Huraganu Pobiedziska, występująca na co dzień o klasę rozgrywkową wyżej. Mecz finałowy odbył się 11 listopada 2019 roku w Pobiedziskach. Stella wygrała ten mecz 3:1. Był to historyczny sukces tego klubu. W kolejnej rundzie Pucharu Polski zespół Stelli pokonał Wartę Międzychód 2:0. Przygodę z pucharem tej edycji lubońska drużyna zakończyła dopiero przegrywając z Sokołem Kleczew - czołową drużyną III ligi.
Celem w sezonie 2020/21 było zajęcie jak najlepszej pozycji w lidze oraz obrona Pucharu Polski zdobytego rok wcześniej. Stella drugi raz z rzędu awansowała do finału, gdzie przeciwnikiem okazała się drużyna Błękitnych Wronki. Mecz rozgrywany 11 listopada 2020 roku w Luboniu zakończył się wygraną gospodarzy 4:2, tym samym Stella drugi raz z rzędu zdobyła Puchar Polski strefy poznańskiej.
Trenerzy i zawodnicy.
Szkoleniowcami i zawodnikami tego klubu byli m.in.:
Inne sekcje.
Żużel.
Sekcja motorowa powstała już w 1943 roku w czasie wojny. Sekcja liczyła około 20 zawodników, którzy własnymi siłami i z własnej woli zbudowali toru żużlowy wokół stadionu piłkarskiego przy ulicy Szkolnej. Zawodnicy startujący na własnym sprzęcie, w 1951 roku przystąpili do rozgrywek żużlowych, walcząc jednocześnie o mistrzostwo poznańskiego okręgu motorowego. Dużym sukcesem było zwycięstwo w trójmeczu z Kolejarzem Poznań i Unią Szamotuły. Tego samego roku, decyzją władz wojewody, postanowiono połączyć sekcje motorową Budowlanych Żabikowo (gdyż tak też nazywano zespół Stelli) z zespołem KS Posnania. Wielu zawodników, mając dojeżdżać na treningi do Poznania wolało zakończyć karierę, a to z kolei poskutkowało rozpadem sekcji żużlowej.
Boks.
Następną sekcją działającą w klubie Stella była sekcja bokserska. Powstała w 1950 roku pod kierownictwem pana Ratajskiego, a trenerem został reprezentant Polski Zygmunt Malak. Po trzech miesiącach treningu, odbył się tzw. pierwszy krok bokserski, w którym pierwsze miejsca w swoich kategoriach wagowych zdobyła czwórka Stellowców. Z powodu braku chętnych do regularnego trenowania boksu, w 1952 roku podjęto decyzję o rozwiązaniu sekcji bokserskiej, a najlepsi zawodnicy kontynuowali swoje kariery sportowe w innych klubach.
Kolarstwo.
Sekcja kolarska została zarejestrowana w 1957 roku. W kolejnych latach kolarzom Stelli udało się osiągnąć sukcesy. Aleksander Kubiak, wygrał ogólnopolski wyścig Australijski na stadionie Warty Poznań, natomiast jego brat Karol okazał się najlepszy na trasie Poznań-Oborniki-Poznań, w którym Stellowcy zdeklasowali rywali, zajmując trzy pierwsze miejsca na podium. Największym sukcesem zespołowym było zajęcie drugiego miejsca w wyścigu o mistrzostwo okręgu w jeździe drużynowej na czas. Złoto przegrali z czwórką kolarzy poznańskiego Lecha o jedną sekundę. W 1959r. sekcja kolarska Stelli przestała istnieć, a głównym powodem była śmierć założyciela i trenera Mariana Myszkiewicza.
Tenis stołowy.
Przy reaktywacji sekcji piłkarskiej w 1992 roku, powstała też sekcja tenisa stołowego. Odnosiła ona liczne sukcesy, największym było zdobycie wicemistrzostwa Polski amatorów przez Waldemara Matylę. Drużyna tenisa stołowego przetrwała kilka lat.

</doc>
<doc id="1643685" url="https://pl.wikipedia.org/wiki?curid=1643685" title="Obszar podmokły">
Obszar podmokły



</doc>
<doc id="1643686" url="https://pl.wikipedia.org/wiki?curid=1643686" title="Teren podmokły">
Teren podmokły



</doc>
<doc id="1643687" url="https://pl.wikipedia.org/wiki?curid=1643687" title="Hennadij Łychaczow">
Hennadij Łychaczow

Hennadij Łychaczow (ukr. Геннадій Лихачов, ros. Геннадий Лихачев, "Giennadij Lichacziow"; ur. 1946 w Saratowie, Rosyjska FSRR) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Piłkarskiej w Saratowie. W 1967 został zaproszony do Karpat Lwów. 17 sierpnia 1969 strzelił pierwszą bramkę dla Karpat w meczu finałowym Pucharu ZSRR przeciwko klubowi SKA Rostów nad Donem. W 1978 przeszedł do Metalista Charków, w którym ukończył karierę piłkarską.

</doc>
<doc id="1643688" url="https://pl.wikipedia.org/wiki?curid=1643688" title="Stella Żabikowo">
Stella Żabikowo



</doc>
<doc id="1643698" url="https://pl.wikipedia.org/wiki?curid=1643698" title="Sardynka europejska">
Sardynka europejska

Sardynka europejska, sardynka atlantycka, sardynka ("Sardina pilchardus") – gatunek morskiej ryby ławicowej z rodziny śledziowatych (Clupeidae) zaliczanej do grupy sardynek. Jedyny przedstawiciel rodzaju "Sardina".
Taksonomia.
Sardynka europejska jest jedynym przedstawicielem rodzaju "Sardina". Opisywana była wielokrotnie pod różnymi nazwami.
Zasięg występowania.
Północno-wschodni Ocean Atlantycki wzdłuż wybrzeży północnej i zachodniej Europy, Morze Północne po Wyspy Kanaryjskie, Gorée (Senegal), Morze Śródziemne, Morze Marmara i Morze Czarne. Sardynki europejskie są rybami ławicowymi pływającymi w otwartej toni wodnej, w strefie przybrzeżnej. Późną wiosną i latem tworzą bardzo liczne stada podążające na północ i ku wybrzeżom w poszukiwaniu pokarmu.
Charakterystyka.
Ciało silnie wydłużone z piłkowaną krawędzią brzucha, u młodych bardziej bocznie ścieśnione. Łuski łatwo wypadające, w liczbie 30 wzdłuż ciała, na głowie brak łusek. W płetwie grzbietowej występuje 13–21 promieni miękkich. W dolnej części pokrywy skrzelowej 3–5 promieniście rozchodzących się bruzd. Brak linii bocznej. Dwa ostatnie promienie płetwy odbytowej są wydłużone. Na pokrywie skrzelowej widoczne zgrubienie. Grzbiet zielonkawy lub niebieski, spód ciała srebrzysty, wzdłuż boku przebiega niebieskawa smuga. Kilkunastoletnie osobniki dorastają do 30 cm długości, ale ze względu na atrakcyjność mięsa poławiane są okazy kilkunastocentymetrowe.
Odżywianie.
Żywi się planktonem. Przy połowach nęcone są ikrą dorsza lub światłem lamp.
Rozmnażanie.
Rozród odbywa się zimą u wybrzeży Afryki oraz latem w Morzu Północnym. W Morzu Śródziemnym tarło odbywa się w ciągu całego roku.
Znaczenie gospodarcze.
Posiada bardzo duże znaczenie gospodarcze, zwłaszcza w produkcji konserw i mączki rybnej.

</doc>
<doc id="1643699" url="https://pl.wikipedia.org/wiki?curid=1643699" title="Sardina pilchardus">
Sardina pilchardus



</doc>
<doc id="1643704" url="https://pl.wikipedia.org/wiki?curid=1643704" title="Teatr Panopticum">
Teatr Panopticum

Teatr Panopticum – amatorski teatr działający od września 1984 roku przy Młodzieżowym Domu Kultury „Pod Akacją” w Lublinie.
Założycielem teatru, kierownikiem artystycznym i reżyserem większości przedstawień jest Mieczysław Wojtas. Teatr Panopticum jest laureatem ogólnopolskich i międzynarodowych nagród. Prezentował swoją twórczość na polskich i międzynarodowych festiwalach: w Niemczech, Finlandii i Turcji.
W Teatrze Panopticum swą karierę aktorską zaczynali: Jakub Kornacki, Wojciech Świeboda, Anita Sokołowska, Anna Zawiślak, Monika Obara, Agata Klimczak, Jan Tuźnik, Aleksandra Radwan, Julia Sobiesiak. Także Łukasz Witt-Michałowski, reżyser teatralny i założyciel Sceny Prapremier InVitro był aktorem Teatru Panopticum.
Teatr Panopticum jest stałym uczestnikiem wydarzeń kulturalnych w Lublinie, jak Noc Kultury, Zwierciadła czy Lubelski Festiwal Literacki "Miasto Poezji".
Przedstawienia.
data oznacza datę premiery:

</doc>
<doc id="1643709" url="https://pl.wikipedia.org/wiki?curid=1643709" title="Islamofobia">
Islamofobia

Islamofobia – antyspołeczne uprzedzenie i dyskryminacja w stosunku do islamu i muzułmanów. Pojęcie odnosi się do wszelkich przejawów dyskryminacji i rozpowszechniania nienawiści.
Określenie "islamofobia" pochodzi od słów: nazwy islam i greckiego słowa "phóbos" (gr.φόβος) – strach. Termin ten używany był już w latach 20. XX wieku.
W 1997 roku brytyjski think tank Runnymede Trust określił islamofobię jako "strach i nienawiść wobec islamu i wynikające z nich strach i wrogość wobec muzułmanów", zaznaczając, że przejawem islamofobii jest także dyskryminacja ekonomiczna, społeczna i socjalna wobec wyznawców religii islamu.
Islamofobia jest określeniem politycznym i nie jest rozpoznaną fobią w sensie medycznym.
Krytyka terminu.
Pojęcie bywa krytykowane przez różnych intelektualistów, takich jak Sam Harris, jako używane w celu zablokowania krytyki religii.
Użycie tego terminu, jego struktura i sama koncepcja były szeroko krytykowane. Badania wykazują powszechne problemy w stosowaniu i rozumieniu tego terminu.
Salman Rushdie skrytykował neologizm "islamofobia" mówiąc, że "był dodatkiem do słownika nowomowy. Termin ten stawia na głowie język analizy i wnioskowania w dyspucie".
Pat Condell nazywa słowo "islamofobia" "cyniczną bronią terroryzmu kulturowego, karygodną próbą przedstawienia zdrowego rozsądku jako choroby psychicznej".
Tuż po publikacji karykatur Mahometa przez duński dziennik Jyllands-Posten grupa 12 intelektualistów opublikowała manifest na łamach francuskiego pisma satyrycznego "Charlie Hebdo" ostrzegając w nim przed używaniem terminu "islamofobia" jako obrony "islamskiego totalitaryzmu".
Pisząc w New Humanist, filozof Piers Benn sugeruje, że ludzie odczuwający narastający strach przed islamofobią wytwarzają taką niezdrową atmosferę intelektualną i moralną aby podważyć krytykę islamu."

</doc>
<doc id="1643710" url="https://pl.wikipedia.org/wiki?curid=1643710" title="Historia Słowacji">
Historia Słowacji

Historia Słowacji – obejmuje historię Słowacji oraz narodu słowackiego.
Tereny obecnej Słowacji były zamieszkane w okresie starożytności przez Kwadów, oraz podbite przez Cesarstwo Rzymskie. W okresie średniowiecza wchodziła w skład Królestwa Polskiego oraz Węgier. Od XV do XIX w terenami Słowacji władali Habsburgowie. Po upadku Habsburgów Słowacja współtworzyła Czechosłowację. W okresie 1939–1944 była niepodległym państwem faszystowskim pod rządami Jozefa Tiso. W latach 1945–1992 Słowacja ponownie wchodziła w skład Czechosłowacji. Od 1 stycznia 1993 ponownie jest niepodległym państwem. Należy do Unii Europejskiej NATO i ONZ.
Pradzieje.
Najstarsze ślady bytności człowieka na terenach obecnej Słowacji są datowane na okres plejstocenu. Z tej epoki pochodzą znaleziska tzw. tłuków pięściowych. Najbogatsze znaleziska pochodzą z okresu średniego paleolitu. Zasiedlane były doliny rzek oraz kotliny. Ślady działalności ludzkiej zachowały się w dorzeczu Wagu i Nitry, w Liptowie i na Spiszu. W okresie młodszego paleolitu od 40 000 do 8000 p.n.e. gatunek homo sapiens zaczął zasiedlać część Zagórza, Nizinę Wschodniosłowacką, Szarysz i Ostrawę. W tym okresie podstawową formą gospodarki było łowiectwo kontynuowane także w okresie mezolitu. W okresie neolitu zaczęły powstawać natomiast gospodarstwa produkcyjne na obszarach czarnoziemów. Pod koniec epoki eneolitu na Słowacji ludzie zaczęli przenikać na tereny północno-wschodnie.
Starożytność i średniowiecze.
Na początku naszej ery ziemie obecnej Słowacji zamieszkiwali germańscy Kwadowie, którzy w II w. zostali pokonani przez cesarza rzymskiego Marka Aureliusza. Po przejściu Hunów na przełomie IV i V w. na Słowację przybyły plemiona słowiańskie, ale od połowy VI w. zwierzchnictwo nad nimi objęli przybyli z Azji Awarowie.
Na początku IX w. powstało państewko Pribiny z ośrodkiem w Nitrze, które w latach 833-836 zostało włączone do państwa wielkomorawskiego. W tym też okresie nastąpiła chrystianizacja. Od XI w. w Królestwie Węgierskim. W latach 1003–1025/1031 ziemie dzisiejszej Słowacji (Słowaczyzna) wchodziły w skład Królestwa Polskiego po przyłączeniu przez Bolesława Chrobrego. Kronika polsko-węgierska opisywała, że „Granice Polaków rozciągały się bowiem aż do brzegu Dunaju, do miasta Ostrzyhomia, potem wiodły do miasta Egeru, a dalej kierując się ku rzece, która zwie się Ciepłą [Topl'a] aż do grodu Salis, i tam kończyły się granice między Węgrami, Rusinami i Polakami”. Ostatecznie za panowania Stefana I Świętego została włączona do Węgier. Chrystianizacja ziem słowackich, zapoczątkowana przez misjonarzy z Bawarii w księstwie Pribiny, była kontynuowana w państwie wielkomorawskim i wznowiona za panowania Stefana I Świętego. Od XI w. na Słowacji (zwłaszcza w części naddunajskiej) zaczęło się osadnictwo węgierskie. W następnym stuleciu pojawili się koloniści z Niemiec. Nasilenie kolonizacji (także wołoskiej) nastąpiło w drugiej połowie XIII w. po najazdach mongolskich. Osadnictwo polskie (gł. na Spiszu i Orawie) trwało od XV w. 
Za ostatnich Arpadów (dynastia wygasła 1301), pod panowaniem Andegawenów (XIV w.) oraz w czasie rywalizacji Habsburgów i Jagiellonów o tron węgierski w XV w., Słowacja pozostawała peryferyjną częścią Węgier. Umocniły się wówczas wpływy kulturalne Czech.
Pod panowaniem Habsburgów.
Od 1526 znajdowała się pod panowaniem Habsburgów. Po zajęciu środkowych Węgier przez Turków (1541) na Słowację przenieśli się arcybiskupi Esztergomu do Trnavy i sejm węgierski do Preszburga. W XVI w. na Słowacji rozprzestrzeniła się reformacja. Rekatolizacyjne działania Habsburgów, połączone z wprowadzaniem absolutyzmu, przyczyniły się do poparcia przez tamtejsze społeczeństwo kilku powstań przeciwko dynastii, kierowanych przez władców Siedmiogrodu. Po oswobodzeniu od Turków środkowych Węgier w latach 1683–1699 ziemie słowackie ponownie stały się kresami państwa, choć sejm węgierski zbierał się w Preszburgu do 1848.
Pod koniec XVIII w. w środowisku nielicznej inteligencji zaczęła się kształtować słowacka świadomość narodowa. Wśród działaczy narodowych przeważali duchowni ewangeliccy (L. Štúr kierujący ruchem szturowców) i katoliccy. W maju 1848 w czasie rewolucji węgierskiej Słowacy na wiecu w Liptovským Svätým Mikulášu uchwalili swoje postulaty narodowe. Odmowa Węgrów spowodowała, że przywódcy słowaccy dochowali wierności Habsburgom. Jednakże w 1861 cesarz Franciszek Józef I nie zgodził się na autonomię Słowacji. Natomiast młodzi działacze zdołali 1862–1863 porozumieć się z Węgrami w sprawach koncesji w oświacie (m.in. nauczanie w języku słowackim w szkołach średnich) i powołania narodowego centrum kulturalnego – Maticy slovenskéj. Ugoda austriacko-węgierska 1867 stwarzała Węgrom możliwości nasilenia madziaryzacji Słowaków; cofnięto niedawne ustępstwa w oświacie i z czasem tzw. lex Apponyi 1907 wprowadzono naukę w języku węgierskim także w szkołach elementarnych. W 1875 zakazano działalności Maticy slovenskéj. W tych warunkach wzrosło kulturalne oddziaływanie Czech, gdzie studia na Uniwersytecie Karola w Pradze odbywało wielu młodych Słowaków.
I wojna światowa.
W czasie I wojny światowej czeskie i słowackie środowiska emigracyjne w Stanach Zjednoczonych opowiedziały się za utworzeniem wspólnego państwa. Podpisana w maju 1918 przez przewodniczącego Czechosłowackiej Rady Narodowej Tomasa Masaryka umowa pittsburska przewidywała znaczną autonomię dla Słowaków.
Czechosłowacja międzywojenna.
Wobec klęski Austro-Węgier, Czesi proklamowali w Pradze 28 października 1918 powstanie państwa czechosłowackiego, do którego 30 października na wiecu w Turčianským Svätým Martinie akces zgłosili Słowacy. Do ewakuacji Węgrów doszło dopiero po ultimatum Francji pod koniec 1918. Wczesnym latem 1919 ziemie słowackie zajęły przejściowo oddziały Węgierskiej Republiki Rad. Jednocześnie toczyły się spory wśród polityków słowackich. Część z nich, na ogół ewangelików, była zwolennikami czechosłowakizmu (M. Hodža) i nie opowiadała się za autonomią. Inni, działający w katolickiej Słowackiej Partii Ludowej (zw. ludakami), traktowali umowę pittsburską jako wiążącą dla wszystkich polityków w kraju oraz zabiegali o jej dotrzymanie i przyznanie Słowakom szerokiej autonomii z własnym sejmem. We wrześniu 1919 ich przywódca, ksiądz Andrej Hlinka (korzystając z pomocy Polski) usiłował przedstawić ten postulat na paryskiej konferencji pokojowej. Zewnętrzne granice Słowacji ustaliły traktaty zawarte przez Czechosłowację z Austrią w Saint-Germain-en-Laye w 1919, Węgrami w Trianon w 1920, a z Polską – arbitraż mocarstw 1920–1921, uzupełniony tzw. protokołem krakowskim 1924. 
Powojenne życie polityczne na Słowacji było zdominowane przez walkę ludaków o autonomię. Od wiosny 1938 dyplomacja polska starała się nakłonić Hlinkę i jego współpracowników do proklamowania niepodległości Słowacji. Jednak ani Hlinka, ani rządzący od sierpnia 1938 jego następca Jozef Tiso nie zgodzili się na to. Wkrótce po układzie monachijskim 1938 ludacy i inne partie słowackie uchwaliły w Żylinie autonomię Słowacji i 6 października 1938 powołały rząd z premierem Jozefem Tisą. Słowacy zostali zmuszeni do dokonania cesji terytorialnych na rzecz Polski ok. 226 km kwadratowych, oddając Polsce m.in. Świerczynowiec, Suchą Górę, Jaworzynę, oraz Węgier (ok. 10 tys. km kwadratowych na południu kraju), które Słowacja musiała zaakceptować, przyczyniły się do zacieśnienia związków z Niemcami. Wezwany do Berlina Tiso, postawiony wobec alternatywy: ogłoszenie niepodległości lub okupacja, zwołał na 14 marca 1939 sejm słowacki, który tego dnia proklamował niepodległą Republikę Słowacką. Na czele władz jako prezydent stanął Tiso. Kilka dni później Słowacja przyjęła „opiekę” III Rzeszy, uzależniając się od niej politycznie i gospodarczo. We wrześniu 1939 oddziały słowackie wzięły udział w napaści Niemiec na Polskę. Do Słowacji przyłączono polskie części Spiszu i Orawy. W kwietniu 1942 władze słowackie rozpoczęły deportację Żydów, których kierowano do Terezina, bądź do obozów zagłady, co spotkało się z protestami w kraju (János Esterházy) oraz interwencją Watykanu. Deportacje wstrzymano w październiku 1942. W 1943, pod wpływem wiadomości o klęskach Wehrmachtu na froncie wschodnim (walczyły tam także formacje słowackie), na Słowacji powstały organizacje konspiracyjne złożone z przeciwników ludaków. 29 sierpnia wybuchło powstanie słowackie, które objęło środkową część kraju. Kierownictwo polityczne nad powstaniem (stłumionym przez Niemców w październiku) sprawowała Słowacka Rada Narodowa, opowiadająca się za wspólnym państwem z Czechami przy zachowaniu autonomii Słowacji.
Czechosłowacja Pojałtańska.
W końcu marca 1945 powstał w Moskwie rząd czechosłowacki, złożony z przedstawicieli emigracyjnego (działającego 1940–1945 w Londynie) gabinetu J. Šrámka, Słowackiej Rady Narodowej i komunistów. Ogłoszone już na Słowacji wytyczne działalności rządu (program koszycki) zapowiadały utworzenie demokratycznego państwa dwóch równoprawnych narodów: Czechów i Słowaków. Zaraz po wojnie na Słowacji (w granicach sprzed 1938) znaczną popularność zyskała, opowiadająca się za autonomią, Partia Demokratyczna. W 1946 zdobyła ona w wyborach do Słowackiej Rady Narodowej 62,5% głosów, dwukrotnie więcej głosów niż komuniści 30,3%. We wrześniu 1947 została oskarżona przez KPCz (popartą przez inne partie czeskie) o spisek antypaństwowy i w konsekwencji uległa zmarginalizowaniu. Po objęciu w lutym 1948 przez komunistów dyktatorskich rządów w Czechosłowacji autonomia Słowacji stała się fikcją. W pierwszych latach powojennego terroru komuniści zlikwidowali gospodarkę rynkową. W czasie „praskiej wiosny” w 1968 zainicjowano prace nad federalizacją Czechosłowacji, co zrealizowano w 1969, już po inwazji państw Układu Warszawskiego . W następnych latach trwała na Słowacji tzw. normalizacja, jakkolwiek zakres represji wobec zwolenników reform okazał się mniejszy niż na ziemiach czeskich i skromniejszy także był zapoczątkowany z końcem lat 70. ruch dysydencki.
Niepodległa Słowacja.
W październiku 1989 zaczęła się w Pradze aksamitna rewolucja, która obaliła ustrój komunistyczny w Czechosłowacji. Powstały wówczas Forum Obywatelskie w Czechach i Społeczeństwo Przeciwko Przemocy na Słowacji, kierujące procesem przywracania demokracji w państwie. Po upadku w 1989 rządów KPCz nasiliły się na Słowacji dążenia do uzyskania samodzielności. W czerwcu 1990, w wolnych wyborach parlamentarnych, najwięcej głosów na Słowacji uzyskało Społeczeństwo przeciw Przemocy oraz Ruch Chrześcijańsko-Demokratyczny. Rządy Vladimira Meciara i J. Čarnogurskyego (do VI 1992) zapoczątkowały proces prywatyzacji i transformacji gospodarczej. Ruch Społeczeństwo przeciwko Przemocy przekształcił się następnie w Partię Ludową - Ruch na rzecz Demokracji Słowacji pod przewodnictwem Mečiara. W lipcu 1992 parlament Słowacji przyjął deklarację suwerenności republiki, a 1 września uchwalił konstytucję. W październiku 1992 parlament czechosłowacki przyjął ustawę o powstaniu od 1 stycznia 1993 suwerennych Czech i Słowacji. W styczniu 1993 Słowacja została przyjęta do ONZ. W lutym 1993 Rada Narodowa Republiki Słowackiej wybrała Michala Kováča na prezydenta Słowacji. Do najważniejszych problemów politycznych Słowacji należą: spór z Węgrami o zespół hydroenergetyczny w Gabčíkovie na Dunaju oraz kwestia statusu mniejszości węgierskiej. Do 1998 pod rządami Mečiara jako premiera został spowolniony proces prywatyzacji, nie uregulowano także relacji z ludnością węgierską. 1998–2006 władzę sprawował prawicowy rząd M. Dzurindy oparty na kilkupartyjnej koalicji, który przyspieszył prywatyzację oraz działania na rzecz integracji z Unią Europejską i NATO. W 2002 Słowacja podpisała traktat o przystąpieniu do NATO, a od 2004 jest jego członkiem. W kwietniu 2003 podpisała traktat akcesyjny z Unią Europejską zatwierdzony w czerwcu tego samego roku w referendum, a 1 maja 2004 weszła do wspólnoty. Po wyborach 2006 rząd utworzył Smer z populistami i narodowcami. 1 stycznia 2009 korona została zastąpiona przez euro. Od 2014 prezydentem jest Andrej Kiska.

</doc>
<doc id="1643715" url="https://pl.wikipedia.org/wiki?curid=1643715" title="Departament III&quot;A&quot; MSW">
Departament III&quot;A&quot; MSW



</doc>
<doc id="1643717" url="https://pl.wikipedia.org/wiki?curid=1643717" title="Königsmoor">
Königsmoor

Königsmoor – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Tostedt.
Położenie geograficzne.
Königsmoor leży w północno-zachodniej części Pustaci Lüneburskiej ok. 40 km. na południowy zachód od Hamburga. Wokół gminy od północy i zachodu płynie rzeka Wümme. Königsmoor sąsiaduje od wschodu z gminą Otter, od północy z gminą Wistedt, od zachodu graniczy z gminami Stemmen i Lauenbrück oraz z południa z gminami Vahlde i Fintel z gminy zbiorowej Fintel z powiatu Rotenburg (Wümme). Od południowego wschodu gmina sąsiaduje z dzielnicą Wesseloh miasta Schneverdingen w powiecie Heidekreis.
Historia.
Ten bagnisty teren wykorzystywany w pozyskaniu torfu przeszedł w 1866 z Królestwa Hanoweru w wyniku jego rozpadu do Królestwa Prus. Od tego czasu "Großen-Moor" nadano miano "królewskie" czyli "Königsmoor". Miejscowość zaczęła się rozwijać po 1910, gdy wybudowano tu stację badawczą na terenach torfowisk. Gmina została utworzona dopiero w 1957, włączając również sąsiednie osady "Eckel Moor" i "Hamm Moor".
Dzielnice gminy.
W skład gminy Königsmoor wchodzą następujące dzielnice: Hamm-Moor, Königsmoor i Rieper-Moor.
Komunikacja.
Przez Königsmoor przebiega od północnego zachodu droga krajowa B75 pomiędzy Tostedt a Scheeßel. Do autostrady A1 z węzłem Sittensen jest ok. 15 km.

</doc>
<doc id="1643718" url="https://pl.wikipedia.org/wiki?curid=1643718" title="Jakub Kornacki">
Jakub Kornacki

Jakub Kornacki (ur. w 1974 roku w Lublinie) – polski aktor filmowy i teatralny, a także reżyser teatralny.
Życiorys.
Absolwent Państwowej Wyższej Szkoły Teatralnej w Krakowie (1997). Dyplom obronił dwa lata później.
W czasach licealnych był aktorem lubelskiego Teatru Panopticum. W latach 1997 – 2002 aktor w Teatrze współczesnym w Szczecinie. W tym samym czasie udzielał się również w Piwnicy przy Krypcie oraz Operze na Zamku.
Od 2002 roku solista Teatru Muzycznego w Gdyni, a także wykładowca Studium Wokalno-Aktorskiego przy teatrze.
Lider założonego w 2011 roku zespołu Kanaan, z którym w 2013 roku zdobył Nagrodę Publiczności oraz Nagrodę Jurorów na konkursie Debiutów w Dobrym Miejscu w Warszawie. Druga płyta Kuby Kornackiego została wydana nakładem edycji św. Pawła.13 kwietnia 2018 w klubie Hybrydy będzie miała miejsce premiera albumu "Trzy Sny"

</doc>
<doc id="1643720" url="https://pl.wikipedia.org/wiki?curid=1643720" title="Koenigsmoor">
Koenigsmoor



</doc>
<doc id="1643723" url="https://pl.wikipedia.org/wiki?curid=1643723" title="Frédéric François-Marsal">
Frédéric François-Marsal

Frédéric François-Marsal (ur. 16 marca 1874 w Paryżu, zm. 20 maja 1958 w Gisors) – francuski polityk czasów III Republiki Francuskiej, premier oraz pełniący obowiązki prezydenta Francji.
Życiorys.
Urodził się w 1874 roku w Paryżu. Ukończył m.in. liceum Louis-le-Grand oraz École spéciale militaire de Saint-Cyr, po której służył jako oficer we francuskich Indochinach. Po odbyciu służby wojskowej był finansistą w wielu bankach na terenie całej Francji.
Podczas rządów Georges'a Clemenceau pełnił funkcję doradcy ekonomicznego. W ciągu następnych lat piastował tekę ministra finansów w rządach Alexandre'a Milleranda, Georges'a Leygues'a oraz Raymonda Poincarégo.
8 czerwca 1924 objął funkcję premiera Francji. Dwa dni później objął tymczasowo urząd prezydenta Francji. 13 czerwca na miejscu prezydenta zastąpił go Gaston Doumergue. 15 czerwca stracił również stanowisko premiera Francji. Na tym stanowisku zastąpił go Édouard Herriot.
W latach 1921–1930 był senatorem reprezentującym departament Cantal.
Zmarł w 1958 w Gisors w wieku 84 lat.

</doc>
<doc id="1643725" url="https://pl.wikipedia.org/wiki?curid=1643725" title="Huta Stara (gmina)">
Huta Stara (gmina)

Huta Stara (od 1931 "Wrzosowa") – dawna gmina wiejska istniejąca do 1931 roku w woj. kieleckim. Nazwa gminy pochodzi od wsi Huta Stara, lecz siedzibą władz gminy była Wrzosowa.
W okresie międzywojennym gmina Huta Stara należała do powiatu częstochowskiego w woj. kieleckim. 9 września 1931 roku gmina została zniesiona przez przemianowanie na "gminę Wrzosowa".

</doc>
<doc id="1643727" url="https://pl.wikipedia.org/wiki?curid=1643727" title="Antonio Fluvian de Riviere">
Antonio Fluvian de Riviere

Antonio Fluvian de Riviere (Antonio de Fluvia) (zm. 29 października 1437) – 35. wielki mistrz zakonu joannitów w latach 1421-1437. 
Do zakonu wstąpił w 1412 po wyjeździe z Hiszpanii. W 1428 nakazał budowę archiwum zakonu. W testamencie zostawił znaczną sumę na budowę szpitala dla zakonu, który wybudowano w latach 1440 -1489 mieści się w nim obecnie Muzeum Archeologiczne miasta Rodos.

</doc>
<doc id="1643728" url="https://pl.wikipedia.org/wiki?curid=1643728" title="Chiayi">
Chiayi



</doc>
<doc id="1643729" url="https://pl.wikipedia.org/wiki?curid=1643729" title="Chungho">
Chungho



</doc>
<doc id="1643731" url="https://pl.wikipedia.org/wiki?curid=1643731" title="Chungli">
Chungli



</doc>
<doc id="1643732" url="https://pl.wikipedia.org/wiki?curid=1643732" title="KZO">
KZO

KZO – niemiecki bezzałogowy aparat latający (UAV – Unmanned Aerial Vehicle) opracowany przez firmę STN ATLAS Elektronik GmbH z Bremy, której 51% akcji należy obecnie do Rheinmetall AG. Skrót KZO oznacza "Kleinflugzeug für Zielortung" (mały samolot wskazujący cele).
Historia.
Na początku lat 90. XX wieku Francja i Niemcy rozpoczęły wspólny program budowy nowego bezzałogowego aparatu latającego, mającego służyć rozpoznaniu i kierowaniu ogniem artylerii. W tym celu obydwa państwa powołały do życia spółkę Eurodrone, mającą zbudować taki samolot, który otrzymał nazwę "Brevel". W 1998 roku rozpoczęto pierwsze testy nowego bezpilotowego aparatu, jednak na skutek cięć w wydatkach na obronę z projektu wycofała się Francja – w tej sytuacji Niemcy zostały zmuszone do dokończenia projektu samotnie i tak narodził się KZO.
Konstrukcja.
Samolot jest dolnopłatem zaopatrzonym w silnik dwusuwowy napędzający dwułopatowe śmigło pchające. Podczas transportu skrzydła aparatu są składane. KZO zbudowany jest z materiałów pochłaniających fale elektromagnetyczne, dodatkowo pokryty specjalną powłoką polepszającą właściwości stealth aparatu. Głównym zadaniem KZO jest rozpoznanie, lokalizacja, wskazywanie i śledzenie potencjalnych celów. Aparat wyposażony jest w kamerę FLIR ("Forward Looking Infra Red" – obserwacja przedniej półsfery w podczerwieni) oraz kamerę światła dziennego. Obraz z kamery przekazywany jest w czasie rzeczywistym do stanowiska kontroli lotu na ziemi, może być również nagrywany na pokładowym nośniku danych. KZO startuje bezpośrednio z kontenera, w którym jest transportowany, przy użyciu przyspieszaczy startowych. Lądowanie odbywa się na spadochronie.
Służba.
W celu dokonania oceny systemu pierwszy KZO został dostarczony niemieckiej armii w 1998 roku. Operacyjny system KZO został dostarczony w 2005 roku. Od lutego 2006 roku Bundeswehra używa go w Afganistanie.

</doc>
<doc id="1643733" url="https://pl.wikipedia.org/wiki?curid=1643733" title="Hsinchuang">
Hsinchuang



</doc>
<doc id="1643734" url="https://pl.wikipedia.org/wiki?curid=1643734" title="Hsintien">
Hsintien



</doc>
<doc id="1643735" url="https://pl.wikipedia.org/wiki?curid=1643735" title="Alan Merriam">
Alan Merriam



</doc>
<doc id="1643736" url="https://pl.wikipedia.org/wiki?curid=1643736" title="Hualien">
Hualien



</doc>
<doc id="1643737" url="https://pl.wikipedia.org/wiki?curid=1643737" title="Makung">
Makung



</doc>
<doc id="1643738" url="https://pl.wikipedia.org/wiki?curid=1643738" title="Panchiao">
Panchiao



</doc>
<doc id="1643739" url="https://pl.wikipedia.org/wiki?curid=1643739" title="Sanchung">
Sanchung



</doc>
<doc id="1643741" url="https://pl.wikipedia.org/wiki?curid=1643741" title="Wrzosowa (gmina)">
Wrzosowa (gmina)

Wrzosowa (do 1931 "Huta Stara") – dawna gmina wiejska, istniejąca w latach 1931-1954 w woj. kieleckim, katowickim i stalinogrodzkim (dzisiejsze woj. śląskie). Siedzibą władz gminy była Wrzosowa.
Gminę Wrzosowa utworzono 9 września 1931 roku w powiecie częstochowskim w woj. kieleckim w związku z przemianowaniem gminy Huta Stara na "Wrzosowa". Po wojnie gmina przejściowo zachowała przynależność administracyjną, lecz już 6 lipca 1950 roku została wraz z całym powiatem częstochowskim przyłączona do woj. katowickiego (od 9 marca 1953 pod nazwą "woj. stalinogrodzkie").
1 lipca 1952 roku część obszaru gminy Wrzosowa (gromadę Błeszno oraz część gromady Brzeziny Małe obejmującą osiedle "Bór" i przysiółek "Wypalanki") przyłączono do Częstochowy. Według stanu z 1 lipca 1952 roku gmina Wrzosowa składała się z 7 gromad: Brzeziny Małe, Brzeziny Wielkie, Brzeziny Wielkie kol., Huta Stara "A", Huta Stara "B", Nowa Wieś i Wrzosowa. Jednostka została zniesiona 29 września 1954 roku wraz z reformą wprowadzającą gromady w miejsce gmin. 
Po reaktywowaniu gmin z dniem 1 stycznia 1973 roku gminy Wrzosowa nie przywrócono, a jej dawny obszar wszedł głównie w skład gminy Poczesna oraz Częstochowy (Brzeziny).

</doc>
<doc id="1643745" url="https://pl.wikipedia.org/wiki?curid=1643745" title="Hua-lien Hsi">
Hua-lien Hsi



</doc>
<doc id="1643746" url="https://pl.wikipedia.org/wiki?curid=1643746" title="Alfredo Alves Tinoco">
Alfredo Alves Tinoco

Alfredo Alves Tinoco (ur. 2 grudnia 1904 w Rio de Janeiro, zm. 4 lipca 1975) – brazylijski piłkarz grający na pozycji ofensywnego pomocnika.
W czasie swojej kariery piłkarskiej Tinoco występował w CR Vasco da Gama (1929-1934), z którym zdobył mistrzostwo stanu Rio de Janeiro w 1929 i 1934.
Z reprezentacją Brazylii uczestniczył w mistrzostwach świata w 1934 i zagrał w przegranym meczu z reprezentacją Hiszpanii. Był to jego jedyny występ w barwach "canarinhos".

</doc>
<doc id="1643748" url="https://pl.wikipedia.org/wiki?curid=1643748" title="Gmina Grabówka">
Gmina Grabówka

Grabówka – dawna gmina wiejska istniejąca w latach 1867–1954 w woj. kieleckim, katowickim i stalinogrodzkim (dzisiejsze woj. śląskie). Siedzibą władz gminy była Grabówka (obecnie dzielnica Częstochowy).
Gmina powstała w 1867 roku i obejmowała wsie Aniołów, Antoniów, Czarny Las, Gnaszyn, Gorzelnia, Grabówka folwark, Kaleja folwark, Kamień, Kawodrza (kolonia), Kędry (Kędziory), Kiedrzyn folwark, Lgota, Lisiniec folwark, Liszka folwark, Łojki wieś, Ottonów, Przysieka, Stradom wieś, Szalejka, Wielki bór, Wierzchowisko, Wola Kiedrzyńska, Wójtowstwo Częstochówka, Wrzecionów, Wyczerpy Dolne folwark, Zacisze. W 1897 roku do gminy włączono także wsie Austeria (zagroda), Gnaszyn (zagroda-młyn), Grabówka (wieś), Kalej (wieś), Kawodrza (zagroda-młyn), Kiedrzyn (wieś), Lisiniec (wieś), Liszka Dolna (kolonia), Liszka Górna (kolonia), Łojki Kondratów (folwark), Łojki A (folwark), dom (wieś), Stradom (zagroda-młyn), Stradom (zagroda-karczma), Wierzchowisko (folwarki), Wójtostwo (wsie), Wyczerpy Dolne (budka kolejowa), Wydra (kolonia).
W okresie międzywojennym gmina Grabówka należała do powiatu częstochowskiego w woj. kieleckim. W roku 1928 z gminy wyłączono wieś Lisiniec Stary, wieś i kolonię Lisiniec Nowy, folwark Lisiniec, wieś Kamień, wieś Stradom Stary, wieś Stradom Nowy, osadę fabryczną Stradom, hutę szkła na Zaciszu, folwark Stradom, folwark Kazimierzów, folwark Stradom-Józef, folwark Stradom Cegielnia, koszary na Stradomiu, farbiarnię Heiningera i włączono w granice miasta Częstochowy, jednak gmina pozostała najludniejszą w granicach powiatu częstochowskiego. Dwa lata później gminę okrojono także z wsi Czarny Las, którą włączono do gminy Kamyk.
W 1933 roku gminę Grabówka podzielono na gromady Grabówka, Gnaszyn Dolny, Gnaszyn Górny, Kawodrza Dolna, Kawodrza Górna, Kiedrzyn, Kondratów, Kalej, Wydra, Lgota, Liska Dolna, Liska Górna, Łojki, Ottonów, Szarlejka, Wielki Bór, Wyczerpy Dolne, Wierzchowisko, Wola Kiedrzyńska.
W październiku 1939 roku niemiecki okupant włączył częściowo gminę do Rzeszy (powiat Blachownia), a tereny pozostałe w granicach Generalnego Gubernatorstwa podzielono między inne gminy. Spośród sołectw włączonych do Rzeszy, Gnaszyn, Gorzelnię, Lewki, Liskę Dolną, Sitowiznę, Wielki Bór, Konradów, Wydrę i Ottonów włączono do gminy Dźbów (przekształconej w gminę Blachownia); Kalej, Lgotę i Szarlejkę przyłączono do nowej gminy Czarny Las, a Sabinów do okrojonej gminy Wrzosowa. Jednocześnie w GG do okrojonej gminy Grabówka okupant włączył Błeszno, Bugaj, Bernatowiznę, Podbucze, Wrzosowiak, Bór Kazimierzów, Wypalanki i Siwki z przedzielonej gminy Wrzosowa . 
Początkowo gromady Grabówka, Liska Dolna, Wilki Bór, Kawodrza Dolna, Kawodrza Górna, Zacisze, Błeszno, Bór Kazimierzów, Wyczerpy Dolne, Wierzchowisko, Wola Kiedrzyńska i Kiedrzyn włączono do starostwa grodzkiego w Częstochowskie, a w 1942 roku okupant włączył je w granice miasta Częstochowa.
Po wojnie gmina przejściowo zachowała przynależność administracyjną, lecz już 6 lipca 1950 roku została wraz z całym powiatem częstochowskim przyłączona do woj. katowickiego (od 9 marca 1953 pod nazwą "woj. stalinogrodzkie").
1 lipca 1952 roku gmina Grabówka została mocno okrojona: część jej obszaru (gromady Liska Górna, Wyczerpy Dolne i Zacisze) przyłączono do Częstochowy, natomiast inne części gminy weszły w skład czterech nowych gmin:
Po owych zmianach (według stanu z 1 lipca 1952 roku) gmina Grabówka składała się zaledwie z 4 gromad: Grabówka, Kiedrzyn, Lgota i Szarlejka. Jednostka została zniesiona 29 września 1954 roku wraz z reformą wprowadzającą gromady w miejsce gmin. 
Po reaktywowaniu gmin z dniem 1 stycznia 1973 roku gminy Grabówka nie przywrócono, a jej dawny obszar wszedł głównie w skład gminy Kłobuck, gminy Wręczyca Wielka, gminy Mykanów i Częstochowy oraz (od 1977 roku) gminy Blachownia.

</doc>
<doc id="1643750" url="https://pl.wikipedia.org/wiki?curid=1643750" title="Nortom">
Nortom

Nortom – wydawnictwo, założone w 1992 we Wrocławiu.
Specjalizuje się w wydawaniu i sprzedaży książek o tematyce patriotycznej, polskiej literatury pięknej, książek z zakresu historii Polski, literatury wspomnieniowej – zwłaszcza dotyczącej wschodnich kresów II Rzeczypospolitej oraz książek z zakresu polityki ze szczególnym uwzględnieniem pozycji kiedyś zakazanych, cenzurowanych i niedostępnych.
Wśród autorów publikowanych w Nortomie znajdują się: Roman Dmowski, Janusz Dobrosz, Jędrzej Giertych, Jan Ludwik Popławski, Zbigniew Żmigrodzki, Adam Doboszyński, Roman Rybarski, Czesław Czaplicki, Andrzej Sołdrowski, Lubomir Czupkiewicz, Piotr Kosobudzki, Maciej Giertych, Stanisław Jastrzębski, Edward Prus, Stanisław Żurek, Norbert Tomczyk, Stanisław Sosenkiewicz, Henryk Komański, Szczepan Siekierka, Witalij Masłowśkyj, Aleksander Korman, Mieczysław Dobrzański, Feliks Koneczny, Michał Poradowski, Stanisław Bełza.
W 2000 organizatorzy Targów Książki we Frankfurcie zamknęli stoisko Nortomu za prezentowanie na nim publikacji – w ich ocenie – antysemickich, antyukraińskich i antyniemieckich. Chodziło o tytuły "Być czy nie być" Stanisława Bełzy, "Polska i Niemcy" Jędrzeja Giertycha oraz "I tak nie przemogą. Antykościół, antypolonizm, masoneria" Macieja Giertycha.
Właścicielem wydawnictwa do 2016 był Norbert Tomczyk. Od 2016 właścicielką wydawnictwa jest jego córka – Monika Bednarska.

</doc>
<doc id="1643752" url="https://pl.wikipedia.org/wiki?curid=1643752" title="Dźbów (gmina)">
Dźbów (gmina)

Dźbów – dawna gmina wiejska istniejąca do 1954 roku. Nazwa gminy pochodzi od wsi Dźbów (obecnie dzielnica Częstochowy), lecz siedzibą władz gminy były Ostrowy (obecnie dzielnica Blachowni).
Historia.
Gmina powstała w 1864 roku w Królestwie Kongresowym. Początkowo wchodziła w skład powiatu wieluńskiego, a od 1867 roku w wyniku zmiany podziału administracyjnego znalazła się w powiecie częstochowskim, guberni piotrkowskiej. W 1900 roku w skład gminy wchodziły: Blachownia (osiedle i wieś), folwark Błaszczyki, Brzózka, Dźbów (folwark i wieś), Gać, Kijas, Konopiska (folwark i wieś), Kopalnia, Korzonek, Kotara, Kuźnica Marianowa (folwark i wieś), Malice, Pająk, folwark Pałysz, Piła, Trzepizury (zagroda i wieś), Wyrazów. W czasie I wojny światowej do gminy Dźbów przyłączono wsie Aleksandria I i IV oraz Aleksandria II i III z gminy Rększowice.
W okresie II Rzeczypospolitej gmina należała do powiatu częstochowskiego w woj. kieleckim. W 1933 roku na terenie gminy Dźbów utworzono gromady: Aleksandria I i IV, Aleksandria II i III, Blachownia, Brzózka, Dźbów, Kopalnia, Konopiska, Wygoda, Walaszczyki, Korzonek, Kuźnica II, Kuźnica I, Ostrowy, Trzepizury, Wyrazów.
W trakcie II wojny światowej gminę Dźbów wcielono do III Rzeszy i weszła w skład powiatu Blachownia w rejencji opolskiej. Po wojnie gmina przejściowo odzyskała przynależność do województwa kieleckiego, lecz już 6 lipca 1950 roku została wraz z całym powiatem częstochowskim przyłączona do woj. katowickiego (od 9 marca 1953 pod nazwą "woj. stalinogrodzkie").
1 lipca 1952 roku gmina Dźbów została mocno okrojona, kiedy główna część jej obszaru weszła w skład nowych gmin: gminy Ostrowy (gromady Blachownia, Brzózka, Ostrowy, Walaszczyki, Wyrazów) i gminy Konopiska (gromady Aleksandria I i IV, Aleksandria II i III, Konopiska, Kopalnia, Korzonek, Trzepizury i Wygoda). Według stanu z 1 lipca 1952 roku gmina Dźbów składała się zaledwie z 3 gromad: Dźbów, Kuźnica I i Kuźnica II. Jednostka została zniesiona 29 września 1954 roku wraz z reformą wprowadzającą podział powiatów na gromady w miejsce gmin.
Po reaktywowaniu gmin z dniem 1 stycznia 1973 roku gminy Dźbów nie przywrócono, a jej dawny obszar wszedł głównie w skład gmin Konopiska i Blachownia oraz Częstochowy (od 1977 roku).

</doc>
<doc id="1643754" url="https://pl.wikipedia.org/wiki?curid=1643754" title="Tamba">
Tamba

 – miasto w Japonii, na wyspie Honsiu, w prefekturze Hyōgo.
Położenie.
Miasto położone jest w środkowej części prefektury Hyōgo w odległości około 50 km, na północ od stolicy prefektury, Kobe. Powierzchnia miasta stanowi 6,0% powierzchni prefektury. Przez miasto przepływają dwie rzeki: Kako i Takeda. Miasto graniczy z:

</doc>
<doc id="1643756" url="https://pl.wikipedia.org/wiki?curid=1643756" title="Jan Klimak">
Jan Klimak

Jan Klimak lub Klimaks, Jan Scholastyk (opat), Jan Synaita, cs. "Prepodobnyj Ioann Lestwicznik" gr. Ἰωάννης τῆς Κλίμακος trans. "Ioannis tis Klimakos", ros. "Иоа́нн Ле́ствичник", trans. "Ioann Lestwicznik" (ur. pom. 525 a 579, zm. 30 marca pom. 595 a 680 na Górze Synaj) – jeden z ojców Kościoła wschodniego, eremita i mistyk, mnich w klasztorze św. Katarzyny na Synaju, święty Kościoła katolickiego i prawosławnego, uważany za ojca hezychazmu.
Życie.
Data i miejsce urodzenia Jana nie są znane. Proponuje się daty: ok. 525, ok. 569, ok. 575. Przydomek zawdzięcza swemu głównemu dziełu, jest też zwany Synaitą od miejsca swego zamieszkania, a dla uczoności Scholastykiem. Wiadomości o jego życiu zachowały się w krótkim "Żywocie" autorstwa Daniela z Raithu z VI wieku.
Według komentarza Nicefora Kaliksta Ksantopula do "Drabiny do raju" Jan był synem św. Ksenofonta i bratem Arkadiusza, a urodził się w Konstantynopolu w VI wieku. Informacja ta jest jednak stosunkowo późna i nigdzie indziej niepotwierdzona. W wieku szesnastu lat przybył na górę Synaj w pragnieniu całkowitego poświęcenia się Bogu. Został mnichem i uczniem opata Martyriusza. Po czterech latach, po śmierci Martyriusza, przeniósł się do pieczary u podnóża góry, w miejscowości Tola, odległej o osiem kilometrów od obecnego klasztoru świętej Katarzyny. Oprócz modlitwy zajmował się uprawianiem ogródka, a wieczorami lub nocami pisał. Prowadzone w odosobnieniu życie eremity nie przeszkadzało mu spotykać się z ludźmi szukającymi kierownictwa duchowego oraz odwiedzić kilku klasztorów w pobliżu Aleksandrii. Do tego okresu jego życia odnosi się opowieść o tym, jak dzięki jego modlitwom został uratowany od śmierci jego uczeń Mojżesz.
Po czterdziestu latach życia pustelniczego, w czasie którego modlił się, płakał z powodu grzechów, walczył z demonami, został mianowany igumenem klasztoru na górze Synaj i powrócił do życia cenobickiego. Pełnił tę funkcję przez cztery lata. Na kilka lat przed śmiercią przekazał kierowanie klasztorem jednemu z braci i powrócił do swojej pustelni. Zmarł, mając około osiemdziesięciu lat. Data jego śmierci również nie jest pewna, podaje się okolice roku 600 lub 650 (niektórzy mówią o roku 649), a nawet 670–680.
Twórczość.
Drabina do raju.
Tytułem do sławy Jana Klimaka jest jego traktat "Drabina do raju" ("Klimáks tu paradéjsu") znany też jako "Drabina cnót" ("Klimáks ton aretòn") albo "Tablice" ("Plákes"). Utwór został napisany pod wpływem wizji drabiny ze snu patriarchy Jakuba i był przeznaczony dla mnichów jako pomoc w osiągnięciu duchowej doskonałości, do której trzeba się wspinać, niczym po szczeblach drabiny. Traktat składa się z 30 rozdziałów odpowiadających liczbie lat życia Jezusa w ukryciu i dzieli się na dwie części. Pierwsza przedstawia trudy mniszego życia w codziennej walce z ułomnościami natury ludzkiej (rozdziały 1 do 23), druga omawia sposób osiągnięcia cnót moralnych i teologicznych (rozdziały 24 do 30).
W drodze do doskonałości mnich musi najpierw zerwać ze światem, by powrócić do stanu ewangelicznego dziecięctwa, przy czym istotne jest nie samo zerwanie, ale powrót do prawdziwego dziecięctwa, stanie się, jak powiedział Jezus, podobnymi do dzieci. Jan tak to komentuje: "Dobry fundament składa się z trzech podstaw i trzech filarów: niewinności, postu i czystości. Wszyscy nowo narodzeni w Chrystusie zaczynają od tych rzeczy, biorąc przykład z nowo narodzonych fizycznie" (1,20; 636). Opuszczenie bliskich osób i miejsc pozwala duszy głębiej zjednoczyć się z Bogiem, prowadzi do posłuszeństwa i pokory poprzez upokorzenia doznawane ze strony braci.
Osoba, która zerwała ze światem, musi podjąć walkę z namiętnościami. Każdy szczebel drabiny związany jest z jakąś namiętnością. Klimak opisuje każdą z nich, przedstawia sposób jej uleczenia i odpowiadającą jej cnotę. Opis wszystkich szczebli stanowi jądro traktatu. Autor zauważa: "Wszyscy podejmujący tę piękną walkę, twardą i mozolną, [...] niechaj wiedzą, że przyszli rzucić się w ogień, jeśli naprawdę pragną, by zamieszkał w nich ogień niematerialny" (1,18; 636). Jedynie ogień Ducha Świętego, który jest ogniem miłości i prawdy, zapewnia zwycięstwo. Klimak zwraca jednak uwagę, że namiętności same w sobie nie są złe, stają się takimi, gdy człowiek robi z nich zły użytek. Oczyszczenie namiętności, dzięki połączonym siłom ascezy i łaski, otwiera człowiekowi przystęp do Boga.
Siedem ostatnich szczebli drabiny prowadzi do doskonałości chrześcijańskiej. Jest ona dostępna hezychastom, samotnikom, którzy osiągnęli pokój wewnętrzny i zewnętrzny. Prowadzi do niej najpierw prostota, pokora i rozeznanie. Klimak uznaje za najważniejszą zdolność rozeznawania. Wszystko, co czynimy, powinno podlegać rozeznaniu, będącemu wglądem w najgłębsze motywacje naszego działania, dotknięciem serca osoby rozeznającej: "Po Bogu, przewodnikiem dla nas i regułą we wszystkim powinno być nasze sumienie" (26/1,5; 1013). W ten sposób szukający doskonałości może osiągnąć spokój duszy, dzięki któremu dusza może pochylić się nad głębią Bożej tajemnicy.
Pokój wewnętrzny i zewnętrzny przygotowuje hezychastę do „modlitwy cielesnej” i „modlitwy serca”. Kto modli się cieleśnie musi sobie pomagać postawami ciała: wznosić ręce, wzdychać, bić się w piersi (15,26; 900). Modlitwa serca pojawia się spontanicznie, jest wynikiem rozbudzenia duchowej wrażliwości i darem Bożym dla człowieka oddanego modlitwie cielesnej. Jan nazywa ją „modlitwą Jezusową” ("Iesoû euché"). Polega ona na nieustannym, niczym oddech, wzywaniu imienia Jezus: "Wspominanie Jezusa niechaj stanowi jedną całość z twoim oddechem, a wtedy poznasz pożyteczność hezychii" (27/2,26; 1112). Na koniec modlitwa staje się całkiem prosta, imię „Jezus” zlewa się z oddechem.
Ostatni, trzydziesty, szczebel drabiny, trzeźwe upojenie Duchem, poświęcony jest trzem najwyższym cnotom: wierze, nadziei i miłości. Jan włącza w tę miłość również miłość ludzką ("éros"). Aby wyrazić żar, światło i oczyszczenie miłości do Boga posługuje się obrazem ognia. Ludzka miłość może być ponownie skierowana ku Bogu, jak w oliwną dziczkę może być wszczepiona szlachetna. Autor jest przekonany, że głębokie doświadczenie tej miłości, "éros", bardziej służy postępowi duchowemu niż twarde zmaganie się z namiętnościami. Traktat kończy się wezwaniem samego Boga: "Niech ta drabina nauczy cię dyspozycji duchowej cnót. Ja stoję na szczycie tej drabiny, jak powiedział mój wielki wtajemniczony: «Tak więc trwają wiara, nadzieja i miłość – te trzy: największa z nich [jednak] jest miłość» (1 Kor 13,13)" (30,18; 1160).
Pozostałe utwory.
W ostatnim rozdziale "Drabiny" Klimak wymienia inny swój utwór "Pouczenia dla pasterza" ("Lògos pros ton pojména"). Powstał on z myślą o igumenie Janie i udziela praktycznych wskazówek dla przełożonych klasztorów. Wzorem dla tego dzieła była dla Klimaka "Księga reguły pasterskiej" Grzegorza Wielkiego, w zaginionym przekładzie greckim Anastazego II, patriarchy antiocheńskiego (599–609). Jan Klimak jest też autorem "Traktatu o powinnościach przełożonego zakonnego". Zachowała się ponadto korespondencja Klimaka i igumena Jana na temat kompozycji "Drabiny do raju".
Styl.
Jan Klimak pisał językiem prostym, pozbawionym figur retorycznych, urozmaiconym natomiast licznymi przysłowiami ludowymi, które czerpał z "Łąki" Jana Moschosa.
Recepcja.
"Drabina" cieszyła się wielkim powodzeniem wśród duchownych i świeckich czytelników VI i następnych stuleci, o czym świadczy duża liczba zachowanych rękopisów, często ozdobionych miniaturami. Była chętnie czytana do XIX wieku, w przekładzie nowogreckim mnicha Sofroniusza. Zachowało się też sporo uwag interpretacyjnych historyczno-filologicznych oraz scholiów bizantyńskich. Najstarsze przypisuje się Focjuszowi (IX w.), Eliaszowi z Krety (IX/X w.), Michałowi Psellosowi (XI w.), Niceforowi Kalikstowi Ksantopulowi i Manuelowi Filesowi (XIV w.).
"Drabina" zapoczątkowała synajską tradycję ascetyczną reprezentowaną przez Hezychiusza Synajskiego i opata Filoteusza, kładącą nacisk na trzeźwość umysłu, ciszę ("hezychia") i modlitwę Jezusową. Wpływów dzieła Klimaka można się doszukać w twórczości Teodora Studyty i jego ucznia Symeona Nowego Teologa. W XII wieku "Drabinę" cytował Michał Glykas, w XIII w., oprócz Ksantopula, interesował się nią Melecjusz (Michał) Galizjota, autor wzorowanego na "Drabinie", liczącego 13 tysięcy wierszy poematu "Alfabetyczny alfabet". Osobny rozdział w recepcji utworu Klimaka otwiera działalność hezychastów XIII–XIV stulecia. Obrazem małej drabiny posługiwał się w swych pismach Grzegorz Synaita. Korzystał też z Klimaka Grzegorz Palamas. Spośród antypalamitow na autora "Drabiny" powoływali się Grzegorz Akyndyn i Nicefor Gregoras. W XVIII wieku "Nową drabinę" napisał Nikodem Hagioryta (1749–1809).
W kręgu kultury rosyjskiej najwcześniejsze ślady znajomości "Drabiny" wykazuje Włodzimierz II Monomach (1113–1125). Nił Sorski (1433–1508) cytuje Klimaka 35 razy, a jego oponent Józef Wołocki (1440–1515) – 24 razy. W połowie XVII wieku pochwałę Klimaka napisał Gerazym (Firsow). Często cytował "Drabinę" Paisjusz Wieliczkowski (1722–1794), Makary (Głuchariow) (1792–1847) w czasie pobytu w Pustelni Glińskiej pracował nad przekładem "Drabiny". Czytał ją także Makary z Optiny. Nie rozstawał się z nią Mikołaj Gogol, pod silnym jej wpływem pozostawał także Fiodor Dostojewski.
Tłumaczono Klimaka na wiele języków. Zachowały się przekłady: łaciński Angelusa de Cingulo (1249), wydany ponownie przez Ambrożego Camaldulensisa (1531), nowogreckie w demotyku Maksimosa Marguniosa (1590), Jeremiasza Synaity (1774) i mnicha Sofroniusza z Rodosto (1883). Oprócz łaciny i nowogreckiego "Drabina do raju" była tłumaczona na arabski, gruziński przez igumena Eutymiusza (X/XI w.), włoski przez Gentilego da Foligno (1491) i L. Oligera (wyd. 1912), hiszpański przez Maestra Bernardina (1553) i Ludwika z Granady (1651). Przekład francuski dokonany przez Arnaulda d'Andilly został uzupełniony o żywot Jana Klimaka przetłumaczony przez Le Maistre'a de Sacy (1652, 1657, 1743), niemiecki dokonany przez F. Handwerchera ukazał się wraz z "Pouczeniami dla pasterza" i scholiami.
Kult.
Wspomnienie liturgiczne św. Jana Klimaka w Kościele katolickim obchodzone jest w dzienną pamiątkę śmierci. Kościoły wschodnie wspominają świętego mnicha w 4. niedzielę wielkiego postu oraz 30 marca/12 kwietnia, tj. 12 kwietnia według kalendarza gregoriańskiego. Relikwie świętego znajdują się w Konjic, na wyspie Tinos, Samos i Mykonos oraz w klasztorze Przemienienia Pańskiego w Meteorze.
W ikonografii tradycyjnie św. Jan przedstawiany jest jako mnich pustelnik z krzyżem. Jego atrybutem jest też drabina. Najstarsze jego przedstawienia pochodzą z XI wieku. W naosie katolikonu klasztoru Ossios Loukas (lata 30. XI w.) jest przedstawiony na mozaice jako siwowłosy starzec ze średniej długości brodą. W narteksie katolikonu klasztoru Nea Moni na wyspie Chios (1042–1056) wspólnie ze świętymi Sawą Uświęconym i Pachomiuszem. W klasztorze św. Neofita na Cyprze (1183) z krzyżem w prawej ręce, a zwojem w lewej. Zachowały się też freski wyobrażające Jana Klimaka w klasztorze w Studenicy (1208–1209), kościele Bogurodzicy Pammakaristos w Konstantynopolu (1315), u św. Mikołaja w serbskiej Remecie (1395), w klasztorze św. Atanazego w atoskiej Wielkiej Ławrze (XIV w.), w klasztorze deczańskim (1348–1350) i u św. Klemensa w Ochrydzie (1378). W malarstwie tablicowym Klimak występuje najczęściej wspólnie z innymi świętymi. Do rzadkości należy XV-wieczna ikona świętego z klasztoru św. Katarzyny na Synaju przedstawiająca wyłącznie jego, w ciemnym stroju, płaszczu z kapturem na głowie, ze złożonymi palcami prawej ręki i zwiniętym zwojem w lewej.
Po upadku Cesarstwa Bizantyńskiego wyobrażenia świętego powstały w katolikonie Wielkiej Ławry św. Atanazego (1535, Teofan Kreteński z synami Symeonem i Neofitem), w Meteorach u św. Mikołaja (1527, Teofan Kreteński), w Rusanu (1546), w klasztorze Przemienienia Pańskiego (1552). Rzadki przykład przedstawienia świętego z książką, zamiast zwoju, można zobaczyć w klasztorze Zaśnięcia Matki Bożej w Kalambace (XVI w.).
Najstarsze przedstawienie Klimaka na ziemiach ruskich pochodzi z 1119 roku z Nowogrodu, następne z Pskowa z cerkwi Narodzenia Matki Bożej (1313) i klasztoru na Wołotowym Polu (1363), gdzie święty został umieszczony wraz z aniołami u stóp drabiny. W kościele Zbawiciela w Wielkim Nowogrodzie znajduje się fresk pędzla Teofana Greka (1378); Klimak jest na nim przedstawiony wspólnie z Symeonem Słupnikiem, Makarym Egipskim, Arseniuszem Wielkim, Pachomiuszem i Efremem. W wieku XVII i XVIII pojawia się w licznych cerkwiach, m.in. w Peresławiu (1662–1668), Rostowie (lata 70.–80. XVII wieku).
Bibliografia.
Źródła internetowe:

</doc>
<doc id="1643760" url="https://pl.wikipedia.org/wiki?curid=1643760" title="Kampania w Dolinie Hutt">
Kampania w Dolinie Hutt

Kampania w Dolinie Hutt roku 1846, toczona w ramach wojen maoryskich była niejako powtórzeniem incydentu w Dolinie Wairau. Przyczyny były takie same i przeciwnicy niemal ci sami. Beztroskie i pozbawione skrupułów zakupy maoryskich ziem przez New Zealand Company, a także niecierpliwość osadników pragnących jak najszybciej zasiedlić terytoria będące przedmiotem sporu, były głównymi przyczynami konfliktu.
Kwestia własności ziemi.
Między Maorysami nie było zgodności co do tego, kto jest właścicielem ziemi w Dolinie. Pierwitnie obszar ten zamieszkiwali członkowie trzech małych klanów (hapū): Rangitane, Ngāti Apa, and Muaūpoko. W wyniku wojny muszkietów zostali oni wyparci przez inne hapu, Ngāti Toa i Ngāti Rangitane. Uważając, że zostali bezprawnie pozbawieni swych terytoriów, Rangitane nie mieli nic przeciwko odsprzedaniu ich Pākehā. Jednak nowi gospodarze, którzy uznali, że są właścicielami zgodnie z prawem podboju, sprzeciwili się temu. Tymczasem New Zealand Company nie miała zamiaru kwestionować praw sprzedawców do dysponowania gruntami.
Walki w Dolinie.
Napięcia narastały w okolicach Wellington od roku 1842, szczególnie w odniesieniu do żyznego dna doliny Hutt. Mieszkańcy, Nga Rangatahi, byli zdecydowani utrzymać te ziemie. Zgromadzili około 200 wojowników pod wodzą Te Rangihaeatai, jednego z wodzów zamieszanych w incydent w dolinie Wairau. Brytyjczycy również zaczęli przerzucać wojska w ten rejon i w lutym 1846 roku mieli tam około tysiąca ludzi, dodatkowo wspieranych przez sprzymierzonych Māori z hapu Te Atiawa.
Konflikt zapoczątkowało wzajemne łupienie i palenie posiadłości. Pierwsi zaatakowali przypuszczalnie Brytyjczycy, którzy 27 lutego spalili osiedle Māori w Maraenuku. W odpowiedzi Te Rangihaeata zaczął systematycznie niszczyć zabudowania osadników w Dolinie. Na tym etapie starał się nie atakować, by nie zabić lub ranić kogokolwiek; to wkrótce miało się zmienić: 3 marca zaatakował oddział lokalnej milicji osadniczej, ale został odparty. W odpowiedzi gubernator Grey ogłosił stan wojenny i wzmocnił garnizony.
2 kwietnia ktoś zamordował dwóch osadników. Przypuszczano, że zrobili to ludzie Te Rangihaeatai. 16 maja wojownicy przypuścili atak na silnie bronioną farmę Boulcott, jedne z najdalej wysuniętych w głąb Doliny zabudowań. Oblężenie trwało kilka godzin zanim przybyłe posiłki nie odparły ataku Maori, w wyniku którego Brytyjczycy stracili 16 ludzi. W miesiąc później w tym samym miejscu patrol wojska wpadł w zasadzkę i 4 żołnierzy odniosło rany.
6 sierpnia rozpoczęło się ostatnie starcie tej kampanii – bitwa o Battle Hill – po którym Te Rangihaeata wycofał się z Doliny.
Koniec oporu.
To oznaczało zakończenie kampanii w Dolinie Hutt. Wódz Te Mamaku wrócił w okolice Wanganui. Te Rangihaeata wzniósł potężną pā nad rzeką Manawatu, skąd mógł skutecznie przeciwstawiać się brytyjskiej penetracji terytorium aż do śmierci w roku 1856.
Māori nie zostali pobici. Niemal ze wszystkich potyczek wychodzili zwycięsko lub co najmniej bez strat. Teraz wycofali się po prostu nie mając zamiaru więcej atakować białych. Było po temu kilka powodów. Ich główna osada (i zarazem centrum logistyczne) leżała w okolicach Wanganui, dość daleko na północ, co wydłużało nadmiernie ich linie zaopatrzenia, więc cierpieli na brak żywności i amunicji. Do tego doszła sprawa opowiedzenia się po stronie białych hapu Te Atiawa oraz konieczność powrotu do domu, bowiem Māori byli przede wszystkim rolnikami, a dopiero potem wojownikami, nie mogącymi poświęcać zbyt wiele czasu na wojowanie.
Jednakże prawdopodobnie główną przyczyną było aresztowanie przez Brytyjczyków najsławniejszego wodza na tym obszarze, Te Rauparaha'i. Był on innym znanym przeciwnikiem najeźdźców w czasie incydentu w Dolinie Wairau, a co więcej, był wujem Te Rangihaeata'i. W tym konflikcie jednak nie uczestniczył i nic nie usprawiedliwiało jego aresztowania. Było to typowe aresztowanie prewencyjne i – usprawiedliwione czy też nie – miało ogromny wpływ na morale Māori i mogło zadecydować o przerwaniu działań.

</doc>
<doc id="1643761" url="https://pl.wikipedia.org/wiki?curid=1643761" title="Szybki Dostęp do Internetu">
Szybki Dostęp do Internetu



</doc>
<doc id="1643762" url="https://pl.wikipedia.org/wiki?curid=1643762" title="Europejskie Stowarzyszenie Redaktorów Naukowych">
Europejskie Stowarzyszenie Redaktorów Naukowych

Europejskie Stowarzyszenie Redaktorów Naukowych, czyli European Association of Science Editors (w skrócie EASE, czytane jak angielski rzeczownik „ease”) jest niedochodową organizacją skupiającą ludzi zainteresowanych redagowaniem tekstów naukowych oraz komunikacją naukową, czyli szeroko pojętym porozumiewaniem się w nauce. EASE zostało założone w 1982 r. we Francji, ma ok. 500 członków pochodzących z wielu krajów, o różnym wykształceniu, związanych zawodowo z piśmiennictwem naukowym, głównie redaktorów czasopism naukowych i redaktorów autorskich (freelancerów).
Historia.
EASE powstało podczas konferencji w maju 1982 r. w Pau w wyniku połączenia European Life Science Editors' Association (ELSE) oraz European Association of Earth Science Editors (Editerra).
Działalność.
EASE, pod kierownictwem zarządu (EASE Council), pomaga swoim członkom nadążać za zmianami w stale rozwijającym się piśmiennictwie naukowym, a także doskonalić swoje umiejętności zawodowe, poprzez:
Członkowie.
Członkowie EASE pochodzą z ok. 50 krajów w Europie, a także innych części świata. Pracują oni w różnych zawodach: redaktorzy różnych wydawnictw, wykładowcy, tłumacze, wydawcy, pracownicy zajmujący się multimediami i stronami internetowymi, indeksowaniem, projektowaniem graficznym, statystycy, osoby specjalizujące się w publikacjach popularnonaukowych i technicznych, tzw. redaktorzy autorscy (którzy pomagają naukowcom redagować artykuły), dziennikarze, zawodowi komunikatorzy, ilustratorzy techniczni, korektorzy, oraz inni członkowie redakcji.
Konferencje.
EASE organizuje konferencje co 2–3 lata:
Konferencja w Pizie.
Konferencja EASE w Pizie (16–19 września 2009 r.) kontynuowała temat podjęty na pierwszej Światowej Konferencji nt. Integralności Badań, która odbyła się w Lizbonie (16–19 września 2007 r.). Pierwsza Światowa Konferencja była wspólną inicjatywą Europejskiej Fundacji Naukowej (European Science Foundation) oraz amerykańskiego Urzędu ds. Integralności Badań (Office of Research Integrity). Stała się ona polem dyskusji na temat strategii koordynowania działań przeciwdziałających oszustwom naukowym, oraz promowaniu odpowiedzialnego podejścia do badań naukowych. Konferencja EASE rozwinęła te tematy z punktu widzenia osób zajmujących się redagowaniem czasopism i innych publikacji naukowych.
Redaktorzy starają się, by wyniki badań naukowych były prawidłowo przedstawione oraz kompletne, łatwo dostępne, a także trwale przechowywane, tzn. aby zapewniona była fizyczna integralność danych. Istnieje też aspekt moralny komunikacji naukowej, w którym redaktorzy mają do odegrania trudniejszą rolę, monitorując takie aspekty jak: konflikt interesów, dyskryminacja ze względu na płeć, oraz podawanie jako współautorów osób, które nie spełniają kryteriów autorstwa. Celem tej konferencji EASE było doradzenie redaktorom, w jaki sposób mogą oni monitorować fizyczną i etyczną integralność tekstów naukowych, które dostają się w ich ręce, a także na co powinni zwracać uwagę i gdzie mogą się zwrócić o dalsze rady.

</doc>
<doc id="1643763" url="https://pl.wikipedia.org/wiki?curid=1643763" title="Joseph Keter">
Joseph Keter

Joseph Keter (ur. 13 czerwca 1969 w Lessos) – kenijski lekkoatleta, długodystansowiec, złoty medalista olimpijski z Atlanty.
Był oficerem Armii Kenijskiej. Specjalizował się w biegu na 3000 metrów z przeszkodami. Największe sukcesy odniósł w 1996. Na igrzyskach olimpijskich w Atlancie zdecydowanym faworytem biegu na 3000 m z przeszkodami był rodak Ketera Moses Kiptanui, ówczesny rekordzista świata i trzykrotny mistrz świata. W finale obaj zawodnicy prowadzili w biegu aż do ostatniego rowu z wodą, lecz potem Keter uzyskał nieznaczną przewagę i zwyciężył w czasie 8.07,12, o 1,21 sekundy przed Kiptanuim.
Keter wygrał z Kiptanuim później w tym samym roku w Monak], gdzie osiągnął swój rekord życiowy 8:05,99. W 1997 zwyciężył w finale Grand Prix IAAF w Fukuoce.

</doc>
<doc id="1643765" url="https://pl.wikipedia.org/wiki?curid=1643765" title="Julius Korir">
Julius Korir

Julius Korir (ur. 21 kwietnia 1960 w Nandi) – kenijski lekkoatleta, długodystansowiec, złoty medalista olimpijski z Los Angeles.
Największe sukcesy odnosił w biegu na 3000 metrów z przeszkodami. Zwyciężył w tej konkurencji na Igrzyskach Wspólnoty Narodów w 1982 w Brisbane.
Zajął 7. miejsce w finale na 3000 metrów z przeszkodami na mistrzostwach świata w 1983 w Helsinkach. Na igrzyskach olimpijskich w 1984 w Los Angeles wygrał kolejno przedbieg, półfinał i finał. W biegu finałowym rozpoczął finisz w połowie ostatniego okrążenia i nie oddał prowadzenia do mety.
Późniejsza kariera Korira była utrudniona przez kontuzje, ale zdobył brązowy medal indywidualnie i złoty drużynowo w mistrzostwach świata w biegach przełajowych w 1990 w Aix-les-Bains.

</doc>
<doc id="1643771" url="https://pl.wikipedia.org/wiki?curid=1643771" title="Drugi rząd Kazimierza Sabbata">
Drugi rząd Kazimierza Sabbata

Drugi rząd Kazimierza Sabbata – gabinet pod kierownictwem premiera Kazimierza Sabbata, istniał od 12 lipca 1978 do 9 kwietnia 1979 roku.

</doc>
<doc id="1643772" url="https://pl.wikipedia.org/wiki?curid=1643772" title="Pierwszy rząd Kazimierza Sabbata">
Pierwszy rząd Kazimierza Sabbata

Pierwszy rząd Kazimierza Sabbata – gabinet pod kierownictwem premiera Kazimierza Sabbata, istniał od 5 sierpnia 1976 do 12 czerwca 1978 roku.

</doc>
<doc id="1643774" url="https://pl.wikipedia.org/wiki?curid=1643774" title="Kryteria autorstwa">
Kryteria autorstwa

Kryteria autorstwa – zgodnie z zaleceniami Międzynarodowego Komitetu Redaktorów Czasopism Medycznych (International Committee of Medical Journal Editors), autorem (lub współautorem) publikacji naukowej jest osoba, która brała znaczący udział w:
Wszystkie te trzy kryteria muszą zostać spełnione.

</doc>
<doc id="1643777" url="https://pl.wikipedia.org/wiki?curid=1643777" title="Josef Victor Rohon">
Josef Victor Rohon



</doc>
<doc id="1643783" url="https://pl.wikipedia.org/wiki?curid=1643783" title="Park Wschodni">
Park Wschodni

Park Wschodni (niem. "Ostpark") – park w południowo-wschodniej części Wrocławia, na osiedlu Księże. Położony jest na obszarze zawartym pomiędzy ramionami rzeki Oława – Oława Dolna otacza park od północy, natomiast Oława Górna opływa park od wschodu i następnie południa, a zawracając ku północy, zamyka teren parku od zachodu, by na północno-zachodnim krańcu parku połączyć się z "Oławą Dolną". Obie odnogi połączone są ponadto przecinającą park strugą, wypływającą z "Oławy Górnej". Jest więc położony na dwóch wyspach, utworzonych przez odnogi rzeki Oława. Oprócz głównych ramion Oławy, przez park przebiega kilka mniejszych, nienazwanych cieków. Tylko niewielka część obszaru wyspy zachodniej zajęta jest pod nieduży zespół ogródków działkowych, położonych w północnej jej części. Jedyną, dostępną obecnie drogą do parku, jest gruntowa droga biegnąca od ulicy Krakowskiej, przez "Most Parkowy". Wjazd na teren parku jest zabroniony, ale istnieje dojazd do ogródków działkowych. Przed mostem znajduje się nieduży, ogólnodostępny parking. Pieczę nad Parkiem Wschodnim sprawuje Zarząd Zieleni Miejskiej podległy Departamentowi Architektury i Rozwoju Urzędu Miejskiego Wrocławia. Obecna nazwa parku obowiązuje na podstawie § 1 pkt 4 uchwały nr LXXI/454/93 Rady Miejskiej Wrocławia z dnia 9 października 1993 roku w sprawie nazw parków i terenów leśnych istniejących we Wrocławiu.
Powierzchnia parku to ponad 30 ha, przy czym różne źródła podają rozbieżne wielkości powierzchni terenu zajmowanego przez park, np.
Sam park jest oddalony od zabudowań osiedli. Na północnym zachodzie znajduje się niewielkie osiedle Wilczy Kąt i dopiero znacznie dalej duże osiedle Rakowiec. Na południowym wschodzie, również w znacznym oddaleniu znajdują się zabudowania osiedle Księże Małe.
Park został zaprojektowany w latach 20. XX wieku. Projektantem był Paul Dannenberg - dyrektor ogrodnictwa miejskiego we Wrocławiu w latach 1921-28. W parku zobaczyć można pomnik poświęcony SA z 1935 roku. W obrębie parku znajduje się kilka mostków i kładek. Na wschodnim krańcu parku, znajduje się rozwidlenie rzeki Oława. Zobaczyć tu można dwa jazy kierujące przepływem wody w poszczególnych odnogach rzeki. Za jazami rozciągają się już niedostępne Tereny wodonośne Wrocławia. Na zachodzie, na "Górnej Oławie", znajduje się pozostałość po moście, w postaci przyczółków i dwóch dźwigarów nośnych. Dźwigary zostały obecnie już zdemontowane. Most ten nazywał się "Kładką Parkową" i prowadził na tereny należące niegdyś do klubu sportowego "Burza", w tym nieistniejącego obecnie basenu kąpielowego, funkcjonującego do lat osiemdziesiątych. W centralnej części parku znajduje się nieduży staw. W pobliżu został urządzony plac zabaw dla dzieci.
Park Wschodni i jego najbliższe okolicą są miejscem akcji opisanej w powieści autorstwa Wacława Grabkowskiego pod tytułem "Park Wschodni". Opisane w powieści wydarzenia dzieją się w 2004 roku, a ich głównymi bohaterami są pracownicy parku.

</doc>
<doc id="1643786" url="https://pl.wikipedia.org/wiki?curid=1643786" title="Cayambe (wulkan)">
Cayambe (wulkan)

Cayambe (lub Volcán Cayambe) – wulkan w Andach Ekwadoru. Leży ok. 70 km na północny wschód od Quito na terenie Parku Narodowego Cayambe-Coca. To trzeci szczyt Ekwadoru.
Cayambe posiada stałą pokrywę śnieżną, jest jedynym pokrytym śniegiem punktem na całym równiku. Jest też najwyższym punktem na równiku.
Niedaleko leży miasto Cayambe, które otrzymało nazwę po wulkanie.
Pierwszym zdobywcą góry jest brytyjski wspinacz Edward Whymper, który zdobył górę w 1880.

</doc>
<doc id="1643787" url="https://pl.wikipedia.org/wiki?curid=1643787" title="Dom Mody Klif w Warszawie">
Dom Mody Klif w Warszawie

Dom Mody Klif w Warszawie – centrum handlowe w Warszawie znajdujące się przy ul. Okopowej 58/72.
W skład zespołu wchodzi także 16-kondygnacyjny biurowiec o powierzchni użytkowej 9052 m².
Historia.
Od lat 70. XIX w. na tym terenie znajdowała się garbarnia należącą do Stanisława Fryderyka Pfeiffera, a później jego synów. W 1909 roku fabryka Pfeiffrów była największym przedsiębiorstwem garbarskim na terenie Polski. W czasie powstania warszawskiego teren fabryki był miejscem masowych egzekucji około 5000 Polaków i Żydów. W czasie powstania zakład został także całkowicie zniszczony. Po wojnie teren był wykorzystywany przez Warszawskie Zakłady Garbarskie i Zakłady Wklęsłodrukowe. Po ich wyburzeniu, na miejscu dawnej fabryki zbudowano Warszawskie Centrum Handlowe Klif, którego oficjalne otwarcie miało miejsce 3 marca 1999.
19 lutego 2009, podczas 8. Edycji Shopping Center Forum &amp; Awards, warszawski i gdyński Klif zostały wyróżnione nagrodą Grand Prix dla najlepszego centrum handlowego w Polsce. Jury doceniło unikatowy dobór najemców, nowoczesny i unikatowy design, wysoką funkcjonalność, innowacyjność, lokalizację oraz podejmowane działania marketingowe i PR.
W 2020 w centrum działało 112 sklepów, trzy restauracje, dwie kawiarnie oraz klub fitness.
Inne informacje.
31 maja 2002 na terenie centrum handlowego doszło do strzelaniny, w wyniku której zginęło dwóch mężczyzn. Wydarzenie było elementem trwającej wówczas w Warszawie wojny gangów. Będący głównym celem ataku "Komandos" zbiegł, został jednak zastrzelony trzy miesiące później. Wyrok 12 lat więzienia za podżeganie do zabójstw (między innymi "Komandosa") zapadł w 2017 roku.

</doc>
<doc id="1643795" url="https://pl.wikipedia.org/wiki?curid=1643795" title="Mistrzostwa Świata w Łyżwiarstwie Figurowym 2009">
Mistrzostwa Świata w Łyżwiarstwie Figurowym 2009

Mistrzostwa świata w łyżwiarstwie figurowym 2009 – zawody rangi mistrzowskiej w łyżwiarstwie figurowym, które odbywały się od 23 do 29 marca 2009 w hali Staples Center w Los Angeles. Podczas zawodów rozgrywane były konkurencje solistów, solistek, par sportowych oraz par tanecznych. 
Złoty medal wśród solistów zdobył Amerykanin Evan Lysacek, zaś wśród solistek triumfowała Koreanka Kim Yu-na. W parach sportowych tytuł mistrzowski wywalczyli reprezentanci Niemiec Alona Sawczenko i Robin Szolkowy. W parach tanecznych triumfowali Rosjanie Oksana Domnina i Maksim Szabalin.
Kwalifikacje.
Łyżwiarze kwalifikowali się do MŚ na podstawie list krajowych. Każde państwo mogło wystawić jednego zawodnika w danej konkurencji, o większej liczbie sportowców decydował ranking ISU uwzględniający poprzednie występy reprezentantów danego kraju (patrz tabela).
Wyniki.
Pary taneczne.
Tańcem obowiązkowym było "Paso Doble". 

</doc>
<doc id="1643796" url="https://pl.wikipedia.org/wiki?curid=1643796" title="Autostrada Nagoja">
Autostrada Nagoja

 - sieć autostrad przebiegająca przez region Nagoi w prefekturze Aichi w Japonii o całkowitej długości 81,2 km, zarządzana przez Nagoya Expressway Public Corporation.
Sieć autostrady Nagoja składa się z 9 elementów, z czego droga R jest pierścieniem, którego długość wynosi 10,3 km.
Płatności za przejazd.
Przejazd autostradą Nagoja jest płatny. Podane ceny są w jenach.
Stan aktualny na dzień 1 kwietnia 2014 roku.

</doc>
<doc id="1643797" url="https://pl.wikipedia.org/wiki?curid=1643797" title="Corazón">
Corazón

Corazón (".: serce") – uśpiony, wyerodowany stratowulkan w ekwadorskich Andach. Leży około 30 km na południowy zachód od Quito.

</doc>
<doc id="1643800" url="https://pl.wikipedia.org/wiki?curid=1643800" title="Echo Is Your Love">
Echo Is Your Love

Echo Is Your Love – fiński indie rockowy zespół muzyczny, założony w Helsinkach w 1998. Ich twórczość jest mieszanką różnych gatunków: noise, post punk, pop i in. Dostrzegalna jest inspiracja dokonaniami zespołów takich jak Sonic Youth czy Blonde Redhead.
Historia.
Zespół założyło dwóch znajomych: Mikko Heikkonen i Ilaj Rämä wraz z dziewczyną Heikkonena – Neą Helston.
Pierwsze zagraniczne tournée zespół odbył w 2001. Występował w krajach Europy (Wielka Brytania, Rosja i in., w tym również Polska) oraz w Stanach Zjednoczonych (2006).
Wszystkie płyty zespoły wyszły nakładem niezależnej wytwórni płytowej If Society. 
Linki zewnętrzne.
Echo Is Your Love na stronach wytwórni If Society

</doc>
<doc id="1643809" url="https://pl.wikipedia.org/wiki?curid=1643809" title="Mistrzostwa Świata w Biegach Przełajowych 1985">
Mistrzostwa Świata w Biegach Przełajowych 1985

13. Mistrzostwa Świata w Biegach Przełajowych - zawody lekkoatletyczne, które odbyły się 24 marca 1985 roku w Lizbonie, w Portugalii.

</doc>
<doc id="1643811" url="https://pl.wikipedia.org/wiki?curid=1643811" title="Sardinella">
Sardinella

Sardinella – rodzaj ryb z rodziny śledziowatych (Clupeidae), z grupy sardynek. Są to ryby użytkowe o bardzo dużym znaczeniu gospodarczym. W języku polskim są określane zwyczajową nazwą sardynele. Osiągają do 40 cm długości, żywią się drobnym planktonem zwierzęcym i roślinnym.
Występowanie.
Wody morskie wzdłuż szelfów wszystkich oceanów z wyjątkiem wschodniego Oceanu Spokojnego. Młode wpływają do zatok i estuariów.
Klasyfikacja.
Gatunki zaliczane do tego rodzaju:

</doc>
<doc id="1643812" url="https://pl.wikipedia.org/wiki?curid=1643812" title="MILF">
MILF

MILF – angielski (a właściwie amerykański) akronim pochodzący od słów mother/mom I’d like to fuck (tłum. „mamuśka, którą chciałbym przelecieć”), stosowany w przemyśle porno i slangu młodzieżowym dla określenia atrakcyjnych seksualnie kobiet w średnim wieku, z reguły matek (lub w ich wieku).
Określenie spopularyzowane zostało przez film "American Pie" (1999), chociaż w internetowych grupach dyskusyjnych stosowano je już kilka lat wcześniej.
Z początku polscy tłumacze filmów z serii "American Pie" stosowali różne rozwiązania, aby oryginalny termin był zrozumiały dla Polaków. Przykładowo w wydaniu DVD pierwszego filmu z serii użyto formy MDP, rozwijanej jako „mamuśka do posunięcia”, zaś w "" zrezygnowano ze skrótu, w wydaniu DVD zastępując go formami „jadalna mamuśka” (wersja lektorska) i „mamuśka” (wersja z napisami). Z czasem akronim MILF utrwalił się w języku polskim w formie „milfetka”.

</doc>
<doc id="1643813" url="https://pl.wikipedia.org/wiki?curid=1643813" title="Bacówka PTTK w Bartnem">
Bacówka PTTK w Bartnem

Bacówka PTTK w Bartnem – schronisko turystyczne, położone nad wsią Bartne na stokach Mareszki (801 m n.p.m.) w paśmie Magury Wątkowskiej Beskidu Niskiego. Bacówka została otwarta w 1977 roku, a obecnie zarządza nią oddział PTTK w Gorlicach. Schronisko dysponuje 37 miejscami noclegowymi, węzłem sanitarnym w podpiwniczeniu i jadalnią z bufetem.
W obiekcie wielokrotnie przebywał Wojciech Bellon (lider zespołu Wolna Grupa Bukowina). Bacówka wspomniana jest w utworze "Ostatnia Wieczerza w Knajpie Przeznaczonej do Rozbiórki" ("Wojtek Bellon zagląda mi w oczy / W Bartnem nad bacówką gaśnie dzień").
Piesze szlaki turystyczne.
Do schroniska można dojechać asfaltową-gruntową drogą jezdną z Bartnego.

</doc>
<doc id="1643814" url="https://pl.wikipedia.org/wiki?curid=1643814" title="Sardynela">
Sardynela



</doc>
<doc id="1643815" url="https://pl.wikipedia.org/wiki?curid=1643815" title="Rang De Basanti - Kolor szafranu">
Rang De Basanti - Kolor szafranu



</doc>
<doc id="1643816" url="https://pl.wikipedia.org/wiki?curid=1643816" title="Fryderyk von Eickstedt">
Fryderyk von Eickstedt

Fryderyk von Eickstedt, "Friedrich von Eickstedt" (ur. XIII wiek, zm. 6 grudnia 1343) – rzymskokatolicki duchowny, biskup kamieński.
W roku 1320 został proboszczem Kapituły Katedralnej w Kołobrzegu, dnia 27 września 1329 r. został wybrany na biskupa kamieńskiego, chociaż dopiero latem roku 1330 papież potwierdził jego wybór w Awinionie.
W 1339 roku kupił ziemię bobolicką od szlachty i w roku 1340 nadał miejscowości Bobolice prawa miejskie.

</doc>
<doc id="1643817" url="https://pl.wikipedia.org/wiki?curid=1643817" title="Derviş Eroğlu">
Derviş Eroğlu

Derviş Eroğlu (ur. 1938 w Famaguście) – cypryjski polityk pochodzenia tureckiego, premier Cypru Północnego w latach 1985–1994, 1996-2004 oraz od 5 maja 2009 do 23 kwietnia 2010. Prezydent Cypru Północnego od 23 kwietnia 2010 do 30 kwietnia 2015. Były lider Partii Jedności Narodowej (UBP, "Ulusal Birlik Partisi").
Życiorys.
Derviş Eroğlu urodził się w Famaguście w 1938, gdzie uczęszczał do szkoły podstawowej i średniej. W 1963 ukończył medycynę na Uniwersytecie Stambulskim. Po studiach pracował jako lekarz w rodzinnej Famaguście. Specjalizował się w dziedzinie urologii w szpitalu w Ankarze, po czym w latach 1976–1982 pracował jako urolog w szpitalu w Famaguście.
W 1976 Eroğlu wszedł w skład Zgromadzenia Republiki (parlamentu Tureckiej Republiki Cypru Północnego). Od 1976 do 1977 pełnił funkcję ministra edukacji, kultury, młodzieży i sportu. Od 1972 do 1982 był dyrektorem Tureckiego Banku Współpracy w Famaguście. W latach 1977–1983 stał na czele prawicowej Partii Jedności Narodowej (UBP) w tym mieście.
18 grudnia 1983 został mianowany liderem UBP. Od 19 lipca 1985 do 1 stycznia 1994 zajmował stanowisko premiera Tureckiej Republiki Cypru Północnego. Od 1994 do 1996 był liderem opozycji. Następnie od 16 sierpnia 1996 do 13 stycznia 2004 raz jeszcze zajmował stanowisko szefa rządu. W wyborach parlamentarnych w grudniu 2003 Partia Jedności Narodowej przegrała z Turecką Partią Republikańską Mehmeta Alego Talata, w rezultacie czego Eroğlu po raz drugi został liderem opozycji.
W wyborach parlamentarnych w lutym 2005 UBP ponownie przegrała z Turecką Partią Republikańską. Natomiast sam Derviş Eroğlu przegrał w wyborach prezydenckich w kwietniu 2005 z Mehmetem Alim Talatem, zdobywając tylko 22,7% głosów poparcia. W konsekwencji dwóch porażek wyborczych, 21 listopada 2005 zrezygnował ze stanowiska lidera Partia Jedności Narodowej. 29 listopada 2008 objął jednak ponownie funkcję lidera partii i opozycji.
W kwietniu 2009 Partia Jedności Narodowej wygrała wybory parlamentarne, co utorowało jej drogę do władzy. 1 maja 2009 prezydent Mehmet Ali Talat powierzył Dervişowi Eroğlu misję sformowania rządu. 5 maja 2009 Talat zaakceptował skład jego gabinetu.
18 kwietnia 2010 premier Eroğlu wygrał wybory prezydenckie w pierwszej turze głosowania, zdobywając 50,38% głosów poparcia i pokonując urzędującego prezydenta Talata. W czasie kampanii i po ogłoszeniu zwycięstwa zadeklarował wolę kontynuacji prowadzonych od 2008 rozmów negocjacyjnych ze stroną cypryjską, jednak jako rozwiązanie kwestii cypryjskiej widział powstanie dwóch państw uznawanych przez społeczność międzynarodową, co pozostawało w sprzeczności ze stanowiskiem Cypru. 23 kwietnia 2010 został zaprzysiężony na stanowisku prezydenta. Obowiązki szefa rządu przejął minister spraw zagranicznych Hüseyin Özgürgün.
9 maja 2010 na stanowisku lidera partii zastąpił go İrsen Küçük, następnego dnia prezydent desygnował Küçüka na urząd premiera republiki.
26 kwietnia 2015 przegrał w drugiej turze wyborów prezydenckich z Mustafą Akıncım.
Derviş Eroğlu jest żonaty, ma czworo dzieci.

</doc>
<doc id="1643818" url="https://pl.wikipedia.org/wiki?curid=1643818" title="Marketing rekomendacji">
Marketing rekomendacji

Marketing rekomendacji – działania marketingowe, których celem jest wywołanie fali rekomendacji produktu/usługi wśród konsumentów, poprzez umożliwienie im osobistego doświadczenia z produktem i wspomaganie rozprzestrzeniania się tych rekomendacji, za pomocą odpowiednich narzędzi. 
Informacja o produkcie/usłudze jest nieopłaconą, dobrowolną i szczerą opinią konsumenta przekazywaną swoim znajomym, rodzinie lub bliskiemu otoczeniu.
Podstawą realizacji marketingu rekomendacji są kampanie „product seeding” polegające na dostarczeniu wybranej grupie wyselekcjonowanych konsumentów, pełnowartościowych produktów do testowania wraz z próbkami dla znajomych.
Uczestnikami kampanii są ludzie lubiący testować nowe produkty, którzy tym samym chcą jako pierwsi na rynku otrzymywać informacje o nowych produktach i rozmawiać o nich ze znajomymi. 
Marketing rekomendacji należy m.in. do działań marketingu szeptanego.

</doc>
<doc id="1643820" url="https://pl.wikipedia.org/wiki?curid=1643820" title="Stanisław Witkoś">
Stanisław Witkoś

Stanisław Witkoś (ur. 16 listopada 1902 w Ustrobnej, zm. 12 listopada 1982 w Białkówce) – regionalista, kolekcjoner, etnograf samouk.
Życiorys.
Na świat przyszedł w wielodzietnej rodzinie małorolnego chłopa, reemigranta z Ameryki. Od dziecka chorowity, zwolniony został ze zwyczajnych obowiązków chłopskiego dziecka, dzięki czemu ukończył czteroklasową szkołę powszechną, a następnie dwie klasy Krajowej Szkoły Tkackiej w Krośnie. Tę przerwał, z powodów zdrowotnych, i podjął pracę pisarza gminnego w Ustrobnej (1925). Ukończył nawet z wynikiem celującym kurs dla pisarzy gminnych we Lwowie i urzędniczo obsługiwał później liczne wsie podkrośnieńskie: Bajdy, Ustrobną, Łączki Jagiellońskie, Wojaszówkę, Moderówkę i Białkówkę. W tej ostatniej wsi ożenił się w 1932 roku i tu mieszkał pod nr 46 przez resztę życia. Po 1935 roku pracował jako dróżnik, poborca podatkowy, robotnik melioracyjny, sklepikarz, poborca daniny leśnej, rolnik na dwuhektarowym gospodarstwie. Te zwyczajne zajęcia zbliżyły go jednak bardzo do różnych społeczności, pozwalając dostrzec istotne różnice kulturowe między nimi. Już wtedy gromadzić począł ze swych obserwacji notatki, które od 1952 r. stały się zaczynem jego wieloletniej pasji badania i dokumentowania zanikających przejawów tradycyjnej kultury wsi małopolskiej. Prócz badań terenowych, gromadzić też począł, liczącą kilka tysięcy eksponatów, kolekcję zabytków kultury materialnej, które udostępnił zwiedzającym w prywatnej Izbie Muzealnej, otwartej 31 lipca 1971 r. Na ekspozycję tę składały się meble i sprzęty domowe, gospodarcze i rolnicze, rzemiosło wiejskie, ubiory i stroje ludowe, zabytki plastyki obrzędowej i kultowej – tworzące kompletne wyposażenie zagrody wsi podkrośnieńskiej sprzed I wojny światowej, ponadto dokumenty i archiwalia wiejskie, druki i dawne fotografie, a także numizmaty. W urządzeniu placówki istotnie pomogło kolekcjonerowi Muzeum Marii Konopnickiej w Żarnowcu, któremu Witkoś zapisał legatem testamentowym swe zbiory, obecnie nieudostępniane publicznie.
Wraz z badaniami przyszły pierwsze publikacje etnograficzne Witkosia: "Ubiór codzienny i świąteczny noszony przez mieszkańców wsi Bajdy, pow. Krosno z końcem XIX i na początku XX wieku", „Materiały MBL w Sanoku”, nr 6, 1967, s. 26-30; "Obrzędy pogrzebowe we wsi Bajdy w pow. krośnieńskim", „Materiały MBL w Sanoku”, nr 11, 1970, s. 31-35; "Magia i przesądy bartne (w oparciu o "Bartnika Postępowego" i "Pasiecznika Wzorowego")", „Materiały MBL w Sanoku”, nr 14, 1971; "Ubodzy – dziady – żebracy", „Materiały MBL w Sanoku”, nr 22, 1976, s. 130-133; "Zwyczaje i wróżby związane z wigilią Bożego Narodzenia", „Lud”, t. 62, 1978, s. 199-202. Najcenniejszą jednak publikacją jest wielotematyczna monografia dwóch wsi: "Bajdy i Moderówka", pod red. J. Burszty, „Biblioteka Muzeum Narodowego Rolnictwa w Szreniawie”, Poznań 1977. Publikował w czasopiśmie „Materiały Muzeum Budownictwa Ludowego w Sanoku”.
Członek Polskiego Towarzystwa Ludoznawczego, w uznaniu zasług położonych dla kultury regionu odznaczony został Krzyżem Kawalerskim Orderu Odrodzenia Polski, odznaką „Zasłużony Działacz Kultury”” oraz złotą odznaką „Za opiekę nad zabytkami”, a nazwisko jego wpisano do Księgi zasłużonych dla województwa krośnieńskiego. W 1978 wyróżniony wpisem do „Księgi zasłużonych dla województwa krośnieńskiego”.
Zmarł 12 listopada 1982 i pochowany został na cmentarzu w Szebniach.

</doc>
<doc id="1643822" url="https://pl.wikipedia.org/wiki?curid=1643822" title="Hercules C-130">
Hercules C-130



</doc>
<doc id="1643824" url="https://pl.wikipedia.org/wiki?curid=1643824" title="El Altar">
El Altar

El Altar – wygasły wulkan w Parku Narodowym Sangay w Ekwadorze, 170 km na południe od Quito. Stratowulkan posiada sporą kalderę.
Hiszpanie nazwali tak górę, ponieważ przypominała m ogromną katedrę. Inkowie nazywali ją Capac-Urcu, co znaczy "Królewska Góra" w języku Keczua. 
El Altar to najbardziej wymagający technicznie masyw w Ekwadorze. Najlepszym czasem do próbowania zdobycia szczytu jest okres od grudnia do lutego. Z Riobamba można dojechać autobusem do strażnicy, gdzie Ekwadorczycy płacą 2 dolary a cudzoziemcy 10 dolarów za wejście do Parku Sangay. Później droga wiedzie przez ok. 5 godzin błotnistym szlakiem do schroniska, gdzie można się przespać i coś zjeść. Droga do jeziora to kolejne 2 godziny przez dolinę.
Lista szczytów.
9 szczytów El Altar to:
Zobacz też.
Lista wulkanów Ekwadoru

</doc>
<doc id="1643825" url="https://pl.wikipedia.org/wiki?curid=1643825" title="Mistrzostwa Świata w Biegach Przełajowych 1986">
Mistrzostwa Świata w Biegach Przełajowych 1986

14. Mistrzostwa Świata w Biegach Przełajowych – zawody lekkoatletyczne, które odbyły się 23 marca 1986 roku w Colombier, w Szwajcarii.

</doc>
<doc id="1643829" url="https://pl.wikipedia.org/wiki?curid=1643829" title="Justyna Sobolewska">
Justyna Sobolewska

Justyna Sobolewska (ur. 1972) – polska krytyczka literacka, dziennikarka.
Życiorys.
Absolwentka polonistyki na Uniwersytecie Warszawskim. Od 2001 redagowała dział książkowy w „Przekroju”, potem pracowała jako redaktor w dziale kultury „Dziennika”. Obecnie jest dziennikarką w tygodniku „Polityka”. Publikowała szkice o literaturze i wywiady w „Odrze”, „Kresach”, „Res Publice Nowej”, „Kursywie” i „Arte”. Pisała recenzje książkowe i felietony w „Gazecie Wyborczej”, „Nowych Książkach”, „Tygodniku Powszechnym” i „Przeglądzie Politycznym”. 
Jest współautorką książki "Jestem mamą" (2004) i autorką zbioru esejów "Książka o czytaniu" (2012). Rozszerzona wersja "Książki o czytaniu" ukazała się w 2016 w Wydawnictwie Iskry. Laureatka PIK-owego Lauru (2015) przyznawanego przez Polską Izbę Książki za popularyzację czytelnictwa w kategorii mediów drukowanych.
Autorka wyboru opowiadań Kornela Filipowicza „Moja kochana, dumna prowincja” (2017). Autorka biografii Kornela Filipowicza „Miron, Ilia, Kornel. Opowieść biograficzna o Kornelu Filipowiczu” Iskry (2020). Zasiada w jury Wrocławskiej Nagrody Poetyckiej „Silesius” oraz w kapitule Nagrody Literackiej im. Witolda Gombrowicza. 
Córka krytyka filmowego Tadeusza Sobolewskiego i historyczki literatury Anny Sobolewskiej. Wnuczka pisarki Jadwigi Stańczakowej. Jej mężem jest historyk antyku Marek Węcowski.

</doc>
<doc id="1643830" url="https://pl.wikipedia.org/wiki?curid=1643830" title="Illiniza">
Illiniza

Illiniza – stratowulkan w Ekwadorskich Andach, ok. 50 km na południowy zachód od Quito. Illiniza ma dwa szczyty: Illiniza Sur (5248 m) i Illiniza Norte (5126 m). Czasem nazwa zapisywana jest "Iliniza" (przez jedno „l”).
Illiniza Sur wymaga doświadczenia wspinaczkowego, z powodu dużej stromizny i lodowca na szczycie. Illiniza Norte z kolei nie wymaga prawie żadnego doświadczenia jako znacznie łagodniejszy wierzchołek.
Zobacz też.
Lista wulkanów Ekwadoru

</doc>
<doc id="1643835" url="https://pl.wikipedia.org/wiki?curid=1643835" title="Sprattus sprattus">
Sprattus sprattus



</doc>
<doc id="1643836" url="https://pl.wikipedia.org/wiki?curid=1643836" title="Bromsgrove">
Bromsgrove

Bromsgrove - miasto w Wielkiej Brytanii, w Anglii, w regionie West Midlands, hrabstwie Worcestershire, w dystrykcie Bromsgrove. W 2001 roku miasto liczyło 29 237 mieszkańców.
W tym mieście ma swą siedzibę klub piłkarski - Bromsgrove Rovers F.C. Bromsgrove jest wspomniana w Domesday Book (1086) jako "Bremesgrave".
Z Bromsgrove pochodzi Jessica Varnish, brytyjska kolarka torowa.
W mieście mieszczą się zakłady naprawcze taboru kolejowego.

</doc>
<doc id="1643837" url="https://pl.wikipedia.org/wiki?curid=1643837" title="Anna Kałuża">
Anna Kałuża

Anna Kałuża (ur. 1977) – polska krytyczka literacka, doktor habilitowany nauk humanistycznych w zakresie literaturoznawstwa.
Życiorys.
Ukończyła studia z zakresu filologii polskiej na Uniwersytecie Śląskim w Katowicach w 2001 roku. 15 listopada 2005 roku uzyskała tamże stopień doktora nauk humanistycznych na podstawie pracy "Podmiotowa odrębność. Rymkiewicz, Hartwig, Wirpsza". 28 stycznia 2014 roku uzyskała habilitację na Uniwersytecie Śląskim na podstawie pracy "Wielkie wygrane. Wspólne sprawy poezji, krytyki i estetyki". Pracuje jako profesor uczelni na Wydziale Humanistycznym Uniwersytetu Śląskiego; sprawowała funkcję zastępcy dyrektora Instytutu Nauk o Literaturze Polskiej im. Ireneusza Opackiego. Od 2020 roku pełni funkcję Prodziekana ds. kształcenia i studentów Wydziału Humanistycznego Uniwersytetu Śląskiego.
Współredagowała „Tekstylia Bis". Współpracowała m.in. z czasopismami FA-art, Śląsk, Studium, Nowe Książki. Członkini kapituły Górnośląskiej Nagrody Literackiej „Juliusz”.

</doc>
<doc id="1643838" url="https://pl.wikipedia.org/wiki?curid=1643838" title="Pichincha (stratowulkan)">
Pichincha (stratowulkan)

Pichincha – aktywny stratowulkan w ekwadorskich Andach. Stolica Ekwadoru, Quito, leży pod jego wschodnimi stokami. Dwa najwyższe szczyty to Guagua (4784 m n.p.m., w keczua nazwa znaczy „dziecko”) i Rucu (4698 m n.p.m., nazwa znaczy „staruszek”).
Oba szczyty dobrze widać z Quito, wspinaczka nie jest trudna. W październiku 1999 r. doszło do erupcji, w wyniku której Quito zostało przykryte kilkoma centymetrami pyłu. Poprzednia erupcja miała miejsce w 1660 r.
Zobacz też.
Lista wulkanów Ekwadoru

</doc>
<doc id="1643842" url="https://pl.wikipedia.org/wiki?curid=1643842" title="Pelargonia wielkokwiatowa">
Pelargonia wielkokwiatowa

Pelargonie wielkokwiatowe – grupa odmian pelargonii pochodzących od "Pelargonium grandiflorum" (Andrews) Willd. i będących mieszańcami tej rośliny z innymi nieokreślonymi gatunkami pelargonii. "P. grandiflorum" pochodzi z południowej części Afryki Południowej, pochodzące od niej kultywary pelargoni wielkokwiatowych są w Polsce uprawiane jako rośliny ozdobne.
Biologia.
Bylina. Cała roślina z wyjątkiem kwiatów wydziela charakterystyczny zapach. Kwitnie obficie i długo, jednak większość uprawianych odmian nie wytwarza nasion. W ciągu roku przyrasta około 20 cm. Jest rośliną długowieczną. Należy do tzw. roślin termoindukcyjnych; po przebywaniu przez co najmniej 2 tygodnie w niższej temperaturze zakwita bardzo obficie. Dlatego też w zimie najlepiej jest roślinę przenieść do zimniejszego pomieszczenia (o temperaturze 10-15 °C, by przeszła okres spoczynku. Jeżeli skończy swoje kwitnienie podczas lata, można powtórnie je pobudzić, przetrzymując ją znowu w niższej temperaturze.

</doc>
<doc id="1643843" url="https://pl.wikipedia.org/wiki?curid=1643843" title="Sylvio Hoffmann Mazzi">
Sylvio Hoffmann Mazzi

Sylvio Hoffmann Mazzi (ur. 5 maja 1908, zm. 15 listopada 1991) – brazylijski piłkarz grający na pozycji środkowego obrońcy.
Kariera klubowa.
Podczas kariery piłkarskiej grał głównie w klubach z Rio de Janeiro i São Paulo oraz w urugwajskim Penarolu Montevideo. Największym osiągnięciem w karierze klubowej było wywalczenie mistrzostwa ligi stanowej Rio de Janeiro w 1935 z Botafogo FR.
Kariera reprezentacyjna.
Mazzi grał w latach 30. w reprezentacji Brazylii, z którą uczestniczył w mistrzostwa świata 1934 we Włoszech. Wystąpił tam w jedynym meczu Brazylii przeciwko Hiszpanii.

</doc>
<doc id="1643845" url="https://pl.wikipedia.org/wiki?curid=1643845" title="Pelargonium grandiflorum">
Pelargonium grandiflorum



</doc>
<doc id="1643846" url="https://pl.wikipedia.org/wiki?curid=1643846" title="Brownhills">
Brownhills

Brownhills – miasto w Wielkiej Brytanii, w Anglii, w regionie West Midlands, w hrabstwie West Midlands, w dystrykcie Walsall. W 2001 roku miasto liczyło 19 866 mieszkańców.

</doc>
<doc id="1643849" url="https://pl.wikipedia.org/wiki?curid=1643849" title="Hassan Mohamed">
Hassan Mohamed

Hassan Mohamed Hussain Al-Shaibani (arab. حسن محمد حسين) (ur. 23 sierpnia 1962) – emiracki piłkarz grający na pozycji pomocnika.
Grał w klubie Al Wasl Club oraz w reprezentacji ZEA, z którą uczestniczył w Mistrzostwach Świata w 1990 we Włoszech.
Linki zewnętrzne.
Profil w bazie footballdatabase.eu

</doc>
<doc id="1643853" url="https://pl.wikipedia.org/wiki?curid=1643853" title="Pelargonium domesticum">
Pelargonium domesticum



</doc>
<doc id="1643854" url="https://pl.wikipedia.org/wiki?curid=1643854" title="Fahad Khamis">
Fahad Khamis

Fahad Khamis Mubarak (, ur. 28 września 1962 w Dubaju, Oman Traktatowy) – emiracki piłkarz grający na pozycji napastnika. Rekordzista pod względem strzelonych bramek w UAE Arabian Gulf League i legenda klubu Al Wasl Club, z którym był związany przez całą karierę.
Kariera klubowa.
Podczas Mistrzostw Świata 1990 występował w klubie Al Wasl Club.
Kariera reprezentacyjna.
Fahad Khamis występował w reprezentacji ZEA w latach osiemdziesiątych i dziewięćdziesiątych.
W 1985 roku uczestniczył w przegranych eliminacjach Mistrzostw Świata 1986. W 1988 uczestniczył w Pucharze Azji.
W 1989 roku uczestniczył w zwycięskich eliminacjach do Mistrzostw Świata 1990. Na Mundialu wystąpił w dwóch spotkaniach z: reprezentacją Kolumbii oraz reprezentacją Jugosławii.
W 1992 ponownie uczestniczył w Pucharze Azji.
W 1993 uczestniczył w przegranych eliminacjach Mistrzostw Świata 1994.
Ostatnim turniejem w którym uczestniczył Fahad Khamees był Puchar Konfederacji 1997.

</doc>
<doc id="1643855" url="https://pl.wikipedia.org/wiki?curid=1643855" title="Abdulaziz Mohamed">
Abdulaziz Mohamed

Abdulaziz Mohamed Abdullah Khador (arab. عبدالعزيز محمد) (ur. 12 grudnia 1965) – emiracki piłkarz grający na pozycji napastnika.
Kariera klubowa.
W czasie swojej kariery piłkarskiej Mohamed był piłkarzem Nadi asz-Szarika.
Kariera reprezentacyjna.
W reprezentacji ZEA Abdulaziz Mohamed występował w latach dziewięćdziesiątych.
W 1990 roku uczestniczył w Mistrzostwach Świata we Włoszech. Na Mundialu był rezerwowym i nie wystąpił w żadnym spotkaniu.
W 1996 uczestniczył w Pucharze Azji, który był rozgrywany na stadionach Zjednoczonych Emiratów Arabskich. Reprezentacja ZEA zdobyła na tym turnieju wicemistrzostwo Azji.
Ostatnim turniejem w którym uczestniczył Abdulaziz Mohamed był Puchar Konfederacji 1997.

</doc>
<doc id="1643860" url="https://pl.wikipedia.org/wiki?curid=1643860" title="Koszalińska Biblioteka Publiczna im. Joachima Lelewela">
Koszalińska Biblioteka Publiczna im. Joachima Lelewela

Koszalińska Biblioteka Publiczna im. Joachima Lelewela jest samorządową instytucją kultury działającą na terenie Koszalina.
Jest największą na Pomorzu Środkowym biblioteką publiczną, której zbiory to 400 tysięcy pozycji książkowych, fonoteka (ponad 2800 płyt kompaktowych i 10 tys. płyt analogowych), „książka mówiona” (2300 tytułów), 300 tytułów czasopism oraz ponad 15 tys. oprawnych roczników, bogate zbiory dokumentów życia społecznego (ponad 14 500), wydawnictwa multimedialne. Korzysta z nich blisko 23 tys. zarejestrowanych czytelników. Biblioteka i wszystkie procesy biblioteczne są w pełni skomputeryzowane. Czytelnicy mogą zamawiać i rezerwować książki przez internet.
Historia.
Miejska Biblioteka Publiczna w Koszalinie została otwarta 1947 roku. Mieściła się wówczas w budynku Muzeum Miejskiego a jej pierwszym kierownikiem był kustosz Jakub Rokicki. Wcześniej jednak, bo już w sierpniu 1945 roku powołano Wojewódzką Komisję Opieki nad Książkami, której zadaniem było zabezpieczenie książek poniemieckich, ich ewidencja, segregacja i ewentualne przekazanie do innych bibliotek państwowych. Zatrudniono przy tych działaniach panie: Marię Pilecką i Halinę Czaplicką. Wydzielone zbiory poniemieckie, dary oraz pierwsze zakupy były podwalinami księgozbioru powstającej biblioteki.
W roku 1948 biblioteka miejska przeniosła się na Plac Stalina (obecnie Plac Wolności) gdzie miała swą siedzibę do roku 1963. W roku 1950 powstała Wojewódzka Biblioteka Publiczna z siedzibą w Białogardzie. Na wiele lat jej pierwszym dyrektorem został Aleksander Majorek. Na skutek rozporządzenia Ministra Kultury w styczniu 1955 połączono bibliotekę miejską i wojewódzką, a jej siedzibą stał się obiekt do tej pory zajmowany przez bibliotekę miejską przy Placu Stalina. Dyrektorem połączonych bibliotek został Aleksander Majorek a zastępcą dyrektora Maria Hudymowa.
W drugiej połowie lat 50. zaczęto tworzyć miejską sieć filii bibliotecznych, która w roku 1966 liczyła 10 filii usytuowanych na pięciu z siedmiu osiedli w mieście. Ówczesna siedziba główna Wojewódzkiej i Miejskiej Biblioteki była w tak złym stanie technicznym, że pośpiesznie remontowano obiekt przy ul. Świerczewskiego (obecnie ul. Dworcowa), dokąd w maju 1963 roku przeniesiono większość agend biblioteki. Równolegle trwały prace nad projektem nowego obiektu na potrzeby biblioteki. Budowa rozpoczęła się w 1967 roku. Wówczas zbiory biblioteki liczyły 127 500 woluminów, 1600 Pomorzanów, 323 tytuły czasopism, 3 tysiące zbiorów z zakresu sztuki. Ze zbiorów tych korzystało ponad 10 tysięcy czytelników. Warto zauważyć, że miasto liczyło wtedy ponad 70 tysięcy mieszkańców.
Oficjalne otwarcie nowego obiektu biblioteki nastąpiło 12 września 1973 roku. Biblioteka otrzymała imię Joachima Lelewela. Do nowego obiektu przeniesiono zbiory z Placu Wolności oraz z ulicy Dworcowej, liczące 250 tysięcy tomów.
Zmiany administracyjne nie pozostawały bez wpływu na strukturę biblioteki. W początkach 1992 roku na skutek ustawy o samorządzie terytorialnym dokonano podziału Wojewódzkiej i Miejskiej Biblioteki Publicznej na Wojewódzką Bibliotekę podległą Wojewodzie Koszalińskiemu oraz Miejską Bibliotekę pozostającą w gestii Zarządu Miasta. Po likwidacji Wojewódzkiego Domu Kultury w strukturę WBP włączono w roku 1992 Dział Kultury Regionalnej, który podjął szersze działania na rzecz upowszechniania amatorskiego ruchu artystycznego, wystawiennictwa, działalności kulturalno-oświatowej. Dział funkcjonował do końca 1998 roku. Po likwidacji województwa koszalińskiego w 1999 roku w miejsce Wojewódzkiej Biblioteki Publicznej powstała Koszalińska Biblioteka Publiczna o statusie biblioteki miejskiej. Ostatnie lata były okresem unowocześniania biblioteki, komputeryzacji procesów bibliotecznych, prac remontowych i modernizacyjnych zarówno w gmachu głównym, jak i w filiach na terenie miasta.
Patron.
Joachim Lelewel (1786–1861) był uczonym, historykiem, numizmatykiem, heraldykiem i politykiem, ideologiem demokracji polskiej. W latach 1818–1821 był bibliotekarzem w bibliotece przy Uniwersytecie Warszawskim. Pozostawił olbrzymi dorobek naukowy w dziedzinie historii i jej nauk pomocniczych. W kręgu jego szerokich zainteresowań znalazła się zarówno historia ujmowana całościowo, jak też geografia, kartografia, polityka, myśl demokratyczna.
Struktura organizacyjna.
Koszalińska Biblioteka Publiczna to gmach główny oraz 10 filii usytuowanych w różnych rejonach miasta.
Działalność.
W budynku głównym gromadzone są zbiory o charakterze naukowym i popularnonaukowym (85%), natomiast w filiach – głównie beletrystyka.
Biblioteka, poza spełnianiem funkcji typowo bibliotecznych jak udostępnianie zbiorów na zewnątrz i na miejscu, udzielanie informacji i pomoc w dotarciu do materiałów, jest ośrodkiem życia oświatowego i kulturalnego. Obejmuje działaniami osoby zagrożone wykluczeniem społecznym oraz różne grupy wiekowe.
Biblioteka oferuje bogate zbiory literatury naukowej, popularnonaukowej i beletrystycznej, zbiory muzyczne na płytach CD i analogach, filmy (w tym ekranizacje lektur) na kasetach video i płytach CD, tzw. „książkę mówioną” na kasetach magnetofonowych i książki z dużym drukiem dla osób niedowidzących i niewidomych, bogate zbiory regionalne, bezpłatne korzystanie z internetu, usługi kserograficzne i introligatorskie.
W ofercie posiada „lekcje biblioteczne” dla dzieci i młodzieży, w tym specjalny pakiet dla maturzystów. Wszystkie procesy biblioteczne są skomputeryzowane.
Rocznie w gmachu głównym i filiach odbywa się ponad 1700 imprez.
KBP prowadzi szeroką działalność na rzecz osób niepełnosprawnych, jest organizatorem stałych spotkań czytelników niewidomych i niedowidzących, zajęć z muzykoterapii i plastyki dla osób niepełnosprawnych intelektualnie. Gmach główny oraz cztery filie są przystosowane do obsługi tych osób. Od 2007 r. działa Dyskusyjny Klub Książki – grupa młodzieżowa i dorosłych. Z myślą o dzieciach organizowana jest akcja „Bezpieczne wakacje” oraz „Ferie w bibliotece”, Święto Czytelnika Dziecięcego, Turniej Recytatorski „Ptaki, ptaszki i ptaszęta polne”, konkursy plastyczne i czytelnicze. KBP jest organizatorem Wojewódzkiego Konkursu „Literacki start”, przeznaczonego przede wszystkim dla młodzieży. W bibliotece ponadto odbywają się spotkania z pisarzami i wydawcami, promocje książek, sesje i konferencje popularnonaukowe. W bibliotece odbywa się coroczny Europejski Festiwal „Integracja Ty i Ja” poświęcony osobom niepełnosprawnym. Galeria Region jest miejscem prezentacji dorobku literackiego i kulturalnego miejscowych twórców – plastyków, fotografików oraz wydarzeń i rocznic o szerszym zakresie, sylwetek pisarzy, dorobku wydawnictw. Biblioteka prowadzi wydawnictwo. Od 1992 roku jest wydawcą popularnonaukowego „Rocznika Koszalińskiego”, ponadto – informatora kulturalnego „Miesiąc w Koszalinie”, Almanachu „Kultura koszalińska”, książek beletrystycznych i popularnonaukowych wydawnictw o regionie, wydawnictw pokonkursowych, informatorów, katalogów wystaw.
Biblioteka dysponuje nowoczesną salą konferencyjno-kinową na 100 miejsc. Za zasługi w upowszechnianiu wiedzy i kultury Koszalińska Biblioteka Publiczna została uhonorowana wieloma odznaczeniami, w tym medalem „Bibliotheca Magna Perenisque”, Krzyżem Komandorskim Orderu Odrodzenia Polski, medalem „Twórcom i Mecenasom Kultury”.

</doc>
<doc id="1643862" url="https://pl.wikipedia.org/wiki?curid=1643862" title="Buntingford">
Buntingford

Buntingford – miasto i civil parish w Wielkiej Brytanii, w Anglii, w regionie East of England, w hrabstwie Hertfordshire, w dystrykcie East Hertfordshire. Leży 16,9 km od miasta Hertford i 48,2 km od Londynu. W 2001 roku miasto liczyło 4820 mieszkańców. W 2011 roku civil parish liczyła 4948 mieszkańców. Buntingford jest wspomniana w Domesday Book (1086) jako "Ichetone".

</doc>
<doc id="1643863" url="https://pl.wikipedia.org/wiki?curid=1643863" title="Felicitas Hoppe">
Felicitas Hoppe

Felicitas Hoppe (ur. 22 grudnia 1960 w Hameln), niemiecka pisarka.
Studiowała literaturę, retorykę i religię na kilku uczelniach, m.in. Wolnym Uniwersytecie Berlina. Pracowała jako dziennikarka, w 2006 był "wolnym profesorem" w Dartmouth College. Mieszka w Berlinie. Debiutowała w latach 90.
W Polsce ukazała się jej mikropowieść "Pigafetta" z 1999. Jest to swoista relacja z podróży dookoła świata, jaką autorka odbyła na pokładzie kontenerowca (przeznaczając na nią środki z nagrody literackiej). Wydarzenia z codziennego życia statku mieszają się z fantastycznymi opowieściami, a narratorce towarzyszy duch Antonio Pigafetty – podróżnika z XVI wieku.

</doc>
<doc id="1643864" url="https://pl.wikipedia.org/wiki?curid=1643864" title="Aerologia górnicza">
Aerologia górnicza

Aerologia górnicza – nauka o wentylacji wyrobisk górniczych.
Obejmuje swym zakresem wiadomości o składzie powietrza, jego właściwościach, np. sposób jego przemieszczania się (jego przepływu) w chodnikach kopalń podczas eksploatacji, ruchu przepływowego w momencie wybuchu pożarów podziemnych.
Ma na celu pogłębienie wiadomości i wiedzy w zakresie wentylacji, klimatyzacji, naucza o występujących zagrożeniach wybuchu metanu, wybuchu pyłu węglowego jak również ochrony przeciwpożarowej w podziemiach górniczych. Przedstawia problematykę zagrożeń wynikających z pobytu w takich warunkach, szkodliwościach dla zdrowia, zabezpieczania i ochronę pracujących tam ludzi poprzez instalację różnych systemów monitorujących.

</doc>
<doc id="1643869" url="https://pl.wikipedia.org/wiki?curid=1643869" title="Shunji Karube">
Shunji Karube

 – japoński lekkoatleta, specjalizujący się w biegu na 400 metrów przez płotki.

</doc>
<doc id="1643872" url="https://pl.wikipedia.org/wiki?curid=1643872" title="Maciej Michaluk">
Maciej Michaluk

Maciej Michaluk (ur. 9 września 1988 w Lublinie) – polski żużlowiec.
Od początku kariery związany z TŻ Lublin. Po wycofaniu drużyny z rozgrywek II ligi przez jeden sezon (2008) występował w drużynie Ukraina Równe. Po reaktywacji żużla w Lublinie podpisał kontrakt z KMŻ Lublin na występy w II lidze w sezonie 2009

</doc>
<doc id="1643875" url="https://pl.wikipedia.org/wiki?curid=1643875" title="Burgess Hill">
Burgess Hill

Burgess Hill – miasto w Wielkiej Brytanii, w Anglii, w regionie South East England, w hrabstwie West Sussex. W 2001 r. miasto to zamieszkiwało 28 803 osób i jest ono pod względem wielkości populacji czwartym miastem w hrabstwie (po Crawley, Worthing i Horsham) oraz największym w dystrykcie Mid Sussex.
W mieście tym swą siedzibę ma klub piłkarski – Burgess Hill Town F.C.

</doc>
<doc id="1643876" url="https://pl.wikipedia.org/wiki?curid=1643876" title="Radio Fan (Poznań)">
Radio Fan (Poznań)

Radio Fan – była polska regionalna rozgłośnia radiowa, nadająca w Poznaniu na częstotliwości 100,2 MHz. Rozpoczęła nadawanie 5 listopada 1994. Początkowa nazwa "Radio Winogrady" została po dwóch latach zmieniona na "Radio Fan". Koniec nadawania programu to 30 listopada 2000.
Radio miało siedzibę w Poznaniu w akademiku Akademii Rolniczej przy ulicy Dożynkowej 9G. W tym samym budynku był nadajnik oraz na jego dachu umieszczona antena nadawcza.
Obecnie częstotliwość 100,2 MHz wykorzystuje Polskie Radio 24.

</doc>
<doc id="1643877" url="https://pl.wikipedia.org/wiki?curid=1643877" title="Schronisko PTTK na Magurze Małastowskiej">
Schronisko PTTK na Magurze Małastowskiej

Schronisko PTTK im. Stanisława Gabryela na Magurze Małastowskiej – schronisko turystyczne, położone pod szczytem Magury Małastowskiej w Beskidzie Niskim. Jest zlokalizowane na wysokości 740 m n.p.m. i jest najwyżej położonym schroniskiem Beskidu Niskiego. Znajduje się na terenie miejscowości Małastów.
Historia.
Pierwsze schronisko turystyczne PTTK w tej części Beskidu powstało dzięki zaangażowaniu gorlickiego działacza turystycznego i bibliotekarza Stanisława Gabryela – obecnie patrona obiektu. Jego budowę rozpoczęto w 1954 roku, a budulcem było drewno z rozbieranych domów łemkowskich w Gładyszowie i Zdyni. Budowa była prowadzona przez brygadę cieśli z Zakopanego pod kierownictwem Franciszka Giewonta. Ukończono ją w rekordowym czasie 4 miesięcy. Schronisko zostało otwarte 6 marca 1955 roku. W kolejnych latach obiekt został wzbogacony o węzeł sanitarny, a także doprowadzono do niego energię elektryczną. W latach 80. XX wieku istniały plany rozbudowy schroniska przez PTTK; zamierzenia te nigdy nie zostały zrealizowane.
Warunki pobytu.
Obiekt posiada 30 miejsc noclegowych oraz prowadzi bufet. Obok schroniska znajduje się pole namiotowe z sanitariatami.&lt;br&gt;
Schronisko znajduje się przy nartostradzie ośrodka narciarskiego SkiPark Magura, 300 m poniżej górnej stacji wyciągu krzesełkowego.
Dane teleadresowe.
Małastów, 38-307 Sękowa
tel. 18/351-80-57; +48 795758145

</doc>
<doc id="1643879" url="https://pl.wikipedia.org/wiki?curid=1643879" title="Jay R. Galbraith">
Jay R. Galbraith

Jay R. Galbraith – (ur. 26 lutego 1939, zm. 8 kwietnia 2014) jeden z teoretyków zarządzania. Galbraith jest znany jako główny ekspert ds. organizacji projektu.
Badania, partnerzy/klienci.
Dr Galbraith współpracował z wieloma uczelniami i organizacjami międzynarodowymi, takimi jak Instytut Pendidikan dan Pembinaan w Dżakarcie. Był profesorem IMD (International Institute for Management Development) w Lozannie, gdzie wykładał do 2000.
Był również profesorem zarządzania i organizacji na University of Southern California. Był także członkiem wydziału Sloan School of Management w MIT i Wharton School na Uniwersytecie w Pensylwanii. Był konsultantem wielu firm i podmiotów, w Stanach Zjednoczonych, Europie Azji i Ameryce Południowej.
Specjalizował się w projektowaniu i w rozwoju, ze szczególnym naciskiem na międzynarodowe partnerstwo, w tym ustalanie wspólnych przedsięwzięć i sieci organizacji. 
Jego badania obejmowały tworzenie i rozwój wspólnych przedsięwzięć pomiędzy krajami Azji i zachodnich firm. Jego artykuły zostały wykorzystane w różnych czasopismach zawodowych.
Opublikował 6 książek, m.in. „Designing Organisations: An Executive Briefing on Strategy, Structure and Process”.

</doc>
<doc id="1643881" url="https://pl.wikipedia.org/wiki?curid=1643881" title="Standing finansowy">
Standing finansowy

Standing finansowy – opinia (ocena) o sytuacji ekonomiczno-finansowej osoby prawnej, jednostki organizacyjnej nieposiadającej osobowości prawnej (najczęściej przedsiębiorstwa) lub osoby fizycznej determinowana między innymi przez płynność finansową, efektywność działania, poziom zadłużenia, zyskowność i rentowność. Standing finansowy czasem mylony jest z kondycją finansową przedsiębiorstwa, choć nie są to pojęcia tożsame (kondycja finansowa jest pojęciem znacznie szerszym).
Ocena standingu finansowego przedsiębiorstwa dokonywana jest głównie przez:
Do oceny standingu finansowego wykorzystywana jest analiza ekonomiczna, a zwłaszcza analiza finansowa.

</doc>
<doc id="1643882" url="https://pl.wikipedia.org/wiki?curid=1643882" title="Pave Tack">
Pave Tack

 
Pave Tack (AN/AVQ-26) – amerykański zasobnik celowniczy przeznaczony do laserowego naprowadzania bomb lotniczych serii Paveway lub innych naprowadzanych w ten sam sposób pocisków, opracowany przez firmę Ford Aerospace.
Historia.
Wraz z pojawieniem się bomb lotniczych naprowadzanych na cel wiązką laserową należało opracować system pozwalający precyzyjnie kierować pociski na cel. Pierwszym systemem naprowadzającym, opracowanym dla amerykańskich sił powietrznych, był Pave Knife (AN/AVQ-10). Głowica naprowadzająca bomby wykrywała promienie lasera wysyłane z zasobnika i odbite od celu, a systemy kierowania bombą przy pomocy powierzchni sterowych naprowadzały ją w kierunku celu. Bardziej zaawansowanym technicznie był opracowany w latach 70. XX wieku system Pave Tack (AN/AVQ-26).
Konstrukcja.
Pave Tack przeznaczony był dla samolotów McDonnell Douglas F-4 Phantom II oraz General Dynamics F-111F. W skład systemu wchodził laserowy wskaźnik celów, kamera FLIR (Forward Looking Infra Red - obserwacja przedniej półsfery w podczerwieni) oraz rejestrator wideo dla oceny skutków ataku. Wadą zasobnika były jego duże wymiary (długość 4,22 m), znaczna masa (629 kg) oraz skomplikowana obsługa i niewystarczająca niezawodność.
Służba.
Pave Tack został użyty bojowo podczas operacji "Eldorado Canyon" z 14 na 15 kwietnia 1986 roku, kiedy to samoloty F-111 miały za zadanie zakłócić pracę instalacji radarowych podczas nocnego ataku na cele w Libii oraz podczas pierwszej wojny w Zatoce Perskiej, kiedy to F-111 wyposażone w AN/AVQ-26 dziesiątkowały irackie czołgi.

</doc>
<doc id="1643883" url="https://pl.wikipedia.org/wiki?curid=1643883" title="Radio Winogrady">
Radio Winogrady



</doc>
<doc id="1643884" url="https://pl.wikipedia.org/wiki?curid=1643884" title="Centrum Monitoringu Legislacji">
Centrum Monitoringu Legislacji



</doc>
<doc id="1643895" url="https://pl.wikipedia.org/wiki?curid=1643895" title="Dead or Alive (zespół muzyczny)">
Dead or Alive (zespół muzyczny)

Dead or Alive – brytyjski zespół muzyczny powstały w 1980 roku w Liverpoolu, działający początkowo pod nazwą Nightmares in Wax. Najbardziej znanym utworem jest piosenka „You Spin Me Round (Like a Record)”.
Historia zespołu.
Zespół początkowo nazywał się Nightmares in Wax. Zespół wydał kilka EP-ek. Pod wpływem wokalisty Pete Burnsa grupa zmieniła w 1980 roku nazwę na Dead or Alive, która według niego była bardziej medialna. Przez pierwsze lata przez zespół przewijało się wielu muzyków – stałym członkiem był Pete Burns, który posiadał pełne prawa do nazwy zespołu. Ze względu na androgyniczny wizerunek wokalisty zespół porównywano do Culture Club, zaś samego Burnsa do Boya George’a.
W 1983 roku ukazał się singel „Misty Circles” wydany przez wytwórnię Epic. W maju 1984 roku ukazał się debiutancki album "Sophisticated Boom Boom", na którym znalazły się utwory „That's the Way (I Like It)” (cover z repertuaru KC and the Sunshine Band). Latem 1984 roku rozpoczęły się pracę nad albumem "Youthquake", który ukazał się w 1985 roku. Na drugim longplayu znalazł się utwór „You Spin Me Round (Like a Record)” wydany także na singlu. Album "Youthquake" rozszedł się w nakładzie ponad 100 tysięcy kopii.
Na początku 1987 roku ukazał się trzeci album – "Mad, Bad, and Dangerous to Know", na którym znalazł się przebój "Brand New Lover". Kolejne single wzbudzały kontrowersję z uwagi na homoseksualne akcenty (teledysk do utworu „I'll Save You All My Kisses”), bluźniercze okładki („Something in My House”) lub wykorzystanie cytatów z filmu "Egzorcysta" („Mortevicar”). Po wydaniu trzeciego albumu Burns zrezygnował ze współpracy z ówczesnymi producentami.
W 1988 roku ukazał się album "Nude". Z tego albumu pochodzą takie piosenki jak: „Turn Around and Count 2 Ten” (która odniosła sukces w Japonii) czy też „Come Home with Me Baby” (która odniosła sukces w Brazylii). W ramach promocji albumu Dead or Alive zagrał koncert w Tokio dla 45 tysięcy fanów oraz otrzymał statuetkę Japan Grand Prix za album roku.
W latach dziewięćdziesiątych Dead or Alive wydał albumy: "Fan the Flame (Part 1)", "Fan the Flame (Part 2)", "Nukleopatra" (na której znalazł się cover „Rebel Rebel” Davida Bowiego).
W 2000 roku Dead or Alive wydał kompilację "Fragile", na którą trafiły remiksy największych przebojów zespołu, kilka nowych kompozycji oraz covery („Even Better Than the Real Thing” U2 oraz „I Promised Myself” Nicka Kamena). W 2001 roku ukazała się składanka "Unbreakable", a dwa lata później "".

</doc>
<doc id="1643896" url="https://pl.wikipedia.org/wiki?curid=1643896" title="EF2000">
EF2000



</doc>
<doc id="1643897" url="https://pl.wikipedia.org/wiki?curid=1643897" title="Hagiotoponim">
Hagiotoponim

Hagiotoponim (z gr. "hagios" - święty, "topos" - miejsce, okolica i "onymos" - imię) – nazwa geograficzna pochodząca od imienia, nazwiska lub nazwy świętego, najczęściej spotykana w obecnych i byłych krajach katolickich. We Francji wiele miejscowości nosi nazwę związaną ze św. Marcinem z Tours - Saint-Martin lub złożoną, np. Saint-Martin-aux-Bois.
Przykłady hagiotoponimów: Rzeka Świętego Wawrzyńca, Góra Świętej Anny, San Francisco, São Paulo, San Giovanni Rotondo

</doc>
<doc id="1643904" url="https://pl.wikipedia.org/wiki?curid=1643904" title="Caspialosa caspia">
Caspialosa caspia



</doc>
<doc id="1643910" url="https://pl.wikipedia.org/wiki?curid=1643910" title="Cyrus McCormick">
Cyrus McCormick



</doc>
<doc id="1643913" url="https://pl.wikipedia.org/wiki?curid=1643913" title="Bolesław Idziak">
Bolesław Idziak

Bolesław Idziak (ur. 16 stycznia 1928 w Chełmie, zm. 4 czerwca 2015 w Poznaniu) – polski aktor filmowy i teatralny.
Życiorys.
W 1958 roku ukończył Studium Aktorskie Byrskich w Kielcach. Występował na scenach teatrów w: Kielcach, Zielonej Górze, Gorzowie Wielkopolskim, Białymstoku, Wrocławiu, Kaliszu, Poznaniu. Najdłużej pracował w Teatrze Nowym w Poznaniu. W 2013 roku odznaczony Brązowym Medalem „Zasłużony Kulturze Gloria Artis”. 15 czerwca 2015 został pochowany na Cmentarzu Junikowskim w Poznaniu.

</doc>
<doc id="1643914" url="https://pl.wikipedia.org/wiki?curid=1643914" title="Aleksander Jurewicz (pisarz)">
Aleksander Jurewicz (pisarz)

Aleksander Jurewicz (ur. 18 listopada 1952 w Lidzie) − polski poeta, prozaik i eseista.
Życiorys.
Urodził się w mieście Lida, obecnie miejscowość na Białorusi w rodzinie Michała Jurewicza i Janiny z d. Łapian. Z rodzinnych stron przymusowo wywieziony wraz z innymi Polakami w 1957, zamieszkał kolejno we wsi Redło koło Połczyna-Zdroju i w Gdańsku. W 1971 ukończył liceum w Połczynie-Zdroju, w latach 1971–1976 studiował filologię polską na Uniwersytecie Gdańskim. Współtworzył w Gdańsku (m.in. z Markiem Bieńkowskim, Stanisławem Esdenem-Tempskim i Antonim Pawlakiem) środowisko młodych poetów i pisarzy. W latach 70. XX wieku licznie publikował w czasopismach studenckich i wybrzeżowych. W latach 80. publikował w prasie podziemnej, regionalnej i katolickiej. Od 1992 ma stałe cykle felietonów w czasopismach.
Pierwsze utwory poetyckie wydał w latach 70. ubiegłego wieku w miesięczniku "Nowy Wyraz".
Reprezentant współczesnej literatury kresowej w kraju. Członek Gdańskiego Oddziału Stowarzyszenia Pisarzy Polskich, ZAiKS-u i PEN Club-u.
Pracownik Wojewódzkiej i Miejskiej Biblioteki Publicznej im. Josepha Conrada-Korzeniowskiego w Gdańsku.

</doc>
<doc id="1643916" url="https://pl.wikipedia.org/wiki?curid=1643916" title="Gurskie">
Gurskie

Gurskie (dawniej "Gursken") - dawna wieś w Prusach Wschodnich, położona w pobliżu granicy z Polską (północnym Mazowszem), miejscowość natywna: 53°38'N 21°57'E. W XV i XVI w. wieś w dokumentach występowała pod nazwami: "Gursken, Garsenicken, Lemann, Leheman von Kessel".
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w język staropolskim), z obowiązkiem służby rycerskiej (zbrojnej).
Wymieniane w dokumentach z 1453 r. Przywilej na dobra ziemskie, liczące 10 łanów we wsi Gurskie otrzymał w 1471 r. niejaki "Janik", były sołtys wsi Kocioł, z obowiązkiem jednej służby konnej. Dobra te zakupił od Piotra Rakowskiego i jego syna (przed 1449). Wcześniej dobra te stanowiły wydzielony majątek lemański dóbr we wsi Rakowo. Dodatkowo otrzymał 3 morgi łąk położonych przy górze Świecąca ("berge Schwetzentze"). Gurskie położone były między strumieniem Kociołek ("Kesselschen fliess"), Szymanami, Kaliszkami, Rakowem i Kotłem.
W 1519 wieś należała do parafii w Drygałach, w 1579 do parafii Piszu.

</doc>
<doc id="1643918" url="https://pl.wikipedia.org/wiki?curid=1643918" title="Vario LF">
Vario LF

Vario LF (używane są również oznaczenia Tatra T3R.EVN i Tatra T3RN.EV) – typ tramwaju wytwarzanego od 2004 r. wspólnie przez czeskie firmy "Pragoimex a.s." w Pradze i "Krnovské opravny a strojírny, s.r.o." (KOS) w Karniowie.
Konstrukcja.
Vario LF jest modernizacją modelu Tatra T3, wytwarzanego od końca lat 60. do lat 90. XX w. Konstrukcja tramwaju pochodzi bezpośrednio od jednej z wcześniejszych modernizacji T3 – Tatry T3R.EV.
Jest to jednokierunkowy, czteroosiowy bezprzegubowy wagon silnikowy, mający 36% niskiej podłogi. Wysokość pojazdu w części niskopodłogowej wynosi 350 mm, natomiast w pozostałych – 860 mm.
Różnice w stosunku do T3R.EV to niskopodłogowa część środkowa (co spowodowało wydłużenie o 1,1 m całego wozu, aby część niskopodłogowa miała rozsądną długość), a także nowoczesny wygląd zewnętrzny zaprojektowany przez Františka Pelikána.
Po prawej stronie znajduje się troje podwójnych drzwi. Ogólna liczba miejsc wynosi 116, w tym 32 siedzących i 84 stojących. Wyposażenie elektryczne TV Europulse umieszczone jest na dachu tramwaju. Vario LF ma cztery silniki asynchroniczne, każdy o mocy 90 kilowatów.

</doc>
<doc id="1643919" url="https://pl.wikipedia.org/wiki?curid=1643919" title="Tatra T3R.EVN">
Tatra T3R.EVN



</doc>
<doc id="1643920" url="https://pl.wikipedia.org/wiki?curid=1643920" title="Tatra T3RN.EV">
Tatra T3RN.EV



</doc>
<doc id="1643925" url="https://pl.wikipedia.org/wiki?curid=1643925" title="A. J. McLean">
A. J. McLean



</doc>
<doc id="1643926" url="https://pl.wikipedia.org/wiki?curid=1643926" title="Kasabian (album)">
Kasabian (album)

Kasabian – pierwszy album wydany w 2004 roku przez zespół Kasabian (oryginalnie nazwany "Test Transmissions").

</doc>
<doc id="1643927" url="https://pl.wikipedia.org/wiki?curid=1643927" title="Euhemeryzm">
Euhemeryzm

Euhemeryzm – teoria, zgodnie z którą wyobrażenia bogów powstały w wyniku deifikacji wybitnych ludzi z przeszłości, np. władców, herosów.
Termin wywodzi się od Euhemera z Messany, autora poematu opisującego podróż po Oceanie Indyjskim, w trakcie której miał odkryć grobowce Zeusa i jego braci. W nowożytności odnowicielem tego poglądu był angielski religioznawca Herbert Spencer.

</doc>
<doc id="1643928" url="https://pl.wikipedia.org/wiki?curid=1643928" title="Johann Strauss III">
Johann Strauss III



</doc>
<doc id="1643929" url="https://pl.wikipedia.org/wiki?curid=1643929" title="Bagieńskie">
Bagieńskie

Bagieńskie (niem. "Bagensken", 1938–1945 "Lehmannsdorf") – uroczysko, dawna miejscowość w Polsce położona w województwie warmińsko-mazurskim, w powiecie piskim, w gminie Biała Piska.
Pierwotnie były to dwie osady: Lemany (w XV w. wymieniane w dokumentach pod nazwą "Lemanis") i Truszki, powstałe w prokuratorii piskiej w ramach kolonizacji Wielkiej Puszczy na dawnym obszarze Galindii. Później scalone w jedne dobra ziemskie zwane Bagieńskimi, będące w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). Wieś ziemiańska, w latach 1448–1454 w posiadaniu Stańka Truszki.
W 1448 wicekomtur bałgijski Kasper Zolner za zgodą komtura Eberharda von Wesenthau wystawił dla niego przywilej na dobra służebne na 12 łanach na prawie magdeburskim z obowiązkiem jednej służby zbrojnej. Wieś leżała między Guzkami, Pietrzykami i Kumielskiem. Lemany powstały przed wojną trzynastoletnią (1454–1466; I wzmianka z 1448). Lemany jako samodzielne dobra lokowane były przez komtura Zygfryda Flacha von Schwartzburga w 1471 na 10 łanach (w dawnych granicach) na prawie magdeburskim, z obowiązkiem jednej służby zbrojnej. Przywilej otrzymał Piotr Leman i Piotr Zagroba (Sagrobo). Prawdopodobnie początkowo były to dobra lemańskie. Bagieńskie wymieniane były w dokumentach z lat 1486, 1556, 1565.

</doc>
<doc id="1643930" url="https://pl.wikipedia.org/wiki?curid=1643930" title="Blue Dragon">
Blue Dragon

 – gra komputerowa z gatunku jRPG wydana na konsolę Xbox 360, wyprodukowana przez firmę Microsoft Game Studios. Została wydana w Japonii 7 grudnia 2006 roku, w Europie 24 sierpnia 2007 roku, a cztery dni później (28 sierpnia) odbyła się premiera w Ameryce Północnej. 
"Blue Dragon" jest opowieścią o pięciu przyjaciołach: Shu, Jiro, Kluke, Zola i Marumaro. Podróżują oni przez świat, aby pokonać zło Wielkiego Królestwa. Gra zainspirowała twórców anime i mangi.

</doc>
<doc id="1643931" url="https://pl.wikipedia.org/wiki?curid=1643931" title="Schwarzwasser">
Schwarzwasser

Schwarzwasser, niem. czarna woda, niemiecka nazwa wielu rzek i miejscowości, część z których znajduje się dziś w Polsce lub Czechach:
Niemcy:
Polska:
Zobacz też:

</doc>
<doc id="1643933" url="https://pl.wikipedia.org/wiki?curid=1643933" title="Katastrofa lotu American Eagle 4184">
Katastrofa lotu American Eagle 4184

Katastrofa lotu American Eagle 4184 – katastrofa lotnicza, która wydarzyła się 31 października 1994 roku w Roselawn w stanie Indiana. Samolot ATR 72-212 (nr. rej. N401AM), linii American Eagle, lecący z Indianapolis do Chicago (lot nr 4184) rozbił się w wyniku oblodzenia skrzydeł samolotu. W katastrofie zginęło 64 pasażerów i 4 członków załogi - wszyscy na pokładzie.
Samolot.
ATR 72-212 (nr. rej. N401AM) został wyprodukowany zaledwie kilka miesięcy przed katastrofą. Wylatał tylko 1671 godzin. Maszyna lecąca z Indianapolis do Chicago została wypożyczona od linii lotniczych Simmons Airlines.
Przebieg lotu.
Maszyna wystartowała z lotniska Indianapolis International Airport w lot do O’Hare International Airport w Chicago o godz. 14:55. Maszyna wznosiła się na 10 000 stóp (3000 m). Załoga samolotu dostała polecenie wznoszenia na 16 300 stóp. W pewnym momencie ATR 72 wleciał w chmury deszczowe. Kilka chwil później zaczął padać silny, zamarzający deszcz. Piloci włączyli zgodnie z procedurami instalację przeciwoblodzeniową i zniżyli samolot na wysokość 8000 stóp (2400 m), przez co wyłączył się w nim autopilot. Podczas schodzenia z wysokości załoga schowała klapy, na których przez jakiś czas leciała. Spowodowało to zwiększenie kąta natarcia, a wkrótce po tym zwalenie się samolotu na skrzydło z dużą utratą wysokości. Dwie minuty po tym ATR72 rozbił się na polu kukurydzy pod Roselawn. Spośród 68 osób na pokładzie nikt nie przeżył katastrofy.
Przyczyny.
Według ustaleń NTSB, przyczyną katastrofy była nagła utrata kontroli, spowodowana opadami marznącego deszczu. W następstwie opadów doszło do oblodzenia skrzydeł, co spowodowało katastrofę. Jak wykazały późniejsze testy przeprowadzone przez NASA, oblodzenie wystąpiło pomimo działającego systemu odladzającego. Specyfika marznącego deszczu wraz z ustawieniem samolotu w powietrzu (piloci wyrównywali lot względem ziemi) wytworzyły warstwy lodu, które gromadziły się na tylnych częściach skrzydeł poza obszarem działania systemu odladzającego. Skutkiem narastającej warstwy lodu i schowania wychylonych klap, nastąpiło samoczynne skrajne wychylenie się lotek, co pociągnęło za sobą gwałtowny przechył samolotu (zwalenie się) na skrzydło i lot ku ziemi. Piloci nie byli w stanie zapanować nad maszyną gdyż opór od lotek był zbyt duży. Samolot rozbił się uderzając z dużą prędkością w ziemię.
Konsekwencje.
Wkrótce po przedstawieniu wniosków, w Stanach Zjednoczonych zakazano lotów tym typem maszyn w rejonach narażonych na oblodzenie. Większość linii lotniczych przesunęła swoją flotę ATR na południe kraju oraz na Karaiby, gdzie ryzyko wystąpienia tego typu problemu było stosunkowo niskie. Ponadto producent zwiększył obszar działania systemu odladzającego na skrzydłach o kilka procent, co również miało poprawić bezpieczeństwo lotów. Wdrożono także szereg innych szczegółowych procedur dla pilotów, które podniosły sprawność samolotów ATR w warunkach powodujących silne oblodzenie.

</doc>
<doc id="1643935" url="https://pl.wikipedia.org/wiki?curid=1643935" title="Nevado Pissis">
Nevado Pissis



</doc>
<doc id="1643937" url="https://pl.wikipedia.org/wiki?curid=1643937" title="Seleukos z Seleucji">
Seleukos z Seleucji

Seleukos z Seleucji (albo z Babilonii) – żyjący i działający w II w. p.n.e. hellenistyczny astronom i filozof z Seleucji w Mezopotamii, Chaldejczyk z pochodzenia. Zwolennik teorii heliocentrycznej. O Seleukosie wiemy z pism Plutarcha, Strabona i Aetiosa.
Działalność naukowa.
Seleukos był zwolennikiem Arystarcha z Samos i jego teorii o obrocie Ziemi wokół Słońca. Uważał także, że nie istnieje sfera gwiazd stałych, a wszechświat jest nieskończony. Według Plutarcha Seleukos wykazał prawdziwość teorii heliocentrycznej, jednak obecnie nie są znane źródła opisujące na czym opierał się jego dowód. Lucio Russo, który dokonał próby rekonstrukcji dowodu, uważa, że astronom wykorzystał zjawisko cykliczności pływów morskich.
Seleukos był znanym w starożytności badaczem pływów (za autorytet w tej dziedzinie uważał go Hipparch) – obserwował to zjawisko najprawdopodobniej na Morzu Arabskim. Studiował dobowe zmiany poziomu morza, a także wykazał istnienie rocznego cyklu wahań dobowych pływów syzygijnych.
Czasy nowożytne.
Informacje o dowodzie Seleukosa przekazane przez Plutarcha, a także niejasna wzmianka z pism Aetiosa o przeciwstawianiu się obrotu Księżyca ruchowi wirowemu Ziemi, budziły duże zainteresowanie w czasach Renesansu, zwłaszcza wśród zwolenników teorii heliocentrycznej.

</doc>
<doc id="1643938" url="https://pl.wikipedia.org/wiki?curid=1643938" title="Jerzy Staniszkis">
Jerzy Staniszkis

Jerzy Staniszkis (ur. 23 listopada 1914 w Kutnie, zm. 17 marca 2009 w Warszawie) – polski inżynier architekt, grafik.
Dzieciństwo i edukacja.
Był synem Witolda Teofila Staniszkisa (1880–1941) i Wandy Korwin-Piotrowskich (1887–1977), bratem Witolda Wincentego (1908-2008) i Olgierda Justyna (1910-2006).
Ukończył Gimnazjum imienia Stefana Batorego w Warszawie (1933) i Politechnikę Warszawską (1945 – po przerwie wojennej), gdzie był uczniem Bohdana Pniewskiego.
Harcerz 23 WDHiZ „Pomarańczarnia”. Należał do Korporacji Akademickiej "Sarmatia" oraz Stowarzyszenia Filistrów Polskich Korporacji Akademickich.
II wojna światowa.
W kampanii wrześniowej podporucznik 3 Pułku Szwoleżerów Mazowieckich, brał udział w obronie Modlina i bitwie pod Kockiem. W październiku 1939 r. dostał się do niewoli i pozostałe lata wojny spędził w obozach jenieckich w Weilburgu, Ostenrode oraz Woldenbergu. Jeden z organizatorów i uczestnik „Olimpiady za drutami” zorganizowanej w 1944 r. w Woldenbergu.
Praca naukowa.
W lutym 1945 powrócił do Warszawy i przez kilka lat pracował w Biurze Odbudowy Stolicy, Biurze Urbanistycznym Warszawy oraz Pracowniach Budownictwa Przemysłowego i w Miastoprojekcie Stolica. W tym okresie współtworzył scenografię wystawy „Warszawa oskarża”, a także plakat do niej oraz kolejne, m.in. dla Muzeum Narodowego. Asystent (1946–1950) na Wydziale Architektury Politechniki Warszawskiej. W 1950 r. został profesorem Wyższej Szkoły Sztuk Pięknych w Poznaniu. W okres socrealizmu zajmował się architekturą wystawienniczą, tworząc m.in. nowatorskie systemy do konstrukcji stelaży i mebli wystawowych. I jako ekspert w tej dziedzinie w 1960 roku wyjechał do Iraku, gdzie podjął pracę na Uniwersytecie Bagdadzkim, a w latach 1962–1987 był profesorem na Wydziale Architektury Uniwersytetu Detroit. Do Polski wrócił w roku 1993 i zamieszkał z żoną Marią Elżbietą na warszawskim Ursynowie w sąsiedztwie Szkoły Głównej Gospodarstwa Wiejskiego. Mając 83 lata wygrał konkurs i zaprojektował Pomnik Armii Krajowej i Polskiego Państwa Podziemnego w Warszawie. 
Rodzina.
Jego żoną była Maria Elżbieta z Szyllerów (1920–1999, córka Hanny, wnuczka Heleny Skłodowskiej-Szalay 1866–1961).
Zmarł w Warszawie 17 marca 2009 i został pochowany w grobie rodzinnym na Cmentarzu ewangelicko-reformowanym przy ul. Żytniej w Warszawie (W-II-11).

</doc>
<doc id="1643941" url="https://pl.wikipedia.org/wiki?curid=1643941" title="Reventador">
Reventador

Reventador – czynny wulkan w ekwadorskich Andach. Stratowulkan leży w Parku Narodowym Cayambe-Coca. Ostatnia erupcja miała miejsce w 2007 r., ale największą jak dotąd była ta z 2002 r. Wtedy to chmura pyłu z wulkanu sięgnęła wysokości 17 km, a lawa wypłynęła na odległość 7 km od stożka.
Zobacz też.
Lista wulkanów Ekwadoru

</doc>
<doc id="1643942" url="https://pl.wikipedia.org/wiki?curid=1643942" title="Trophime Bigot">
Trophime Bigot

Trophime Bigot (ur. 1579 w Arles, zm. 1650 w Awinionie) – francuski malarz okresu baroku, caravaggionista.
Niewiele wiadomo o jego życiu. W latach 1605–1634 przebywał w Rzymie, gdzie odnotowano go w kronikach jako "Trofamonte". Działał tam w Akademii św. Łukasza w latach 1621–1624. Po powrocie do rodzinnego Arles pracował dla okolicznych kościołów.
Jego twórczość wykazuje wpływy Bartolomea Manfrediego, Carla Saraceniego, Gerrita van Honthorsta, Matthiasa Stomera oraz Georges'a de La Toura.
Przez angielskiego uczonego Benedicta Nicolsona określany jako "Candlelight Master" (Mistrz świecy).
Malował nokturny wyróżniające się czerwonawą gamą barwną oraz półpostaciowymi ujęciami bohaterów w świetle świecy.

</doc>
<doc id="1643944" url="https://pl.wikipedia.org/wiki?curid=1643944" title="Ulica Bolesława Prusa">
Ulica Bolesława Prusa



</doc>
<doc id="1643947" url="https://pl.wikipedia.org/wiki?curid=1643947" title="Chimborazo (wulkan)">
Chimborazo (wulkan)



</doc>
<doc id="1643948" url="https://pl.wikipedia.org/wiki?curid=1643948" title="Miguel Andriolo">
Miguel Andriolo



</doc>
<doc id="1643950" url="https://pl.wikipedia.org/wiki?curid=1643950" title="Miguel Ángel Andriolo">
Miguel Ángel Andriolo



</doc>
<doc id="1643952" url="https://pl.wikipedia.org/wiki?curid=1643952" title="Miguel Angel Andriolo">
Miguel Angel Andriolo



</doc>
<doc id="1643953" url="https://pl.wikipedia.org/wiki?curid=1643953" title="Semestr (gazeta)">
Semestr (gazeta)



</doc>
<doc id="1643955" url="https://pl.wikipedia.org/wiki?curid=1643955" title="Semestr (czasopismo)">
Semestr (czasopismo)



</doc>
<doc id="1643959" url="https://pl.wikipedia.org/wiki?curid=1643959" title="Semestr (miesięcznik)">
Semestr (miesięcznik)



</doc>
<doc id="1643960" url="https://pl.wikipedia.org/wiki?curid=1643960" title="Kiściec srebrzysty">
Kiściec srebrzysty

Kiściec srebrzysty, bażant srebrzysty ("Lophura nycthemera") – gatunek dużego ptaka z rodziny kurowatych (Phasianidae). Zamieszkuje góry Mjanmy, Tajlandię, Wietnam, Laos, południowe Chiny i wyspę Hajnan. Ptak hodowlany.
Komisja Faunistyczna Sekcji Ornitologicznej Polskiego Towarzystwa Zoologicznego wymienia go na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Systematyka.
Wyróżniono kilkanaście podgatunków "L. nycthemera":
Status.
IUCN uznaje kiśćca srebrzystego za gatunek najmniejszej troski (LC, "Least Concern"). Liczebność światowej populacji nie została oszacowana, ale ptak ten opisywany jest jako szeroko rozprzestrzeniony i wydaje się pospolity w odpowiednim dla niego środowisku. Liczebność populacji lokalnie spada ze względu na postępujące niszczenie siedlisk i nadmierne polowania.

</doc>
<doc id="1643961" url="https://pl.wikipedia.org/wiki?curid=1643961" title="Semestr - Magazyn Studentów (miesięcznik)">
Semestr - Magazyn Studentów (miesięcznik)



</doc>
<doc id="1643962" url="https://pl.wikipedia.org/wiki?curid=1643962" title="Enrique Ballestrero">
Enrique Ballestrero



</doc>
<doc id="1643964" url="https://pl.wikipedia.org/wiki?curid=1643964" title="Lophura edwardsi">
Lophura edwardsi



</doc>
<doc id="1643965" url="https://pl.wikipedia.org/wiki?curid=1643965" title="Lophura nycthemera">
Lophura nycthemera



</doc>
<doc id="1643966" url="https://pl.wikipedia.org/wiki?curid=1643966" title="Ritacuba Blanco">
Ritacuba Blanco

Ritacuba Blanco to najwyższy szczyt łańcucha Kordyliera Wschodnia w Andach Kolumbii. Nazywany jest też Ritak'uwa, nazwa ta pochodzi z języka tubylczego ludu Uwa.
Na szczyt można wejść od zachodu przez miasto El Cocuy i wioskę Guicán. Podejście jest łatwe, ale pogoda bywa zdradliwa, trzeba też przejść lodowiec.
Z powodu globalnego ocieplenia, lodowiec na szczycie topnieje bardzo szybko. Cofa się z prędkością 25 metrów rocznie. W 1950 r., lodowiec na Ritacuba Blanco schodził do wysokości 4500 m; w styczniu 2007 r. już trzysta metrów wyżej, ok. 4800 m nad poziomem morza. W tym tempie lodowiec zniknie całkowicie do 2025 r.

</doc>
<doc id="1643969" url="https://pl.wikipedia.org/wiki?curid=1643969" title="Zbigniew Osiński (plastyk)">
Zbigniew Osiński (plastyk)

Zbigniew Osiński (ur. 3 maja 1955 w Żyrardowie) – polski artysta plastyk.
Życiorys.
W 1980 roku ukończył studia na Wydziale Wzornictwa Przemysłowego Akademii Sztuk Pięknych w Warszawie, uzyskując dyplom z projektowania form przemysłowych w pracowni Andrzeja Wróblewskiego.
Twórczość.
Osiński poprzez sztukę przekazuje własny odbiór wrażeń estetycznych związanych z naturą, muzyką, życiem codziennym, a także różnymi wydarzeniami społecznymi. Jego prace wykonane są techniką akwarelową. Artysta wykorzystuje różne narzędzia takie jak: aerograf, stalówki, gąbki, twarde pędzle, szablony i inne.

</doc>
<doc id="1643975" url="https://pl.wikipedia.org/wiki?curid=1643975" title="Nevado del Quindío">
Nevado del Quindío

Nevado del Quindío – wulkan w Andach kolumbijskich, w paśmie Kordyliery Środkowej. Należy do Parku Narodowego Los Nevados. Nie odnotowano żadnej erupcji.
Na szczycie znajduje się lodowiec, topniejący w tempie 10% objętości rocznie.
Zobacz też.
Lista wulkanów w Kolumbii

</doc>
<doc id="1643982" url="https://pl.wikipedia.org/wiki?curid=1643982" title="Antonio Pigafetta">
Antonio Pigafetta

Antonio Pigafetta (ur. ok. 1491 w Wenecji, zm. po 1534) – podróżnik, mieszkaniec Republiki Weneckiej. 
Pigafetta urodził się w bogatej rodzinie i studiował astronomię, geografię oraz kartografię. Z nuncjuszem apostolskim Franceskiem Chieregatim przed 1519 udał się do Hiszpanii. W Sewilli dowiedział się o planowanej wyprawie Ferdynanda Magellana i po zapłaceniu sporej sumy (1000 maravedí) dostał się na pokład jednego ze statków. 20 września 1519 Magellan wyruszył z 270 członkami załogi.
6 września 1522, po opłynięciu kuli ziemskiej, do Hiszpanii wróciło zaledwie 18 ludzi. Wśród nich znajdował się Pigafetta. W czasie podróży prowadził dziennik, w którym opisał m.in. śmierć Magellana. Stał się on podstawą relacji spisanej po powrocie do ojczyzny, zatytułowanej "Relazione del Primo Viaggio Intorno Al Mondo" ("Relacja z wyprawy Magellana dookoła świata"). Jej fragmenty zostały opublikowane w 1525 w Paryżu, w całości wydano ją dopiero pod koniec XVIII wieku. Nie zachował się oryginalny manuskrypt tekstu. Pigafetta sporządził także mapy, są jednak niedokładne. 
Upamiętniony został w nazwie rodzaju roślin – pigafetta "Pigafetta" – z rodziny arekowatych (palm).

</doc>
<doc id="1643984" url="https://pl.wikipedia.org/wiki?curid=1643984" title="Richard Klemens, książę von Metternich-Winneburg">
Richard Klemens, książę von Metternich-Winneburg

Richard Klemens, książę von Metternich-Winneburg (ur. 7 stycznia 1829 w Wiedniu – zm. 1 marca 1895 tamże) – austriacki dyplomata.
Był synem Klemensa Lothara von Metternicha. W 1855 został sekretarzem austriackiego poselstwa w Paryżu. W 1856 mianowany austriackim posłem nadzwyczajnym i ministrem pełnomocnym przy dworach saskich. Ambasador w Paryżu w latach 1859-1870. 

</doc>
<doc id="1643993" url="https://pl.wikipedia.org/wiki?curid=1643993" title="Psychologia kundalini-jogi">
Psychologia kundalini-jogi

Psychologia kundalini-jogi. Według notatek z seminariów (1932) ("The Psychology of Kundalini Yoga. Notes of the Seminar Given in 1932", "Die Psychologie des Kundalini-Yoga. Nach Aufzeichnungen des Seminars 1932") – książka naukowa z dziedziny psychologii objaśniająca proces rozbudzania i wznoszenia w ciele energii kundalini śakti i tantryczną symbolikę osiągania poziomu kolejnych ćakr, jako adekwatny indyjski obraz przebiegu procesu indywiduacji człowieka. Zawiera treść wykładów Carla Gustava Junga, zredagowanych przez Sonu Shamdasaniego i opublikowanych pierwotnie w Princeton w 1996. Przekładu na język polski dokonał Robert Reszke dla Wydawnictwa KR. Książka ukazała się na polskim rynku w 2003 roku, jako tom drugi materiałów z seminariów jungowskich.
Znaczenie jogi dla pracy psychoterapeuty.
Zainteresowanie Junga kundalinijogą rozwinęło się po poznaniu marzeń sennych i fantazji pewnej Europejki wychowanej na Wschodzie. Odkrył on ich znaczenie psychologiczne dopiero wówczas, gdy natknął się na dzieło Arthura Avalona (właśc. John Woodroffe) "Joga kundalini.Ścieżka poznania siebie" ("The Serpent Power. The Secrets of Tantric and Shaktic Yoga", Madras 1918).
Później przyznawał w swoich wypowiedziach otwarcie, iż symptomy obserwowane u niektórych z pacjentów możliwe są do zrozumienia, jeżeli terapeuta obeznany jest z symboliką kundalinijogi. Inaczej wielu takim symptomom nie można przypisać poprawnego znaczenia, jak również zrozumieć "osobliwe somatyczne lokalizacje symptomów" w ciele pacjentów.
Definicja Junga głosi, że pierwotnie joga była naturalnym procesem introwersji. Wywoływane praktykami jogi przemiany wewnętrzne uważał za uniwersalne, natomiast techniki i metody pozwalające sadhakom na ich osiągnięcie, za wynik uwarunkowań lokalnych, czyli owoce specyfiki kultury indyjskiej.
Wykłady i seminaria Junga o ćakrach i kundalini.
W opinii autora książki, pozostałe po psychologu rękopisy dowodzą, że analizował system kundalini i symbolikę lokalizowaną wewnątrz ludzkich ćakr jeszcze przed rokiem 1930. Następnie prowadził na temat ich wykłady do 1931 roku. "Paralele hinduskie" – wykład z 11 października 1930 został dołączony w apendyksie.
W czerwcu 1931, Jung aktywnie pomagał przy organizacji seminarium i wykładu "Przegląd zagadnień jogi", jaki wygłosił w zuryskim Klubie Psychologicznym Jakob Wilhelm Hauer – indolog, profesor Uniwersytetu Tybingeńskiego.
Zanim C.G.Jung osobiście zaczął przybliżać system jogi indyjskiej słuchaczom swoich seminariów, do poprowadzenia wykładów w dniach 3–8 października 1932 "Joga, a zwłaszcza znaczenie ćakr" ("Yoga, Especially the Meaning of the Cakras") podczas ich trwania w dniach 6–11 października, zaproszony został J.H. Hauer.
Shamdasani informuje również, iż indolog na czas trwania seminarium w 1932, przyjął zaproszenie żony Junga i zamieszkał w ich domu rodzinnym w Zurychu.
Materiał zamieszczony w treści książki "Psychologia kundalini-jogi" pochodzi z tych seminariów jungowskich z roku 1932. Seminarium składało się z sześciu wykładów po angielsku i niemiecku, profesora Hauera i nawiązujących do nich bezpośrednio, czterech wykładów samego Junga. Odczyty Junga stanowiły psychologiczny komentarz do wykładów indologa. Zamieszczono w publikacji komentarze do niemieckich wykładów Hauera z dni 5,6,8 października oraz angielski wykład samego indologa z 8 października.
Oprócz komentarzy psychologicznych do cyklu "Joga, a zwłaszcza znaczenie ćakr", książka prezentuje dużo bogatsze merytorycznie, Seminaria Zuryskie C.G.Junga z dni 12, 19, 26 października i 2 listopada 1932, przeprowadzone dla uczestników wykładów Hauera, jak i nowych słuchaczy.
Junga objaśnienia ćakr.
W jodze kundalini ćakry to obszary ogniskowania się świadomości umiejscawiane w wymiarze mistycznym człowieka, organy indyjskiej fizjologii subtelnej korespondujące z organami wydzielania wewnętrznego w ciele fizycznym.
Każda ćakra "jest całym światem, jest światem dla siebie samej" – objaśnia Jung. Jest to zbieżne z definicją ćakry u W.Hauera jako "symbolu doświadczania życia"
przez jednostkę w danym okresie życia czy fazie rozwoju.
Muladharaćakra.
Ćakra muladhara odpowiada światu jaki znamy ze stanu jawy: tu podlegamy niewiedzy, popędom, i okolicznościom. To poziom naszej świadomości jako „ja” (czyli ego).
Kundalini w muladharze jest w stanie śpiącej królewny zjednoczonej z lingą. To poziom ziemi lub podziemia: krypta, pieczara, kościół dolny, piwnica
Indywidualne ludzkie „ja” na tym poziomie rozwoju, istnieje jako zarodek ("mniej niż embrion") w świecie materialnym. Zdaniem Junga, dlatego hindus traktuje świat jak przedszkole i złudzenie. Równoważnie: dla naszego indywidualnego i świadomego bytu ziemskiego, "dla psychologii muladhary, złudzeniem jest świat bogów" hindusa. Jung potwierdza, iż w świecie współczesnym mamy wielu takich ludzi nienarodzonych: choć posiadają ciało fizyczne, uganiają się za celami i odnotowują osobiste sukcesy, " w rzeczywistości nigdy nie przyszli na ten świat"
Natomiast wraz z obudzeniem energii kundalini następuje "przebudzenie ze stanu muladhary", uruchamia się "proces rozwoju nieosobniczego" i depersonalizacja. Jednostka faktycznie wkracza na ścieżkę kundalinijogi.
Swadhiszthanaćakra.
Ćakra swadhiszthana to świat nieświadomości, świat żywiołu wody, ocean. Droga rozwoju wiedzie przez ceremonię chrztu z wody, przez narodzenie na nowo po śmierci symbolicznej przez (zanurzenie oddające) utonięcie. Wskutek pomyślnego przebiegu "zanurzenia w pochłaniających wodach" jednostka zyskuje miano "podwójnie urodzonej" (dwidźa) otrzymując nieśmiertelną duszę. Osiągnięcie tej ćakry może objawić się jako "podróż w głąb duszy" i stoczenie tam walki z potworem wodnym (Lewiatan, Makara). Owocem zanurzenia i udanego powrotu jest "przemiana w istotę duchową". Jung warunkuje jednak taki osiąg rozbudzeniem energii kundalini. To zaś uzależnia od impulsu wewnętrznego w człowieku, pochodzącego z poziomu buddhi, który poprzez ocean pchnie nas na drodze indywiduacji, ku następnej ćakrze. Chodzi tu o impuls nadrzędny względem woli ego człowieka, który spowoduje, że nie "ucieknie" na sam widok Lewiatana, a wręcz przeciwnie – wyda takiej wewnętrznej przeszkodzie bitwę. W terminologii psychologicznej dochodzi do konfrontacji z nieświadomością.
W symbolice indyjskiej, w przestrzeni swadhiszthanaćakry występuje potwór Makara, ale i sierp Księżyca (półksiężyc z wierzchołkami zwróconymi w górę). To jakby czara napełniona duszami ostatnio zmarłych, które czasie pełni Księżyc oddaje Słońcu, gdzie otrzymują nowe życie – taki mit manichejski przytacza Jung, kończąc wykład o drugiej ćakrze.
Manipuraćakra.
Ćakra manipura to ośrodek żywiołu ognia i wschodu (objawienia się) Słońca, które jednostka powinna utożsamić. Równocześnie wszystkie emocje i namiętności eksplodują. Manifestują na zewnątrz ich płomienie, na światło dzienne wychodzą skrywane wady i tłumione emocje. Zachodzi proces, który psychologia analityczna nazywa konfrontacją z cieniem (z archetypem cienia). Gdy miotany humorami człowiek zaczyna zatrzymywać się i poprzez procesy myślowe docieka swoich motywów, wynikiem jest "kres jedynowładztwa" człowieczego „ja”. Ego po raz pierwszy poznaje autonomiczny, autentyczny, niezależny od niego czynnik psychiczny współistniejący w psychice – przyczynę pustoszących i upiornych emocji. Wtedy może osiągnąć kolejną wyższą ćakrę.
Anahataćakra.
Ćakra anahata to ośrodek żywiołu powietrza.
Odwrót skutkujący nieutożsamianiem się z emocjami, poprzez rozpoznanie ich czynnika psychogennego, powoduje rozpoczęcie procesu indywiduacji: "człowiek zaczyna się stawać tym, co nie jest „ja”"
, „ja” (ego) odkrywa nieosobową, obiektywną Jaźń (archetyp Jaźni).
Tutaj zachodzi odnalezienie puruszy: "istoty, którą my nie jesteśmy, istoty, która nas zawiera; jest ona większa, ważniejsza od nas, istnieje wyłącznie na płaszczyźnie psychicznej"
, którą Jung nazywa Jaźnią w znaczeniu psychologicznym.
Na opisie funkcjonowania człowieka inspirowanego Jaźnią, kończy się drugi z wykładów Junga.
Wiśuddhaćakra.
Ćakra wiśuddha koresponduje z żywiołem akaśa (eteru), myśleniem abstrakcyjnym, światem pojęć i "rzeczywistością psychiczną". Na tym poziomie Jung sytuuje "pełne poznanie bytu psychicznego jako zasadniczej istoty świata" zachodzące dzięki przeżytemu doświadczeniu, a nie poprzez dociekania i spekulacje umysłu. Autor daje za przykład Boga niepodlegającego prawom czasu i przestrzeni: jeśli zaistnieje doświadczenie psychiczne – to uznamy je jako fakt psychiczny, koncepcję czy pojęcie Boga wywiedziemy dopiero ze zrozumienia tego faktu psychicznego. Dla człowieka, który osiągnął poziom tej ćakry, właśnie fakty psychiczne stanowią realność: realność psychiczna stoi tu niejako w opozycji do realiów fizycznych. Wiśuddha w procesie indywiduacji odpowiada doświadczeniom archetypu Starego Mędrca.
Adźńaćakra.
Ćakrę adźńa, w charakterystyce Junga, dominuje tematyka Boga: nie ma tu żadnego czynnika psychicznego a jedyną rzeczywistość stanowi Bóg
. Wkraczając na poziom adźńaćakry, człowiek istniejący w pełni jako realność psychiczna, staje w obliczu innej realności psychicznej – odwiecznego obiektu psychicznego (czyli Boga). Zachodzi pełne utożsamienie z tym „nie-ja”, rozpłynięcie w Nim
, powrót do miejsca początku. To poziom pełni świadomości o wszystkim, wszechogarniającej wiedzy, doświadczanie bytu we wszystkim co istnieje. Śiwa i Śakti są zjednoczeni, Śpiąca Królewna (kundaliniśakti), teraz manifestując się pod postacią Dewi, powróciła do Boga.
Sahasraraćakra.
Ćakra sahasrara opisana jest jako pozostająca poza doświadczaniem, ponieważ zachodzi jedność wszystkiego z wszystkim. Cytując opis z tego rozdziału: "nie ma już Boga, jest tylko Brahman."
Junga ocena poziomu cywilizacji.
Stosując indyjską hierarchię ćakr będącą tematem książki, autor w treści czwartego wykładu, podejmuje się zadania oceny poziomu społeczeństwa cywilizacji zachodniej. Naszą świadomość („ja”) z doświadczeń indywidualnych życia codziennego sytuuje na stopniu muladhary (pierwsza ćakra). To świat „tu i teraz”, pragmatyki i konkretów, tu wypełniamy nasze życie indywidualne. Na tym poziomie decydujący głos mają potrzeby ciała. Porównuje ludzi broniących opinii indywidualnych, nie znających wartości nieosobniczych, do zwierząt wyższych zależnych od środowiska i ludzi pierwotnych dążących do doskonałej harmonii z naturą. Trwa to dopóki „ja” człowieka, utożsamia się ze świadomością.
Aby spowodować kres niewoli w świecie muladhary, "musimy obudzić kundalini".
Junga objaśnienia wahan.
W treści seminariów jungowskich poświęconych kundalinijodze, znajdują się również interpretacje symboli zwierzęcych, które tradycja indyjska wiąże z ćakrami. Interpretacje te dotyczą znaczenia postaci wierzchowców (wahana) bóstw żywiołów, powiązanych z daną ćakrą.
Jung wskazuje iż są to kolejne stopnie przekształcania siły pierwotnej, czynnika psychicznego który oddziałuje na ego. Najbardziej nieprzepracowana, pierwotna forma zwierzęca to słoń w muladharze – końcowa to pełen mocy wysubtelniony biały słoń ćakry piątej.
Znaczenie kundalinijogi dla psychologii.
"Jesteśmy wdzięczni jodze tantrycznej" – pisze Jung i uzasadnia to tym, że joga:
Naukę o ćakrach i kundalini autor nazywa „kosmicznym systemem ćakr” w opozycji do struktur psychiki w zakresie ego (osobniczych) i świadomości. Kosmiczną perspektywę odnosi do całego świata psychiki, do obrazu psychiki "z perspektywy wszechogarniającej świadomości boskiej".

</doc>
<doc id="1643995" url="https://pl.wikipedia.org/wiki?curid=1643995" title="Lucia Töröková">
Lucia Töröková

Lucia Töröková - (ur. 10 maja 1984) – słowacka siatkarka, reprezentantka kraju. Trener reprezentacji Słowacji kobiet, Miroslav Cada powołał ją na kwalifikacje do Mistrzostw Świata 2009. Obecnie występuje w drużynie JT Sokol Frydek Mistek.

</doc>
<doc id="1644000" url="https://pl.wikipedia.org/wiki?curid=1644000" title="Ród Antonii">
Ród Antonii

Ród Antonii (oryg. "Antonia") – holendersko-belgijsko-brytyjski komediodramat z 1995 roku w reżyserii Marleen Gorris, która była również autorką scenariusza.
Opis fabuły.
Film opisuje życie Antonii, które wspomina przed śmiercią. Akcja filmu toczy się w ciągu 40 lat. Kobieta po zakończeniu II wojny światowej wróciła wraz ze swoją córką do wsi, w której się urodziła, by zobaczyć umierającą matkę. Antonia pozostaje i postanawia przejąć rodzinną farmę. Po trudnych początkach zdobywa zaufanie mieszkańców wioski, zaprzyjaźnia się z pustelnikiem, przygarnia wiejskiego głupka i daje schronienie niepełnosprawnej umysłowo dziewczynie zgwałconej przez brata.

</doc>
<doc id="1644001" url="https://pl.wikipedia.org/wiki?curid=1644001" title="Port Lyautey">
Port Lyautey



</doc>
<doc id="1644005" url="https://pl.wikipedia.org/wiki?curid=1644005" title="Las Żarski (województwo małopolskie)">
Las Żarski (województwo małopolskie)

Las Żarski – fragment lasu położonego na obszarze południowej części Wyżyny Olkuskiej w północno-wschodniej części gminy Krzeszowice na terenie rezerwatu przyrody Doliny Racławkiki, pomiędzy miejscowościami Żary (na terenie administracyjnej wsi), Paczółtowicami i Racławicami, po wschodniej stronie potoku Racławki i drogi Krzeszowice – Przeginia.
Do początku XIV wieku fragment kompleksu leśnego "Hutnica". W XV wieku na wykarczowanych i wypalonych fragmentu lasu powstała osada. Od 1815 do lata 1914 na północnym skraju obszaru leśnego, przebiegała "granica dwóch cesarzy" – austriackiego i rosyjskiego, jeszcze do dzisiaj tędy przebiega podział obszarów diecezji krakowskiej i kieleckiej, do 1975 powiatu chrzanowskiego i olkuskiego, a obecnie gminy Krzeszowice i gminy Jerzmanowice-Przeginia. W lesie wznosi się szczyt Komarówka.

</doc>
<doc id="1644006" url="https://pl.wikipedia.org/wiki?curid=1644006" title="SARIA">
SARIA

SARIA Bio-Industries AG &amp; Co. KG – europejska grupa spółek z siedzibą w Selm (Nadrenia Północna-Westfalia/Niemcy), należąca do grupy rodzinnego koncernu Rethmann, w skład którego wchodzą jeszcze Remondis i Rhenus.
Przedsiębiorstwo działa jako usługodawca w rolnictwie i przemyśle spożywczym (z naciskiem na wykorzystanie produktów z gospodarki mięsnej i branży spożywczej), jako wytwórca nowych energii i jako producent komponentów do paszy dla zwierząt, akwakultur, oleochemii i produktów dla rolnictwa. SARIA jest jednym z największych przedsiębiorstw tego typu w Europie.
Historia.
SARIA Bio – AG &amp; Co. KG została założona w roku 1998 pod tą nazwą jako niezależna Spółka Grupy-Rethmann, aby powiązać wszystkie dziedziny działania koncernu w segmencie produktowym i usługowym, które do tej pory były zorganizowane w Rethmann TBA GmbH &amp; Co. KG. Historyczne wejście Grupy Rethmann w przetwarzanie ubocznych produktów zwierzęcych stanowi przejęcie „Gebr. Schaap” w Marl (Niemcy) w roku 1977.
Od czasu założenia istnieje już siedem zakładów przetwórczych w Niemczech, dziesięć we Francji (niegdyś Soporga i SFM), jak również po jednym w Austrii, Polsce, Czechach i Hiszpanii.
Przedsiębiorstwo od 1998 stale powiększa się poprzez rozwój nowych obszarów działania, które rozwijają istniejące zakłady przetwórcze i pozwalają na przejmowanie przedsiębiorstw działających w tej branży. Krokiem milowym było na przykład w 2001 roku uruchomienie pierwszej instalacji do pozyskiwania biodiesela z tłuszczu zwierzęcego w Malchim. Powstawały kolejne instalacje, także przetwarzające oleje roślinne na biospirytus.
Struktura spółki.
Pod skrzydłami SARIA Bio – AG&amp; Co. KG są zorganizowane pojedyncze krajowe spółki SARIA. Około 3.600 osób zatrudnionych jest w dziesięciu europejskich krajach w około 100 różnych spółkach. SARIA jest reprezentowana w Polsce w następujących oddziałach:
Długi Borek / Świętajno, Przewrotne, Wielkanoc / Gołcza, Stare Tarnowo / Czempiń&lt;ref name="http://saria.pl"&gt;&lt;/ref&gt;.
Produkty i usługi.
SARIA swoje produkty i usługi możne podzielić na cztery kategorie:

</doc>
<doc id="1644007" url="https://pl.wikipedia.org/wiki?curid=1644007" title="Kur siwy">
Kur siwy

Kur siwy ("Gallus sonneratii") – gatunek ptaka z podrodziny bażantów (Phasianinae) w rodzinie kurowatych (Phasianidae). Zamieszkuje południowe, środkowe i zachodnie Indie, według IUCN nie jest zagrożony wyginięciem. Występuje dość wyraźny dymorfizm płciowy.
Zasięg występowania.
Kur siwy występuje na Półwyspie Indyjskim na południe od stanu Gudźarat, południowego Radżastanu i stanu Madhya Pradesh, oraz przy ujściu rzeki Godawari we wschodniej części Andhra Pradesh. Nie wyróżnia się podgatunków.
Taksonomia.
Gatunek po raz pierwszy opisał w 1813 roku holenderski ornitolog Coenraad Temminck w drugim tomie książki własnego autorstwa "Histoire naturelle generale des pigeons et des gallinaces". Jako miejsce typowe odłowu holotypu Temminck wskazał Indie.
Status.
Międzynarodowa Unia Ochrony Przyrody (IUCN) uznaje kura siwego za gatunek najmniejszej troski (LC – "least concern"). Całkowita liczebność populacji nie została oszacowana, ale uznaje się go za ptaka lokalnie pospolitego na znacznej części zasięgu występowania. Trend liczebności populacji jest spadkowy.

</doc>
<doc id="1644009" url="https://pl.wikipedia.org/wiki?curid=1644009" title="Mareszka (Beskid Niski)">
Mareszka (Beskid Niski)

Mareszka – szczyt o wysokości 801 m n.p.m., wchodzący w skład masywu Magury Wątkowskiej w Beskidzie Niskim. Stoki góry opadają: na północ w stronę wsi Bartne, na południe – wsi Wołowiec, na wschód – wsi Świątkowa Wielka, zaś na północny wschód – doliny potoku Świerzówka, nad który położona była nieistniejąca wieś Świerzowa Ruska. Granią Mareszki przebiega granica Magurskiego Parku Narodowego.
Zagospodarowanie turystyczne.
Na północnym stoku, przy Głównym Szlaku Beskidzkim znajduje się Bacówka PTTK w Bartnem. Natomiast w Świątkowej Wielkiej w sezonie zimowym funkcjonuje wyciąg narciarski „Mareszka”.

</doc>
<doc id="1644011" url="https://pl.wikipedia.org/wiki?curid=1644011" title="Gubernatorstwo Mahdija">
Gubernatorstwo Mahdija



</doc>
<doc id="1644020" url="https://pl.wikipedia.org/wiki?curid=1644020" title="Katarína Dudasová">
Katarína Dudasová

Katarína Dudasová (ur. 30 stycznia 1984 we Vranovie nad Topľou) – słowacka siatkarka, reprezentantka kraju. Występowała w zespole AZS Białystok. Z nieznanych przyczyn opuściła zespół.

</doc>
<doc id="1644021" url="https://pl.wikipedia.org/wiki?curid=1644021" title="Hans Baumgartner">
Hans Baumgartner

Hans Baumgartner (ur. 30 maja 1949 w Stühlingen) – zachodnioniemiecki lekkoatleta, skoczek w dal.
Na Igrzyskach Olimpijskich w Monachium 9 września 1972 zdobył srebrny medal. Cztery lata później w Montrealu był ósmy. Ustanowił wówczas swój rekord życiowy (8,18 m). Do jego osiągnięć należy również pięć medali Halowych Mistrzostw Europy: trzy złote (1971, 1973, 1977) i dwa srebrne (1972, 1974). Do jego osiągnięć należy również brązowy medal letniej uniwersjady w Moskwie w 1973. W konkursie skoku w dal Pucharu świata w lekkoatletyce 1977 zajął 2. miejsce. Czterokrotnie był mistrzem RFN na otwartym stadionie (1971-1974) i pięciokrotnie w hali (1969, 1971-1973, 1977).

</doc>
<doc id="1644024" url="https://pl.wikipedia.org/wiki?curid=1644024" title="Szczepka">
Szczepka

Szczepka – przysiółek w Polsce położony w województwie warmińsko-mazurskim, w powiecie działdowskim, w gminie Iłowo-Osada, w sołectwie Sochy.
W latach 1975–1998 miejscowość położona była w województwie ciechanowskim.
W początkach XIX wieku Szczepka funkcjonowała na prawie chełmińskim. Składała się z 2 zagród zamieszkałych przez 14 osób.

</doc>
<doc id="1644025" url="https://pl.wikipedia.org/wiki?curid=1644025" title="Komarówka (wzgórze)">
Komarówka (wzgórze)

Komarówka – dwuwierzchołkowe wzgórze (483 m i 428 m n.p.m.) na Wyżynie Olkuskiej, w północno-wschodniej części gminy Krzeszowice, pomiędzy miejscowościami Żary (na terenie administracyjnym wsi, działka nr 194/3), Paczółtowicami i Racławicami w województwie małopolskim. 
Komarówkę porasta bukowy Las Żarski. Stoki południowo-zachodnie opadają do dna Doliny Racławki, południowo-wschodnie do wąwozu Stradlina, północno-zachodnie na bezleśne obszary wsi Paczółtowice (zabudowania i pola uprawne), północno-wschodnie na pokrytą polami uprawnymi wierzchowinę Wyżyny Olkuskiej. U wylotu wąwozu Stradlina znajduje się Źródło Bażana. 
Komarówka znajduje się na terenie rezerwatu przyrody Doliny Racławki. Prowadzi przez nią szlak turystyczny i ogólnoprzyrodnicza ścieżka edukacyjna.

</doc>
<doc id="1644027" url="https://pl.wikipedia.org/wiki?curid=1644027" title="Florian Schabereiter">
Florian Schabereiter

Florian Schabereiter (ur. 10 lutego 1991 w Leoben) – austriacki skoczek narciarski, reprezentant klubu ESV Mürzzuschlag. Medalista mistrzostw świata juniorów.
W Pucharze Świata zadebiutował 3 stycznia 2009 podczas kwalifikacji do konkursu w Innsbrucku, jednak nie zdołał awansować do konkursu. Pierwsze punkty do klasyfikacji generalnej Pucharu Świata zdobył 6 lutego 2010 w Willingen. Zajął 26. miejsce. W październiku 2012 ogłosił zakończenie kariery.
Przed sezonem 2018/2019 został asystentem trenera męskiej kadry reprezentacji Austrii w skokach narciarskich.

</doc>
<doc id="1644033" url="https://pl.wikipedia.org/wiki?curid=1644033" title="Komarówka">
Komarówka

Polska.
Miejsca w Polsce:
Białoruś.
Miejsca na Białorusi (białorus.:Камароўка):
Rosja.
Miejscowości w Rosji (ros.:Комаровка):
Ukraina.
Miejsca na Ukrainie (ukr.:Комарівка):
Ornitologia.
Owadówki z rodzaju "Culicicapa": komarówka szarogłowa, komarówka żółtawa

</doc>
<doc id="1644035" url="https://pl.wikipedia.org/wiki?curid=1644035" title="Andreas Strolz">
Andreas Strolz

Andreas Strolz (ur. 1 sierpnia 1988 w Bludenz) – austriacki skoczek narciarski. Drużynowy wicemistrz i indywidualny brązowy medalista mistrzostw świata juniorów z Zakopanego (2008).
W 2007 podczas drużynowego konkursu mistrzostw świata juniorów w Tarvisio na skoczni w Planicy został zdyskwalifikowany, przez co reprezentacja Austrii zajęła 11. miejsce.
W zawodach rangi Pucharu Kontynentalnego jego największymi sukcesami są zwycięstwa w Rovaniemi i Kranju. Był również powołany do składu podczas Turnieju Czterech Skoczni w sezonie 2008/2009 i 2009/2010, jednak nie przebrnął przez kwalifikacje.

</doc>
<doc id="1644036" url="https://pl.wikipedia.org/wiki?curid=1644036" title="Lespedeza dwubarwna">
Lespedeza dwubarwna

Lespedeza dwubarwna ("Lespedeza bicolor") – gatunek dekoracyjnego krzewu z rodziny bobowatych. Występuje w północno-wschodnich Chinach, w Korei, wschodniej Syberii i Japonii. 
Biologia i ekologia.
Roślina miododajna. Nie ma większych wymagań odnośnie do gleby, nie toleruje stanowisk zbyt wilgotnych. Gatunek nie jest całkowicie odporny na mróz i w uprawie w Polsce środkowej i wschodniej może przemarzać do powierzchni ziemi. Możliwa uprawa w strefach 4-7.
Uprawa.
Wymaga ciepłych, słonecznych i osłoniętych stanowisk oraz okrywania podstawy krzewu na zimę. Można go jednak traktować jak bylinę, gdyż co roku kwitnie obficie na jednorocznych pędach, które wyrastają u podstawy rośliny. Zaleca się więc przycinanie roślin przy ziemi na wiosnę.

</doc>
<doc id="1644038" url="https://pl.wikipedia.org/wiki?curid=1644038" title="Rajazaur">
Rajazaur



</doc>
<doc id="1644039" url="https://pl.wikipedia.org/wiki?curid=1644039" title="Rajasaurus">
Rajasaurus



</doc>
<doc id="1644040" url="https://pl.wikipedia.org/wiki?curid=1644040" title="Kurowice (gmina)">
Kurowice (gmina)

Kurowice – dawna gmina wiejska w powiecie przemyślańskim województwa tarnopolskiego II Rzeczypospolitej. Siedzibą gminy były Kurowice.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Alfredówka, Kurowice, Peczenia, Sołowa, Turkocin i Wyżniany.
Po wybuchu II wojny światowej okupowana przez ZSRR. W 1941 roku przejęta przez władze hitlerowskie, którzy właczyli ją do powiatu złoczowskiego w dystrykcie Galicja w Generalnym Gubernatorstwie. Tam gmina Kurowice uległa zmianom granic, kiedy przyłączono do niej obszar przedwojennej gminy Pohorylce (Hanaczów, Hanaczówka, Łahodów, Podhajczyki, Pohorylce, Stanimirz, Unterwalden i Zaciemne).
Po II wojnie światowej obszar gminy został odłączony od Polski i włączony do Ukraińskiej SRR w ZSRR.

</doc>
<doc id="1644042" url="https://pl.wikipedia.org/wiki?curid=1644042" title="Gallus sonneratii">
Gallus sonneratii



</doc>
<doc id="1644043" url="https://pl.wikipedia.org/wiki?curid=1644043" title="Pico Humboldt">
Pico Humboldt

Pico Humboldt to drugi szczyt Wenezueli. Leży w łańcuchu Sierra Nevada de Merida, jednym z pasm w Andach. Szczyt ten leży w Parku Narodowym Sierra Nevada.
Szczyt otoczony jest przez lodowce Coromoto i Sievers, dwa największe, z pięciu, znajdujących się na terenie Wenezueli. Jednak jak większość lodowców w tym rejonie, one też szybko topnieją. Za parędziesiąt lat mają zniknąć całkowicie.

</doc>
<doc id="1644049" url="https://pl.wikipedia.org/wiki?curid=1644049" title="Pico Piedras Blancas">
Pico Piedras Blancas

Pico Piedras Blancas lub Misamán - piąty pod względem wysokości szczyt Wenezueli. Nazwa oznacza "Białe Kamienie". Na szczycie nie ma lodowców, choć w sezonie pada tu śnieg. Ze szczytu, w odpowiednich warunkach, dobrze widać jezioro Maracaibo. 
Pico Piedras Blancas leży ok. 35 km na północny wschód od Méridy.

</doc>
<doc id="1644051" url="https://pl.wikipedia.org/wiki?curid=1644051" title="Sadhaka">
Sadhaka



</doc>
<doc id="1644055" url="https://pl.wikipedia.org/wiki?curid=1644055" title="Władimir Zografski">
Władimir Zografski

Władimir Emiłow Zografski (; ur. 14 lipca 1993 w Samokowie) – bułgarski skoczek narciarski, zawodnik klubu NSA. Mistrz świata juniorów w skokach narciarskich z 2011 i srebrny medalista olimpijskiego festiwalu młodzieży Europy z 2009.
24 marca 2019 podczas konkursu na Letalnicy w Planicy ustanowił swój rekord życiowy wynoszący 214 m. Jest to równocześnie rekord Bułgarii.
Przebieg kariery.
Lata 2005–2010.
Do oficjalnych zawodów międzynarodowych po raz pierwszy zgłoszony został jako jedenastolatek. W styczniu 2005 miał wystąpić w zawodach Pucharu Kontynentalnego w Lauschy, lecz ostatecznie nie wystartował w żadnym z konkursów. W lutym 2007 zadebiutował w FIS Cup, zajmując 30. miejsce w Zakopanem. Wystąpił też na Mistrzostwach Świata Juniorów w Narciarstwie Klasycznym 2007. Zajął na nich 62. miejsce w zawodach indywidualnych.
W sezonie 2007/2008 zadebiutował w Pucharze Kontynentalnym. Pierwszymi zawodami, w których został sklasyfikowany, był konkurs Letniego Pucharu Kontynentalnego w Oberstdorfie, w którym był 73. Wcześniej dwukrotnie nie wystartował mimo zgłoszenia do zawodów, a także dwukrotnie był dyskwalifikowany. W całym sezonie Zografski nie zdobył punktów Pucharu Kontynentalnego – najwyższym miejscem, jakie zajął, było 35. z Hinterzarten. Wystąpił na Mistrzostwach Świata Juniorów 2008, zajmując 54. miejsce indywidualnie i 13. w drużynie.
We wrześniu 2008 w Villach Zografski zdobył pierwsze punkty Pucharu Kontynentalnego, co dało mu prawo do startu w Pucharze Świata. Zadebiutował w nim 14 grudnia 2008 w Pragelato, zajmując 43. miejsce. Wystąpił na Zimowym Olimpijskim Festiwalu Młodzieży Europy 2009. Podczas pierwszej serii konkursu indywidualnego w skokach narciarskich skoczył 106,5 metra, ustanawiając rekord skoczni Skalite w Szczyrku. Jego wynik w czasie tych samych zawodów o 0,5 metra poprawił Peter Prevc. Zografski zdobył srebrny medal, przegrywając jedynie z Prevcem. W tym samym roku zadebiutował na mistrzostwach świata w narciarstwie klasycznym. Wziął udział w konkursie indywidualnym na skoczni normalnej, w którym zajął 43. pozycję. Na Mistrzostwach Świata Juniorów 2009 był 58..
W sezonie 2009/2010 dwukrotnie wziął udział w zawodach Pucharu Świata. W grudniu 2009 zajął 49. miejsce w Engelbergu, a w lutym 2010 był 46. w Willingen. Zajmował miejsca w pierwszej dziesiątce Pucharu Kontynentalnego: dwukrotnie był 9. w Bischofshofen. Na Mistrzostwach Świata Juniorów w Narciarstwie Klasycznym 2010 zajął 7. miejsce indywidualnie.
Lata 2010–2013.
Latem 2010 dwukrotnie stanął na drugim stopniu podium w konkursach Pucharu Kontynentalnego w Ałmaty. Zdobył również punkty Letniego Grand Prix w Klingenthal. 17 grudnia 2010 w Engelbergu zdobył pierwsze w karierze punkty Pucharu Świata, zajmując 28. miejsce. W całym sezonie czterokrotnie, w zawodach rozgrywanych na przełomie grudnia i stycznia, zajmował miejsca w najlepszej trzydziestce. Najwyżej sklasyfikowany był 29 grudnia 2010 w Obertdorfie (na 16. miejscu). 28 stycznia 2011 w Otepää zwyciężył w konkursie Mistrzostwach Świata Juniorów 2011. Wyprzedził w nim Stefana Krafta i Kaarela Nurmsalu. Wystartował też w obu konkursach indywidualnych na Mistrzostwach Świata w Narciarstwie Klasycznym 2011. Na skoczni normalnej zajął 34., a na skoczni dużej – 37. miejsce.
Kilkukrotnie zajął miejsca w czołowej dziesiątce Letniego Grand Prix 2011. Najlepszym z nich było 4., zajęte w Ałmaty. 3 grudnia 2011 w Lillehammer po raz pierwszy w karierze znalazł się wśród 10 najlepszych zawodników Pucharu Świata, zajmując 8. pozycję. Poza tymi zawodami w sezonie 2011/2012 jeszcze pięciokrotnie zdobył punkty PŚ, przy czym najwyższym miejscem była 20. lokata z Oslo. Dwukrotnie był dyskwalifikowany za niezgodny z regulaminem kombinezon.
W Letnim Grand Prix 2012 najwyżej klasyfikowany ponownie był na 4. pozycji, w tym przypadku w Sapporo. Punkty zdobywał również w większości pozostałych występów w cyklu. W sezonie 2012/2013 Pucharu Świata regularnie zajmował miejsca w drugiej i trzeciej dziesiątce. Najlepszy pojedynczy występ Zografskiego miał miejsce 15 grudnia 2012 w Engelbergu, gdy zajął 10. pozycję. W klasyfikacji generalnej sezon zakończył na 33. lokacie ze 183 punktami. Wystąpił również na Mistrzostwach Świata 2013, zajmując 40. miejsce na skoczni normalnej i 31. na dużej.
Lata 2013–2017.
W kilku kolejnych sezonach Zografski osiągał gorsze wyniki sportowe. W sezonie 2013/2014 ani razu nie zdobył punktów Pucharu Świata. Mimo licznych prób tylko czterokrotnie przeszedł kwalifikacje. Wystąpił na Zimowych Igrzyskach Olimpijskich 2014. Na skoczni normalnej nie awansował do konkursu głównego, a na dużej zajął 47. pozycję.
W sezonie 2014/2015 dwukrotnie znalazł się w najlepszej trzydziestce zawodów Pucharu Świata, najwyżej na 24. pozycji. Na Mistrzostwach Świata 2015 był 30. na skoczni normalnej i 47. na dużej. Zdobył również złoty medal w konkursie indywidualnym Zimowej Uniwersjady 2015.
W sezonie 2015/2016 w Pucharze Świata punkty zdobył raz, a w sezonie 2016/2017 – wcale. Na Mistrzostwach Świata w Narciarstwie Klasycznym 2017 zajął 42. miejsce na skoczni normalnej, a na dużej został zdyskwalifikowany w kwalifikacjach.
Po 2017.
W Pucharze Świata 2017/2018 punkty zdobywał dwukrotnie, zajmując miejsca w trzeciej dziesiątce. Był również 8. w konkursie Pucharu Kontynentalnego w Engelbergu w grudniu 2017. Wystąpił na Zimowych Igrzyskach Olimpijskich 2018, zajmując 14. miejsce na skoczni normalnej i 35. na skoczni dużej.
W ramach Letniego Grand Prix 2018 zajął 5. miejsce we wrześniowych zawodach w Râșnovie. W drugim konkursie Pucharu Świata 2018/2019, 24 listopada 2018 w Ruce, zajął 6. pozycję, najwyższą w sezonie. Na początku grudnia w Niżnym Tagile dwukrotnie zajmował 15. miejsce. W grudniowych i styczniowych zawodach cyklu regularnie zdobywał punkty, od lutego zaczął osiągać słabsze wyniki. Ostatecznie sezon zakończył na 33. lokacie w klasyfikacji generalnej ze 134 punktami. Wystąpił na Mistrzostwach Świata w Narciarstwie Klasycznym 2019. Zajął 30. miejsce na skoczni dużej i 37. na normalnej.
W sezonie 2019/2020 Pucharu Świata siedmiokrotnie zdobył punkty. Najwyżej klasyfikowany był na 16. miejscu, w lutym 2020 w Willingen. W sezonie 2020/2021 Pucharu Świata punkty zdobywał czterokrotnie, w najlepszym występie, w lutym 2021 w Râșnovie, zajmując 21. pozycję. Na Mistrzostwach Świata w Narciarstwie Klasycznym 2021 zajął 43. miejsce na skoczni normalnej i 37. na dużej.
W ramach Letniego Grand Prix 2021 zajął 3. miejsce w konkursie w Szczuczyńsku rozgrywanym 5 września 2021. Łącznie trzykrotnie ukończył zawody cyklu w najlepszej dziesiątce. W sezonie 2021/2022 Pucharu Świata punkty zdobył 3 razy, a najwyżej klasyfikowany był na 12. pozycji, którą zajął w konkursie 70. Turnieju Czterech Skoczni w Bischofshofen. Wystąpił na Zimowych Igrzyskach Olimpijskich 2022, gdzie zajął 22. miejsce na skoczni normalnej i 38. na dużej. Wystartował również na Mistrzostwach Świata w Lotach Narciarskich 2022, na których zajął 34. lokatę indywidualnie.
Życie prywatne.
Jest synem Emiła Zografskiego, byłego skoczka narciarskiego i dwukrotnego olimpijczyka (Zimowe Igrzyska Olimpijskie 1988 i 1992). Ojciec Zografskiego pełni funkcję trenera reprezentacji Bułgarii. Zografski urodził się w Samokowie. Zna języki: bułgarski, angielski, niemiecki oraz polski.
Skoki narciarskie uprawiał również jego młodszy brat, Martin.
W maju 2019 wziął ślub z Polką Agnieszką Skowron.

</doc>
<doc id="1644056" url="https://pl.wikipedia.org/wiki?curid=1644056" title="Sam Hornish">
Sam Hornish



</doc>
<doc id="1644057" url="https://pl.wikipedia.org/wiki?curid=1644057" title="Pico Cristobal Colon">
Pico Cristobal Colon



</doc>
<doc id="1644060" url="https://pl.wikipedia.org/wiki?curid=1644060" title="Feldflieger-Abteilung 5">
Feldflieger-Abteilung 5

Feldflieger-Abteilung Nr. 5 – FFA 5 jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku jako jednostka pomocnicza 5 Armii Cesarstwa Niemieckiego została przydzielono do większej jednostki 2 Kompanii Batalionu Lotniczego Nr.4 (Metz).
Pierwszym dowódcą jednostki został kapitan Werner Kerksieck. W początkowym okresie działalności jednostka była przydzielona do 6 Armii i stacjonowała na lotnisku w Saint-Avold.
11 stycznia 1917 roku jednostka została przeformowana i zmieniona we "Fliegerabteilung 5 Lb (FA 5 [Lichtbild])".
W jednostce służyli m.in. Otto Friedrich Hermann Kadelke, Kurt Brecht, Heinrich Bongartz, Rudolf Wendelmuth.

</doc>
<doc id="1644061" url="https://pl.wikipedia.org/wiki?curid=1644061" title="Andrzej Zając (muzykolog)">
Andrzej Zając (muzykolog)

Andrzej Stanisław Zając (ur. 21 października 1944 w Ryglicach) – polski duchowny katolicki, muzykolog i dyrygent, profesor sztuk muzycznych, profesor zwyczajny Uniwersytetu Papieskiego Jana Pawła II w Krakowie.
Życiorys.
Jest synem Kazimierza i Ireny Bojan. Pochodzi z parafii św. Katarzyny w Ryglicach. Szkołę podstawową ukończył w Ryglicach w roku 1958 i w tym samym roku rozpoczął naukę w Małym Seminarium w Tarnowie. W 1962 r. zdał eksternistycznie maturę w Krakowie i wstąpił do Wyższego Seminarium Duchownego w Tarnowie, gdzie rozpoczął studia w Instytucie Teologicznym w Tarnowie. W latach 1963–1965 musiał odbyć obowiązkową służbę wojskową. Święcenia kapłańskie przyjął 25 maja 1969 r. z rąk bpa Jerzego Ablewicza. W tym też roku obronił pracę magisterską z teologii na Wydziale Teologicznym Katolickiego Uniwersytetu Lubelskiego w zakresie socjologii religii. Po święceniach pracował jako wikariusz w parafiach Borzęcin Górny (1969–1971), katedralna w Tarnowie (1971–1972) oraz Świętego Józefa i Matki Bożej Fatimskiej w Tarnowie (1977–1978).
W roku 1972 został skierowany na studia specjalistyczne w Instytucie Muzykologii Kościelnej Katolickiego Uniwersytetu Lubelskiego, które ukończył w 1977 r. uzyskując licencjat z teologii i magisterium z muzykologii kościelnej na podstawie pracy pt. "Organy Jana Śliwińskiego 1898/1899 w kościele Bożego Ciała w Bieczu" napisanej pod kierunkiem ks. dra Jana Chwałka. Od 1978 do 2017 r. prowadził wykłady i ćwiczenia z muzyki kościelnej w Instytucie Teologicznym w Tarnowie, z którego w 2004 powstał Wydział Teologiczny Sekcja w Tarnowie Papieskiej Akademii Teologicznej w Krakowie, przekształconej w 2009 w Uniwersytet Papieski Jana Pawła II. W 1994 został mianowany starszym wykładowcą, w 1996 adiunktem, a po uzyskaniu w 2005 roku tytułu profesora sztuk muzycznych – profesora tej uczelni. W latach 1996–2014 prowadził seminarium naukowe. W latach 1977–1997 pracował jako wykładowca muzyki kościelnej w Wyższym Seminarium Duchownym Redemptorystów w Tuchowie, zaś w latach 1977–2012 był wykładowcą w Diecezjalnym Studium Organistowskim w Tarnowie. W 1981 roku założył przy bazylice katedralnej w Tarnowie Chłopięcy Chór Katedralny „Pueri Cantores Tarnovienses” i przez 27 lat był jego dyrygentem (do 10 czerwca 2008 roku). W latach 1987–1991 pełnił funkcję diecezjalnego referenta ds. muzyki kościelnej. W roku 1992 jego staraniem powstała Polska Federacja Pueri Cantores, którą włączył w struktury Międzynarodowej Federacji i którą kierował przez 12 lat (1992–2004). Obecnie jest jej prezydentem honorowym.
W latach 2000–2006 kierował Katedrą Teologii Pastoralnej, Liturgiki i Homiletyki na Wydziale Teologicznym Sekcja w Tarnowie PAT. 1 października 2001 roku został zatrudniony na Wydziale Historii Kościoła Papieskiej Akademii Teologicznej w Krakowie, gdzie do 2008 pełnił funkcję kierownika specjalności muzyka kościelna. Został również kierownikiem Katedry Muzyki Kościelnej w Międzyuczelnianym Instytucie Muzyki Kościelnej (od 2008 roku). W 2001 został członkiem Stowarzyszenia Polskich Muzyków Kościelnych. W 2004 zasiadł w radzie programowej ds. transmisji telewizyjnej Mszy świętych w Telewizji Polskiej.
Przewody artystyczne z dyrygentury chóralnej przeprowadził na Akademii Muzycznej w Poznaniu (I stopnia w 1995, II stopnia w 2000 – wykład habilitacyjny pt. "Kulturowy model chóru w muzyce europejskiej – teologiczne aspekty jego funkcjonowania w liturgii Kościoła po Soborze Watykańskim II"). Tytuł profesora sztuk muzycznych otrzymał 21 lutego 2005. 27 września tego samego roku otrzymał stanowisko profesora nadzwyczajnego sztuk muzycznych na Wydziale Historii Kościoła Papieskiej Akademii Teologicznej w Krakowie, a 22 grudnia 2011 roku stanowisko profesora zwyczajnego sztuk muzycznych na Wydziale Historii i Dziedzictwa Kulturowego Uniwersytetu Papieskiego Jana Pawła II w Krakowie.
W 2007 odznaczony został Srebrnym Krzyżem Zasługi. Otrzymał również m.in. nagrodę specjalną ministra kultury i dziedzictwa narodowego (2006) oraz Nagrodę Honorową Miasta Tarnowa (2010). W 2008 r. otrzymał godność Kapelana Jego Świątobliwości. W 2022 Minister Kultury i Dziedzictwa Narodowego nadał ks. prof. Andrzejowi Zającowi brązowy medal „Zasłużony Kulturze Gloria Artis”.

</doc>
<doc id="1644062" url="https://pl.wikipedia.org/wiki?curid=1644062" title="Small Town Saturday Night">
Small Town Saturday Night

Small Town Saturday Night – amerykański dramat filmowy z 2009 roku.

</doc>
<doc id="1644063" url="https://pl.wikipedia.org/wiki?curid=1644063" title="Walter Junghans">
Walter Junghans

Walter Junghans (ur. 26 października 1958 w Hamburgu) – niemiecki piłkarz. Występował na pozycji bramkarza. Obecnie jest trenerem bramkarzy w Bayernie Monachium.
Kariera klubowa.
Junghans karierę rozpoczynał w Bayernie Monachium. Do jego pierwszej drużyny został przesunięty w 1977 roku, ale w jego barwach zadebiutował dopiero 11 sierpnia 1979 w wygranym przez jego zespół 3-1 ligowym pojedynku z Bayerem 04 Leverkusen, rozegranym w ramach rozgrywek Bundesligi. W sezonie 1979/1980 rozegrał łącznie 29 spotkań w lidze. Z klubem zdobył także mistrzostwo Niemiec. Rok później ponownie sięgnęli po to trofeum. W 1982 roku Junghans wywalczył z klubem Puchar Niemiec, a także dotarł do finału Pucharu Mistrzów, gdzie jednak ulegli 0-1 Aston Villi. W 1983 roku po przyjściu do Bayernu Jean-Marie Pfaffa, Junghans odszedł z klubu. Łącznie w barwach monachijskiej drużyny wystąpił w 67 meczach. Potem został zawodnikiem innego pierwszoligowca - FC Schalke 04.
Pierwszy występ zanotował tam 5 listopada 1983 w wygranym przez Schalke 2-0 ligowym spotkaniu z Bayer Leverkusen. W ekipie z Gelsenkirchen szybko wywalczył sobie miejsce w wyjściowej jedenastce i stał się jej podstawowym graczem. Na koniec debiutanckiego sezonu uplasował się z klubem na szesnastej pozycji w lidze i po przegranych barażach z Bayerem Uerdingegn spadł z ligi. Po rocznym pobycie na zapleczu ekstraklasy, powrócił z Schalke do Bundesligi. W drużynie z Arena AufSchalke spędził pięć lat i w tym czasie zagrał tam 148 razy.
W 1988 roku przeniósł się do drugoligowej Herthy BSC. W 1990 roku awansował z tym klubem do ekstraklasy, ale rok później powrócili do 2. Bundesligi. Później był także graczem Bayeru Leverkusen i Fortuny Köln, a w 1996 roku zakończył karierę.
Po zakończeniu kariery Junghans został trenerem bramkarzy. Pracował w 1. FC Köln, Benfice Lizbona i Athleticu Bilbao. W sezonie 2006/2007 był asystentem trenera w Borussii Mönchengladbach, a od lutego 2007 roku pracuje jako trener bramkarzy w Bayernie Monachium.
Kariera reprezentacyjna.
W 1980 roku Junghans został powołany do kadry na Mistrzostwa Europy, które wygrali Niemcy. W drużynie narodowej jednak nie wystąpił ani razu.

</doc>
<doc id="1644068" url="https://pl.wikipedia.org/wiki?curid=1644068" title="Aleksandr Zawiałow">
Aleksandr Zawiałow



</doc>
<doc id="1644070" url="https://pl.wikipedia.org/wiki?curid=1644070" title="Cerkiew Świętego Jura w Drohobyczu">
Cerkiew Świętego Jura w Drohobyczu

Cerkiew Świętego Jura (ukr. Церква святого Юра) – drewniana cerkiew w Drohobyczu, jeden z cenniejszych zabytków sakralnej architektury drewnianej ziemi lwowskiej.
W 2013 roku została wpisana na Listę Światowego Dziedzictwa UNESCO wraz z innymi drewnianymi cerkwiami w Polsce i na Ukrainie.
Historia.
Cerkiew pochodzi z przełomu XV i XVI wieku, pierwotnie znajdowała się we wsi Nadiejewo, skąd została przeniesiona w 1656. W 1678 obok cerkwi wzniesiono wolnostojącą dzwonnicę. W okresie od XVII do XX wieku była wielokrotnie remontowana, z zachowaniem oryginalnego stylu, ostatni raz w latach 1974-1975.
Architektura.
Cerkiew jest wzniesiona w całości z drewna, trójdzielna, z nawą na planie kwadratu. Nad trzema komponentami budynku (przedsionek, nawa, prezbiterium) umieszczone zostały cebulaste kopuły. Po dwóch stronach nawy usytuowane są drewniane kaplice boczne zwieńczone kopułami podobnymi do tych znajdujących się nad główną bryłą obiektu. Całość jest kryta gontem.
Wnętrze obiektu jest bogato dekorowane polichromiami wykonanymi przez zespół artystów pod kierunkiem Stefana Medickiego. Ten sam autor wykonał bogato rzeźbiony ikonostas, w którym wyróżniają się ikony przedstawiające św. Pawła i św. Jerzego.

</doc>
<doc id="1644071" url="https://pl.wikipedia.org/wiki?curid=1644071" title="Niecierpek nowogwinejski">
Niecierpek nowogwinejski

Niecierpek nowogwinejski ("Impatiens hawkeri") – gatunek rośliny należący do rodziny niecierpkowatych. Pochodzi z Nowej Gwinei i Wysp Salomona. W Polsce jego kultywary i mieszańce są uprawiane jako rośliny ozdobne. Tak jak wszystkie inne gatunki niecierpków jest rośliną autochoryczną – rozsiewa się samoistnie wyrzucając nasiona z dojrzałych owoców na odległość kilku metrów. Reakcję tę ułatwiają bodźce mechaniczne, takie jak podmuch wiatru lub bezpośredni dotyk, stąd nazwa tej rośliny w wielu językach związana jest z niecierpliwością (łac., ang. "impatiens", pol. niecierpek).
Zastosowanie.
Najczęściej bywa uprawiany na balkonach, na zewnętrznych parapetach okiennych i na werandach w wiszących lub stojących pojemnikach. Może być uprawiany w mieszkaniach jako roślina doniczkowa, nadaje się również na rabaty, gdzie wysadzony w większej ilości tworzy barwne kobierce. Jego zaletą jest obfite i długotrwałe kwitnienie oraz intensywne wybarwienie kwiatów. Nawet jedna doniczka z kwitnącym niecierpkiem nowogwinejskim bardzo ożywia miejsce. Roślina jest długowieczna, jednak ze względu na trudności w przetrzymaniu jej przez zimę zwykle bywa w Polsce uprawiana jako roślina jednoroczna.

</doc>
<doc id="1644074" url="https://pl.wikipedia.org/wiki?curid=1644074" title="Impatiens hawkeri">
Impatiens hawkeri



</doc>
<doc id="1644084" url="https://pl.wikipedia.org/wiki?curid=1644084" title="Antal Bolvári">
Antal Bolvári

Antal Bolvári (ur. 6 maja 1932 w Kaposvárze, zm. 8 stycznia 2019 w Budapeszcie) – węgierski piłkarz wodny. Dwukrotny złoty medalista olimpijski.
Złote medale zdobywał w Helsinkach w 1952 i w Melbourne cztery lata później. Na dwóch turniejach rozegrał dziesięć spotkań i zdobył trzy bramki. Był mistrzem Europy w 1954.

</doc>
<doc id="1644085" url="https://pl.wikipedia.org/wiki?curid=1644085" title="Antal Bolvari">
Antal Bolvari



</doc>
<doc id="1644086" url="https://pl.wikipedia.org/wiki?curid=1644086" title="Čestmír Kožíšek">
Čestmír Kožíšek

Čestmír Kožíšek (ur. 9 listopada 1991 w Jilemnicach) – czeski skoczek narciarski, reprezentant klubu LSK Lomnice nad Popelkou. Uczestnik mistrzostw świata (2019, 2021), wicemistrz zimowej uniwersjady (2017), olimpijczyk (2018 i 2022).
Przebieg kariery.
W oficjalnych zawodach międzynarodowych organizowanych przez FIS zadebiutował 14 stycznia 2006 podczas zawodów FIS Cup w Harrachovie, w których zajął 29. miejsce.
Kilkukrotnie stawał na podium zawodów FIS Cup, a dwukrotnie – w 2010 w Harrachovie i w 2012 w Wiśle na jego najwyższym stopniu. Pięciokrotnie stał na podium Pucharu Kontynentalnego – dwukrotnie w zimowych i trzykrotnie w letnich edycjach tego cyklu.
W Pucharze Świata zadebiutował 24 stycznia 2009 w Whistler, zajmując 43. miejsce. Pierwsze punkty w zawodach indywidualnych wywalczył 26 stycznia 2013 w Vikersund, plasując się na 23. miejscu. Jego najlepszym indywidualnym rezultatem było 13. miejsce, które osiągnął dwukrotnie – w lutym 2013 roku w Harrachovie i w styczniu 2018 roku w Tauplitz. Drużynowo natomiast najlepszy wynik osiągnął w marcu 2013 roku w Planicy, zajmując piąte miejsce.
W lutym 2017 roku został srebrnym medalistą zimowej uniwersjady w Ałmaty w konkursie drużyn mieszanych. Wraz z Kožíškiem w pierwszym czeskim zespole wystąpiła Marta Křepelková.
W lutym 2018 roku po raz pierwszy w karierze wystąpił na zimowych igrzyskach olimpijskich. W Pjongczangu zajął 28. miejsce w indywidualnych zawodach na skoczni dużej i 10. miejsce w konkursie drużynowym. Na skoczni normalnej odpadł w kwalifikacjach.
W lutym 2022 po raz drugi i zarazem ostatni wystartował na zimowych igrzyskach olimpijskich – indywidualnie zajął 29. miejsce na skoczni normalnej oraz 42. na skoczni dużej – drużynowo natomiast 7. lokatę w mikście oraz 9. w konkursie drużynowym mężczyzn. Na arenie międzynarodowej po raz ostatni wystartował 24 marca 2022 podczas kwalifikacji do konkursu Pucharu Świata w Planicy. W maju 2022 zakończył karierę.

</doc>
<doc id="1644088" url="https://pl.wikipedia.org/wiki?curid=1644088" title="Masiakazaur">
Masiakazaur



</doc>
<doc id="1644089" url="https://pl.wikipedia.org/wiki?curid=1644089" title="Polska na Letniej Uniwersjadzie 2007">
Polska na Letniej Uniwersjadzie 2007

Polskę na Letniej Uniwersjadzie w Bangkoku reprezentowało 216 zawodników. Polska kadra wystąpiła w następujących dyscyplinach: badminton, gimnastyka, golf, judo, lekkoatletyka, pływanie, strzelectwo, szermierka, taekwondo oraz tenis. Polska wystąpiła także w trzech grach zespołowych: siatkówka (turniej mężczyzn, turniej kobiet), koszykówka (turniej kobiet), piłka nożna (turniej kobiet).
Kadra.
Koszykówka.
Joanna Zalesiak, Magdalena Gawrońska, Katarzyna Czubak, Anna Pamuła, Justyna Podziemska, Katarzyna Krężel, Magda Bibrzycka, Justyna Żurowska, Małgorzata Babicka, Izabela Piekarska, Marta Jujka, Karolina Piotrkiewicz - turniej kobiet

</doc>
<doc id="1644091" url="https://pl.wikipedia.org/wiki?curid=1644091" title="Fairuz">
Fairuz

Fairuz (arab. فيروز, wymowa: "Fajruz", dosł. turkus, właśc. Nuhad Haddad, arab. نهاد حداد, ur. 21 listopada 1935 w Dżabal al-Arz) – libańska wokalistka, jedna z najpopularniejszych postaci arabskiej sceny muzycznej.

</doc>
<doc id="1644092" url="https://pl.wikipedia.org/wiki?curid=1644092" title="Muszkowicki Las Bukowy">
Muszkowicki Las Bukowy



</doc>
<doc id="1644093" url="https://pl.wikipedia.org/wiki?curid=1644093" title="Parafia Świętego Mikołaja w Mosinie">
Parafia Świętego Mikołaja w Mosinie



</doc>
<doc id="1644094" url="https://pl.wikipedia.org/wiki?curid=1644094" title="Parafia Świętych Marcina i Mikołaja w Kuflewie">
Parafia Świętych Marcina i Mikołaja w Kuflewie

Parafia Świętych Marcina i Mikołaja w Kuflewie – parafia rzymskokatolicka w dekanacie siennickim diecezji warszawsko-praskiej. Erygowana w 1515. Mieści się pod numerem 9. Prowadzą ją księża diecezjalni.
Do parafii należą wierni z miejscowości: Dąbrowa, Gajówka Sokolnik, Huta Kuflewska, Kołacz, Kuflew, Mała Wieś, Podciernie, Podskwarne, Sokolnik i Wola Stanisławowska.

</doc>
<doc id="1644097" url="https://pl.wikipedia.org/wiki?curid=1644097" title="Parafia św. Stanisława Biskupa Męczennika i św. Mikołaja Biskupa w Malanowie">
Parafia św. Stanisława Biskupa Męczennika i św. Mikołaja Biskupa w Malanowie



</doc>
<doc id="1644104" url="https://pl.wikipedia.org/wiki?curid=1644104" title="Kulimin">
Kulimin



</doc>
<doc id="1644105" url="https://pl.wikipedia.org/wiki?curid=1644105" title="Kulimin-Asmara">
Kulimin-Asmara



</doc>
<doc id="1644106" url="https://pl.wikipedia.org/wiki?curid=1644106" title="István Hevesi">
István Hevesi

István Hevesi (ur. 2 kwietnia 1931 w Egerze, zm. 9 lutego 2018 w Budapeszcie) – węgierski piłkarz wodny. Dwukrotny medalista olimpijski.
Kariera sportowa.
W Melbourne w 1956 był mistrzem olimpijskim, Cztery lata później w Rzymie wspólnie z kolegami zajął trzecie miejsce. Na dwóch turniejach rozegrał osiem spotkań i zdobył jedną bramkę. Był mistrzem Europy w 1954 oraz 1958.

</doc>
<doc id="1644107" url="https://pl.wikipedia.org/wiki?curid=1644107" title="Istvan Hevesi">
Istvan Hevesi



</doc>
<doc id="1644108" url="https://pl.wikipedia.org/wiki?curid=1644108" title="Bośnia i Hercegowina na Letniej Uniwersjadzie 2007">
Bośnia i Hercegowina na Letniej Uniwersjadzie 2007

Bośnię i Hercegowinę na Letniej Uniwersjadzie w Bangkoku reprezentował 1 zawodnik. Był nim Amel Mekic w judo w kategorii Open. Zajął on piąte miejsce.

</doc>
<doc id="1644116" url="https://pl.wikipedia.org/wiki?curid=1644116" title="Tebulos Mta">
Tebulos Mta

Tebulos Mta (czecz. "Тебул-Мате лам" – "Tebul-Mate lam", gruz. ტებულოს მთა – "Tebulos Mta", ros. "Тебулосмта" – "Tebulosmta") – najwyższy szczyt Wschodniego Kaukazu i najwyższy szczyt Czeczenii. Leży na granicy czeczeńsko-gruzińskiej, na wschód od góry Kazbek.

</doc>
<doc id="1644119" url="https://pl.wikipedia.org/wiki?curid=1644119" title="Juan Ignacio Basaguren">
Juan Ignacio Basaguren

Juan Ignacio Basaguren (ur. 21 lipca 1944) – były meksykański piłkarz, reprezentant Meksyku, m.in. podczas Mistrzostw Świata w 1970.
W Mundialu w 1970 strzelił bramkę w zwycięskim meczu grupowym z reprezentacją Salwadoru, co pomogło w awansie do ćwierćfinału, w którym reprezentacja Meksyku przegrała z późniejszym finalistą reprezentacją Włoch 1-4.
W czasie kariery piłkarskiej występował w stołecznym klubie Atlante.

</doc>
<doc id="1644120" url="https://pl.wikipedia.org/wiki?curid=1644120" title="Harri Eloranta">
Harri Eloranta

Harri Henrik Eloranta (ur. 4 grudnia 1963 w Köyliö) – fiński biathlonista, brązowy medalista olimpijski.
Kariera.
Pierwsze sukcesy osiągnął w 1981 roku, zdobywając złoty medal w biegu indywidualnym i brązowy w sprincie podczas mistrzostw świata juniorów w Lahti. Cztery lata później wystąpił na mistrzostwach świata w Ruhpolding, zajmując 24. miejsce w sprincie. W zawodach tego cyklu najlepsze wyniki osiągnął podczas rozgrywanych w 1989 roku mistrzostw świata w Feistritz, gdzie zajął dwunaste miejsce w sprincie i piąte w biegu drużynowym. W drugiej z tych konkurencji był też między innymi czwarty na mistrzostwach świata w Hochfilzen w 1998 roku oraz szósty na mistrzostwach świata w Osrblie rok wcześniej.
Jego debiut olimpijski miał miejsce w 1988 roku, podczas igrzysk w Calgary. Zajął tam 50. miejsce w biegu indywidualnym i 25. miejsce w sprincie. Cztery lata później, na igrzyskach olimpijskich w Albertville, osiągnął największy sukces w karierze. W sprincie wywalczył brązowy medal, zostając tym samym pierwszym w historii fińskim medalistą olimpijskim w tej konkurencji. W zawodach tych wyprzedzili go jedynie dwaj Niemcy: Mark Kirchner i Ricco Groß. Na tej samej imprezie był też piąty w biegu indywidualnym i ósmy w sztafecie. Na igrzyskach w Lillehammer w 1994 roku był trzydziesty w biegu indywidualnym, piętnasty w sprincie i piąty w sztafecie. Brał też udział w igrzyskach olimpijskich w Nagano w 1998 roku, gdzie uplasował się na dwudziestej pozycji w sprincie i ósmej w sztafecie.
W Pucharze Świata zadebiutował 17 stycznia 1985 w Oberhofie, zajmując 34. miejsce w biegu indywidualnym. Pierwsze punkty zdobył dwa dni później w tej samej miejscowości, kończąc rywalizację w sprincie na 20. pozycji. Na podium zawodów tego cyklu jedyny raz stanął 12 lutego 1992 w Albertville, podczas Zimowych Igrzysk Olimpijskich 1992. Nigdy więcej nie znalazł się w najlepszej trójce zawodów pucharowych, jednak 12 marca 1995 w Lahti wraz z kolegami z reprezentacji był trzeci w sztafecie. Najlepsze wyniki osiągał w sezonie 1988/1989, kiedy zajął 23. miejsce w klasyfikacji generalnej.

</doc>
<doc id="1644121" url="https://pl.wikipedia.org/wiki?curid=1644121" title="Osiedle Młodych (Katowice)">
Osiedle Młodych (Katowice)

Osiedle Młodych – osiedle mieszkaniowe w Katowicach-Zadolu, położone na obszarze jednostki pomocniczej Piotrowice-Ochojec, w pobliżu stacji kolejowej Katowice Piotrowice. 
Zostało one wybudowane na początku lat 60. XX wieku. Zabudowa osiedla składa się z bliźniaczych domków jednorodzinnych. Ulice osiedla Młodych noszą nazwy leśnych roślin. Są to ulice: Poziomkowa, Jeżynowa, Widłaków, Borówkowa, Paproci, Skrzypów i Malinowa. Osiedle sąsiaduje z Miejskim Ośrodkiem Sportu i Rekreacji Kąpielisko "Zadole". Udział powierzchni zabudowanej w powierzchni terenu osiedla wynosi 23%, wskaźnik intensywności zabudowy (netto) – 0,44 WIZ, średnia ważona liczby kondygnacji to 1,91.

</doc>
<doc id="1644123" url="https://pl.wikipedia.org/wiki?curid=1644123" title="Péter Rusorán">
Péter Rusorán

Péter Rusorán (ur. 11 kwietnia 1940 w Budapeszcie, zm. 14 lutego 2012 w Paloznaku) - węgierski piłkarz wodny. 
Kariera sportowa.
Dwukrotny medalista olimpijski. W 1960 w Rzymie zajął trzecie miejsce. Cztery lata później w Tokio wspólnie z kolegami został mistrzem olimpijskim. Na dwóch turniejach rozegrał osiem spotkań i zdobył trzynaście bramek.

</doc>
<doc id="1644125" url="https://pl.wikipedia.org/wiki?curid=1644125" title="Jarosław Ulatowski">
Jarosław Ulatowski

Jarosław Ulatowski (ur. 28 lipca 1958 w Działdowie) – polski przedsiębiorca, poseł na Sejm I kadencji.
Życiorys.
Ukończył Wydział Techniczny Studium Elektronicznego w Grudziądzu w 1981. Krótko pracował w Stoczni Północnej. Potem był prezesem Gdańskiej Izby Gospodarczej. W 1990 znajdował się na 9. miejscu najbogatszych Polaków według tygodnia „Wprost”, a także właścicielem firmy „Kablex” oraz członkiem założycielem Polskiej Rady Biznesu.
W 1991 uzyskał mandat posła na Sejm I kadencji. Został wybrany w okręgu gdańskim z listy Kongresu Liberalno-Demokratycznego. Zasiadał w Komisji Systemu Gospodarczego i Przemysłu, Komisji Przekształceń Własnościowych, a także w Polskim Programie Liberalnym. Nie ubiegał się o reelekcję.
Obejmował w kolejnych latach kierownicze stanowiska w spółkach prawa handlowego.

</doc>
<doc id="1644126" url="https://pl.wikipedia.org/wiki?curid=1644126" title="Peter Rusoran">
Peter Rusoran



</doc>
<doc id="1644128" url="https://pl.wikipedia.org/wiki?curid=1644128" title="Jezierza najcieńsza">
Jezierza najcieńsza



</doc>
<doc id="1644130" url="https://pl.wikipedia.org/wiki?curid=1644130" title="Andrij Nowak">
Andrij Nowak

Andrij Jurijowycz Nowak, ukr. Андрій Юрійович Новак (ur. 6 grudnia 1988 w Szczecinie, Polska) – ukraiński piłkarz, grający na pozycji bramkarza.
Kariera piłkarska.
Kariera klubowa.
Jako 6-latek przyjechał ze Szczecina na stałe do Iwano-Frankowska. Wychowanek miejscowej DJuSSz-3, barwy której bronił w juniorskich mistrzostwach Ukrainy (DJuFL). Rozpoczął karierę piłkarską w amatorskiej drużynie w miejscowości Łysiec. W sezonie 2005/06 trener Jurij Szulatycki zaprosił do Czornohory Iwano-Frankowsk. Po fuzji z Spartakiem Iwano-Frankowsk został podstawowym bramkarzem Spartaka. Od sezonu 2007/08 występował w klubie Karpaty Lwów. Pierwszy sezon występował w drugiej drużyny Karpat, a potem grał w drużynie rezerw Karpat. W lipcu 2010 powrócił do reorganizowanego klubu Prykarpattia Iwano-Frankowsk. W lutym 2011 został wypożyczony do mołdawskiego FC Tiraspol. Latem 2011 zasilił skład Enerhetyka Bursztyn. Po roku przeszedł do Nywy Tarnopol. W lipcu 2014 został piłkarzem FK Ołeksandrija, w którym grał do końca sezonu 2016/17. 24 czerwca 2017 podpisał kontrakt z cyprujskim klubem Ermis Aradipu. 5 lutego 2018 przeniósł się do Czornomorca Odessa. Latem 2018 został piłkarzem Prykarpattia Iwano-Frankiwsk.
Kariera reprezentacyjna.
W 2008 zadebiutował w młodzieżowej reprezentacji Ukrainy.

</doc>
<doc id="1644133" url="https://pl.wikipedia.org/wiki?curid=1644133" title="Hello (film)">
Hello (film)

Hello – Bollywoodzki dramat psychologiczny z 2008 r. w reżyserii aktora Atul Agnihotri, autora "Dil Ne Jise Apna Kaha". Film powstał w oparciu o powieść Chetana Bhagata pt."One Night @ the Call Center". W rolach głównych Sharman Joshi, Gul Panag, Isha Koppikar i Sohail Khan, Amrita Arora i Sharat Saxena (w rolach drugoplanowych, choć ważnych: Salman Khan i Katrina Kaif).
Fabuła.
Noc. Wokół huk wody. Deszcz monsunowy zalewa ulice. Na dyżurze w Call Center spotyka się sześć osób, pracujących ze sobą już od kilku lat nocami, udzielając przez telefon porad mieszkańcom USA, (u których jest wtedy dzień - strefy czasowe) porad dotyczących prostych problemów związanych z używaniem sprzętu komputerowego i AGD/RTV. Na tę szóstkę składają się: popędliwy ale skory do żartów i wrażliwy "Vroom" (Sohail Khan), który jest zakochany w marzącej o karierze modelki "Eshy" (Isha Koppikar). Jego przyjaciel "Shyam" (Sharman Joshi) przeżywający rozstanie z "Priyanką" (Gul Kirat Panag), która ulega matce, dążącej do wydania córki za dobrze ustawionego Hindusa z Ameryki. Jest wśród nich także umęczona kłótniami z teściową i niezrozumieniem ze strony wciąż nieobecnego, zajętego pracą męża - handlowca - "Radhika" (w tej roli Amrita Arora) i "„wujek żołnierz"" (Sharat Saxena), daremnie szukający przez Internet kontaktu z wnuczkiem i synem, którzy mieszkają w Ameryce. Szóstka ta wydana jest na pastwę humorów zakochanego w Ameryce i myślącego tylko o własnej karierze szefa - pana "Bakshi" (Dalip Tahir). W burzliwą, deszczową noc wszystkie indywidualne wątki i problemy wzbierają jak nigdy przedtem i osiągają punkt kulminacyjny. Do tego dochodzi jeszcze perspektywa redukcji etatów... Gdy siada system komputerowy cała szóstka z Call Center w czasie przymusowej bezczynności konfrontuje się z prawdą o swoim wydawałoby się przegranym życiu. Ta konfrontacja wypada beznadziejnie... Pomaga im telefon. Telefon od... Boga. Bóg nie czyni cudu ale daje im radę. Czy z niej skorzystają?
Muzyka i piosenki.
Muzykę do filmu skomponował duet braci Merchant Salim-Suleiman, twórcy muzyki do takich filmów jak "Dhoom 2", "Krrish", "36 China Town", "Pyare Mohan", "Being Cyrus", ', "Vaah! Life Ho To Aisi", "Hum Tum", "Salaam Namaste", "No Entry", "Deszcz", "Maine Pyaar Kyun Kiya?", ', " ".

</doc>
<doc id="1644136" url="https://pl.wikipedia.org/wiki?curid=1644136" title="Zniszczenie starego miasta w Legnicy">
Zniszczenie starego miasta w Legnicy



</doc>
<doc id="1644137" url="https://pl.wikipedia.org/wiki?curid=1644137" title="Rząd Aleksandra Zawiszy">
Rząd Aleksandra Zawiszy

Rząd Aleksandra Zawiszy – gabinet pod kierownictwem premiera Aleksandra Zawiszy
Powołanie
24 czerwca 1965 roku prezydent RP August Zaleski mianował Aleksandra Zawiszę Prezesem Rady Ministrów, a 25 czerwca na jego wniosek nowych członków rządu. 26 czerwca prezydent RP odebrał przysięgę od nowo mianowanych członków rządu.
Skład rządu:
Zmiany w składzie rządu.
11 października 1965 roku prezydent RP zwolnił doktora Andrzeja Cichowskiego z urzędu Ministra Skarbu, a na jego miejsce mianował pułkownika intendenta z wyższymi studiami wojskowymi Augustyna Gruszkę. W tym samym roku pułkownik Gruszka został awansowany na generała brygady.
Dymisja
9 czerwca 1970 roku prezydent RP August Zaleski przyjął Prezesa Rady Ministrów Aleksandra Zawiszę, który przedstawił prośbę o dymisję Rządu. 11 czerwca prezydent RP przyjął dymisję rządu i jednocześnie powierzył premierowi Zawiszy i ustępującym ministrom pełnienie ich obowiązków do czasu powołania nowego rządu.

</doc>
<doc id="1644139" url="https://pl.wikipedia.org/wiki?curid=1644139" title="Pokémon Ruby i Sapphire">
Pokémon Ruby i Sapphire

 i – dwie japońskie komputerowe gry fabularne z serii "Pokémon", wydane przez Nintendo na konsolę Game Boy Advance. Sprzedano ponad 13 milionów kopii tych gier i są one najlepiej sprzedającymi się grami na Game Boy Advance. 
Podobnie jak w poprzednich grach, gracz ma za zadanie złapać wszystkie Pokémony i pokonać Elitarną Czwórkę (ang. "Elite Four"). Fabuła gry została umiejscowiona w nowym regionie Hoenn, opartym na wyspie Kiusiu w Japonii. W listopadzie 2014 roku firma Nintendo wydała oficjalne remaki tych gier na konsolę Nintendo 3DS: Pokémon Omega Ruby i Alpha Sapphire.
Nowe elementy rozgrywki.
W Ruby i Sapphire wprowadzono zmienne warunki pogodowe (słonecznie, deszcz, burza piaskowa i śnieżyca), które w różny sposób wpływają na przebieg pojedynków. Dodano nowy rodzaj walk, w którym uczestnicy walczą dwoma Pokemonami naraz. Tym samym, do niektórych ataków dodano efekt obszarowy, i mogą one oddziaływać na kilka Pokemonów w tym samym czasie. Pokemony zyskały nowe parametry: zdolności i natury. Zdolności dodają posiadaczowi pasywny efekt w grze jak np. odporność na pewien rodzaj ataków, i są wspólne dla danego gatunku Pokemona. Natury z kolei wpływają na rozwój statystyk Pokemona: siły, obrony itd. i występują wśród Pokemonów niezależnie od gatunku. Nowością były również sekretne bazy, które można założyć po odnalezieniu specjalnego miejsca. Sekretna baza daje graczowi dostęp do komputera PC i może być dekorowana różnymi przedmiotami.

</doc>
<doc id="1644141" url="https://pl.wikipedia.org/wiki?curid=1644141" title="Ognie zwycięstwa">
Ognie zwycięstwa



</doc>
<doc id="1644144" url="https://pl.wikipedia.org/wiki?curid=1644144" title="Ulf Johansson">
Ulf Johansson

Ulf Lennart Johansson (ur. 26 maja 1967 w Tibro) – szwedzki biathlonista, brązowy medalista olimpijski.
Kariera.
W Pucharze Świata zadebiutował 11 marca 1988 roku w Oslo, zajmując 47. miejsce w biegu indywidualnym. Pierwsze punkty wywalczył 20 stycznia 1990 roku w Anterselvie, zajmując 19. miejsce w tej konkurencji. Na podium zawodów tego cyklu pierwszy raz stanął 16 stycznia 1993 roku w Val Ridanna, gdzie rywalizację w sprincie ukończył na drugiej pozycji. W zawodach tych rozdzielił Włocha Johanna Passlera i Gilles’a Margueta z Francji. W kolejnych startach jeszcze jeden raz plasował się w pierwszej trójce: 21 stycznia 1993 roku w Anterselvie wygrał bieg indywidualny. Najlepsze wyniki osiągał w sezonie 1992/1993, kiedy zajął 12. miejsce w klasyfikacji generalnej.
Największy sukces osiągnął w 1992 roku, kiedy podczas igrzysk olimpijskich w Albertville wspólnie z Leifem Anderssonem, Tordem Wikstenem i Mikaelem Löfgrenem zdobył brązowy medal w sztafecie. Był też czternasty w sprincie. Dwa lata później, podczas igrzysk w Lillehammer w sprincie był dwudziesty, a w sztafecie Szwedzi zajęli jedenastą pozycję. Był też między innymi piąty w sztafecie na mistrzostwach świata w Lahti w 1991 roku. Najlepszy wynik indywidualny w zawodach tego cyklu osiągnął podczas mistrzostw świata w Mińsku/Oslo/Kontiolahti rok wcześniej, gdzie był siedemnasty w sprincie.

</doc>
<doc id="1644145" url="https://pl.wikipedia.org/wiki?curid=1644145" title="Dychtau">
Dychtau

Dychtau (dawniej Dych-Tau, ros. Дыхтау) – szczyt w Kabardo-Bałkarii w Rosji, drugi pod względem wysokości szczyt Kaukazu.
Leży w Wielkim Kaukazie, w drugorzędnej grani bocznej pasma Głównego odchodzącej ku północnemu wschodowi od zwornikowej Szchary ku przełęczy Dychni Ausz (3877 m) i rozdzielającej się następnie w szczycie Miżirgi (4928 m) na dwie odnogi. Dychtau wznosi się w lewej z tych odnóg, biegnącej ku północy – północnemu zachodowi, rozdzielającej dolinę lodowca Bezingi (po orograficznie lewej, zachodniej stronie) od doliny lodowca Miżirgi (po orograficznie prawej, wschodniej stronie). Od szczytu Dychtau wspomniana grań skręca na północ i biegnąc przez Misses Tau (4421 m) obniża się i wkrótce zatraca.
Szczyt znajduje się ok. 5 km na północ od głównego grzbietu wododziałowego i granicy z Gruzją. Leży na terenie Kabardyjsko-Bałkarskiego Rezerwatu Wysokogórskiego.
Najdogodniejsze wejście na Dychtau jest od strony rosyjskiej, z wioski Bezingi na wysokości 2180 m. Szczyt wznosi się 2700 m ponad otaczające go lodowce.
Pierwszego wejścia dokonał w 1888 r. znakomity alpinista angielski, Albert F. Mummery w towarzystwie szwajcarskiego przewodnika Heinricha Zurfluha z Meiringen.
Pierwszym Polakiem na szczycie był Wiktor Ostrowski, członek Polskiej Wyprawy Alpinistyczno-Naukowej w Kaukaz Klubu Wysokogórskiego PTT, który wraz z poznanym kilka dni przedtem Rosjaninem Aleksiejem Malejnowemzdobył Dychtau 21 sierpnia 1935 roku. Było to trzecie w ogóle wejście na Dychtau drogą Mummery’ego.

</doc>
<doc id="1644147" url="https://pl.wikipedia.org/wiki?curid=1644147" title="Ponte Vedra Beach Championships">
Ponte Vedra Beach Championships

Ponte Vedra Beach Championships – kobiecy turniej tenisowy kategorii WTA International Series zaliczany do cyklu WTA Tour. Rozgrywany na kortach ziemnych w Ponte Beach w latach 1980–2010.
Historia nazwy turnieju:

</doc>
<doc id="1644149" url="https://pl.wikipedia.org/wiki?curid=1644149" title="Into the Enchanted Chamber">
Into the Enchanted Chamber

Into the Enchanted Chamber – album powermetalowego zespołu Timeless Miracle wydany 27 czerwca 2005 r.

</doc>
<doc id="1644153" url="https://pl.wikipedia.org/wiki?curid=1644153" title="Pokolenie 1898">
Pokolenie 1898

Pokolenie 1898 (hiszp. "Generación del 98") – generacja pisarzy i myślicieli hiszpańskich, urodzonych pomiędzy 1864 a 1880 rokiem, połączonych pokoleniowym doświadczeniem hiszpańskiej klęski w wojnie z USA i utraty hiszpańskich kolonii. Wydarzenie to wywołało ogólnonarodową atmosferę zniechęcenia i samokrytyki, a u młodego pokolenia potrzebę odpowiedzi na podstawowe pytania filozoficzne. Do pokolenia tego należeli m.in.: Antonio Machado, Manuel Machado, Juan Ramón Jiménez, Miguel de Unamuno, Ramón María del Valle Inclán.
Nazwa pokolenia.
Chociaż obserwacje dotyczące wspólnoty pokoleniowej młodych, pojawiały się już wcześniej (pisali o tym m.in. Andrés González Blanco i Gabriele Maura, nazywając to "Generación del Desastre" – pokoleniem klęski), to określenie "Generación del 98" zostało stworzone przez pisarza José Martíneza Ruiza (piszącego pod pseudonimem Azorín) w 1913 roku, w artykule dla dziennika "ABC" i książce "Clásicos y Modernos".
Cechy Pokolenia 1898.
Przedstawicieli tego pokolenia łączyło pragnienie odnowy ducha narodowego, poprzez odnowę jednostki. Ten ostatni cel usiłowali realizować poprzez ponowne zdefiniowanie podstawowych pojęć, takich jak: prawda, obowiązek, sens i cel istnienia. Odwoływali się także do tradycji kultury hiszpańskiej, w tym do hiszpańskiego romantyzmu i twórczości Cervantesa. Byli otwarci na idee europejskie, jednak przede wszystkim otaczali kultem Kastylię, uznając ten region za duchową stolicę Hiszpanii. Myśliciele tego pokolenia wyrażali również krytykę wobec konformizmu, który przypisywali środowiskom akademickim i artystycznym poprzedniej generacji.
Działalność i twórczość.
Członkowie Pokolenia 1898 podejmowali wspólne inicjatywy, m.in. protestowali przeciwko przyznaniu Nagrody Nobla José Echegaray w 1904 roku.
W dziedzinie poezji do istotnych dzieł tego pokolenia należą m.in. tomy: "Soledades" ("Samotność") Antonia Machado (1903), "Arias tristes" ("Smutne arie") i "Diario de un poeta recíen casado" ("Dziennik poety świeżo poślubionego") Juana Ramona Jiméneza i "Andanzas y visiones españolas" ("Wędrówki i widoki hiszpańskie") Miguela de Unamuno. W ramach prozy powstały m.in. utwory: "La voluntad" ("Wola") José Martínez Ruiza "Azorín" i cykl "Sonatas" ("Sonaty") Ramóna Marii del Valle Inclán.

</doc>
<doc id="1644154" url="https://pl.wikipedia.org/wiki?curid=1644154" title="Rząd Zygmunta Muchniewskiego">
Rząd Zygmunta Muchniewskiego

Rząd Zygmunta Muchniewskiego – gabinet pod kierownictwem premiera Zygmunta Muchniewskiego, istniał od 20 lipca 1970 do 14 lipca 1972 roku.
Skład rządu
Zmiany w składzie rządu

</doc>
<doc id="1644156" url="https://pl.wikipedia.org/wiki?curid=1644156" title="Pokolenie 98">
Pokolenie 98



</doc>
<doc id="1644160" url="https://pl.wikipedia.org/wiki?curid=1644160" title="Reprezentacja Słowacji w piłce siatkowej kobiet">
Reprezentacja Słowacji w piłce siatkowej kobiet

Reprezentacja Słowacji w piłce siatkowej kobiet – narodowa reprezentacja tego kraju.

</doc>
<doc id="1644162" url="https://pl.wikipedia.org/wiki?curid=1644162" title="Leif Andersson (biathlonista)">
Leif Andersson (biathlonista)

Bo Leif Andersson (ur. 26 kwietnia 1961 w Finspång) – szwedzki biathlonista, brązowy medalista olimpijski.
Kariera.
W Pucharze Świata zadebiutował 6 stycznia 1984 roku w Falun, zajmując 34. miejsce w biegu indywidualnym. Pierwsze punkty (do sezonu 2000/2001 punkty zdobywało 25. najlepszych zawodników) wywalczył 14 lutego 1984 roku w Sarajewie, zajmując 24. miejsce w sprincie. Nigdy nie stanął na podium indywidualnych zawodów tego cyklu, najlepszy wynik osiągnął 10 marca 1992 roku w Fagernes, gdzie był czwarty w biegu indywidualnym. Najlepsze wyniki osiągał w sezonie 1991/1992, kiedy zajął 30. miejsce w klasyfikacji generalnej.
Największy sukces osiągnął w 1992 roku, kiedy podczas igrzysk olimpijskich w Albertville wspólnie z Ulfem Johanssonem, Tordem Wikstenem i Mikaelem Löfgrenem zdobył brązowy medal w sztafecie. Był też między innymi ósmy w biegu indywidualnym na rozgrywanych w 1984 roku igrzyskach olimpijskich w Sarajewie. Był również piąty w biegu drużynowym na mistrzostwach świata w Feistritz w 1989 roku.
Po zakończeniu kariery pracował jako trener.
Osiągnięcia.
Puchar Świata.
Miejsca na podium chronologicznie.
Andersson nigdy nie stanął na podium indywidualnych zawodów PŚ.

</doc>
<doc id="1644164" url="https://pl.wikipedia.org/wiki?curid=1644164" title="Tomasz Brach">
Tomasz Brach

Tomasz Brach (ur. 5 stycznia 1959 w Warszawie) – polski polityk, poseł na Sejm RP I kadencji.
Życiorys.
Ukończył Oddział Leśny Akademii Rolniczej Szkoły Głównej Gospodarstwa Wiejskiego w Warszawie w 1982. W 1991 uzyskał mandat posła na Sejm I kadencji. Został wybrany w okręgu jeleniogórsko-legnickim z listy Polskiej Partii Przyjaciół Piwa (później w Sejmie należał do frakcji "Duże Piwo" i koła Polski Program Gospodarczy, a na końcu kadencji do klubu Polski Program Liberalny). Zasiadał w Komisji Ochrony Środowiska, Zasobów Naturalnych i Leśnictwa oraz w Podkomisji nadzwyczajnej do rozpatrzenia projektu ustawy o łowiectwie.
Z zawodu jest handlowcem – zajmuje się nawiązywaniem współpracy handlowej w zakresie importu i eksportu towarów oraz ich dystrybucji i sprzedaży. Prowadzi firmę handlowo-usługową „Elita” w Nowym Sączu.

</doc>
<doc id="1644173" url="https://pl.wikipedia.org/wiki?curid=1644173" title="Iluminati">
Iluminati



</doc>
<doc id="1644174" url="https://pl.wikipedia.org/wiki?curid=1644174" title="Big Brother (Chorwacja)">
Big Brother (Chorwacja)

Big Brother – chorwacka wersja Big Brothera. Premiera miała miejsce 2004 roku. Dotychczas odbyło się pięć edycji, a szósta jest planowana. Stacją telewizyjną, która pokazuje show, jest RTL. Prowadzącym od 2004 roku była Daria Knez, a od 2005 roku jest Antonija Blaće.
1 edycja.
Start: 18 września 2004 
Koniec: 26 grudnia 2004 
Dni: 100
Uczestnicy: 
2 edycja.
Start: 4 września 2005 
Koniec: 30 grudnia 2005 
Dni: 118
Uczestnicy: 
Hamdija Seferović – 1 miejsce 
Daca Bosančić – 2 miejsce 
Matko Okmažić – 3 miejsce 
Ivan Grgec – 4 miejsce 
Tatjana Čehić – 5 miejsce 
Matea Matić – 6 miejsce 
Željka Lukić – 7 miejsce 
Maroje Sabljić – 8 miejsce 
Kristian Stojić – 9 miejsce 
Sanja Močibob – 10 miejsce 
Dominik Rožić – 11 miejsce 
Lana Škurić – 12 miejsce 
Duje Katalenić – 13 miejsce 
Hana Šoljan – 14 miejsce 
Kristina Abolić – 15 miejsce 
Monika Maleš – 16 miejsce 
Brankica Čonda – 17 miejsce 
Nataša Gajić – 18 miejsce 
Biserka Dolenec – 19 miejsce 
Rene Nemarnik – 19 miejsce
3 edycja.
Start: 8 września 2006
Dni: 99 
Wygrana: 1 milion HRK
Uczestnicy: 
Danijel Rimanić – 1 miejsce
"Tomislav Šimićević" – 2 miejsce 
"Tanja Jovanović" – 3 miejsce 
"Yameisy Sanchez Hernandez" – 4 miejsce 
Violeta Halitaj – 5 miejsce 
Ante Seljak Jakovčev – 6 miejsce 
Ana Vrdoljak – 7 miejsce 
Zoran Stupa Ljubas – 8 miejsce 
Nikša Kekezović – 9 miejsce 
Lea Lemo – 10 miejsce 
Simon Hamoui – 11 miejsce 
Dragica Vulić – 12 miejsce 
Mathias Gašparić – 13 miejsce 
Romina Prar – 14 miejsce
4 edycja.
Start: 7 września 2007 
Koniec: 21 grudnia 2007 
Wygrana: 1,5 miliona HRK (200 000 EUR)
Uczestnicy: 
Vedran Lovrenčić – 1 miejsce 
Maja-Paola Sestrić – 2 miejsce 
Krešimir Karačić – 3 miejsce 
Arsen Košta Alujević – 4 miejsce 
Tessa Hapčo – 5 miejsce 
Martina Vlahinić – 5 miejsce 
Stjepan Bekavac – 6 miejsce 
Vita Pavić – 7 miejsce 
Goran Matošović – 8 miejsce 
Mateja Ivoš – 9 miejsce 
Senka Lončar – 10 miejsce 
Ivana Saraga – 11 miejsce 
Mirela Milaković – 12 miejsce 
Valentino Cappellari – 12 miejsce 
Hrvoje Šoštarić – 13 miejsce
1 edycja Celebrity.
Start: 7 marca 2008 
Koniec: 28 marca 2008 
Uczestnicy:
5 edycja.
Start: 5 września 2008 
Uczestnicy: 
Krešimir Duvančić – 1 miejsce 
Ornela Bešker-Amulić – 2 miejsce 
Marko Deša – 3 miejsce 
Saša Meničanin – 4 miejsce 
Sabina Jurić – 5 miejsce 
Ivan Mitrović – 5 miejsce 
Ivan Lehocki – 6 miejsce 
Elizabeta Skoković – 7 miejsce 
Valerija Sever – 8 miejsce 
Monika Bukovac – 9 miejsce 
Mira Mariani – 10 miejsce 
Lucija Myšičkova – 11 miejsce 
Tomislav Kuščević – 12 miejsce 
Rina Dehni – 13 miejsce / 5 miejsce 
Martine Manojlović – 14 miejsce 
Violeta Kuštro – 15 miejsce 
Tomislav Markulinčić – 16 miejsce

</doc>
<doc id="1644178" url="https://pl.wikipedia.org/wiki?curid=1644178" title="Werner Kiem">
Werner Kiem

Werner Kiem (ur. 30 listopada 1962 w Laces) – włoski biathlonista, brązowy medalista igrzysk olimpijskich i mistrzostw świata.
Kariera.
W Pucharze Świata zadebiutował 6 stycznia 1984 roku w Falun, zajmując 44. miejsce w biegu indywidualnym. Pierwsze punkty zdobył 24 stycznia 1985 roku w Anterselvie, kończąc rywalizację w tej samej konkurencji na 23. miejscu. Nigdy nie stanął na podium indywidualnych zawodów tego cyklu, najwyżej został sklasyfikowany 21 lutego 1986 roku w Oslo, gdzie był piąty w biegu indywidualnym. Najlepsze wyniki osiągnął w sezonie 1987/1988, kiedy zajął 35. miejsce w klasyfikacji generalnej.
W 1986 roku wspólnie z Gottliebem Taschlerem, Johannem Passlerem i Andreasem Zingerle zdobył brązowy medal w sztafecie podczas mistrzostw świata w Oslo. Zajął tam także piąte miejsce w biegu indywidualnym, co było jego najlepszym wynikiem indywidualnym w zawodach tego cyklu. Na rozgrywanych dwa lata później igrzyskach olimpijskich w Calgary reprezentacja Włoch w tym samym składzie ponownie zajęła trzecie miejsce. W biegu indywidualnym zajął tym razem 43. miejsce. Był też między innymi czwarty w sztafecie na mistrzostwach świata w Feistritz w 1989 roku.
W 1986 roku był mistrzem Włoch w sprincie.
Po zakończeniu kariery był między innymi prezesem saneczkarskiego klubu ASV Laces Raiffeisen oraz wiceprezydentem Międzynarodowej Federacji Saneczkarskiej (FIL).
Osiągnięcia.
Puchar Świata.
Miejsca na podium chronologicznie.
Kiem nigdy nie stanął na podium indywidualnych zawodów PŚ.

</doc>
<doc id="1644187" url="https://pl.wikipedia.org/wiki?curid=1644187" title="Jessica Szohr">
Jessica Szohr

Jessica Karen Szohr (ur. 31 marca 1985 w Menomonee Falls) – amerykańska modelka i aktorka, która grała m.in. w serialach "Plotkara", "Uwikłany" i "Shameless – Niepokorni".
Życiorys.
Szohr urodziła się w Menomonee Falls, w stanie Wisconsin. Ma węgierskie i afroamerykańskie korzenie. W wieku 17 lat zaczęła pracować dla amerykańskiego domu towarowego Kohl’s jako modelka. Ukończyła Menomonee Falls High School.

</doc>
<doc id="1644193" url="https://pl.wikipedia.org/wiki?curid=1644193" title="Solange Soares">
Solange Soares

Solange Paula Pereira Soares - (ur. 1 lipca 1980 roku w Belo Horizonte) – brazylijska siatkarka, która ma obywatelstwo słowackie, była reprezentantka kadry narodowej Słowacji. Obecnie druga trenerka reprezentacji narodowej Słowacji.
Sukcesy klubowe.
Mistrzostwo Słowacji:
Puchar Czech:
Mistrzostwo Czech:

</doc>
<doc id="1644199" url="https://pl.wikipedia.org/wiki?curid=1644199" title="Cyrus Hall McCormick">
Cyrus Hall McCormick

Cyrus Hall McCormick (ur. 15 lutego 1809 w hrabstwie Rockbridge, w Wirginii, zm. 13 maja 1884 w Chicago) – amerykański wynalazca i założyciel spółki McCormick Harvesting Machine Co., która w 1902 stała się częścią International Harvester Company.
Urodził się na rodzinnej farmie w hrabstwie Rockbridge w stanie Wirginia w Dolinie Shenandoah, leżącej po zachodniej stronie Pasma Błękitnego. Jego rodzicami byli Mary Ann Hall i Robert Hall McCormick. Miał dwóch braci: Leander J. McCormick i William Sanderson McCormick. Ojciec Cyrusa opatentował wczesną wersję żniwiarki, która okazała się porażką, jednak Cyrus kontynuował pracę ojca i niedługo potem przedstawił udoskonaloną wersję maszyny.
Żniwiarka.
Jego ojciec, wynalazca Robert Hall McCormick pracował przez 28 lat nad konną żniwiarką. Niestety nie był w stanie ukończyć projektu i przerwał pracę. Projekt podarował Cyrusowi, który w 18 miesięcy przygotował ostateczną wersję żniwiarki. Maszyna została zaprezentowana w praktyce w 1831, a następnie opatentowana przez Cyrusa w 1834 r.
W 1839 r. Cyrus i jego brat Leander przenieśli się do Chicago, gdzie zajęli się masową produkcją sprzętu rolniczego. W 1849 do interesu dołączył drugi brat, William. Żniwiarka Cyrusa weszła na rynek akurat, gdy rozwój kolei pozwalał prowadzić dystrybucję na szeroką skalę, nawet na bardzo odległych rynkach. Cyrus McCormick zaczął wprowadzać marketing i techniki sprzedaży, np. stworzył rozległą sieć przedstawicieli handlowych, którzy prezentowali możliwości sprzedawanych maszyn potencjalnym klientom w terenie.
W 1876 r. Cyrus McCormick skonstruował także snopowiązałkę, która mogła nie tylko kosić i odkładać zboże, ale i jednocześnie je wiązać.
Nagrody.
Wynalazek Cyrusa otrzymał wiele nagród i medali, a sam wynalazca został wybrany członkiem korespondencyjnym Francuskiej Akademii Nauk „za dokonanie dla rolnictwa, więcej niż jakikolwiek inny człowiek”. Wynalezienie żniwiarki uczyniło rolnictwo o wiele bardziej wydajnym i spowodowało światowe przeniesienie się siły roboczej z farm do miast. W 1851 r. żniwiarka otrzymała Złoty Medal na Wielkiej Wystawie w Londynie. Cyrus McCormick ma swój pomnik przed kampusem Washington and Lee University w Lexington w Wirginii.
Śmierć.
McCormick zmarł w Chicago w 1884 r. Przez około 3 ostatnie lata życia był inwalidą. Jego ostatnie słowa brzmiały „Praca, praca, praca.” Spółkę przejął jego wnuk, Cyrus Hall McCormick III. Fabryki McCormicka stały się później miejscem strajków pracowników miejskich, które doprowadziły do zamieszek na Haymarket Square. Jedną z przyczyn strajków były niskie zarobki, na poziomie 9 dolarów na tydzień.

</doc>
<doc id="1644200" url="https://pl.wikipedia.org/wiki?curid=1644200" title="CCB">
CCB



</doc>
<doc id="1644207" url="https://pl.wikipedia.org/wiki?curid=1644207" title="Jan Karol Wittelsbach (Pfalz-Gelnhausen)">
Jan Karol Wittelsbach (Pfalz-Gelnhausen)

Jan Karol Wittelsbach (ur. 17 października 1638 w Haguenau - zm. 21 lutego 1704 w Gelnhausen) – hrabia palatyn i książę Palatynatu-Gelnhausen.
Syn księcia Christiana I Wittelsbacha i Magdaleny Wittelsbach. Jego dziadkami byli: Karol Wittelsbach i Dorota Braunschweig-Lüneburg oraz Jan II Wittelsbach i Katarzyna de Rohan.
30 maja 1685 roku ożenił się z Zofią Amalią Wittelsbach (1646-1695), córką Fryderyka Wittelsbacha księcia Palatynatu-Zweibrücken-Veldenz i Anny Juliany księżniczki Nassau-Saarbrücken. Para miała jedna córkę Julianę Magdalenę (1686-1720), która w 1074 roku wyszła za mąż za księcia Joachima Fryderyka księcia Schleswig-Holstein-Plön.
Po śmierci pierwszej żony ożenił się 28 lipca 1696 z Esterą Marią Witzleben (1665-1725). W związku z tym, że było to małżeństwo morganatyczne zdecydował się na podpisanie z bratem Christianem umowy dziedziczenia. Jednak zmarł przed jej podpisaniem. Żona walczyła przed sądem cesarstwa (Reichshofrat) o możliwość dziedziczenia po mężu oraz o spadek dla dzieci.
Dzieci Jana Karola i Estery Marii:
Informacja o Janie Karolu Wittelsbachu

</doc>
<doc id="1644208" url="https://pl.wikipedia.org/wiki?curid=1644208" title="HellWood">
HellWood

Hellwood — czwarty album studyjny polskiej grupy muzycznej Hunter. Wydawnictwo ukazało się 14 kwietnia 2009 roku nakładem wytwórni muzycznej Mystic Production. W ramach promocji do utworów "Labirynt Fauna" i "Strasznik" zostały zrealizowane teledyski, odpowiednio w reżyserii Dariusza Szermanowicza i Mateusza Winkla.
Płyta dotarła do 9. miejsca na liście OLiS w Polsce. Z kolei kompozycja "Cztery wieki później" była notowana na 26. miejscu na Liście Przebojów Programu Trzeciego.
W lutym 2010 roku album "Hellwood" uzyskał nominację do nagrody polskiego przemysłu fonograficznego Fryderyka w kategorii: album roku heavy metal.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1644210" url="https://pl.wikipedia.org/wiki?curid=1644210" title="Gottlieb Taschler">
Gottlieb Taschler

Gottlieb Taschler (ur. 21 sierpnia 1961 w Anterselvie) – włoski biathlonista, brązowy medalista olimpijski i dwukrotny medalista mistrzostw świata.
Kariera.
W Pucharze Świata zadebiutował 14 stycznia 1982 roku w Egg am Etzel, zajmując 26. miejsce w biegu indywidualnym. Pierwsze punkty (do sezonu 2000/2001 punkty zdobywało 25. najlepszych zawodników) zdobył 23 lutego 1983 roku w Anterselvie, gdzie zajął 18. miejsce w tej samej konkurencji. Na podium zawodów tego cyklu jedyny raz stanął 16 stycznia 1986 roku w tej samej miejscowości, kończąc rywalizację w biegu indywidualnym na drugiej pozycji. W zawodach tych rozdzielił dwóch reprezentantów ZSRR: Walerija Miedwiedcewa i Siergieja Antonowa. W sezonie 1985/1986 zajął 18. miejsce w klasyfikacji generalnej.
W 1986 roku wspólnie z Wernerem Kiemem, Johannem Passlerem i Andreasem Zingerle zdobył brązowy medal w sztafecie podczas mistrzostw świata w Oslo. Zajął tam także szóste miejsce w sprincie. Na rozgrywanych pięć lat później mistrzostwach świata w Lahti wraz z Hubertem Leitgebem, Simonem Demetzem i Andreasem Zingerle zwyciężył w biegu drużynowym. Był też między innymi piąty w biegu indywidualnym na mistrzostwach świata w Ruhpolding w 1985 roku.
Na igrzyskach olimpijskich w Sarajewie w 1984 roku był dziewiętnasty w sprincie i piąty w sztafecie. Podczas igrzysk w Calgary cztery lata później reprezentacja Włoch w składzie z MŚ 1986 ponownie zajęła trzecie miejsce. Był też jedenasty w biegu indywidualnym. Brał również udział w igrzyskach olimpijskich w Albertville w 1992 roku, gdzie uplasował się na 44, pozycji w biegu indywidualnym.
Po zakończeniu kariery pracował jako trener, prowadził między innymi reprezentację Włoch. Był też działaczem Międzynarodowej Unii Biathlonu (IBU).
Ojciec Daniela, także biathlonisty.

</doc>
<doc id="1644211" url="https://pl.wikipedia.org/wiki?curid=1644211" title="Port lotniczy Trujillo-Capitan FAP Carlos Martinez de Pinillos">
Port lotniczy Trujillo-Capitan FAP Carlos Martinez de Pinillos

Port lotniczy Trujillo-Capitan FAP Carlos Martinez de Pinillos – międzynarodowy port lotniczy zlokalizowany w peruwiańskim mieście Trujillo.

</doc>
<doc id="1644212" url="https://pl.wikipedia.org/wiki?curid=1644212" title="Giulio Quaglio Młodszy">
Giulio Quaglio Młodszy

Giulio Quaglio Młodszy (ur. 1668 w Laino we Włoszech, zm. 1751) – włoski malarz barokowy, syn Giulio Quaglio Starszego. Autor m.in. fresków w katedrze Świętego Mikołaja w Lublanie, stolicy Słowenii oraz malowideł w centralnej sali w austriackim mieście Graz.

</doc>
<doc id="1644215" url="https://pl.wikipedia.org/wiki?curid=1644215" title="Akcja złota">
Akcja złota



</doc>
<doc id="1644217" url="https://pl.wikipedia.org/wiki?curid=1644217" title="Ostrogski (herb książęcy)">
Ostrogski (herb książęcy)

Ostrogski I ("Baklay, Ostrogski I Książę") – polski herb książęcy, uważany za odmianę herbu Leliwa i herbu Ogończyk"".
Opis herbu.
Opis współczesny.
Opis skonstruowany współcześnie brzmi następująco:
"Na tarczy o polu czerwonym, nad księżycem złotym pół toczenicy srebrnej z takąż rogaciną zaćwieczoną i gwiazdą w środku złotą."
"Całość otacza płaszcz heraldyczny, podbity gronostajem."
"Płaszcz zwieńcza mitra książęca."
Geneza.
Najwcześniejsze wzmianki.
Według Kaspra Niesieckiego pierwotnym herbem kniaziów (książąt) Ostrogskich miał być św. Jerzy przebijający włócznią smoka czyli Pogoń Ruska. Wielki hetman litewski ks. Konstanty Ostrogski, który w czasie wojny litewsko-moskiewskiej (1500–1503) dostał się do niewoli, powróciwszy z niej miał odmienić herb rodowy (aby nie przypominał on herbu Księstwa Moskiewskiego, tak jak w przypadku Pogoni Ruskiej). Nowy herb był połączeniem dwóch hebrów; Ogończyka i Leliwy – na pamiątkę swoich dwóch synów: Eliasza Ostrogskiego, który miał za żonę Beatę Kościelecką herbu Ogończyk i Konstantego, który za żonę miał Zofię Tarnowską herbu Leliwa"".
Ostrogscy nazywali swój herb "Baklay" (łac.: "baca" – perła, "laius" "–" biały) nazwa ta występuje w przywileju nobilitacji, wystawionej w Warszawie 12 kwietnia 1590 roku dla sekretarza księcia, Jana Wiśniewskiego. Prawdopodobnie Wiśniewski otrzymał herb w wariancie wymienianym przez Mikołaja Reja i Walentego Herburta".
W spisie sygnatariuszy aktu Unii Lubelskiej z lipca 1569 roku, jeden z przedstawicieli Ostrogskich jest wspomniany z tytułem księcia
Ewolucja wizerunku.
Klejnot z herbu Ostrogskich pojawił się także na pieczęci Konstantego Wasyla Ostrogskiego z 1569, było nim godło herbu Ogończyk".
Większość przekazów ikonograficznych, dotyczących tego herbu, mówi o czerwonym polu. Jednakże Juliusz Ostrowski w swoim herbarzu zrekonstruował barwę pola jako błękitną'. W błękitnej wersji przedstawił go również Waldemar Grandwilewski'.
Mikołaj Rej w dziele "Źwierzyniec" oraz Walenty Herburt w dziele "Rozprawa przygody starego żołnierza", przedstawiają ten herb jako gwiazdę pośrodku dwóch półksiężyców na czerwonym polu, a na barku górnego sadzają zaćwieczoną rogacinę"".
Herbowni.
Lista herbownych w artykule sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne. 
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Lista nazwisk znajdująca się w artykule pochodzi z "Herbarza polskiego," Tadeusza Gajla' (7 nazwisk'). Występowanie na liście nazwiska nie musi oznaczać, że konkretna rodzina pieczętowała się herbem Ostrogski. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Jest to dotychczas najpełniejsza lista herbownych, uzupełniana ciągle przez autora przy kolejnych wydaniach "Herbarza". Tadeusz Gajl wymienia następujące nazwiska uprawnionych do używania herbu Ostrogski': 
Drogą adopcji herbowej do tego herbu dołączono również nazwisko Wiśniewski. Zgodnie z Inwentarzem Metryki Koronnej (MK 133, k. 510–512) nobilitację z herbem Ostrogski otrzymał 12 kwietnia 1590 Jan Wiśniewski, magister sztuk wyzwolonych i dr filozofii, uczestnik walk pod Tarnopolem i Zbarażem, sekretarz Janusza Ostrogskiego'. Według Józefa Szymańskiego, Wiśniewski mógł otrzymać wariant herbu opisywany przez Mikołaja Reja i Walentego Herburta'.
Linki zewnętrzne.
 

</doc>
<doc id="1644221" url="https://pl.wikipedia.org/wiki?curid=1644221" title="Port lotniczy Latacunga">
Port lotniczy Latacunga

Port lotniczy Latacunga-Cotopaxi – międzynarodowy port lotniczy położony w Latacunga. Jest on piątym co do wielkości portem lotniczym Ekwadoru.

</doc>
<doc id="1644224" url="https://pl.wikipedia.org/wiki?curid=1644224" title="Monaster św. Onufrego we Lwowie">
Monaster św. Onufrego we Lwowie

Monaster św. Onufrego we Lwowie – greckokatolicki (początkowo prawosławny) klasztor we Lwowie.
Historia.
Pierwsza prawosławna cerkiew na tym miejscu istniała już w XIII stuleciu, według legendy był w nim przechowywany obraz Matki Boskiej Częstochowskiej, który trafił początkowo do Bełza, a w 1382 r. do klasztoru na Jasnej Górze. Cerkiew tę w 1518 roku strawił pożar.
Kolejna cerkiew na tym miejscu powstała w 1550, z fundacji księcia Konstantego Ostrogskiego. W 1585 powstał przy niej klasztor. Przez cały XVII wiek obiekt był rujnowany (w 1672 doszczętnie spalony przez najazd turecki i zrekonstruowany w 1680) i odbudowywany, wielokrotnie przebudowywany. W 1701 została do niego dobudowana kaplica św. Trójcy, a w 1821 skrzydło wschodnie. Na początku XX wieku pod kierunkiem Iwana Lewińskiego dokonano restauracji całego kompleksu i redekoracji cerkwi klasztornej.
W 1974 na terenie monasteru, zamkniętego przez władze, zlokalizowano muzeum ukraińskiego piśmiennictwa, przeniesione w latach 90. XX wieku. W 1998 miał miejsce remont budynku, wówczas zwrócono go bazylianom.
W klasztorze zostały przez Iwana Fiodorowa (pochowanego w monasterze) pierwsze zachowane do dziś, wydrukowane na terytorium dzisiejszej Ukrainy książki: "Apostoł" oraz "Elementarz". Do 1883 w klasztorze znajdowała się płyta upamiętniająca jego osobę.
Architektura.
Kompleks klasztorno-cerkiewny jest obecnie mieszanką różnych stylów architektonicznych, od renesansu, przez barok po klasycyzm i historyzm. Cerkiew klasztorna jest trójspadowa, trójdzielna, trójnawowa. We wnętrzu zachowała się osiemnastowieczna kazalnica oraz ikonostas z pocz. XX wieku wykonany przez Modesta Sosenkę.

</doc>
<doc id="1644225" url="https://pl.wikipedia.org/wiki?curid=1644225" title="Bielany (Elbląg)">
Bielany (Elbląg)

Bielany (dawniej Geizhals) – jedna z północnych dzielnic Elbląga.
Położenie.
"Bielany" leżą w północno-wschodniej części miasta. Od południa graniczą z osiedlami Nad Jarem i Truso oraz z parkiem leśnym Bażantarnia, od wschodu z osiedlem Dąbrowa, a od północy z Drewnikiem i Zajazdem.
W południowej części dzielnicy znajduje się ogromna liczba ogródków działkowych, a w północnej części ciągle rozbudowujące się osiedle domków jednorodzinnych. Przy ulicy Jagodowej nad rzeczką Kumiela, tuż nieopodal jeziora Goplanica, stał Młyn Dolinny zbudowany w XVI wieku. Młyn Dolinny (Thalmühle), zwany był też Młynem Olejowym (Öl Mühle). Sam budynek młyna nie istnieje, natomiast zachowała się do dziś zabudowa towarzysząca, obecnie mocno przebudowana. Młyn, jak i okoliczne dobra, należał w XVI w. do Gerharda von Benkenstein. Gdy ten zmarł bezpotomnie w roku 1595, zgodnie z prawem lubeckim majątek przeszedł w posiadanie miasta. W październiku 1604 r. władze miejskie przekazały młyn wraz z okoliczną ziemią nowomiejskiemu szpitalowi św. Elżbiety. Młyn papierniczy powstał w roku 1747 pod zwierzchnictwem Samuela Hechta, a od końca XVIII w. czynna była tu olejarnia. W połowie XIX w. istniał tu także młot wodny do wykuwania żelaza (Eisenhammer). Druga kuźnica znajdowała się nieopodal. Kuźnica żelaza, zwana Eisenhammer Waldburg, należała do majątku Drewshof. Działka liczyła 8 mórg ziemi. W roku 1844 Friedrich Reinhold Alsen, właściciel majątku Drewshof, puścił teren w dzierżawę mistrzowi Müllerowi i fabrykantowi Weyerowi za sumę 1010 talarów. Müller jeszcze w tym samym roku odkupił od Weyera jego część za 3831 talarów. Powstałą w tym miejscu kuźnicę, nazwaną Waldburg (Leśny Zamek) przejęli Schulz i Rompf w roku 1855 za sumę 12500 talarów. W roku 1905 Eisenhammer Waldburg liczył 6 mieszkańców. W roku 1938 miejsce pojawia się w źródłach pod nazwą Waldwärterei Waldburg, co pozwala sądzić, że hamernia była już wówczas nieczynna, a w jej miejscu działała leśniczówka. Obiekt obecnie nie istnieje.
Komunikacja.
Do "Bielan" można dojechać:

</doc>
<doc id="1644226" url="https://pl.wikipedia.org/wiki?curid=1644226" title="Ostry zespół mózgowy">
Ostry zespół mózgowy



</doc>
<doc id="1644233" url="https://pl.wikipedia.org/wiki?curid=1644233" title="Józef Bau">
Józef Bau



</doc>
<doc id="1644234" url="https://pl.wikipedia.org/wiki?curid=1644234" title="Ryan Seacrest">
Ryan Seacrest

Ryan John Seacrest (ur. 24 grudnia 1974) – amerykański prezenter telewizyjny i radiowy, przedsiębiorca oraz producent telewizyjny.
Życiorys.
Ryan Seacrest urodził się w Dunwoody w Georgii, jako syn gospodyni Constance Marie i adwokata Gary'ego Lee Seacresta. Ma młodszą siostrę Meredith i jest szwajcarskiego pochodzenia. 
Jako nastolatek chciał być DJ-em i uwielbiał prezenterów radiowych, takich jak Casey Kasem i Dick Clark. Ryan zapowiadał poranne ogłoszenia w liceum w Dunwoody, które ukończył w 1993 roku.
Popularność zdobył jako prowadzący programu "American Idol". Jest też współprowadzącym rozrywkowego show informacyjnego "E! News", uczestniczy również w corocznym programie ABC "Dick Clark's New Year's Rockin' Eve". 
Prowadzi radiowe notowanie "American Top 40" oraz autorską audycję "On Air with Ryan Seacrest".
Był nominowany do nagrody Emmy.

</doc>
<doc id="1644236" url="https://pl.wikipedia.org/wiki?curid=1644236" title="Wielkie oczekiwanie (Sześć stóp pod ziemią)">
Wielkie oczekiwanie (Sześć stóp pod ziemią)

Wielkie oczekiwanie – finałowy odcinek amerykańskiego serialu telewizyjnego "Sześć stóp pod ziemią". Epizod ten był wielokrotnie nominowany i nagradzany (m.in. do Nagrody Emmy, Złotych Globów).
Przez wielu krytyków uznawany jest za najlepszy odcinek serialu, jak i najwybitniejszy odcinek końcowy serialu telewizyjnego, jaki kiedykolwiek powstał.
Opis odcinka.
Rodzi się córka Nate'a i Brendy. Willa urodziła się jednak 2 miesiące za wcześnie, jest wcześniakiem i musi pozostać w szpitalu. Załamanej Brendzie wydaje się, że widzi swojego zmarłego męża. Nate przekonuje ją w jej wizjach, iż ich dziecko jest śmiertelnie chore i jego śmierć jest tylko kwestią czasu.
Rico namawia Davida do sprzedania domu pogrzebowego, jednak on i Keith musieliby wykupić 25% udziałów Diaza, aby ten mógł samodzielnie prowadzić interes. Keith nakłania Davida, aby ten opuścił na jakiś czas ich mieszkanie, ponieważ jego załamanie po stracie brata źle wpływa na chłopców. Przenosi się on więc do swojego starego domu. Tam musi stawić czoła ojcu, z którym w wyobraźni spiera się co do porzucenia rodzinnego interesu i swojego stylu życia. W chwili zniknięcia Nathaniela ponownie pojawia się Jake w czerwonej bluzie. Jednak tym razem Dave'owi udaje się opanować strach i zobaczyć twarz prześladowcy – jest nim on sam. Keith oznajmia Davidowi, że ma wystarczająco dużo pieniędzy żeby wykupić Frederica. Razem z Davidem postanawiają osiedlić się z dziećmi w starym mieszkaniu Dave’a – domu pogrzebowym.
Maya wraca do Brendy. Ruth musi teraz poradzić sobie z własnymi problemami i bólem jaki pozostał po stracie pierworodnego. Dzwoni do Maggie, u której znajduje ukojenie dowiadując się, że jej syn był szczęśliwy w ostatnich chwilach życia. Claire spędza czas z Tedem robiąc im obojgu zdjęcia. Dostaje ofertę pracy w Nowym Jorku, jako asystent fotografa. Kiedy mówi o tym matce, dowiaduje się, że ta właśnie odblokowała jej konto z pieniędzmi ojca. Strapioną Brendę odwiedza Nate, który nareszcie okazuje swoją miłość do niej i do ich córki. Claire dostaje telefon, który oznajmia, że oferta pracy jest już nieaktualna. Dziewczyna jest załamana, ponieważ nie wie co ma powiedzieć na kolacji pożegnalnej, jednak objawia się jej Nate, który nakłania ją żeby mimo wszystko wyjechała z domu. Podczas uroczystości w domu Davida i Keitha na którą przybywają Fisherowie i ich najbliżsi wszyscy wspominają Nate'a i jego życie. George, a za nim reszta, wznosi za niego toast.
Następnego poranka Claire budzi śpiew Nate'a dochodzący z budzika. Nate, który siedzi na krześle, mówi jej, żeby się pospieszyła, bo wszyscy na nią czekają, i wychodzi z sypialni. Na dole Claire żegna się ze wszystkimi członkami rodziny i robi im wspólne pamiątkowe zdjęcie. Widząc to, Nate mówi jej do ucha „Nie możesz temu zrobić zdjęcia, to już odeszło” (). Claire wsiada do samochodu i włącza w odtwarzaczu CD piosenkę „Breathe Me” Sii, którą słychać do końca sceny; Claire w bocznym lusterku widzi biegnącego przez chwilę za samochodem Nate'a. W drodze Claire do Nowego Jorku przedstawiono kilka scen będących obrazami z przyszłości – m.in. tego, jak kolejno umierają jej bliscy i ostatecznie ona sama w 2085.

</doc>
<doc id="1644238" url="https://pl.wikipedia.org/wiki?curid=1644238" title="Stefan Höck">
Stefan Höck

Stefan Höck (ur. 10 maja 1963 w Benediktbeuern) – niemiecki biathlonista reprezentujący RFN, srebrny medalista igrzysk olimpijskich.
Kariera.
Pierwszy sukces w karierze osiągnął w 1982 roku, zdobywając podczas mistrzostw świata juniorów w Mińsku brązowy medal w sztafecie. W indywidualnych zawodach Pucharu Świata zadebiutował 17 stycznia 1985 roku w Oberhofie, zajmując 40. miejsce w biegu indywidualnym. Pierwsze punkty (do sezonu 2000/2001 punkty zdobywało 25. najlepszych zawodników) zdobył 26 stycznia 1985 roku w Anterselvie, zajmując 14. miejsce w sprincie. Na podium zawodów tego cyklu jedyny raz stanął 30 stycznia 1988 roku w Ruhpolding, wygrywając sprint. W zawodach tych wyprzedził Włocha Johanna Passlera i swojego rodaka Petera Angerera. Najlepsze wyniki osiągnął w sezonie 1987/1988, zajął 13. miejsce w klasyfikacji generalnej.
W 1988 roku wystartował na igrzyskach olimpijskich w Calgary, wspólnie z Ernstem Reiterem, Peterem Angererem i Fritzem Fischerem zdobywając srebrny medal w sztafecie. Zajął tam również 26. miejsce w sprincie. Były to jego jedyne starty olimpijskie. Zajął też między innymi 20. miejsce w sprincie podczas mistrzostw świata w Mińsku/Oslo/Kontiolahti w 1990 roku.

</doc>
<doc id="1644243" url="https://pl.wikipedia.org/wiki?curid=1644243" title="Rolf Storsveen">
Rolf Storsveen

Rolf Storsveen (ur. 22 kwietnia 1959 w Elverum) – norweski biathlonista, wicemistrz olimpijski i wicemistrz świata.
Kariera.
Pierwszy sukces osiągnął podczas mistrzostw świata w Mińsku w 1982 roku, wspólnie z Eirikiem Kvalfossem, Kjellem Søbakiem i Oddem Lirhusem zdobywając srebrny medal w sztafecie. Nie startował tam w konkurencjach indywidualnych. Wynik ten reprezentacja Norwegii w tym samym składzie powtórzyła na rozgrywanych dwa lata później igrzyskach olimpijskich w Sarajewie. Wystąpił tam ponadto w biegu indywidualnym, kończąc rywalizację na szóstej pozycji. Brał również udział w mistrzostwach świata w Ruhpolding w 1985 roku, gdzie wraz z kolegami z reprezentacji zajął czwarte miejsce w sztafecie. Ponownie nie wystartował tam w żadnej konkurencji indywidualnej.
W Pucharze Świata zadebiutował 23 stycznia 1982 roku w Anterselvie, zajmując dziesiąte miejsce w sprincie. Tym samym już w swoim debiucie zdobył pierwsze punkty. Na podium indywidualnych zawodów tego cyklu jedyny raz stanął 19 stycznia 1984 roku w Ruhpolding, gdzie był trzeci w biegu indywidualnym. Wyprzedzili go tam jedynie Peter Angerer z RFN i Tapio Piiponen z Finlandii. Najlepsze wyniki osiągnął w sezonie 1983/1984, kiedy zajął dziesiąte miejsce w klasyfikacji generalnej.

</doc>
<doc id="1644244" url="https://pl.wikipedia.org/wiki?curid=1644244" title="LoveGame">
LoveGame

„LoveGame” – czwarty singel amerykańskiej piosenkarki pop Lady Gagi pochodzący z jej debiutanckiego albumu "The Fame" stworzony przez producenta RedOne i nią samą. Został wydany 24 marca 2009 w Kanadzie.
Teledysk.
Reżyserem teledysku do „LoveGame” był Joseph Kahn. Klip był kręcony w Los Angeles i miał swoją premierę 13 lutego 2009.
Klip rozpoczyna się napisem: „Streamline present”, a następnie przedstawiona jest naga Lady Gaga z brokatem na jej ciele i dwóch mężczyzn obok niej mających napisane na głowach: „"Love"” (Miłość) i „"Fame"” (Sława). Potem ponownie jest napis: „Haus of Gaga”. Piosenkarka tańczy w metrze, przed schodami, na parkingu z tancerzami oraz jest przebrana za policjantkę.
Pozycje na listach.
W Kanadzie utwór debiutował na liście Kanadian Hot 100 we wrześniu 2008 r. na pozycji #68 przed oficjalną premierą. Dnia 7 marca 2009 wspiął się on na pozycję #29, a w następnym tygodniu #9. Następnie przez tydzień zajmował pozycję 2, a obecnie "LoveGame" jest tam na pozycji #5 i jest to już trzeci singel piosenkarki, któremu udało się dotrzeć do czołowej piątki.

</doc>
<doc id="1644250" url="https://pl.wikipedia.org/wiki?curid=1644250" title="Tamas Farago">
Tamas Farago



</doc>
<doc id="1644251" url="https://pl.wikipedia.org/wiki?curid=1644251" title="Tamás Faragó">
Tamás Faragó

Tamás Faragó (ur. 5 sierpnia 1952 w Budapeszcie) - węgierski piłkarz wodny i trener. Trzykrotny medalista olimpijski.
Na igrzyskach startował trzy razy (1972-1980) i za każdym razem zdobywał medale - po jednym w każdym kolorze. Dwukrotnie był mistrzem Europy (1974 i 1977), wielokrotnie sięgał po mistrzostwo Węgier. Grał także w Niemczech i Włoszech. W 1993 został przyjęty do International Swimming Hall of Fame.
Przez wiele lat był trenerem kobiecej reprezentacji Węgier.

</doc>
<doc id="1644257" url="https://pl.wikipedia.org/wiki?curid=1644257" title="Ronald Worm">
Ronald Worm

Ronald Worm (ur. 7 października 1953 w Duisburgu) – niemiecki piłkarz występujący na pozycji napastnika.
Kariera klubowa.
Worm zawodową karierę rozpoczynał w 1971 roku w zespole MSV Duisburg z Bundesligi. W tych rozgrywkach zadebiutował 5 lutego 1972 roku w zremisowanym 0:0 meczu z Fortuną Düsseldorf. 18 marca 1972 roku wygranym 1:0 pojedynku z 1. FC Kaiserslautern strzelił pierwszego gola w Bundeslidze. W 1975 roku dotarł z klubem do finału Pucharu RFN, gdzie Duisburg uległ jednak 0:1 Eintrachtowi Frankfurt. W 1978 roku Worm zajął z zespołem 6. miejsce w Bundeslidze, które było jego najwyższym w karierze. W Duisburgu spędził 8 lat. W tym czasie rozegrał tam 231 ligowych spotkań i zdobył 71 bramek.
W 1979 roku odszedł do Eintrachtu Brunszwik, również z Bundesligi. Pierwszy ligowy mecz zaliczył tam 11 sierpnia 1979 roku przeciwko Hercie BSC (0:0). W 1980 roku spadł z klubem do 2. Bundesligi Nord. W 1981 roku z 30 golami na koncie Worm zajął 3. miejsce w klasyfikacji strzelców Bundesligi. W tym samym roku awansował z Eintrachtem do Bundesligi. W 1985 roku spadł z nim jednak do 2. Bundesligi. W 1987 roku po spadku Eintrachtu do Oberligi, Worm zakończył karierę.
Kariera reprezentacyjna.
W reprezentacji RFN Worm zadebiutował 20 grudnia 1975 roku w wygranym 5:0 towarzyskim meczu z Turcją. W tamtym meczu Worm strzelił także 2 gole. W 1976 roku został powołany do kadry na Mistrzostwa Europy. Zagrał na nich w ćwierćfinałowym pojedynku z Hiszpanią (1:1). Tamten turniej zespół RFN zakończył na 2. miejscu.
W 1978 roku Worm był uczestnikiem Mistrzostw Świata. Nie wystąpił na nich ani razu, a RFN zakończył mundial na drugiej rundzie. W latach 1975–1978 w drużynie narodowej rozegrał w sumie 7 spotkań i zdobył 5 bramek.

</doc>
<doc id="1644261" url="https://pl.wikipedia.org/wiki?curid=1644261" title="Mauri Röppänen">
Mauri Röppänen

Mauri Uolevi Röppänen (ur. 19 stycznia 1946 w Kuusjärvi) – fiński biathlonista oraz strzelec, wicemistrz olimpijski i brązowy medalista mistrzostw świata.
Kariera.
Największy sukces w karierze osiągnął w 1972 roku kiedy na igrzyskach olimpijskich w Sapporo wywalczył srebrny medal w sztafecie biathlonowej. Oprócz niego w składzie sztafety wystąpili Esko Saira, Juhani Suutarinen i Heikki Ikola. W biegu indywidualnym zajął tam 27. miejsce. W tej samej konkurencji zdobył też srebrny medal podczas mistrzostw świata juniorów w Altenbergu dwa lata wcześniej. Ponadto na rozgrywanych w 1969 roku mistrzostwach świata w Zakopanem razem z Kalevim Vähäkylą, Mauno Luukkonenem i Esko Marttinenem zajął trzecie miejsce w sztafecie. Był też między innymi czwarty w biegu indywidualnym na mistrzostwach świata w Lake Placid w 1973 roku, przegrywając walkę o podium z Torem Svendsbergetem z Norwegii.
W 1980 roku startował w strzelectwie na letnich igrzyskach olimpijskich w Moskwie, gdzie był czwarty w konkurencji karabin małokalibrowy 3 postawy 50 m. Walkę o medal przegrał tam z Svenem Johanssonem ze Szwecji. Na rozgrywanych w 1984 roku igrzyskach w Los Angeles był między innymi trzynasty w karabinie małokalibrowym leżąc 50 m. Zdobył też siedem medali na strzeleckich mistrzostwach świata w Suhl/Skövde w 1986 roku: brązowy w karabinie dowolnym 3 postawy 300 m, brązowy w karabinie dowolnym leżąc 300 m 40 strzałów, srebrny w karabinie dowolnym leżąc 300 m 60 strzałów, srebrny w karabinie dowolnym leżąc 300 m 60 strzałów drużynowo, srebrny w karabinie dowolnym klęcząc 300 m, brązowy w karabinie standardowym 3 postawy 300 m oraz złoty w karabinie standardowym 3 postawy 300 m drużynowo.
Z zawodu był strażnikiem granicznym.

</doc>
<doc id="1644262" url="https://pl.wikipedia.org/wiki?curid=1644262" title="Krabiel">
Krabiel



</doc>
<doc id="1644265" url="https://pl.wikipedia.org/wiki?curid=1644265" title="Endre Molnár">
Endre Molnár

Endre Molnár (ur. 23 lipca 1945 w Gheorgheni) – węgierski piłkarz wodny i trener. Wielokrotny medalista olimpijski.
Urodził się na terenie Siedmiogrodu. Na igrzyskach startował cztery razy (1968-1980) i za każdym razem zdobywał medale. Dwukrotnie był mistrzem Europy (1974 i 1977). Był zawodnikiem Spartacusa Budapeszt.

</doc>
<doc id="1644267" url="https://pl.wikipedia.org/wiki?curid=1644267" title="Endre Molnar">
Endre Molnar



</doc>
<doc id="1644270" url="https://pl.wikipedia.org/wiki?curid=1644270" title="Manfred Geyer">
Manfred Geyer

Manfred Geyer (ur. 23 maja 1951 w Altenfeldzie) – niemiecki biathlonista reprezentujący NRD, brązowy medalista olimpijski i dwukrotny medalista mistrzostw świata.
Kariera.
Pierwszy sukces w karierze osiągnął w 1972 roku, kiedy na mistrzostwach świata juniorów w Linthal zdobył brązowy medal w sztafecie. Na rozgrywanych rok później mistrzostwach świata w Lake Placid razem z Dieterem Speerem, Herbertem Wiegandem i Güntherem Bartnickiem zdobył kolejny brązowy medal.
W 1976 roku wystartował na igrzyskach olimpijskich w Innsbrucku, razem z Karlem-Heinzem Menzem, Frankiem Ullrichem i Manfredem Beerem zajmując trzecie miejsce w sztafecie. Wystąpił też w biegu indywidualnym, kończąc rywalizację na dwunastej pozycji. Wynik ze sztafety powtórzył też podczas mistrzostw świata w Vingrom w 1977 roku, gdzie sztafeta NRD wystąpiła w składzie: Manfred Beer, Klaus Siebert, Frank Ullrich i Manfred Geyer. Był też między innymi szósty w biegu indywidualnym na mistrzostwach świata w Anterselvie w 1975 roku.
Zdobył też dwa medale na mistrzostwach NRD: w sztafecie w 1972 roku i sprincie w 1976 roku.
Po zakończeniu kariery pracował jako trener. W latach 1976-2003 był trenerem w Oberhofie, w latach 2004-2010 prowadził reprezentację Szwajcarii, a następnie Korei Południowej.
Osiągnięcia.
Puchar Świata.
Miejsca na podium chronologicznie.
Geyer nigdy nie stanął na podium zawodów PŚ.

</doc>
<doc id="1644274" url="https://pl.wikipedia.org/wiki?curid=1644274" title="Karl-Heinz Menz">
Karl-Heinz Menz

Karl-Heinz Menz (ur. 17 grudnia 1949 w Tambach-Dietharz) – niemiecki biathlonista reprezentujący NRD, brązowy medalista olimpijski.
Kariera.
Największy sukces w karierze osiągnął na igrzyskach olimpijskich w Innsbrucku w 1976 roku, gdzie razem z Manfredem Geyerem, Frankiem Ullrichem i Manfredem Beerem zajął trzecie miejsce w sztafecie. Nie wystąpił w biegu indywidualnym, start w sztafecie był jego jedynym startem olimpijskim. Zajął też między innymi 15. miejsce w sprincie i czwarte w sztafecie podczas mistrzostw świata w Mińsku.
W 1974 roku został mistrzem NRD w sprincie.

</doc>
<doc id="1644277" url="https://pl.wikipedia.org/wiki?curid=1644277" title="Sekwoja olbrzymia">
Sekwoja olbrzymia



</doc>
<doc id="1644282" url="https://pl.wikipedia.org/wiki?curid=1644282" title="Joachim Meischner">
Joachim Meischner

Joachim Meischner (ur. 13 sierpnia 1946 w Zwönitz) – niemiecki biathlonista reprezentujący NRD, brązowy medalista olimpijski.
Kariera.
Największy sukces w karierze osiągnął w 1972 roku kiedy na igrzyskach olimpijskich w Sapporo wywalczył brązowy medal w sztafecie biathlonowej. Oprócz niego w składzie sztafety wystąpili Hansjörg Knauthe, Dieter Speer i Horst Koschka. Nie wystąpił w biegu indywidualnym, start w sztafecie był jego jedynym występem olimpijskim. W tej samej konkurencji zdobył też brązowy medal podczas mistrzostw świata juniorów w Altenbergu w 1967 roku. Nigdy nie wystartował na mistrzostwach świata.
W mistrzostwach NRD zdobył trzy medale złote (w sztafecie) oraz dwa brązowe (w sztafecie oraz w biegu indywidualnym).

</doc>
<doc id="1644284" url="https://pl.wikipedia.org/wiki?curid=1644284" title="Yuko Sano">
Yuko Sano



</doc>
<doc id="1644291" url="https://pl.wikipedia.org/wiki?curid=1644291" title="Georges Leygues">
Georges Leygues

Georges Leygues (ur. 26 października 1857, zm. 2 września 1933) – francuski polityk czasów III Republiki, premier Francji.
Georges urodził się w 1857 w Villeneuve-sur-Lot. W 1885 roku został wybrany do Zgromadzenia Narodowego. Reprezentował departament Lot i Garonna. Od początku swojej działalności partyjnej związany z Sojuszem Demokratycznym w skład którego wchodzili, liberałowie, radykalni socjaliści oraz republikanie (po I wojnie światowej politycy o poglądach centroprawicowych).
Na przestrzeni następnych lat pełnił wiele funkcji ministerialnych z czego do najważniejszych należały teki ministra oświaty publicznej w latach 1898-1902 oraz urząd ministra floty w rządzie Georges’a Clemenceau.
24 września 1920 roku mianowany na funkcję premiera Francji. Po niecałych czterech miesiącach urzędowania, 16 stycznia 1921 roku zastąpiony na tym stanowisku przez Aristide Brianda.
W następnych latach po raz kolejny pełnił funkcje ministerialne, w tym po raz drugi w karierze objął urząd ministra floty. Funkcję tę pełnił w latach 1932-1933. Na tym stanowisku pracował wraz z admirałem Henrim Salaunem, z którym nieudanie starał się zwiększyć wielkość marynarki francuskiej.
Georges Leygues zmarł w 1933 roku w Saint-Cloud w wieku 75 lat. W chwili śmierci pełnił obowiązki ministra floty.
Pamięć.
Na jego cześć nazwano dwa okręty marynarki francuskiej którymi były:

</doc>
<doc id="1644301" url="https://pl.wikipedia.org/wiki?curid=1644301" title="Sekwojadendron">
Sekwojadendron



</doc>
<doc id="1644302" url="https://pl.wikipedia.org/wiki?curid=1644302" title="Seven Stones">
Seven Stones

Seven Stones — (Siedem kamieni) grupa podwodnych skał (50°03’N, 6°04’W) położona między wyspami Scilly a wybrzeżem Kornwalii – Wielka Brytania. 
Skały te stały się areną pierwszej i największej katastrofy ekologicznej na wodach okalających Europę, kiedy to 18 marca 1967 uderzył w nie supertankowiec Torrey Canyon, powodując rozlanie ropy naftowej na wielkim obszarze zanieczyszczając plaże Kornwalii i Normandii.

</doc>
<doc id="1644304" url="https://pl.wikipedia.org/wiki?curid=1644304" title="Mamutowe drzewo">
Mamutowe drzewo



</doc>
<doc id="1644307" url="https://pl.wikipedia.org/wiki?curid=1644307" title="Welingtonia">
Welingtonia



</doc>
<doc id="1644309" url="https://pl.wikipedia.org/wiki?curid=1644309" title="Torrey Canyon">
Torrey Canyon

Torrey Canyon – supertankowiec zbudowany w 1959, a przebudowany w 1965 roku do 120 000 DWT.
18 marca 1967, na skutek błędu nawigacyjnego kapitana, płynący pod tanią banderą liberyjską wypełniony ropą tankowiec uderzył o podwodne skały Seven Stones, między wyspami Scilly a wybrzeżem Kornwalii. Zdarzenie to stało się pierwszą i największą na wodach Europy katastrofą ekologiczną. Wykazała ona brak przygotowania państw na tego typu wypadki. Po nieudanych próbach ściągnięcia statku ze skał, zdecydowano się zbombardować go i podpalić napalmem wyciekającą ropę. Pomimo tego ropa dotarła do wybrzeży Kornwalii i Normandii, powodując wieloletnie zanieczyszczenie plaż.
Po przeprowadzonym jeszcze w tym samym roku dochodzeniu, sąd wydał wyrok zakazujący dożywotnio kapitanowi dowodzenia statkami.
Wypadek ten spowodował zaostrzenie przepisów dotyczących ruchu tankowców, a także ustalenie regulacji prawnych określających odpowiedzialność armatora w tego typu przypadkach.

</doc>
<doc id="1644321" url="https://pl.wikipedia.org/wiki?curid=1644321" title="Otter (Niemcy)">
Otter (Niemcy)

Otter – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Tostedt.
Położenie geograficzne.
Otter leży w północno-zachodniej części Pustaci Lüneburskiej ok. 40 km. na południe od Hamburga. Na terenie gminy w pobliżu dzielnicy Knick, ma swoje źródła rzeka Oste a na południu przez dzielnicę Wümmegrund płynie Wümme. Na zachodzie gminy znajduje się wzniesienie Otterberg o wys. 101 m n.p.m. a na północnym wschodzie południowe krańce wzniesień Harburger Berge.
Otter sąsiaduje od wschodu z gminą Welle, od północy z gminą Tostedt, od północnego zachodu z gminą Wistedt, od zachodu graniczy z gminą Königsmoor oraz z południa z sąsiaduje z dzielnicami Wesseloh i Wintermoor miasta Schneverdingen w powiecie Heidekreis.
Dzielnice gminy.
W skład gminy Otter wchodzą następujące dzielnice: Groß Todtshorn, Klein Todtshorn, Knick, Otter, Ottermoor, Riepshof, Schillingsbostel i Wümmegrund.
Komunikacja.
Otter jest dość odległe od połączeń autostradowych. Najlepsze połączenia ma z drogą krajową B3 w odległości 4,5 km w Welle. Do drogi krajowej B75 w Tostedt jest 5,5 km. Do węzłów autostradowych Heidenau i Hollenstedt jest ok. 13 km.

</doc>
<doc id="1644327" url="https://pl.wikipedia.org/wiki?curid=1644327" title="Region Bathurst">
Region Bathurst

Region Bathurst ("Bathurst Regional Council") - obszar samorządu terytorialnego w australijskim stanie Nowa Południowa Walia, powstały w roku 2004 z połączenia miasta Bathurst i sąsiadującego z nim hrabstwa Evans. Oprócz Bathurst, w skład regionu wchodzą miasteczka Kelso i Raglan oraz wsie Eglinton, Perthville, Rockley, Georges Plains, Trunkey Creek, Brewongle, Vittoria, Peel, Wattle Flat, Sofala, Hill End i Meadow Flat. 
Powierzchnia regionu wynosi 3820 km2, a ludność 35 845 osób (2006).

</doc>
<doc id="1644329" url="https://pl.wikipedia.org/wiki?curid=1644329" title="Michael Pinnella">
Michael Pinnella

Michael Pinnella (ur. 29 sierpnia 1969 w New Jersey) – klawiszowiec, najbardziej znany z zespołu Symphony X. W 2004 roku wydał również własny album, który jest mieszanką muzyki poważnej oraz rocka progresywnego – "Enter by the Twelfth Gate".
Życiorys.
Pinnella od urodzenia był zachęcany do zainteresowania się muzyką. W wieku 4 lat zaczął pobierać lekcje nauki gry na pianinie. Na jego grę wpływała twórczość takich kompozytorów jak Mozart, Beethoven, Chopin czy Bach.
W wieku 11 lat zabrał się do grania na poważnie. Niedługo potem będąc zafascynowanym przez Yngwie'a Malmsteen'a poprosił rodziców o zakup keyboardu. Jego studia również były ściśle powiązane z graniem na instrumentach klawiszowych. W czasie studiów kolejnymi inspiracjami Pinnelli stały się zespoły rocka progresywnego z lat 70. (Emerson, Lake and Palmer, Deep Purple) i 80. (Black Sabbath, Dio, Ozzy Osbourne).
Po ukończeniu studiów rozpoczął pracę jako nauczyciel gry na instrumentach klawiszowych w sklepie muzycznym. Jednym z nauczycieli w tym sklepie był Michael Romeo z Symphony X. W 1994 dostał się do zespołu jako klawiszowiec.
W czasie pomiędzy trasami koncertowymi i nagraniami pracuje w "Guitar Center" w East Brunswick, NJ. Jest chrześcijaninem i gra na organach w kościele.
Sprzęt.
Michael Pinnella używa:
Dyskografia.
Albumy Solowe
Z Symphony X

</doc>
<doc id="1644336" url="https://pl.wikipedia.org/wiki?curid=1644336" title="Archidiecezja San Salvador">
Archidiecezja San Salvador

Archidiecezja San Salvador (łac. "Archidioecesis Sancti Salvatoris in America", hisz. "Arquidiócesis de San Salvador") – rzymskokatolicka archidiecezja ze stolicą w San Salvadorze, w Salwadorze. Jest jedyną archidiecezją w państwie.
Archidiecezja obejmuje departamenty: Cuscatlán, La Libertad i San Salvador
Arcybiskup San Salvadoru jest również metropolitą. Metropolia San Salvador pokrywa się z terytorium państwa. Sufraganami są diecezje: Chalatenango, San Miguel, Santa Ana, Santiago de María, San Vicente, Sonsonate oraz Zacatecoluca (tj. wszystkie salwadorskie diecezje).
Obecnie arcybiskupem San Salvadoru jest José Luis Escobar Alas, który pełni tę posługę od 27 grudnia 2008. Biskupem pomocniczym seniorem jest Gregorio Rosa Chávez. 
Historia.
Diecezja San Salvador został erygowana 28 września 1842. Tereny, na których powstała wcześniej należały do archidiecezji Gwatemala. Nowa diecezja weszła w skład metropolii Gwatemala. Swoim zasięgiem biskupstwo objęło cały Salwador.
Dnia 11 lutego 1913 na terytorium diecezji powstały diecezje San Miguel i Santa Ana. W tym samym dniu biskupstwo San Salvador podniesiono do godności archidiecezji oraz ustanowiono metropolię San Salvador
18 grudnia 1943 na terenie archidiecezji erygowano diecezje San Vicente.
W dniu 24 marca 1980 został zamordowany arcybiskup San Salvadoru Oscar Romero.
W dniu 30 grudnia 1987 powstała diecezja Chalatenango.

</doc>
<doc id="1644343" url="https://pl.wikipedia.org/wiki?curid=1644343" title="Kocham Cię, Polsko">
Kocham Cię, Polsko



</doc>
<doc id="1644352" url="https://pl.wikipedia.org/wiki?curid=1644352" title="Serbia na Letniej Uniwersjadzie 2007">
Serbia na Letniej Uniwersjadzie 2007

Serbię na Letniej Uniwersjadzie w Bangkoku reprezentowało zawodnik. Serbowie zdobyli pięć medali (4 srebrne i 1 brązowy).

</doc>
<doc id="1644353" url="https://pl.wikipedia.org/wiki?curid=1644353" title="CPM/R">
CPM/R

CPM/R to system operacyjny, zgodny z systemem CP/M w wersji 2.2, przeznaczony do nadzorowania pracy komputera Bosman 8.
Zgodność systemu CPM/R z systemem CP/M dawała użytkownikom systemu komputerowego Bosman 8 możliwość korzystania z oprogramowania dostępnego dla systemu CP/M. Ponadto identyczna składnia dyrektyw (poleceń systemowych), poleceń edycyjnych, zasad tworzenia nazw plików, dostępność tych samych podprogramów wbudowanych, a także identyczna organizacja pamięci, ułatwiała naukę i korzystanie z systemu oraz pracę programistów korzystających z cech systemu i podprogramów wbudowanych.
System CPM/R, w porównaniu do pierwowzoru, czyli systemu CP/M, został rozbudowany o elementy wynikające z cech specyficznych dla sprzętu, dla którego został przygotowany, czyli komputera Bosman 8. W szczególności chodzi o obsługę pamięci RAM o wielkości 512 kB. Pamięć ta była wykorzystywana między innymi jako szybki ramdysk.
Inną, bardzo istotną cechą systemu, jest umieszczenie zasadniczej jego części w pamięci ROM (BIOS). Po uruchomieniu komputera i przeprowadzeniu czynności wstępnych, system zgłasza się znakiem zachęty i jest gotowy do pracy. Jedynie systemowe programy narzędziowe i użytkowe, rozszerzające możliwości konsoli, jako zlecenia nierezydentne, niewymagane do prawidłowej pracy z określonymi aplikacjami użytkowymi, pozostały w postaci plików wykonywalnych dostarczanych na dyskietce.
Część rezydenta systemu została także rozszerzona o program D, łączący możliwości szeregu poleceń systemowych oraz dostarczających nowych funkcji, niedostępnych w systemie CP/M. Program D dostosowany był do współpracy z terminalami dostarczanymi wraz z komputerem Bosman 8:
Komunikaty systemowe wyświetlane były w języku polskim.
System przypisywał następujące oznaczenia literowe do poszczególnych stacji dyskietek:

</doc>
<doc id="1644354" url="https://pl.wikipedia.org/wiki?curid=1644354" title="Sequoia sempervirens">
Sequoia sempervirens



</doc>
<doc id="1644355" url="https://pl.wikipedia.org/wiki?curid=1644355" title="Sequoiodendron">
Sequoiodendron



</doc>
<doc id="1644359" url="https://pl.wikipedia.org/wiki?curid=1644359" title="Katastrofa lotu USAir 427">
Katastrofa lotu USAir 427

Katastrofa lotu USAir 427 – katastrofa lotnicza, która wydarzyła się 8 września 1994 roku. Boeing 737-3B7 należący do USAir (nr rej. N513AU), lecący z Chicago do Pittsburgha (lot nr 427), rozbił się w trakcie podchodzenia do lądowania. W katastrofie zginęły 132 osoby (127 pasażerów i 5 członków załogi) – wszyscy na pokładzie.
Przebieg lotu.
Boeing 737-3B7 odbywający lot nr 427, miał 7 lat i wylatane 23 tys. 846 godzin. Kapitanem samolotu był Peter Germano, a drugim pilotem był Charles „Chuck” Emmett III. Maszyna wystartowała z lotniska O’Hare International Airport w Chicago do Pittsburgh International Airport. Na pokładzie znajdowało się 127 pasażerów i 5 członków załogi.
Około godziny 19:00 samolot zbliżał się do lotniska w Pittsburgh. 10 kilometrów przed samolotem linii USAir leciał Boeing 727 linii Delta Air Lines, który już był w trakcie podchodzenia do lądowania. W pewnym momencie samolot linii USAir, w trakcie przebijania się przez turbulencje spowodowane przez poprzedzający samolot, gwałtownie przechylił się w lewo i wpadł w lot nurkowy. Piloci do ostatnich sekund usiłowali ratować maszynę przed katastrofą – bez rezultatu. Boeing rozbił się w lesie w miejscowości Aliquippa, położonej kilka kilometrów pod Pittsburghiem.
W katastrofie zginęły 132 osoby – wszyscy na pokładzie. Nazajutrz lokalne władze ogłosiły w promieniu kilku kilometrów od miejsca katastrofy zagrożenie epidemiologiczne ze względu na porozrzucane po lesie szczątki ciał ludzkich.
Przyczyny katastrofy.
Przyczyną była utrata steru kierunku, spowodowana awarią systemu PCU – odpowiadającego za sterowność samolotu. W momencie katastrofy zawór kontrolujący stery zatkał się i w samolocie przestał działać ster kierunku. Awaria systemu PCU okazała się wadą fabryczną i po latach, gdy ustalono przyczynę tragedii, władze nakazały wymienić wadliwe zawory we wszystkich boeingach.
Inne przypadki.
Podobne przypadki awarii systemu PCU z udziałami Boeingów 737 wydarzyły się dwa razy. 3 marca 1991, Boeing 737-291 należący do linii United Airlines lecący z Denver do Colorado Springs rozbił się zabijając 25 osób. Z kolei 9 czerwca 1996 samolot linii Eastwind Airlines, gwałtownie przechylił się na prawo w czasie podchodzenia do lądowania Richmond, jednak maszyna w ostatniej chwili odwróciła się do pozycji właściwej i pilotom udało się bezpiecznie wylądować. Dopiero po zdarzeniu w Richmond udało się rozwiązać przyczyny katastrof w Colorado Springs i Pittsburghu (zobacz osobny artykuł – Incydent lotu Eastwind Airlines 517).

</doc>
<doc id="1644360" url="https://pl.wikipedia.org/wiki?curid=1644360" title="Wyższa Szkoła Stosunków Międzynarodowych i Amerykanistyki">
Wyższa Szkoła Stosunków Międzynarodowych i Amerykanistyki



</doc>
<doc id="1644363" url="https://pl.wikipedia.org/wiki?curid=1644363" title="Jan Fajfer">
Jan Fajfer

Jan Fajfer, Pfeifer (ur. ok. 1500, zm. po 1560), założyciel papierni w Lublinie, jeden z pierwszych papierników polskich.
Bliższe dane na temat jego życia nie są znane. Prawdopodobnie pochodził ze Śląska. Przed 1534 znalazł się w Krakowie, pracował w pobliskiej Mogile w papierni cysterskiej, wspólnie z pochodzącym z Kłodzka Jerzym Prasserem. 
Od 1538 działał w Lublinie. Zbudował tam młyn papierniczy przy zamku nad rzeką Bystrzycą. Młyn powstał na terenie wsi królewskiej Tatary, podlegającej jurysdykcji starosty lubelskiego, i ówczesny starosta Jan Tęczyński uzyskał u króla Zygmunta I przywilej dla Fajfera wraz z zapisem kwoty 100 florenów wyłożonych na budowę. Fajfer pozostawał dziedzicznym dzierżawcą zakładu, co wiązało się z opłatą czynszu rocznego 20 grzywien oraz przekazywaniem na potrzeby zamku lubelskiego 2 ryz papieru (również raz na rok).
Prawdopodobnie papiernia była częściowo murowana i wyposażona w co najmniej dwa koła. Brak jest danych na temat produkcji. Krótko po 1560 młyn uległ spaleniu i niewykluczone, że wypadek ten przyczynił się do śmierci Fajfera. Lubelski papiernik nie pozostawił męskiego potomka, zakład przejął po nim zięć Tomasz Wąs.

</doc>
<doc id="1644364" url="https://pl.wikipedia.org/wiki?curid=1644364" title="Wzgórze Ya-Pa 3 (album)">
Wzgórze Ya-Pa 3 (album)

Wzgórze Ya-Pa 3 – debiutancka płyta zespołu Wzgórze Ya-Pa 3 wydana w 1 maja 1995 roku przez wytwórnię SP Records. 
Pochodzący z albumu utwór pt. „Libacja” znalazł się na 118. miejscu listy „120 najważniejszych polskich utworów hip-hopowych” według serwisu T-Mobile Music.

</doc>
<doc id="1644366" url="https://pl.wikipedia.org/wiki?curid=1644366" title="Kurowice (obwód lwowski)">
Kurowice (obwód lwowski)

Kurowice (ukr. Куровичі) – wieś w rejonie złoczowskim obwodu lwowskiego, założona w 1443. Wieś liczy 1355 mieszkańców.
Historia.
29 grudnia 1918 r. w Kurowicach został zamordowany przez żołnierzy ukraińskich ksiądz Adam Hentschel, proboszcz rzymskokatolicki z Biłki Szlacheckiej.
18 sierpnia 1920 roku pod Kurowicami toczyły się walki polskiego 45 pułku piechoty Strzelców Kresowych ppłk. Michała Bajera z oddziałami sowieckiej 6 Dywizji Kawalerii Iosifa Apanasienki i 11 Dywizji Kawalerii Fiodora Morozowa. Kosztem 30 zabitych i rannych Polacy przełamali linie bolszewików otwierając sobie drogę odwrotu w kierunku Lwowa.
W II Rzeczypospolitej miejscowość była siedzibą gminy wiejskiej Kurowice w powiecie przemyślańskim województwa tarnopolskiego.
20 września 1939 r. żołnierze sowieccy zastrzelili w Kurowicach siedmiu, nieznanych z imienia i nazwiska, polskich policjantów. 
W okresie okupacji Polski i niemieckie w Kurowicach znajdował się obóz pracy. Niemcy więzili w obozie (mieszczącym się w dawnym majątku Potockich) kilkuset Żydów, których wykorzystywano do robót drogowych. Obóz został zlikwidowany w lipcu 1943 roku przez przeniesienie więźniów do innych obozów.
W kwietniu 1944 roku lotnictwo radzieckie zbombardowało Kurowice niszcząc szosę i tor kolejowy oraz powodując znaczne ofiary w ludziach i straty w mieniu. W tym samym miesiącu Polacy opuścili Kurowice w obawie przed atakiem UPA (według raportu Komitetu Ziem Wschodnich – 30 rodzin), przenosząc się do polskiego ośrodka samoobrony w Biłkach Królewskiej i Szlacheckiej lub dalej na zachód.
Zabytki.
W Kurowicach znajduje się czynny kościół rzymskokatolicki pw. św. Antoniego, zbudowany według projektu inż. Stefana Bogdanowicza w latach 1934–1938. Budowę współfinansował Alfred Potocki. Po II wojnie światowej kościół został zamieniony na skład zboża, oddany katolikom w 1990 roku.

</doc>
<doc id="1644374" url="https://pl.wikipedia.org/wiki?curid=1644374" title="Pohorylce">
Pohorylce

Pohorylce (ukr. Погорільці, "Pohorilci") – wieś w rejonie złoczowskim obwodu lwowskiego. Miejscowość liczy 294 mieszkańców. 
Zabytki.
We wsi znajduje się pochodzący z początku XX wieku kościół pw. św. Wawrzyńca.
Historia.
Założona w 1464 r. 
W 1609 Andrzej Łahodowski herbu Korczak sprzedał miasto "Pohorelcze", wsi Turkocin, Stanimierz, Dworzyszcza, Podhajczyki i Załuka za 33000 florenów Janowi Zamoyskiemu, arcybiskupowi metropolicie lwowskiemu.
W II Rzeczypospolitej miejscowość była siedzibą gminy wiejskiej Pohorylce w powiecie przemyślańskim województwa tarnopolskiego. 

</doc>
<doc id="1644378" url="https://pl.wikipedia.org/wiki?curid=1644378" title="Pohorylce (gmina)">
Pohorylce (gmina)

Pohorylce – dawna gmina wiejska w powiecie przemyślańskim województwa tarnopolskiego II Rzeczypospolitej. Siedzibą gminy były Pohorylce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hanaczów, Hanaczówka, Łahodów (część), Podhajczyki, Pohorylce, Stanimierz i Unterwalden.
Po wybuchu II wojny światowej okupowana przez ZSRR, gdzie została zniesiona. W 1941 roku przejęta przez władze hitlerowskie, którzy włączyli jej przedwojenny obszar do gminy Kurowice w powiecie złoczowskim w dystrykcie Galicja w Generalnym Gubernatorstwie.
Po II wojnie światowej obszar gminy znalazł się w ZSRR.

</doc>
<doc id="1644379" url="https://pl.wikipedia.org/wiki?curid=1644379" title="Aguila (wyspa)">
Aguila (wyspa)

Wyspa Aguila (hiszp. Islote Águila) – skalista wysepka, najbardziej na południe wysunięty punkt niewielkiego archipelagu Diego Ramirez. Jest to zarazem najdalej wysunięty na południe punkt Ameryki Południowej (znajduje się dalej, niż bardziej znany przylądek Horn, położony ok. 100 km na północny wschód).

</doc>
<doc id="1644382" url="https://pl.wikipedia.org/wiki?curid=1644382" title="Brazylia na Letniej Uniwersjadzie 2007">
Brazylia na Letniej Uniwersjadzie 2007

Brazylię na Letniej Uniwersjadzie w Bangkoku reprezentowało 120 zawodników. Brazylia zdobyła 10 medali (1 złoty, 3 srebrne, 1 brązowy)

</doc>
<doc id="1644384" url="https://pl.wikipedia.org/wiki?curid=1644384" title="Tore Sjöstrand">
Tore Sjöstrand

Tore Ingemar Sjöstrand (ur. 31 lipca 1921 w Danmark, zm. 26 stycznia 2011 w Växjö) – szwedzki lekkoatleta, długodystansowiec, złoty medalista olimpijski z Londynu w 1948.
Kariera.
Specjalizował się w biegu na 3000 metrów z przeszkodami. Na mistrzostwach Europy w 1946 w Oslo zdobył brązowy medal na tym dystansie, za Raphaëlem Pujazonem z Francji i swym rodakiem Erikiem Elmsäterem.
Na igrzyskach olimpijskich w 1948 w Londynie wszystkie trzy medale w biegu na 3000 metrów z przeszkodami zdobyli Szwedzi: Sjöstrand został mistrzem olimpijskim, Erik Elmsäter wicemistrzem, a Göte Hagström brązowym medalistą. Sjöstrand startował jeszcze w tej konkurencji na mistrzostwach Europy w 1950 w Brukseli, ale zajął dopiero 8. miejsce. Wkrótce potem zakończył karierę.

</doc>
<doc id="1644385" url="https://pl.wikipedia.org/wiki?curid=1644385" title="Altero Matteoli">
Altero Matteoli

Altero Matteoli (ur. 8 września 1940 w Cecinie, zm. 18 grudnia 2017 w Capalbio) – włoski polityk, wieloletni parlamentarzysta, minister we wszystkich czterech rządach Silvia Berlusconiego.
Życiorys.
Zawodowo pracował jako księgowy i przedsiębiorca. Pełnił funkcję radnego Castelnuovo di Garfagnana i Livorno.
Politycznie zaangażował się w działalność Włoskiego Ruchu Socjalnego. Pod koniec lat 80. został jednym z najbliższych współpracowników Gianfranca Finiego – jednym z trzech „pułkowników” (obok Maurizia Gasparriego i Ignazia La Russy), którzy wraz z liderem MSI doprowadzili do powołania nowej formacji, Sojuszu Narodowego.
Od 1983 wybierany do włoskiego parlamentu, najpierw do 2006 na posła do Izby Deputowanych (IX, X, XI, XII, XIII i XIV kadencji), następnie na senatora XV, XVI i XVII kadencji.
W pierwszym rządzie Silvia Berlusconiego w latach 1994–1995 pełnił funkcję ministra środowiska. Tożsame stanowisko zajmował w obu gabinetach tego premiera w okresie 2001–2006. Po zwycięstwie Ludu Wolności i jego koalicjantów w przedterminowych wyborach w 2008 powołano go ponownie w skład Rady Ministrów na urząd ministra infrastruktury. Funkcję tę pełnił do 2011. 
Zginął w wypadku samochodowym 18 grudnia 2017.

</doc>
<doc id="1644386" url="https://pl.wikipedia.org/wiki?curid=1644386" title="Przemyślany (gmina)">
Przemyślany (gmina)

Przemyślany – dawna gmina wiejska w powiecie przemyślańskim województwa tarnopolskiego II Rzeczypospolitej. Siedzibą gminy było miasto Przemyślany, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Borszów, Brykoń, Czupernosów, Krosienko, Lipowce, Ładańce, Łonie, Majdan Lipowiecki, Meryszczów, Pletenice, Pniatyn, Siworogi, Uniów, Uszkowice, Wołków, Wypyski i Łahodów (część).
Po wybuchu II wojny światowej okupowana przez ZSRR. W 1941 roku przejęta przez władze hitlerowskie, którzy właczyli ją do powiatu złoczowskiego w dystrykcie Galicja w Generalnym Gubernatorstwie. Tam gmina Przemyślany uległa zmianom granic. Od gminy Przemyślany odłączono Brykoń, Meryszczów, Pletenice i Wołków (włączając je do gminy Janczyn), Lipowce i Łonie (włączając je do gminy Gołogóry) oraz Pniatyn (włączając go do gminy Dunajów). Równocześnie do gminy Przemyślany włączono większą część zniesionej gminy Świrz (Kimirz, Kopań, Niedzieliska i Świrz).
Po wojnie obszar gminy został włączony do Ukraińskiej SRR w ZSRR.

</doc>
<doc id="1644388" url="https://pl.wikipedia.org/wiki?curid=1644388" title="Algieria na Letniej Uniwersjadzie 2007">
Algieria na Letniej Uniwersjadzie 2007

Algierię na Letniej Uniwersjadzie w Bangkoku reprezentowało 25 zawodników. Algieria zdobyła 2 medale (1 złoty, 1 brązowy).

</doc>
<doc id="1644390" url="https://pl.wikipedia.org/wiki?curid=1644390" title="Puchar Świata w biathlonie 2008/2009 - Chanty-Mansijsk 2009">
Puchar Świata w biathlonie 2008/2009 - Chanty-Mansijsk 2009



</doc>
<doc id="1644392" url="https://pl.wikipedia.org/wiki?curid=1644392" title="Puchar Świata w biathlonie 2008/2009 – Chanty-Mansyjsk 2009">
Puchar Świata w biathlonie 2008/2009 – Chanty-Mansyjsk 2009

Puchar Świata w Chanty-Mansyjsku odbył się w dniach 26-29 marca 2009. Rozegrane zostały po 3 konkurencje biathlonowe z podziałem na mężczyzn i kobiety. To ostatnie zawody Pucharu Świata w tym sezonie.
Sprinty – 26.03, 27.03.
Mężczyźni.
Do zawodów zostało zgłoszonych 78 zawodników. W czasie biegu wycofał się Indrek Tobreluts.Wyniki:
"Uwzględniono tylko miejsca punktowane"
Kobiety.
Do zawodów zostało zgłoszonych 52 zawodniczki. Nikt nie wycofał się w czasie wyścigu.Wyniki:
"Uwzględniono tylko miejsca punktowane"
Biegi na dochodzenie – 28.03.
Mężczyźni.
Do zawodów zostało zgłoszonych 60 zawodników. Na starcie wycofali się Christoph Stephan, Lars Berger i Andrij Deryzemla.Wyniki:
"Uwzględniono tylko najlepszych dwudziestu zawodników"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do konkursu zgłoszonych zostało 60 zawodniczek. Na starcie wycofały się Swietłana Slepcowa Natalia Lewczenkowa, Krystyna Pałka, Ludmiła Kalinczyk i Dana Plotogea.Wyniki:
"Uwzględniono tylko najlepszych dwadzieścia zawodniczek"
Klasyfikacja po zawodach.
"Uwzględniono tylko pierwszą dziesiątkę"
Biegi masowe – 29.03.
Mężczyźni.
Do zawodów zostało zgłoszonych 30 zawodników. Nikt nie wycofał się z wyścigu.Wyniki:
Klasyfikacja po zawodach.
"Uwzględniono tylko pierwszą dziesiątkę"
Kobiety.
Do zawodów zostało zgłoszonych 30 zawodniczek. Nikt się nie wycofał.Wyniki:
Klasyfikacja po zawodach.
"Uwzględniono tylko pierwszą dziesiątkę"

</doc>
<doc id="1644393" url="https://pl.wikipedia.org/wiki?curid=1644393" title="Swirz (gmina)">
Swirz (gmina)

Swirz – dawna gmina wiejska w powiecie przemyślańskim województwa tarnopolskiego II Rzeczypospolitej. Siedzibą gminy był Swirz "(Świrz)".
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chlebowice Świrskie, Kimirz, Kopań, Niedzieliska i Swirz.
Po wybuchu II wojny światowej okupowana przez ZSRR, gdzie została zniesiona. W 1941 roku przejęta przez władze hitlerowskie, którzy włączyli jej przedwojenny obszar do gmin Przemyślany (Kimirz, Kopań, Niedzieliska i Świrz) i Dobrzanica (Chlebowice Świrskie) w powiecie złoczowskim w dystrykcie Galicja w Generalnym Gubernatorstwie.
Po II wojnie światowej obszar gminy włączono do ZSRR.

</doc>
<doc id="1644395" url="https://pl.wikipedia.org/wiki?curid=1644395" title="Węgry na Letniej Uniwersjadzie 2007">
Węgry na Letniej Uniwersjadzie 2007

Węgry na Letniej Uniwersjadzie w Bangkoku reprezentowało zawodników. Węgry zdobyły 6 medali (2 złote, 3 srebrne, 1 brązowy)

</doc>
<doc id="1644397" url="https://pl.wikipedia.org/wiki?curid=1644397" title="Saro Lerwick">
Saro Lerwick

Saro S.36 Lerwick – brytyjska łódź latająca z okresu II wojny światowej.
Historia konstrukcji.
Zaprojektowana w wytwórni lotniczej Saunders-Roe w odpowiedzi na wymagania brytyjskiego Ministra Lotnictwa nr R.1/36 z marca 1936 roku na dwusilnikową patrolowo-bombową łódź latającą, mającą zastąpić w służbie dwupłatowe łodzie latające Saro London i Supermarine Stranraer. Zakładano, że nowo projektowany samolot będzie stanowił uzupełnienie w linii dla czterosilnikowego Short Sunderlanda.
Pierwszy lot prototypu odbył się 31 października 1938 roku. Trzy pierwsze egzemplarze zostały użyte w charakterze samolotów doświadczalnych. Już pierwsze loty ujawniły poważne wady projektu: słabą zwrotność oraz niestabilność kierunkową w locie i na wodzie. Pilotaż samolotu na długich dystansach okazał się być bardzo męczący. Saro Lerwick był także niezdolny do dłuższego lotu na jednym silniku i miał niedopracowaną instalację hydrauliczną, co powodowało np. niekontrolowane otwieranie się drzwi komór bombowych.
Wprowadzone po lotach doświadczalnych zmiany konstrukcyjne, m.in. powiększenie steru kierunku i zmiana kąta natarcia płata, poprawiły nieco stabilność kierunkową, ale nie wyeliminowały pozostałych wad samolotu. W związku z tym, po krótkotrwałym użytkowaniu czterech egzemplarzy seryjnych przez 240 dywizjon RAF, 24 października 1939 roku zapadła decyzja o anulowaniu programu rozwoju Saro Lerwick i przestawieniu linii produkcyjnych zakładów Saunders-Roe na produkcję łodzi latających Short Sunderland. Jednak w związku z wybuchem wojny i koniecznością zapewnienia jak najszybszych dostaw samolotów na potrzeby Coastal Command, od 1 listopada 1939 roku kontynuowano produkcję.
Działalność operacyjna.
W 1940 roku 209 dywizjon RAF, stacjonujący w Oban w Szkocji, wymienił przestarzałe łodzie latające Short Singapore na Saro Lerwick. Jeszcze w tym samym roku cztery samoloty zostały utracone w wypadkach, zaś jeden zaginął w trakcie patrolu w lutym 1941 roku. Jednocześnie 209 dywizjon odnotował jedynie dwa, oba nieudane, ataki na wykryte U-Booty. Ostatni, ze zbudowanych ogółem 21 egzemplarzy Saro Lerwick, został dostarczony w maju 1941 roku, ale w tym samym czasie do dywizjonu zaczęły przybywać łodzie latające Consolidated PBY Catalina. Zastąpiły one zupełnie w linii Lerwicki już w maju 1941 roku.
Wycofane ze służby Saro Lerwick zostały przekazane do jednostek treningowych, powracając na krótki czas do pierwszej linii w składzie 422 dywizjonu Royal Canadian Air Force. Były używane od lata do zimy 1942 roku, kontynuując serię nieszczęśliwych wypadków. Następnie zostały uznane za nienadające się do wykorzystania operacyjnego i całkowicie wycofane z użycia.
Konstrukcja.
Dwusilnikowy górnopłat konstrukcji metalowej napędzany silnikami gwiazdowymi "Bristol Hercules" II. Łódź latająca z dwoma pływakami pomocniczymi na wysięgnikach pod skrzydłami. Uzbrojenie obronne składało się z siedmiu karabinów maszynowych kal. 7,7 mm: jeden w dziobowej, dwa w grzbietowej i cztery w ogonowej wieżyczkach strzeleckich. Uzbrojenie ofensywne: bomby lub bomby głębinowe o łącznej masie do 907 kg umieszczone były w komorach bombowych znajdujących się w tylnych częściach gondoli silnikowych.

</doc>
<doc id="1644399" url="https://pl.wikipedia.org/wiki?curid=1644399" title="Jurij Kaszlew">
Jurij Kaszlew

Jurij Borisowicz Kaszlew (ros. Юрий Борисович Кашлев; ur. 13 kwietnia 1934, zm. 20 czerwca 2006) – radziecki i rosyjski dyplomata, ambasador w Polsce. Z pochodzenia Turkmen.
Życiorys.
W 1957 ukończył Moskiewski Państwowy Instytut Stosunków Międzynarodowych, następnie został doktorem nauk historycznych. Po ukończeniu studiów pracował w dyplomacji, m.in. w Międzynarodowej Agencji Energii Atomowej w Wiedniu w Austrii.
W 1971 roku został wydalony z Wielkiej Brytanii wraz z innymi 104 oficerami wywiadu Pierwszego Zarządu Głównego Komitetu Bezpieczeństwa Państwowego i GRU. 
Od 1997 do 2000 był rektorem MGIMO, a następnie – pierwszym prorektorem i kierownikiem katedry mass mediów w MGIMO.
W latach 1982–1986 pracował w Ministerstwie Spraw Zagranicznych ZSRR i działał w KC KPZR. W latach 1990–1996 był ambasadorem Związku Radzieckiego / Federacji Rosyjskiej w Warszawie w Polsce.
Został odznaczony m.in. Orderem Czerwonego Sztandaru Pracy, Orderem Przyjaźni Narodów i Orderem Znak Honoru.

</doc>
<doc id="1644403" url="https://pl.wikipedia.org/wiki?curid=1644403" title="Zadwórze (Ukraina)">
Zadwórze (Ukraina)

Zadwórze (, "Zadwirja") – wieś na Ukrainie, w obwodzie lwowskim, w rejonie buskim, ok. 34 km na północny wschód od Lwowa. W 2001 roku liczyła 1858 mieszkańców.
Historia.
Pierwsze wzmianki o Zadwórzu pochodzą z roku 1451.
17 sierpnia 1920 roku miała tu miejsce krwawa bitwa pomiędzy oddziałem 330 polskich Obrońców Lwowa pod dowództwem kpt. Bolesława Zajączkowskiego, a przeważającymi siłami bolszewickiej 1. Armii Konnej Siemiona Budionnego. Jako jedna z nielicznych w historii Polski otrzymała miano polskich Termopil.
W II Rzeczypospolitej miejscowość była siedzibą gminy wiejskiej Zadwórze w powiecie przemyślańskim, w województwie tarnopolskim. Przed 1939 istniał polski Dom Parafialny (ks. Franciszek Wójcicki).

</doc>
<doc id="1644404" url="https://pl.wikipedia.org/wiki?curid=1644404" title="Zadwórze (gmina)">
Zadwórze (gmina)

Zadwórze (1941–44 "Zadworze") – dawna gmina wiejska w powiecie przemyślańskim województwa tarnopolskiego II Rzeczypospolitej. Siedzibą gminy było Zadwórze.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Laszki Królewskie, Połonice, Połtew i Zadwórze.
Po wybuchu II wojny światowej okupowana przez ZSRR. W 1941 roku przejęta przez władze hitlerowskie, którzy właczyli ją do powiatu złoczowskiego w dystrykcie Galicja w Generalnym Gubernatorstwie.
Po wojnie obszar gminy został odłączony od Polski i włączony do Ukraińskiej SRR w ZSRR. 

</doc>
<doc id="1644406" url="https://pl.wikipedia.org/wiki?curid=1644406" title="Iran na Letniej Uniwersjadzie 2007">
Iran na Letniej Uniwersjadzie 2007

Iran na Letniej Uniwersjadzie w Bangkoku reprezentowało 81 zawodników. Iran zdobył 9 medali (4 złote, 1 srebrny, 4 brązowe)

</doc>
<doc id="1644408" url="https://pl.wikipedia.org/wiki?curid=1644408" title="System ciepłowniczy">
System ciepłowniczy

System ciepłowniczy – sieć ciepłownicza oraz współpracujące z nią urządzenia lub instalacje służące do wytwarzania lub odbioru ciepła. Każdy system posiada źródło, czyli miejsce, w którym wytwarzane jest ciepło. Jest ono następnie przekazywane ze źródła (w formie ciepłej wody lub pary wodnej o odpowiedniej temperaturze) do sieci ciepłowniczych przedsiębiorstw zajmujących się jego dostawą do odbiorców – klientów.
Największe na świecie systemy ciepłownicze znajdują się w Moskwie, Kijowie, Warszawie, Hamburgu i w Århus.
System ciepłowniczy w Polsce.
W miastach ciepło systemowe do ogrzewania wykorzystuje ok. 60% gospodarstw domowych, a do ogrzewania wody – 43,2%. Na terenach wiejskich do ogrzewania ciepło systemowe wykorzystuje tylko 3,3% gospodarstw domowych, a do ogrzewania wody 2,3%.
W latach 2015–2018 w Polsce funkcjonowało ok. 24 tys. kotłowni (23 871 w 2015 r., 24 145 w 2016 r., 24 553 w 2017 r. i 23 768 w 2018 r.), a długość ciepłowniczej sieci przesyłowej i przyłączy wynosiła ok. 25 tys. km (4 659,0 km w 2015 r., 23 917,8 km w 2016 r., 25 232,2 km w 2017 r. i 25 219,2 km w 2018 r.).
Większość kotłowni – ponad 77,5% oraz sieci ciepłowniczych – 95,1%, zlokalizowanych było na obszarach miast.

</doc>
<doc id="1644410" url="https://pl.wikipedia.org/wiki?curid=1644410" title="Katastrofa lotu UsAir 427">
Katastrofa lotu UsAir 427



</doc>
<doc id="1644412" url="https://pl.wikipedia.org/wiki?curid=1644412" title="LARS">
LARS

Leichtes Artillerieraketensystem (LARS) – seria niemieckich samobieżnych wieloprowadnicowych wyrzutni rakietowych zaprojektowanych pod koniec lat 60. XX wieku.
System składał się z 36 prowadnic kalibru 110 mm zamontowanych na podwoziu samochodu ciężarowego Magirus-Deutz 178D15A (LARS-1), a w późniejszej wersji na pojazdach MAN 6x6 (LARS-2).
LARS został wycofany ze służby w Bundeswehrze w latach 90. XX wieku i zastąpiony systemem MARS ("Mittleres Artillerieraketensystem").

</doc>
<doc id="1644413" url="https://pl.wikipedia.org/wiki?curid=1644413" title="Zwartnoc">
Zwartnoc

Zwartnoc (orm. Զվարթնոց) – miejscowość w Armenii, położona w prowincji Armawir ok. 15 km na zachód od stolicy kraju, Erywania, słynąca z ruin katedry z VII wieku. Ruiny katedry w Zwartnocu zostały wpisane w roku 2000 na listę światowego dziedzictwa kulturalnego UNESCO. W pobliżu Zwartnocu znajduje się także port lotniczy Erywań.
Katedra.
Kościół katedralny w Zwartnocu został wzniesiony w latach 643-661 przez katolikosa Nersesa III Budowniczego. Został zbudowany w formie centralnej świątyni o trzech kondygnacjach, zwieńczonej kopułą. Jako materiał posłużył miejscowy kamień wulkaniczny w kolorze różowym. Mury przyziemia składały się z okładziny ze starannie obrobionych płyt i wypełnienia z gruzu kamiennego zmieszanego z zaprawą wapienną. Prostokątne bloki kamienia tworzące mur były ściśle dopasowane do siebie. Kamienna konstrukcja niosąca wyższe kondygnacje nie wytrzymała trzęsienia ziemi w roku 930 i świątynia uległa całkowitemu zniszczeniu. Nie było prób odbudowy. Ruina przez tysiąc lat służyła jako źródło kamienia budowlanego, m.in. kapitele kolumn zostały użyte przy budowie katedry w niedalekim Eczmiadzinie. Dopiero w roku 1893 mnich ormiański Mesrop Ter-Mowsesjan rozpoczął prace wykopaliskowe. Do badań archeologicznych włączył się w roku 1904 architekt Toros Toramanian (1864—1934). Okazało się, że pod gruzami zachowały się liczne detale rzeźbiarskie, świadczące o wysokich umiejętnościach dawnych rzemieślników: ornamenty roślinne z kiściami winogron i plecionki z monogramem katolikosa Nersesa. 
Próba rekonstrukcji.
Toros Toramanian podjął się prób rekonstrukcji świątyni. Według nich katedra składała się z trzech kondygnacji. Pierwsza kondygnacja otoczona była pierścieniem z muru o grubości 2 m, tworzącego krąg o średnicy wewnętrznej 35 m i zewnętrznej 39 m. Pośrodku znajdowały się cztery filary i cztery rzędy po 6 kolumn, ustawionych łukowo i tworzących tetrakonchę - cztery półkoliste apsydy wokół centralnej przestrzeni pod kopułą. Nad nimi wznosiły się dwie kondygnacje tworzące uskoki i zwieńczone centralną kopułą. 
Przy rekonstrukcji Toramanian oparł się na analogiach z podobnymi, znacznie mniejszymi świątyniami Armenii. Próby te nie zostały nigdy zrealizowane. Teren wykopalisk uporządkowano, poskładano ocalałe fragmenty. W roku 1937 powstało muzeum, gromadzące elementy pochodzące z wykopalisk.
W dzielnicy Erywaniu Malatia-Sebastia zbudowano w roku 2003 kościół pod wezwaniem św. Trójcy będący rekonstrukcją świątyni w Zwartnocu.

</doc>
<doc id="1644416" url="https://pl.wikipedia.org/wiki?curid=1644416" title="Rezerwat przyrody Plenisko">
Rezerwat przyrody Plenisko

Rezerwat przyrody Plenisko (cz. "Přírodní rezervace Plenisko") – rezerwat przyrody położony w Beskidzie Śląskim. Administracyjnie leży na terenie kraju morawsko-śląskiego, w powiecie Frydek-Mistek, na południowym stoku Kiczor, na wysokości od 767 do 990 m n.p.m.
Teren dzisiejszego rezerwatu chroniony jest od 1922 roku. W roku 1956 utworzono rezerwat o powierzchni 16,25 ha, który w roku 1998 powiększono do stanu obecnego. Wschodnią granicą rezerwatu, wzdłuż potoku Bystrý przebiega granica polsko-czeska. Rezerwat nie ma charakteru ścisłego i można go zwiedzać, pomimo że przez jego obszar nie prowadzą żadne szlaki.
Rezerwat chroni fragment buczyny karpackiej. Dominuje jodła i buk, rzadziej występują klon jawor oraz świerk. Średni wiek drzew wynosi 60-220 lat. W runie występują goryczka trojeściowa, śmiałek pogięty, omieg górski, konwalijka dwulistna, podrzeń żebrowiec, piżmaczek wiosenny a także zagrożony wroniec widlasty oraz karpacki subendemit - żywiec gruczołowaty. W dolinie potoku Bystrý bór przyjmuje bardziej bagienny charakter z niezapominajką błotną, tojeścią gajową, a nawet sitem rozpierzchłym.
Do charakterystycznych przedstawicieli fauny należą salamandra plamista, jaszczurka żyworodna, żmija zygzakowata, a z ptaków jarząbek, trzmielojad oraz dzięcioł trójpalczasty.

</doc>
<doc id="1644419" url="https://pl.wikipedia.org/wiki?curid=1644419" title="René Leibowitz">
René Leibowitz

René Leibowitz (ur. 17 lutego 1913 w Warszawie, zm. 28 sierpnia 1972 w Paryżu) – francuski kompozytor, dyrygent, teoretyk muzyki i pedagog; ogromnie zasłużony dla spopularyzowania dodekafonii.
Życiorys.
Od czwartego roku życia uczył się gry na skrzypcach, pierwszy występ miał w wieku 9 lat. W 1926 roku przeniósł się do Francji. W latach 1930–1933 studiował harmonię i kontrapunkt w Wiedniu u Antona Weberna. Edukację kontynuował w Berlinie u Arnolda Schönberga w zakresie muzyki współczesnej oraz w Paryżu dyrygenturę pod okiem Pierre’a Monteux i instrumentację u Maurice’a Ravela.
Od 1937 roku działał jako kompozytor, prowadził również badania nad twórczością Arnolda Schönberga, których efektem była wydana w 1946 roku książka "Schönberg i jego szkoła". Drugim kompozytorem z kręgu drugiej szkoły wiedeńskiej, którego popularyzacją zajął się Leibowitz, był Anton Webern.
René Leibowitz spopularyzował we Francji dodekafonię, gdyż jego fascynację tą techniką przejęli uczniowie, zwłaszcza Pierre Boulez, Michel Philippot, Maurice Le Roux. Popularyzował również tę technikę kompozycji w Stanach Zjednoczonych przedstawiając tam, jako kompozytor, dodekafoniczne utwory w latach 1947–1948. W 1950 roku ukazała się jego praca pt. "L’artiste et sa conscience: esquisse d’une dialectique de la conscience artistique" z przedmową Jean-Paul Sartre’a, w której wypowiedział się na temat społecznej roli artysty. Kontynuował swoją pracę badawczą wydając m.in. "Historię opery" w 1957 roku, biografię Ericha Itora Kahna wspólnie z Konradem Wolffem oraz podręcznik instrumentacji wraz z Jan Maguire. W 1966 ukazała się jego publikacja poświęcona klasykowi dodekafonii i nauczycielowi Leibowitza "Schönberg".
Leibowitz jako kompozytor był wiernym naśladowcą Schönberga. W swojej praktyce stosował klasyczną dla dodekafonistów technikę dwunastotonową tworząc takie utwory jak "Symfonia kameralna", "Sześć utworów orkiestrowych", "Sonata fortepianowa". Jednakże wkład Leibowitza w rozwój współczesnej muzyki opiera się w większym stopniu na jego działalności teoretycznej i pedagogicznej niż na wtórnych kompozycjach.

</doc>
<doc id="1644421" url="https://pl.wikipedia.org/wiki?curid=1644421" title="Rene Leibowitz">
Rene Leibowitz



</doc>
<doc id="1644424" url="https://pl.wikipedia.org/wiki?curid=1644424" title="Spacer d’Erlona">
Spacer d’Erlona

Spacer d’Erlona – manewr wykonany przez d’Erlona, który wyniknął ze sprzecznych decyzji jego dowódców. Wydarzenie to poniekąd przesądziło losy bitwy pod Waterloo.
Bitwy.
Dwa dni przed bitwą pod Waterloo, 16 czerwca 1815 r. rozegrały się dwie równoczesne bitwy. Pod Ligny Napoleon walczył z Prusakami Blüchera, a nieopodal, pod Quatre Bras marszałek Michel Ney z Anglikami. Między nimi znajdował się francuski korpus generała d’Erlona. Jako pierwszy wezwał go do siebie Ney, ale w trakcie marszu d’Erlon otrzymał rozkaz cesarza (Napoleona), nakazujący mu skierować się do Ligny. Kiedy ten był już blisko Ligny, dopadł go drugi wysłannik Neya i nakazał wracać bezzwłocznie do Qarte-Bras.
D’Erlon ponownie zawrócił i w rezultacie nie zdążył na żadną z tych bitew.
Skutki.
Bez pomocy d’Erlona, Napoleon wygrywając potyczkę z Prusakami rozbił tylko ich oddziały. Podczas bitwy pod Waterloo (18 czerwca 1815 r.) te właśnie wypoczęte wojska przybyły na pomoc Wellingtonowi i Napoleon przegrał bitwę.

</doc>
<doc id="1644427" url="https://pl.wikipedia.org/wiki?curid=1644427" title="Kolegium Jezuickie w Bydgoszczy">
Kolegium Jezuickie w Bydgoszczy



</doc>
<doc id="1644430" url="https://pl.wikipedia.org/wiki?curid=1644430" title="Rynek w Bydgoszczy">
Rynek w Bydgoszczy



</doc>
<doc id="1644431" url="https://pl.wikipedia.org/wiki?curid=1644431" title="Wielopłetwe">
Wielopłetwe



</doc>
<doc id="1644434" url="https://pl.wikipedia.org/wiki?curid=1644434" title="Kościół Wniebowzięcia Najświętszej Maryi Panny w Niemodlinie">
Kościół Wniebowzięcia Najświętszej Maryi Panny w Niemodlinie

Kościół Wniebowzięcia Najświętszej Maryi Panny – rzymskokatolicki kościół parafialny położony jest przy ulicy Rynek 29 w Niemodlinie. Kościół należy do parafii Wniebowzięcia NMP w Niemodlinie w dekanacie Niemodlin, diecezji opolskiej. Dnia 20 lutego 1958 roku, pod numerem 300/58, świątynia została wpisana do rejestru zabytków województwa opolskiego.
Historia kościoła.
Pierwszy kościół w Niemodlinie, będącym wtedy jeszcze wsią, jest wzmiankowany w 1228 roku, kiedy książę Kazimierz I opolski wymienia Niemodlin w nadaniu dla swego palatyna Klemensa Gryfity, któremu powierza patronat nad tutejszą świątynią, a po nadaniu tejże wsi praw miejskich figuruje od 1290 roku jako kościół parafialny. Funkcję proboszcza sprawuje tu wtedy niejaki Eccehard. Od 1389 do 1810 roku świątynia niemodlińska była kościołem kolegiackim. 
W dniu 5 maja 1389 roku Bolko IV opolski książę niemodliński zwrócił się do biskupa wrocławskiego Wacława z prośbą o podniesienie kościoła parafialnego w Niemodlinie do rangi kolegiaty. Książę uposażył wikariuszy nowej kolegiaty w beneficja, znajdujące się we wsiach Hanuszów w dystrykcie niemodlińskim, Piotrówek, Szczepanowice i w dziesięciny ze wsi w okręgu głubczyckim. Zachowało się kilka średniowiecznych dokumentów (obecnie przechowywanych w Archiwum Państwowym we Wrocławiu) dotyczących kolegiaty, między innymi dokument Kazimierza księcia cieszyńskiego i oświęcimskiego oraz pana na Głogówku, który darował wikariuszom kolegiaty w Niemodlinie 30 grzywien czynszu rocznego z ruchomego i nieruchomego majątku w Toszku. W tym dokumencie, pochodzącym z 2 kwietnia 1416 roku, podano wezwanie kolegiaty Najświętszej Marii Panny. Z 1429 roku pochodzi dokument Bolka V księcia opolskiego, który potwierdził sprzedaż przez Ottona z Głogówka kolegiacie w Niemodlinie 3 grzywien czynszu z Dąbrowy wraz z sołectwem. Zachowały się również dwa dokumenty Wacława biskupa wrocławskiego z 1414 i 1416 roku, który ogłosił testament Aleksego Keterlini kanonika wrocławskiego i prepozyta niemodlińskiego o nadaniu 10 grzywien czynszu dla wikariuszów kościoła kolegiackiego, oraz darowanie przez władze miast Toszka i Pyskowic wymienionych czynszów z dóbr księcia Kazimierza. Ponadto zachowały się trzy dokumenty notarialne, potwierdzające nadania dla kolegiaty czynione przez osoby prywatne. Z 1427 roku pochodzi dokument Andrzeja syna Mieszka Zbylutowica de Scalendis kleryka diecezji wrocławskiej i notariusza publicznego, który potwierdził nadanie Mikołaja de Neppasicz dziedzica we wsi Kozielno 4 grzywien czynszu dla wikariuszów kolegiaty. Drugi tego typu dokument pochodzi z 1429 roku, a wystawił go notariusz Marcin syn Andrzeja z Otmętu, kleryk wrocławski; potwierdził on nadanie Ottona Bees de Kograw czynszu 3 grzywien groszy rocznie dla kolegiaty. Wreszcie trzeci z nich to potwierdzenie przez Andrzeja Ruperti kanonika i oficjała wrocławskiego testamentu Barbary Dreskynne o przekazaniu czynszu Jakubowi Jerstinboch altaryście św. Krzyża w kolegiacie niemodlińskiej. Dokumenty wymieniają również członków władz kolegiaty: pierwszego prepozyta Aleksego Ketirlini (jednocześnie kanonika wrocławskiego), Jana Mochberga wikariusza, Wacława kanonika i Burgmanna altarystę.
Obecny kościół zbudowany został w końcu XIII wieku (prezbiterium). Rozbudowany w drugiej połowie XV wieku (nawa i wieża). Kościół parafialny przechodził zmienne koleje losu. Podczas wojny trzydziestoletniej, 17 czerwca 1640 roku, niemal doszczętnie spłonął. Odbudowany w 1651 roku, został ponownie zniszczony od uderzenia pioruna w 1655 roku. Szczególnie mocno ucierpiała wówczas wieża, po raz drugi zniszczona w 1781 roku, od uderzenia pioruna. Ponownie odbudowana wieża została podwyższona o 86 łokci, otoczono ją galeryjkami ze stożkowym krytym gontem dachem. W 1864 roku wieża znów uległa zniszczeniu, koszt odbudowy wynosił 3900 talarów. Nowa wieża była wyższa od poprzedniej o 9,3 m, jej wysokość wynosiła 62,7 m. Po pożarze w 1640 r. przebudowano zakrystię i wzniesiono kaplice po bokach prezbiterium. W pierwszej połowie XVIII wieku przebudowano nawę i sklepienie z gotyckiego na barokowe. W roku 1865 został odnowiony szczyt zachodni i nadbudowano wieżę (wieżę zakończono wysmukłym hełmem z latarnią). 
Architektura i wnętrze kościoła.
Kościół jest murowany z cegły z użyciem zendrówki i kamienia w przyziemiu (w prezbiterium widoczny układ cegieł wendyjski, a w nawie i wieży układ polski). Z wyjątkiem wieży i ściany zachodniej jest otynkowany. Na zewnątrz opięty jest szkarpami uskokowymi, charakterystycznymi dla stylu gotyckiego. Ściany prezbiterium rozczłonkowane są pilastrami, nawy filarami przyściennymi. Prezbiterium nakryte jest sklepieniem kolebkowo-krzyżowym z dekoracyjnymi żebrami stiukowymi z XVI wieku, a nawa, sklepieniem kolebkowym z lunetami. Nawa jest szersza i wyższa niż prezbiterium, posiada cztery przęsła. Do kościoła prowadzą dwie kruchty: główna - od zachodu i mniejsza południowa. Od zachodu znajduje się przybudówka za schodami na chór muzyczny i wieżę z 1950 roku. W prezbiterium znajdują się sedilia gotyckie, prawdopodobnie z XIV wieku, zamknięte trzema trójlistnymi łukami nadwieszonymi na kamiennych wspornikach. W wieży wiszą 3 dzwony, w tym jeden renesansowy z napisem minuskulnym z 1522 roku, pochodzący z rozebranego drewnianego kościoła w Rogach, dwa pozostałe ferrytowe pochodzą z 1960 roku. 
Niemodliński kościół jest orientowany, wzniesiony w stylu gotyckim z przekształceniami barokowymi. W prezbiterium znajduje się ołtarz główny z obrazem Wniebowzięcia Najświętszej Marii Panny z fragmentami regencyjnymi, rokokowymi, a także dwie rzeźby św. Piotra i Pawła. Obecny ołtarz główny został ufundowany w 1822 roku. Fundatorami byli hrabia Fryderyk Praschma, proboszcz Ilgner, częściowo skorzystano także z fundacji hrabiny Joanny Praschma. Centralnym elementem ołtarza jest obraz Matki Bożej Wniebowziętej wzorowany na jednym z obrazów Guido Reniego. Namalowany przez Molitora z Düsseldorfu - przedstawia Madonnę, która w otoczeniu aniołów wciąga do nieba członków rodziny hrabiowskiej. Ołtarze boczne późnobarokowe z XVIII wieku. W lewym znajduje się płaskorzeźba przedstawiająca nawiedzenie św. Elżbiety oraz rzeźby św. Anny i Joachima, w prawym ołtarzu także płaskorzeźba – Chrystusa ukrzyżowanego oraz rzeźby św. Heleny i Konstantyna Wielkiego. W kaplicy południowej ołtarz regencyjny z akantową dekoracją snycerską oraz rzeźbami św. Karola Boromeusza (z lewej) i św. Franciszka (z prawej). W środku ołtarza obraz apoteozy św. Anny oraz nad nim owalny obraz św. Apolonii Aleksandryjskiej. W kaplicy polichromie ze scenami z życia św. Anny. W kaplicy północnej ołtarz późnobarokowy z obrazem Matki Boskiej Częstochowskiej z poł. XX w. W kaplicy polichromie z XVIII w. z żywotem św. Jana Nepomucena oraz zabytkowe rzeźby barokowo-ludowe z XVIII wieku (Chrystusa Frasobliwego oraz Matki Boskiej Bolesnej). 
W kościele znajduje się barokowa ambona z XVIII wieku. W 1891 roku hrabia Fryderyk z okazji srebrnego jubileuszu swojego małżeństwa ofiarował kościołowi kosztowną monstrancję. W 1899 roku kościół odmalowano. W 1909 roku zostały odnowione organy przez Hugona z Wrocławia. W nawie bocznej znajduje się pamiątkowa tablica ku czci zabitych żołnierzy AK i ludności z kresów dawnej RP, ufundowana w 1990 roku. Czytamy na niej: „Pomordowanym mieszkańcom Wołynia, ofiarom deportacji, rzezi i obozów, żołnierzom 27 Wołyńskiej Dywizji Armii Krajowej, Obrońcom Przebraża i okolic, za patriotyczną postawę w ratowaniu życia Polaków na Wołyniu w latach 1939-44. Rodacy Ziemi Wołyńskiej. Niemodlin 1990 r.” Od zewnątrz, przy południowej ścianie prezbiterium znajduje się ogrójec z barokowymi rzeźbami modlącego się Chrystusa i apostołów z XVIII wieku. Kościół od strony północnej i wschodniej otoczony jest murem ceglanym uzupełnionym kamiennym pochodzącym z XVIII wieku. Na placu za kościołem znajduje się zabytkowa kuta latarnia z początku XX wieku.
W latach 2019-2021 w kościele zrealizowano projekt pn. „Ochrona, konserwacja i udostępnienie zabytków oraz polichromii ściennych kościoła p.w. Wniebowzięcia N.M.P. w Niemodlinie”. Odnowiono barokowy ołtarz główny, ołtarze w kaplicach: północnej i południowej, bliźniacze rokokowo-klasycystyczne ołtarze boczne i późnobarokową ambonę. Zrekonstruowano i udostępniono fragmenty odkrytych w latach 2010-2011 barokowych polichromii w prezbiterium oraz kaplicach. Największym odkryciem były polichromie znajdujące się na ścianie prezbiterium za barokowym ołtarzem. Odkryto je w trakcie prac konserwatorskich w latach 2013-2021. Polichromie przedstawiające zacheuszki oraz epitafia inskrypcyjne (w tym jedno wierszowane) pochodzą z przełomu XIII/XIV wieku i należą do najstarszych tego typu na obszarze obecnej Polski. Zasłonięte m.in. przez ołtarz główny, są prezentowane na planszach znajdujących się przy wejściu do kościoła, pod chórem muzycznym. 
Kościół udostępniony jest zwiedzającym, a w ramach zakończonego projektu można go bezpłatnie zwiedzać z przewodnikiem.

</doc>
<doc id="1644435" url="https://pl.wikipedia.org/wiki?curid=1644435" title="Limakologia">
Limakologia

Limakologia (od – ślimak + – nauka) – nauka zajmująca się ślimakami.

</doc>
<doc id="1644440" url="https://pl.wikipedia.org/wiki?curid=1644440" title="Chamsa">
Chamsa



</doc>
<doc id="1644443" url="https://pl.wikipedia.org/wiki?curid=1644443" title="Mystriosuchus">
Mystriosuchus

Mystriosuchus – rodzaj fitozaura żyjącego w późnym triasie i być może wczesnej jurze na terenie współczesnej Europy. Został nazwany w 1896 roku przez Eberharda Fraasa. Obejmuje trzy gatunki: "Mystriosuchus planirostris" (początkowo "Belodon planirostris"), będący gatunkiem typowym rodzaju, "M. westphali" i "M. steinbergeri". Niemal kompletny szkielet "M. planirostris", odnaleziony w 1995 w północnych Włoszech, pozwala określić długość zwierzęcia na około 4 m. Budowa szkieletu pozaczaszkowego dowodzi, że "Mystriosuchus" był spośród wszystkich znanych fitozaurów najlepiej przystosowany do prowadzenia wodnego trybu życia. Anatomia czaszki sugeruje, że żywił się przede wszystkim rybami.
Maisch i Kapitzke (2010) opisali fragment żuchwy odnaleziony w Somerset w Anglii, przypisywany do "Mystriosuchus". Osady, w których odkryto tę skamieniałość autorzy datowali na hettang; ich zdaniem odkrycie to sugeruje, że "Mystriosuchus" mógł być jednym z nielicznych fitozaurów, które przetrwały wymieranie triasowe. Jednak Barrett i Xu (2012) zwrócili uwagę, że osady, w których odkryto ten fragment żuchwy, znajdują się poniżej osadów, w których znaleziono skamieniałości amonitów z rodzaju "Psiloceras". W Wielkiej Brytanii pojawienie się amonitów z tego rodzaju w zapisie kopalnym wyznacza początek jury; ponieważ fitozaur, do którego należał fragment żuchwy opisany w 2010 r. jest od nich starszy, zdaniem Barretta i Xu musiał on żyć w triasie.
"Mystriosuchus" często był klasyfikowany w odrębnej podrodzinie Mystriosuchinae, jednak nowsze badania sugerują jego przynależność do Pseudopalatinae – mimo kilku różnic w budowie w porównaniu z innymi członkami tej podrodziny. Początkowo był uznawany za rodzaj słodkowodny, jednak odkrycia w Lombardii dowiodły, że przynajmniej niektóre osobniki prowadziły wyłącznie morski tryb życia.

</doc>
<doc id="1644445" url="https://pl.wikipedia.org/wiki?curid=1644445" title="Hermann Kunz">
Hermann Kunz

Hermann Kunz – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
Służył w eskadrze myśliwskiej Jagdstaffel 7 w 1916 roku. Uzyskał pierwsze zwycięstwo powietrzne 23 października 1916. W tym samym roku przeżył powietrzne zderzenie z Josefem Jacobsem. W grudniu 1917 roku został przeniesiony do FA301 do Palestyny, gdzie odniósł kolejne 3 zwycięstwa. Następnie służył w Jagdstaffel 55.
Latał na samolotach Albatros i Pfalz D.III.

</doc>
<doc id="1644447" url="https://pl.wikipedia.org/wiki?curid=1644447" title="Erwin Kremers">
Erwin Kremers

Erwin Kremers (ur. 24 marca 1949 w Mönchengladbach) – niemiecki piłkarz, występował na pozycji napastnika. Brat-bliźniak Helmuta Kremersa, także piłkarza.
Kariera klubowa.
Kremers pochodzi z Mönchengladbach. Karierę piłkarską rozpoczął w tamtejszej Borussii Mönchengladbach. W 1967 roku awansował do kadry pierwszej drużyny prowadzonej przez Hennesa Weisweilera i 20 kwietnia 1968 zadebiutował w pierwszej lidze niemieckiej w wygranym 4:1 domowym spotkaniu z Hamburger SV. Z Borussią jako rezerwowy zajął 3. miejsce i osiągnięcie to powtórzył także w sezonie 1968/1969.
Latem 1969 roku Kremers odszedł z Mönchengladbach do Kickers Offenbach. Przez rok był występował w Regionallidze i jako podstawowy zawodnik przyczynił się do awansu klubu do pierwszej ligi. W niej w barwach Kickers grał jeszcze przez jeden sezon zdobywając 11 goli. W sierpniu 1970 osiągnął z Kickers inny sukces - zdobył Puchar Niemiec, dzięki zwycięstwu 2:1 w finale nad 1. FC Köln.
W 1971 roku Kremers ponownie zmienił barwy klubowe i przeszedł do FC Schalke 04, w którym występował wraz z bratem Helmutem. Swoje pierwsze spotkanie w barwach Schalke rozegrał 14 sierpnia 1971 w wygranym 5:1 wyjazdowym spotkaniu z Hannoverem 96. W 1972 roku zdobył z Schalke swój drugi w karierze Puchar Niemiec (5:0 w finałowym meczu z 1. FC Kaiserslautern) oraz wywalczył wicemistrzostwo kraju. W 1977 roku został wicemistrzem Bundesligi. W 1979 roku zakończył piłkarską karierę z powodu kontuzji, a łącznie w Schalke rozegrał 212 meczów oraz zdobył 50 goli.
Kariera reprezentacyjna.
W reprezentacji RFN Kremers zadebiutował 26 maja 1972 w wygranym 4:1 w towarzyskim meczu ze Związkiem Radzieckim. W tym samym roku został powołany przez selekcjonera Helmuta Schöna na Euro 72. Tam wystąpił we dwóch spotkaniach: wygranym 2:1 półfinale z Belgią oraz 3:0 finale ze Związkiem Radzieckim. W kadrze narodowej grał do 1974 roku, ale nie powołano go na mistrzostwa świata 1974. Ogółem rozegrał w niej 15 meczów i zdobył 3 gole.

</doc>
<doc id="1644451" url="https://pl.wikipedia.org/wiki?curid=1644451" title="Drugi rząd Silvia Berlusconiego">
Drugi rząd Silvia Berlusconiego

Drugi rząd Silvia Berlusconiego – rząd Republiki Włoskiej funkcjonujący od 11 czerwca 2001 do 23 kwietnia 2005. Był najdłużej urzędującym gabinetem od 1861.
Rząd ten powstał po zwycięstwie centroprawicowego bloku Dom Wolności w wyborach parlamentarnych do Izby Deputowanych i Senatu XIV kadencji.
W skład rządu (poza premierem) wszedł 1 wicepremier, 14 ministrów resortowych i 9 ministrów bez teki. Teki objęli przedstawiciele Forza Italia (FI), Sojuszu Narodowego (AN), Ligi Północnej (LN), a także Centrum Chrześcijańsko-Demokratycznego (CCD) i Zjednoczonych Chrześcijańskich Demokratów (CDU), które rok później połączyły się w Unię Chrześcijańskich Demokratów i Centrum (UDC). W trakcie urzędowania dokonano kilku zmian w składzie Rady Ministrów.
Sekretarzem rządu został Gianni Letta, powołano także około 55 wiceministrów i podsekretarzy stanu.
Rząd ten zakończył swoją działalność po kryzysie w koalicji wywołanym przez chadeków, co doprowadziło do dymisji premiera. Wkrótce jednak doszło do podpisania nowego porozumienia pomiędzy dotychczasowymi partnerami i po dokonaniu zmian w składzie gabinetu Silvio Berlusconi ponownie stanął na czele Rady Ministrów.

</doc>
<doc id="1644453" url="https://pl.wikipedia.org/wiki?curid=1644453" title="Martina Viestová">
Martina Viestová

Martina Viestová (ur. 21 maja 1984 roku) – słowacka siatkarka, reprezentantka kraju, grająca na pozycji rozgrywającej. W 2005 roku została powołana do reprezentacji na kwalifikacje do Mistrzostw Świata 2006 rozgrywanych w stolicy Chorwacji w Zagrzebiu. 
Sukcesy klubowe.
Liga słowacka:
Puchar Słowacji:
Liga czeska:
MEVZA - Liga środkowoeuropejska:

</doc>
<doc id="1644457" url="https://pl.wikipedia.org/wiki?curid=1644457" title="Zenon z Cypru">
Zenon z Cypru



</doc>
<doc id="1644458" url="https://pl.wikipedia.org/wiki?curid=1644458" title="Osady denne">
Osady denne

Osady denne – materia zalegająca na dnie zbiorników wodnych, która dostała się tam w wyniku sedymentacji m.in. sestonu. Są to zarówno części mineralne (iły, muły, piaski, żwiry) jak i organiczne (drobnocząsteczkowa materia organiczna, grubocząsteczkowa materia organiczna). Ilość, tempo narastania oraz skład i struktura osadów dennych jest zależna m.in. od trofii zbiornika, typu miktycznego oraz charakteru zlewni. Osady denne magazynują materię mineralną i organiczną, która w ten sposób jest czasowo lub trwale wytrącona z obiegu materii w ekosystemie wodnym. Powrót materii do toni wodnej jest możliwy m.in. dzięki zjawisku resuspensji. W zbiornikach o wysokiej trofii w osadach dennych zdeponowane są duże ilości biogenów. 

</doc>
<doc id="1644460" url="https://pl.wikipedia.org/wiki?curid=1644460" title="Włoskie Lotnicze Siły Współwalczące">
Włoskie Lotnicze Siły Współwalczące

Włoskie Lotnicze Siły Współwalczące (wł. Aviazione Cobelligerante Italiana – ACI, ang. Italian Co-Belligerent Air Force) – włoskie jednostki lotnicze zorganizowane w 1943 roku do wspólnej walki z u boku aliantów przeciwko Niemcom.
Po zawarciu w dniu 8 września 1943 roku przez włoski rząd marszałka Pietra Badoglia rozejmu z aliantami wszystkie samoloty "Regia Aeronautica" otrzymały rozkaz przelotu na lotniska zajęte przez Sprzymierzonych i oddania się do niewoli. Zdołało to uczynić tylko 203 samoloty różnych typów, poza tym około 250 przejęli alianci na zajętych przez siebie lotniskach. Tylko połowa z nich nadawała się do czynnej służby. Jeszcze we wrześniu 1943 roku rozpoczęto rozmowy mające na celu organizację RA jako sojuszniczych sił zbrojnych. Uzgodniono także sposób oznakowania włoskich samolotów: czerwono-biało-zielone kręgi na obu stronach skrzydeł i kadłuba, zmieniające dawne oznakowania faszystowskie. Po formalnym wypowiedzeniu przez Włochy wojny III Rzeszy (13 października 1943 roku) rozpoczęła się nowa służba bojowa "ACI".
Pod koniec 1943 roku "Aviazione Cobelligerante Italiana" posiadała w zorganizowanych jednostkach 281 samolotów w ramach trzech specjalności lotniczych: myśliwców, bombowo–transportowej oraz lotnictwa morskiego. W miarę wykruszania się sprzętu produkcji włoskiej, alianci przekazywali nowym sojusznikom swoje samoloty, m.in.: myśliwce Supermarine Spitfire i Bell P-39 Airacobra i bombowce Martin Baltimore.
Główny wysiłek bojowy "ACI" skierowany został na Bałkany, aby uniknąć sytuacji bratobójczej walki pomiędzy pilotami włoskimi walczącymi u boku Aliantów i w siłach lotniczych RSI. Jednostki włoskie wspomagały partyzantów Tity, dostarczały im zaopatrzenie, atakowały siły niemieckie w Jugosławii i Albanii. Ostatni lot bojowy samolotów "Regia Aeronautica" w czasie II wojny światowej miał miejsce 5 maja 1945 roku nad Zagrzebiem. Ogółem piloci włoscy walczący po stronie Aliantów wykonali w ciągu 18 miesięcy ponad 11 000 lotów, głównie transportowych, eskortowych i rozpoznawczych.

</doc>
<doc id="1644462" url="https://pl.wikipedia.org/wiki?curid=1644462" title="Aviazione Cobelligerante Italiana">
Aviazione Cobelligerante Italiana



</doc>
<doc id="1644463" url="https://pl.wikipedia.org/wiki?curid=1644463" title="Alfred Ulmer">
Alfred Ulmer

Alfred Ulmer (ur. 15 września 1896, zm. 29 czerwca 1917) – as lotnictwa niemieckiego Luftstreitkräfte z 5 potwierdzonymi zwycięstwami w I wojnie światowej.
Informacje ogólne.
Służył w eskadrze myśliwskiej Jagdstaffel 8 od 10 września 1916 roku. Pierwsze zwycięstwo powietrzne odniósł 1 października 1916 roku. Do 24 stycznia zestrzelił łącznie 5 samolotów nieprzyjaciela. 5 lutego 1917 roku został ciężko ranny w walce z pilotami 46 Eskadry. Po powrocie z długiego leczenia został zestrzelony w jednym z pierwszych swoich lotów przez załogę samolotu F.E.2d: Frank Potter i Harold Waddell Joslyn – angielskiego i kanadyjskiego asa z 20. Eskadry RFC.
Latał na samolocie Albatros D.V.

</doc>
<doc id="1644465" url="https://pl.wikipedia.org/wiki?curid=1644465" title="René Viviani">
René Viviani

René Viviani (ur. 8 listopada 1863 w Sidi Bu-l-Abbas, zm. 7 września 1925 w Le Plessis-Robinson) – francuski polityk czasów III Republiki, premier Francji w pierwszym roku trwania I wojny światowej.
Viviani urodził się w 1863 roku w Sidi Bu-l-Abbas we francuskiej Algierii. W 1893 roku został wybrany do Zgromadzenia Narodowego. W parlamencie reprezentował piąty okręg Paryża. Funkcję posła pełnił do 1902 roku kiedy nie został wybrany na następną kadencje. Cztery lata później został wybrany do parlamentu z departamentu Creuse. Tego samego roku wszedł do gabinetu Georges'a Clemenceau.
Od początków swojej kariery politycznej związany z partią socjalistyczną. Viviani dzięki doskonałym zdolnościom oratorskim został szybko jednym z czołowych liderów partii. Pracował w ministerstwie oświaty w czasie kiedy szefem tego resortu był Gaston Doumergue. 
13 czerwca 1914 roku głosami 370 do 137 otrzymał wotum zaufania i objął tekę premiera Francji. Główną kwestią, z którą na początku się spotkał nowy premier, była zmiana prawa, które umożliwiało wprowadzenie trzyletniej służby wojskowej oraz przekazanie pożyczki w wysokości 1,8 miliarda franków na przygotowanie do wojny. Viviani poparł obie kwestie, które weszły w życie. W sierpniu 1914 roku wraz z wybuchem wojny z Niemcami, Rene Viviani zreorganizował rząd na potrzeby wojny. Sposobem rządzenia nie wyróżniał się od poprzedników. Po ponadpółtorarocznym rządzeniu Francją, 29 października 1915 roku został zastąpiony na tym stanowisku przez Aristide'a Brianda.
Viviani reprezentował Francję w Lidze Narodów w Genewie w roku 1920 i 1921. Był masonem, należał do loży Wielki Wschód Francji.
René Viviani zmarł w 1925 roku w Le Plessis-Robinson w wieku 61 lat.

</doc>
<doc id="1644466" url="https://pl.wikipedia.org/wiki?curid=1644466" title="Markéta Chlumská">
Markéta Chlumská

Markéta Tomanová-Chlumská (ur. 10 stycznia w 1982 roku w Brnie) – czeska siatkarka. Obecnie gra w zespole VK Prostějov.

</doc>
<doc id="1644472" url="https://pl.wikipedia.org/wiki?curid=1644472" title="Henri Françillon">
Henri Françillon

Henri Françillon (ur. 26 maja 1946 w Port-au-Prince) – piłkarz haitański grający na pozycji bramkarza.
Największym sukcesem w karierze Françillona był występ z reprezentacją Haiti na Mistrzostwach Świata 1974 w RFN. Był tam pierwszym bramkarzem i wystąpił we wszystkich trzech meczach grupowych (kolejno z reprezentacją Włoch 1–3, reprezentacją Polski 0–7 i reprezentacją Argentyny 1–4).
Mimo puszczenia 14 bramek na Mundialu, gra Françillona (należy dodać, że bardzo niekonwencjonalna) została zauważona i doceniona transferem z haitańskiego Victory Sportif Club do niemieckiego TSV 1860 Monachium, który występował wtedy w 2. Bundeslidze. W Monachium spędził sezon i rozegrał w barwach TSV 1860 5 meczów ligowych.

</doc>
<doc id="1644475" url="https://pl.wikipedia.org/wiki?curid=1644475" title="Zespół Hoffmana">
Zespół Hoffmana

Zespół Hoffmana (ang. "Hoffman's syndrome") – zespół objawów chorobowych o typie miopatii, występujący u osób z niedoczynnością tarczycy.
Chorobę opisał po raz pierwszy w 1897 roku niemiecki neurolog Johann Hoffmann.
Miopatia rozwija się u 40% (choć według niektórych autorów może nawet występować u 80%) chorych z niedoczynnością tarczycy. Choroba objawia się osłabieniem mięśni, łatwą męczliwością, sztywnością i bolesnością mięśni oraz ich bolesnymi skurczami, które nasilają się pod wpływem wysiłku oraz zimna.
Cechą charakterystyczną i konieczną do rozpoznania zespołu Hoffmana jest jednak przerost rzekomy mięśni i osłabienie mięśni proksymalnych (ramion, ud), przedłużona faza relaksacyjna odruchów ścięgnistych. Zmianom towarzyszy zwiększenie aktywności kinazy kreatynowej. Z uwagi, że objawy zespołu występują w przebiegu niedoczynności tarczycy (na przykład z powodu choroby Hashimoto), w przebiegu zespołu stwierdza się zwiększone stężenie TSH oraz obniżone tyroksyny.
W badaniu elektromiograficznym nie stwierdza się specyficznych dla tej jednostki chorobowej zaburzeń.
Objawy choroby ustępują po wyrównaniu czynności hormonalnej tarczycy.
Odpowiednik zespołu Hoffmana u dzieci jest nazywany zespołem Kochera-Debrégo-Semelaigne'a.

</doc>
<doc id="1644477" url="https://pl.wikipedia.org/wiki?curid=1644477" title="Zespół Kochera-Debrégo-Semelaigne'a">
Zespół Kochera-Debrégo-Semelaigne'a



</doc>
<doc id="1644480" url="https://pl.wikipedia.org/wiki?curid=1644480" title="Kościół św. Rocha w Tułowicach">
Kościół św. Rocha w Tułowicach

Kościół św. Rocha – rzymskokatolicki kościół parafialny w Tułowicach. Świątynia należy do parafii św. Rocha w Tułowicach w dekanacie Niemodlin, diecezji opolskiej.
Historia kościoła.
Po raz pierwszy kościół w Tułowicach wymieniony jest w rejestrze świętopietrza z 1447 roku, wówczas jako parafia św. Katarzyny w Tułowicach. W okresie reformacji Tułowice należały do parafii św. Jadwigi Śląskiej w Prądach, a od XVII wieku znowu w tej miejscowości zaczyna funkcjonować parafia rzymsko – katolicka z własnym proboszczem. 
Pierwotny kościół był drewniany. W czasie częstych wojen uległ zniszczeniu. Z kroniki hrabiów Frankenbergów możemy wyczytać: „"Wybudowałem nowy kościół w Tułowicach. Stary, pw. św. Katarzyny znajdujący w innym miejscu wioski, był tak rozsypujący się, że od lat nabożeństwa były odprawiane w zamkowej kaplicy...”" (wiek XVIII).
Obecny kościół parafialny wybudowano w latach 1829-1840 w neoklasycystycznym stylu bazylikowym. Wygląd kościoła z opisu w kronice hrabiego: „"Ołtarz trzy skrzydłowy, Najświętsza Maryja z Dzieciątkiem Jezus w niebiańskiej chwale - na głównym ołtarzu, św. Jadwiga i św. Roch, który jest patronem kościoła - jako ołtarze boczne. Ołtarz rzeźbiony w stylu romańskim i ambona dębowa, prezbiterium zostało zaślepione, drewniany sufit nowy z pomalowanymi konsolami, wejście główne wyłożone marmurowymi płytkami.”"
Przy murze kościoła parafialnego znajduje się płyta nagrobna zmarłego w 1598 roku Heinricha von Dreske, ukazująca postać brodatego rycerza w zbroi. Jest ona jednym z nielicznych śladów po dawnych właścicielach tej ziemi.

</doc>
<doc id="1644481" url="https://pl.wikipedia.org/wiki?curid=1644481" title="Akcja „Burza” w Okręgu Lublin Armii Krajowej">
Akcja „Burza” w Okręgu Lublin Armii Krajowej

 
Akcja „Burza” w Okręgu Lublin AK – część akcji wojskowej zorganizowanej i podjętej przez oddziały Armii Krajowej przeciw wojskom niemieckim, w końcowej fazie okupacji niemieckiej, bezpośrednio przed wkroczeniem Armii Czerwonej (operacja brzesko-lubelska), prowadzona w granicach II RP.
Akcja „Burza” w Okręgu Lublin AK była prowadzona od 20 do 29 lipca 1944.
W „Burzy” wzięły udział oddziały 3 Dywizji Piechoty, 9 Dywizji Piechoty, 15 Pułku Piechoty oraz 27 Wołyńskiej Dywizji Piechoty. Do działań włączyły się też oddziały Batalionów Chłopskich i Państwowego Korpusu Bezpieczeństwa. Ogółem wszystkie zmobilizowane siły liczyły do 20 tysięcy ludzi.
Partyzanci atakowali wycofujące się jednostki niemieckie na całej długości szlaków komunikacyjnych przebiegających przez Lubelszczyznę. W kilkunastu przypadkach bronili pacyfikowane przez hitlerowców miejscowości.
22 lipca 3 batalion 7 Pułku Piechoty kapitana Bolesława Flisiuka „Jaremy” w Puchaczowie blokował odejście jednostki niemieckiej. Wsparcia ogniowego udzieliła artyleria sowiecka. Do niewoli wzięto około 100 jeńców z dowódcą dywizji włącznie. Zdobyto znaczne ilości uzbrojenia.
Na terenie Inspektoratu Zamość walczyły oddziały 9 Pułku Piechoty AK majora Stanisława Prusa „Adama”. 21 lipca batalion majora Wilhelma Szczepankiewicza „Drugaka” wyzwolił Bełżec, a wspólnie z wojskami sowieckimi zdobywał Tomaszów Lubelski. Batalion porucznika Adama Piotrowskiego „Doliny” obronił mosty w Bondyrzu i Kaczórkach, współdziałał z oddziałami sowieckimi w walkach o Zwierzyniec i Frampol. Batalion podporucznika Stefana Kwaśniewskiego „Wiktora” atakował Niemców koło Majdanu Wojsławickiego, pod Majdanem Nowym i w Grabowcu. Oddział partyzancki porucznika Józefa Śmiecha „Ciąga” walczył w Skierbieszowie i w rejonie Izbicy oraz Orłowa.
Na terenie Inspektoratu Lublin oddziały miejskie opanowały wiele ważnych obiektów publicznych i przemysłowych. Uratowano dworzec kolejowy w Lublinie. Prowadzono rozpoznanie na korzyść oddziałów sowieckich. Wzięto do niewoli kilkuset żołnierzy niemieckich. Oddziały leśne walczyły w powiecie lubelskim i lubartowskim. 21 i 22 lipca jednostki 27 Dywizji Piechoty AK opanowały Kock, Firlej, Kamionkę, Kozłówkę i Michów. Współdziałając z oddziałem porucznika Józefa Jurałozińskiego „Jura” zdobyły Lubartów.
Na terenie Inspektoratu Puławy walczyły oddziały 8 i 15 Pułku Piechoty AK. Organizowano zasadzki na drogach Lublin – Kurów, Kazimierz Dolny – Puławy, Puławy – Wąwolnica, Godów – Opole Lubelskie. Opanowano Kurów, Urzędów, Nałęczów, Garbów, Wąwolnicę, Sobolew, Ryki, Końskowolę.
26 lipca oddziały kapitana Stanisława Węglowskiego „Lechity”, porucznika Mariana Sikory „Przepiórki” i podporucznika Franciszka Jerzego Jaskulskiego „Zagona” uczestniczyły w walkach o Puławy. Na przedpolach działał oddział podporucznika Bolesława Frańczaka „Argila”. Oddział podporucznika Mariana Bernaciaka „Orlika” zlikwidował załogę niemiecką w składach amunicji w Stawach. Oddział kapitana Piotra Ignacaka „Sawy” zajął fort na Mierzwiączce. Zgrupowanie podporucznika Klemensa Kurzypa „Wojtyńskiego” opanowało koszary w Stężycy.
W Klementowicach i Sobolewie zatrzymano transporty wojskowe zdobywając uzbrojenie, amunicję i sprzęt wojenny.
24 lipca oddział porucznika Stanisława Łokuciewskiego „Małego” rozbił pod Urzędowem kolumnę niemiecką. 25 lipca oddział podporucznika Janusza Furdala „Dębicza” współdziałając z grupą Batalionów Chłopskich podporucznika Jana Jabłońskiego „Drzazgi” obronił mieszkańców Zastowu Polanowskiego od zagłady. Walczono w Końskowoli z oddziałem niemieckim usiłującym podpalić miasteczko.

</doc>
<doc id="1644482" url="https://pl.wikipedia.org/wiki?curid=1644482" title="Kotlina Popradzka">
Kotlina Popradzka

Kotlina Popradzka (514.72; słow. "Popradská kotlina", niem. "Poppertal", "Popper-Niederung") – w regionalizacji polskiej według Jerzego Kondrackiego jednostka geomorfologiczna w Centralnych Karpatach Zachodnich, na Słowacji, stanowiąca wschodnią część Obniżenia Liptowsko-Spiskiego. W regionalizacji słowackiej Kotlina Popradzka wraz z Kotliną Liptowską wchodzi w skład Kotliny Podtatrzańskiej ("Podtatrzanska kotlina").
Od północy Kotlina Popradzka graniczy z Tatrami i Magurą Spiską, od wschodu z Górami Lewockimi. Na południowym wschodzie przechodzi w Kotlinę Hornadzką. Na południowym zachodzie ograniczają ją Kozie Grzbiety, natomiast na zachodzie Szczyrbski Dział oddziela ją od Kotliny Liptowskiej. Granica między Kotlinami Popradzką i Hornadzką przechodzi na wschód od wsi Jánovce, między wschodnim krańcem Kozich Grzbietów a południowo-zachodnim skrajem Gór Lewockich (według innych podziałów Karpat Kotliny Popradzka i Hornadzka tworzą razem Kotlinę Spiską). Granicę zachodnią (z Kotliną Liptowską) stanowi wododział Wagu (konkretnie: Białego Wagu) i Popradu w rejonie miejscowości Szczyrba.
Geografowie słowaccy dzielą Kotlinę Popradzką na jeszcze mniejsze jednostki: 
Oś kotliny wyznacza górny bieg rzeki Poprad. Na jej terenie występują liczne źródła mineralne (m.in. w miejscowościach Gánovce, Hozelec, Podhorany, Biała Spiska, Stary Smokowiec, Toporec i Wyborna) oraz źródła termalne (m.in. Gierlachów, Poprad i Wierzbów). Z występowaniem źródeł termalnych w Ganowcach związane jest miejscowe złoże trawertynu (tzw. "travertínová kopa Hôrka"), gdzie podczas eksploatacji trawertynu .
Całość kotliny obejmuje historyczny region Spisza. W kotlinie znajdują się miasta Svit, Poprad, Kieżmark, Spiska Biała i Podoliniec. Na terenie jednostki "Tatranské podhorie" rozłożyły się poszczególne „dzielnice” miasta Wysokie Tatry. Miasto Poprad jest lokalnym węzłem drogowym i kolejowym, przez który przebiega m.in. ważna linia kolejowa łącząca wschód Słowacji z jej zachodem (dawna Kolej Koszycko-Bogumińska).

</doc>
<doc id="1644483" url="https://pl.wikipedia.org/wiki?curid=1644483" title="Ulica Przy Bażantarni w Warszawie">
Ulica Przy Bażantarni w Warszawie

Ulica Przy Bażantarni – ulica na warszawskim Ursynowie.
Historia.
Nazwa ulicy pochodzi od Bażantarni, która jest już obiektem nieistniejącym, a powstała za czasów króla Jana III Sobieskiego. Miała ona służyć jako uatrakcyjnienie polowań (wraz z powstałym również zwierzyńcem).
W latach 1780–1782 August Czartoryski zbudował w miejscu Bażantarni klasycystyczny pałac według projektu Szymona Bogumiła Zuga. Pałac wielokrotnie przebudowywano, a w XIX wieku zmieniono nazwę z Bażantarni na Natolin dla upamiętnienia Natalii Potockiej.

</doc>
<doc id="1644485" url="https://pl.wikipedia.org/wiki?curid=1644485" title="Johann Hoffmann">
Johann Hoffmann

Johann Hoffmann (ur. 28 marca 1857 w Hahnheim, zm. 1 listopada 1919 w Heidelbergu) – niemiecki lekarz neurolog i neuropatolog. 
Życiorys.
Urodził się w 1857 roku w Hahnheim w Hesji Nadreńskiej. Ukończył szkołę w Wormacji, po czym studiował medycynę w Heidelbergu, Strasburgu i Berlinie. W 1882/83 roku zdał egzaminy państwowe. W 1883 roku w Heidelbergu otrzymał tytuł doktora medycyny. Był asystentem Nikolausa Friedreicha, Adolfa Weila i Wilhelma Erba. W 1910 został profesorem tytularnym, w 1919 profesor zwyczajny neuropatologii. Zmarł 1 listopada 1919 w Heidelbergu.
Dorobek naukowy.
Na jego cześć nazwano opisane przez niego: objaw Hoffmanna, odruch Hoffmanna, zespół Hoffmana, chorobę Werdniga-Hoffmanna.

</doc>
<doc id="1644488" url="https://pl.wikipedia.org/wiki?curid=1644488" title="Rozpraszanie kombinacyjne">
Rozpraszanie kombinacyjne



</doc>
<doc id="1644489" url="https://pl.wikipedia.org/wiki?curid=1644489" title="Zespół Hoffmanna">
Zespół Hoffmanna



</doc>
<doc id="1644490" url="https://pl.wikipedia.org/wiki?curid=1644490" title="Park im. Juliusza Słowackiego w Bielsku-Białej">
Park im. Juliusza Słowackiego w Bielsku-Białej

Park im. Juliusza Słowackiego w Bielsku-Białej – park miejski znajdujący się w centrum Bielska-Białej, na historycznym Dolnym Przedmieściu, pomiędzy ulicami: J. Słowackiego, F. Chopina, Z. Lubertowicza i Piastowską.
Powstał w 1898 r. jako "Park Jubileuszowy im. Cesarza Franciszka Józefa I" w miejscu cmentarza cholerycznego z lat 1830–1832. Zwany był też "Parkiem na Strzelnicy", ponieważ na jego terenie funkcjonowała strzelnica bractwa kurkowego (strzeleckiego) założonego w 1794 r. i działającego do roku 1939. Nazwę "Park im. Juliusza Słowackiego" nadano po 1918 r..
Głównym obiektem parku jest położony we wschodniej jego części (przy ul. Słowackiego) Dom Muzyki – siedziba Bielskiego Centrum Kultury. Został wybudowany w 1831 r. jako siedziba bractwa kurkowego, a jednocześnie został przystosowany do organizacji publicznych zebrań, uroczystości i balów. W 1880 r. budynek rozbudowano o tzw. wielką salę utrzymaną w stylu neoklasycystycznym. Do poł. XX w. odbywała się tu większość bielskich wydarzeń kulturalnych i politycznych. W 1891 r. na krótko obiekt zaadaptowano na koszary, po czym cztery lata później powrócił do miasta i ponownie zaczął być eksploatowany w celach rozrywkowych. W latach 80. XX w. od strony południowej i zachodniej dobudowano salę koncertową na 500 miejsc wraz z zapleczem.
W północnej części parku znajduje się sztuczne lodowisko oraz kompleks powstały w ramach programu Orlik 2012, wybudowany na miejscu dawnego boiska Międzyszkolnego Ośrodka Sportowego, składający się z boiska piłkarskiego o wymiarach 30×62 m, boiska wielofunkcyjnego o wymiarach 20×30 m oraz bieżni lekkoatletycznej. W latach 1938-1939 w tym miejscu znajdowała się 40-metrowa wieża spadochronowa.
Na terenie parku znajdują się dwie fontanny: w części środkowej oraz północno-wschodniej, pomiędzy Bielskim Centrum Kultury a ul. Piastowską.
W bielskim Parku Słowackiego znajdują się również dwa dęby szypułkowe będące pomnikami przyrody.

</doc>
<doc id="1644492" url="https://pl.wikipedia.org/wiki?curid=1644492" title="Park Słowackiego w Bielsku-Białej">
Park Słowackiego w Bielsku-Białej



</doc>
<doc id="1644495" url="https://pl.wikipedia.org/wiki?curid=1644495" title="Eulogiusz (Gieorgijewski)">
Eulogiusz (Gieorgijewski)

Eulogiusz, imię świeckie Wasilij Siemionowicz Gieorgijewski (ur. 10 kwietnia 1868 w Somowie, zm. 8 sierpnia 1946 w Paryżu) – rosyjski biskup prawosławny, od 1922 egzarcha zachodnioeuropejski. Przejściowo członek episkopatu Rosyjskiego Kościoła Prawosławnego poza granicami Rosji. 
W 1905 został pierwszym ordynariuszem prawosławnej eparchii chełmskiej. Zaangażowany w politykę rusyfikacji Chełmszczyzny, dążył do utrzymania przy prawosławiu maksymalnej liczby byłych unitów, którzy po ukazie tolerancyjnym z 1905 uzyskali możliwość legalnej konwersji na katolicyzm. Jako deputowany do Dumy Państwowej II i III kadencji, z powodzeniem starał się o utworzenie guberni chełmskiej i jej oderwanie od Królestwa Polskiego. W 1914 objął katedrę wołyńską i żytomierską. Podczas rosyjskiej okupacji Galicji koordynował działania Cerkwi rosyjskiej mające na celu nawracanie na prawosławie miejscowej ludności greckokatolickiej. 
W 1920 emigrował z Rosji, zaś rok później objął nadzór nad rosyjskimi parafiami w Europie Zachodniej, od 1922 jako egzarcha patriarszy. Na emigracji unikał zaangażowania politycznego, był natomiast aktywny w rozwijającym się dialogu ekumenicznym. 
W 1930, po konflikcie z "locum tenens" patriarchatu moskiewskiego Sergiuszem (Stragorodskim), przeszedł pod jurysdykcję patriarchy Konstantynopola, co nie zostało uznane przez Rosyjski Kościół Prawosławny. W 1945 wrócił do Rosyjskiego Kościoła Prawosławnego. Jeden z twórców Instytutu św. Sergiusza z Radoneża w Paryżu. 
Życiorys.
Młodość.
Urodził się w rodzinie księdza prawosławnego Szymona Gieorgijewskiego i jego żony Serafiny Głagolewej. Wychowywał się w bardzo religijnej atmosferze. Urodził się jako piąte dziecko swoich rodziców, jednak pozostałe cztery zmarły w dzieciństwie. Jego matka, obawiając się, że jej kolejny syn również może umrzeć, kilkakrotnie zabierała go do Pustelni Optyńskiej, by modlić się za jego zdrowie i prosić o błogosławieństwo starca Ambrożego. Po Wasiliju w rodzinie Gieorgijewskich przyszło na świat jeszcze dziewięcioro dzieci, z czego wczesne dzieciństwo przeżyło pięciu braci i siostra. W swoich wspomnienia metropolita opisywał sytuację materialną rodziny jako trudną. 
Mimo takiego wychowania w czasie nauki w szkole średniej przyszły duchowny czasowo był zafascynowany ideami narodnictwa. Interesował się również literaturą rosyjską. Ostatecznie jednak zdecydował się na dalsze kształcenie teologiczne. Ukończył seminarium duchowne w Tule w 1888 jako najlepszy absolwent w swoim roczniku. 
We wspomnieniach twierdził, że wahał się nad wyborem dalszej drogi życiowej, zastanawiając się nad podjęciem wyższych studiów teologicznych lub przyjęciem święceń kapłańskich jako biały duchowny, idąc w ślady ojca. Ostatecznie, idąc za radą starca Ambrożego z Optiny, wybrał kontynuację nauki i w 1892 uzyskał w akademii duchownej w Moskwie tytuł magistra teologii za pracę poświęconą postaci świętego Tichona Zadońskiego. 
Jak wspominał, w tym czasie po raz pierwszy rozważał wstąpienie do monasteru. Postanowił jednak spędzić kilka lat jako człowiek świecki przed ostatecznym podjęciem decyzji. Po ukończeniu studiów podjął zatem pracę jako prywatny nauczyciel w rodzinie Łopuchinów. Od 1894 (lub 1895) wykładał język grecki w seminarium w Tule. 
3 grudnia 1895 złożył śluby zakonne przed archimandrytą Antonim (Chrapowickim), przyjmując imię mnisze Eulogiusz. 12 grudnia tego samego roku został hieromnichem. Na jego decyzję o wstąpieniu do monasteru i niemal natychmiastowym złożeniu ślubów wieczystych miał wpływ biskup tulski i bielowski Ireneusz (Orda), który był zdania, że tylko mnich może pełnić obowiązki inspektora seminarium duchownego, które planowano nadać Wasilijowi Gieorgijewskiemu. Biskup skierował go w celu złożenia ślubów do monasteru Ikony Matki Bożej „Karmiąca Mlekiem” w Szczegłowie k. Tuły. Po roku pracy dydaktycznej awansował na inspektora seminarium duchownego we Włodzimierzu.
Biskup.
Działalność na ziemiach Królestwa Kongresowego.
W 1897 otrzymał godność archimandryty i został rektorem seminarium duchownego w Chełmie. 12 stycznia 1903 miała miejsce jego chirotonia na biskupa pomocniczego eparchii chełmsko-warszawskiej z tytułem biskupa lubelskiego. Jej obrzędu dokonali biskupi: arcybiskup chełmsko-warszawski Hieronim, biskup wołyński Antoni, biskup grodzieński Joachim oraz biskup włodzimiersko-wołyński Arseniusz. 
Od 1905, po zmianach terytorialnych eparchii, był biskupem ordynariuszem chełmskim i lubelskim. Od czasu swojego przyjazdu do Chełma, gdzie działał na rzecz ożywienia prawosławnego życia religijnego, podróżował po eparchii. Szczególną uwagę zwracał na działalność wydawniczą i edukacyjną, z osobistych funduszy dotował zakładane stowarzyszenia. Przewodniczył radzie kierującej Bractwem Przenajświętszej Bogurodzicy w Chełmie. Biskup Eulogiusz podzielał przy tym pogląd o rosyjskości ziemi chełmskiej, a jego działalność wpisywała się w politykę rusyfikacji. Cieszył się jednak ogromną popularnością wśród ludności chłopskiej tego obszaru. 
W 1907 został wybrany posłem do II Dumy. Jako reprezentant guberni lubelskiej i siedleckiej zasiadał również w III Dumie. Odmówił natomiast przyjęcia mandatu deputowanego do IV Dumy. W czasie jego wyjazdów na obrady parlamentarne czasowo zastępował go biskup Andronik (Nikolski). 
W parlamencie należał do deputowanych konserwatywno-nacjonalistycznych. Czynnie działał na rzecz oderwania ziemi chełmskiej od dawnego Królestwa Kongresowego i przyłączenia ich do Imperium Rosyjskiego. G. Pelica twierdzi, że chociaż biskup był jednym z głównych pomysłodawców tego rozwiązania, to jego postawa przyczyniła się do łagodzenia wynikłych z tej koncepcji konfliktów między ludnością polską i ruską na Chełmszczyźnie. Jako deputowany przeciwstawiał się ponadto projektowi uchwały o swobodzie zmiany wyznania religijnego. Wspierał tworzenie na ziemiach polskich żeńskich monasterów nowego typu, zajmujących się szeroko pojętą działalnością edukacyjną i dobroczynną. Dla jednego z nich, w Krasnymstoku, opracował szczegółową regułę. 
Szczególnie zaangażowany w akcję przymusowego nawracania na prawosławie unitów, w 1905, po wydaniu edyktu tolerancyjnego zezwalającego wcześniej „nawróconym” na powrót do Kościoła rzymskokatolickiego starał się przeciwdziałać temu procesowi. Rozważał nawet propozycję przywrócenia do istnienia Kościoła unickiego, by uniemożliwić rozszerzanie się wpływów obrządku łacińskiego. 
W swoich wspomnieniach opisywał rok 1905 jako szczególnie trudny okres dla swojej działalności. Dlatego w kolejnych latach zaangażował się w tworzenie stowarzyszeń rosyjsko-prawosławnych mających propagować wyznanie prawosławne i poparcie dla caratu (np. Chełmski Rosyjski Związek Monarchistów Dobra Ludu, Chełmski Oddział Rosyjskiego Towarzystwa Dobroczynności, Towarzystwo Oświaty Ludowej Rusi Chełmskiej). Uzyskał hojne wsparcie materialne cara dla tego rodzaju inicjatyw, sam również tworzył bractwa cerkiewne i przyczynił się do ożywienia propagandowej działalności wydawniczej na Chełmszczyźnie. W 1907 obiecywał nawet parcelację majątków ziemian wyznania katolickiego i narodowości polskiej między prawosławnych chłopów. 
Po latach Eulogiusz przyznawał, że traktowanie kwestii nawracania unitów jako politycznej i zmuszanie do zmiany wyznania było błędne, a przy tym szkodliwe dla wizerunku Cerkwi Rosyjskiej. Twierdził jednak, że odpowiedzialność za to leżała głównie po stronie biurokracji carskiej. 
20 maja 1912 podniesiony do godności arcybiskupiej.
I wojna światowa i wojna domowa w Rosji.
14 maja 1914 został biskupem wołyńskim i żytomierskim. W tym samym roku wstąpił do Związku Narodu Rosyjskiego i stał się jednym z jego liderów. Był zaangażowany w życie rosyjskiego ruchu nacjonalistycznego. 
Po wybuchu I wojny światowej wielokrotnie wyjeżdżał na front, by sprawować nabożeństwa dla oddziałów armii rosyjskiej. Stanął na czele komitetu niesienia pomocy potrzebującym, zajmującym się organizacją szpitali polowych i punktów sanitarnych. Bronił zależności lokalnych struktur prawosławnych od Rosyjskiej Cerkwi Prawosławnej, przeciwstawiając się dążeniu do budowy autokefalicznego Ukraińskiego Kościoła Prawosławnego.
Działalność w okupowanej Galicji.
Rosyjski Kościół Prawosławny od razu po zajęciu Galicji przez wojska rosyjskie postanowił podjąć działania na rzecz natychmiastowego nawrócenia miejscowej ludności na prawosławie. 26 sierpnia 1914 oberprokurator Świątobliwego Synodu Rządzącego Władimir Sabler, bezpośrednio po posiedzeniu Synodu, w czasie którego omawiana była kwestia galicyjska, udał się do cara Mikołaja II w celu uzyskania zgody na skierowanie do Galicji prawosławnego biskupa rosyjskiego. Sugerowanym kandydatem na ten urząd był Antoni, arcybiskup charkowski, wcześniej wieloletni arcybiskup wołyński i żytomierski, organizator kampanii propagandy prawosławia w Galicji w pierwszych dziesięcioleciach XX wieku. Mikołaj II wskazał jednak arcybiskupa Eulogiusza. Był on zwolennikiem rozpoczęcia natychmiastowej kampanii na rzecz propagowania prawosławia i na tym tle wszedł w konflikt z bardziej umiarkowaną administracją wojskową, w ocenie której zaognienie stosunków wyznaniowych w Galicji nie leżało w interesie armii. Jego przyjazd został negatywnie odebrany przez galicyjskich Polaków i z rezerwą przez Ukraińców. Obawiając się zaognienia sytuacji w Galicji wskutek działań Eulogiusza, wyższe władze wojskowe, w tym wódz naczelny, wyraźnie sygnalizowali konieczność prowadzenia polityki wyznaniowej w Galicji według zasad umiarkowanej tolerancji przedstawionych przez generał-gubernatora Giergija Bobrinskiego.
Arcybiskup Eulogiusz w porozumieniu ze Świątobliwym Synodem Rządzącym, a także carem Mikołajem II, opracował własny program działania. Zapowiedział sprowadzenie duchownych z Rosji do pracy wśród konwertytów z wyznania greckokatolickiego, założenie sieci bibliotek misyjnych, uzupełnienie wyposażenia świątyń o utensylia i księgi liturgiczne oraz wydawnictwa teologiczne. Hierarcha twierdził, że galicyjscy Ukraińcy wyznania unickiego zachowali „prawosławną duszę” i w związku z tym żądania, by zaprzestał działań na rzecz propagowania prawosławia są całkowicie nieuzasadnione. Tylko w ostatnich dniach sierpnia i we wrześniu 1914 Eulogiusz i jego biskup pomocniczy, Dionizy (Waledyński), przyjęli do Kościoła prawosławnego ponad 2500 galicyjskich Ukraińców. Arcybiskup domagał się zezwolenia na zajęcie soboru św. Jura i jego adaptację na sobór katedralny nowej eparchii prawosławnej oraz na konfiskatę jednego z klasztorów bazyliańskich lub jezuickich w celu organizacji centrum eparchialnego i jego własnej rezydencji (tymczasowo zamieszkiwał w ławrze Poczajowskiej). W październiku 1914 zaapelował do duchowieństwa eparchii chełmskiej o zgłaszanie się do pracy misyjnej w Galicji. Według szacunków arcybiskupa Eulogiusza do początku 1915 na prawosławie przeszło 60 parafii greckokatolickich z blisko 100 tys. wiernych. Hierarcha prognozował, że proces konwersji będzie trwał.
Świątobliwy Synod Rządzący pozytywnie odpowiedział na apele arcybiskupa Eulogiusza w zakresie organizacji misji prawosławnych w Galicji. W lutym 1915 hierarcha uzyskał stałą rezydencję we Lwowie i stałych współpracowników tworzących tymczasowy zarząd struktur prawosławnych w prowincji. Po zakończeniu działań wojennych miały one przekształcić się w samodzielną eparchię. Podjęto rekrutację duchowieństwa białoruskiego i ukraińskiego do pracy w Galicji, wymagając od kandydatów na misjonarzy znajomości miejscowego języka. Od lutego do kwietnia 1915 Eulogiusz otrzymał ponad 76 tys. rubli na swoją działalność. W swoich raportach do Synodu hierarcha zapewniał o powodzeniu akcji nawracania grekokatolików i informował, iż pod jego kontrolą pozostaje 130 parafii prawosławnych, nie wszystkie posiadały jednak stałych duchownych. Dane rosyjskiej administracji wojskowej wskazywało na aktywną działalność w Galicji 86 kapłanów.
22 kwietnia 1915, w czasie wizyty cara Mikołaja II we Lwowie, arcybiskup Eulogiusz wygłosił mowę o charakterze patriotycznym, w której powtarzał pogląd o zajęciu przez wojska rosyjskie ostatniej „niezjednoczonej” ziemi ruskiej.
Charakter działalności arcybiskupa budził zastrzeżenia wojskowej administracji Galicji, ale i niektórych duchownych prawosławnych. Naczelny kapelan armii i floty rosyjskiej ks. Gieorgij Szawielski twierdził, że gwałtowne nawracanie grekokatolików może mieć negatywny wpływ na przebieg wojny i na ich postawę po jej zakończeniu. Eulogiusz miał natomiast pełne poparcie rosyjskich kół nacjonalistycznych oraz galicyjskich moskalofilów.
Za swoją działalność w Galicji arcybiskup Eulogiusz otrzymał jedną z najwyższych nagród Rosyjskiego Kościoła Prawosławnego – prawo noszenia brylantowego krzyża na kłobuku.
Galicję opuścił w czerwcu 1915, w czasie wymarszu wojsk rosyjskich po przegranej bitwie pod Gorlicami. W tym samym roku koordynował ewakuację duchowieństwa i majątku ruchomego eparchii wołyńskiej w głąb Rosji, nakazując przewiezienie do Charkowa archiwów ławry Poczajowskiej, archiwum i biblioteki eparchialnej oraz możliwych do zabrania utensyliów z cerkwi parafialnych. 
1916–1919.
Po wycofaniu się Austriaków z Wołynia w 1916 arcybiskup wrócił do swojej eparchii. Polecił również, by to samo uczynili kapłani służący w niej wcześniej. Mimo zniszczenia lub sprofanowania znacznej liczby cerkwi między rokiem 1916 a 1917 życie parafialne na terenie Wołynia zostało w dużej mierze odbudowane. 
W 1917 mianowany "locum tenens" eparchii chełmskiej. Po rewolucji lutowej zjazd duchowieństwa i wiernych eparchii wołyńskiej i żytomierskiej, który miał demokratycznie zdecydować o jego dalszym pozostawaniu na katedrze, udzielił mu votum zaufania. W przedstawionej w tej sprawie opinii Eulogiusz został określony jako popularny i szanowany wśród wiernych hierarcha. 
W tym samym roku wyjechał na Sobór Lokalny Rosyjskiego Kościoła Prawosławnego, opowiadał się za ponownym powołaniem patriarchatu moskiewskiego. W czasie obrad soboru przewodniczył jego komisji zajmującej się liturgiką i sztuką sakralną. 13 listopada tego roku w soborze Zaśnięcia Matki Bożej na Kremlu moskiewskim odprawił uroczysty pogrzeb tych przeciwników rewolucji październikowej, którzy zginęli w czasie walk z bolszewikami w Moskwie. 7 grudnia tego samego roku wybrany członkiem Świętego Synodu Kościoła. 
4 grudnia 1918 w Kijowie został aresztowany razem z metropolitą kijowskim Antonim (Chrapowickim), a następnie wywieziony do Lwowa, gdzie przetrzymywano ich w klasztorze bazyliańskim. W toku walk polsko-ukraińskich o Lwów został rozpoznany przez wojska polskie i wywieziony do Krakowa, gdzie – jako dawny rusyfikator – został internowany w jednym z katolickich klasztorów. Po uwolnieniu po 9 miesiącach udał się do Jekaterinodaru i Nowoczerkaska. Zasiadał w powstałym na ziemiach opanowanych przez Siły Zbrojne Południa Rosji Tymczasowym wyższym zarządzie cerkiewnym na południowym wschodzie Rosji. Stanął na czele jego komitetu cerkiewno-społecznego, którego głównym zadaniem było prowadzenie propagandy antybolszewickiej.
W okresie internowania spisywał swoje wspomnienia – zachował się ich niekompletny rękopis.
Działalność emigracyjna.
Egzarcha zachodnioeuropejski.
W 1919 w tajnym głosowaniu na II soborze duchowieństwa rosyjskiego w Ameryce Północnej pojawiła się jego kandydatura na zwierzchnika struktur prawosławnych na tym kontynencie. Uzyskał jednak tylko 5 głosów; wybrany na zwierzchnika biskup Aleksander (Niemołowski) – 242. 
W 1920 razem z grupą innych hierarchów prawosławnych wyjechał z Noworosyjska do Stambułu, a następnie do Belgradu. W Serbii zamieszkał początkowo w monasterze Grgeteg, przez krótki czas był również nauczycielem w szkole dla Rosjanek-emigrantek znad Donu. 
Zwrócił się do tworzącej się w jurysdykcji patriarchy Konstantynopola grupy biskupów mających zarządzać rosyjskimi parafiami emigracyjnymi z prośbą o uczynienie go administratorem tych parafii, które znajdowały się w Europie Zachodniej. Wiązało się to z faktem, iż tradycyjnie podlegały one metropolicie petersburskiemu, a zatem po wybuchu rosyjskiej wojny domowej znalazły się "de facto" bez praktycznego nadzoru kanonicznego. 
Jego prośba spotkała się z pozytywną odpowiedzią, zaś 19 stycznia 1921 uzyskała potwierdzenie ze strony patriarchy. W tym dniu arcybiskup Eulogiusz został mianowany głową Zachodnioeuropejskiego Egzarchatu Rosyjskiego Kościoła Prawosławnego i tytularnym wikariuszem eparchii petersburskiej. Przez Wiedeń i Pragę dotarł do Berlina, ówczesnej stolicy egzarchatu, razem z archimandrytą Tichonem (Laszczenką). 
Jeszcze w tym samym roku odbył wizyty duszpasterskie do emigracyjnych parafii rosyjskich: św. Aleksandra Newskiego w Paryżu, Ikony Matki Bożej „Wszystkich Strapionych Radość” w Mentonie, św. Michała Archanioła w Cannes i Zaśnięcia Matki Bożej w Londynie. W 1922 patriarcha nadał mu godność metropolity. 
Będąc formalnym zwierzchnikiem wszystkich rosyjskich parafii w Europie zachodniej, metropolita Eulogiusz pozostawał w kontakcie z innymi hierarchami rosyjskimi, którzy opuścili Rosję po klęsce Białych. W Belgradzie, uczestnicząc w spotkaniu prawosławnych biskupów, duchownych oraz świeckich narodowości rosyjskiej, związanych wcześniej z Białymi, znalazł się w mniejszości opowiadającej się przeciwko politycznemu zaangażowaniu emigracyjnych struktur kościelnych po stronie caratu. Jak wspominał sam Eulogiusz, pod wpływem swoich przeżyć w czasie I wojny światowej uznał, iż jego wcześniejsze zaangażowanie polityczne było błędem i oddaliło go od realizacji właściwych zadań mnicha. 
W czasie głosowania nad rezolucją przedstawiającą stosunek biskupów prawosławnych na emigracji do przyszłego ustroju Rosji, Eulogiusz po raz kolejny zadeklarował się jako monarchista, ale przeciwstawił się deklaracji o dążeniu do restauracji samowładztwa z Mikołajem II jako carem. Tym samym znalazł się w konflikcie z grupą biskupów, która w roku następnym jednostronnie utworzyła Rosyjski Kościół Prawosławny poza granicami Rosji. Stanowisko to poparł następnie patriarcha moskiewski Tichon, nakazując innym biskupom podporządkować się egzarchatowi, na czele którego stał Eulogiusz. 
Przewodzący Cerkwi zagranicznej metropolita Antoni (Chrapowicki) początkowo chciał wykonać to polecenie, ostatecznie jednak – pod naciskiem środowisk monarchistycznych – zdecydował się pozostać głową niezależnej od patriarchy, a przez to niekanonicznej struktury. Zdaniem arcybiskupa wileńskiego i litewskiego Eleuteriusza (Bogojawleńskiego), pozostającego z metropolitą Antonim w kontakcie korespondencyjnym (którego wersję potwierdzają częściowo wspomnienia Eulogiusza), sam metropolita zachodnioeuropejski przyczynił się do takiego obrotu spraw. W rozmowie z metropolitą Antonim miał bowiem zasugerować mu, że polecenie patriarchy zostało wymuszone przez radzieckie służby specjalne i nie jest kanonicznie ważne. 
Mimo faktu, że wbrew jego planom Kościół Zagraniczny natychmiast został zdominowany przez skrajnych monarchistów, metropolita Eulogiusz, nie chcąc wchodzić w bezpośredni spór z metropolitą Antonim, do 1926 uczestniczył w pracach Rosyjskiego Kościoła Prawosławnego poza granicami Rosji jako członek jego Synodu Biskupów. W 1922 został nawet mianowany jego wiceprzewodniczącym. Mimo tego Synod otwarcie lekceważył jego prawa do zarządzania Egzarchatem Zachodnioeuropejskim, organizując na jego geograficznym terytorium alternatywne diecezje i parafie. Odrzucił również jego projekt reorganizacji Kościoła – odejście od ściśle scentralizowanego zarządu prowadzonego przez Synod Biskupów na rzecz półautonomicznych okręgów metropolitalnych, które miałyby sprawniej zarządzać parafiami diasporalnymi w warunkach postępującego rozproszenia emigrantów rosyjskich. 
Zrażony takim postępowaniem oraz ultrakonserwatywnym nastawieniem innych hierarchów Synodu, metropolita Eulogiusz w 1926 oficjalnie z niego wystąpił, razem z działającym w Stanach Zjednoczonych metropolitą Platonem (Rożdiestwienskim). Bezpośrednią przyczyną tego wydarzenia była reakcja Rosyjskiego Kościoła Prawosławnego poza granicami Rosji na objęcie – zgodnie z wolą zmarłego patriarchy Tichona – funkcji "locum tenens" patriarchatu moskiewskiego przez metropolitę krutickiego i kołomieńskiego Piotra (Polańskiego). Nie konsultując tego z metropolitą Eulogiuszem, mimo jego wysokiej pozycji w Synodzie, Kościół Zagraniczny wydał oświadczenie, z którego wynikało, iż Synod czasowo uznaje objęcie tej funkcji przez metropolitę Piotra za ważną, zastrzegając sobie jednak prawo do zmiany swojego stanowiska w przyszłości. Kościół Zagraniczny stwierdził również, że to od jego aprobaty będzie zależało zatwierdzanie jego ewentualnych następców. Metropolita Eulogiusz stwierdził wówczas publicznie, że Synod nadużył swoich kompetencji, i zerwał wszystkie związki z nim. 
Z tego powodu rok później Rosyjski Kościół Prawosławny poza granicami Rosji ogłosił zawieszenie go w czynnościach biskupich, występując – wbrew wcześniejszym dyspozycjom patriarchy Tichona – jako struktura zwierzchnia wobec wszystkich struktur religijnych poza Rosją, związanych z emigracją rosyjską. Wydarzenie to stało się przyczyną zaostrzenia konfliktu między obydwoma strukturami. Metropolita Eulogiusz szczególnie krytykował silne związki Kościoła Zagranicznego z organizacjami monarchistycznymi i stałe wezwania do zaangażowania w odbudowę caratu w Rosji, postulując niezaangażowanie polityczne Cerkwi. Otwarcie określał go również jako niekanoniczny. W konflikcie z Rosyjskim Kościołem Prawosławnym poza granicami Rosji zyskał poparcie patriarchatów Konstantynopolitańskiego i Aleksandryjskiego. Równolegle obydwie struktury rozpoczęły otwartą rywalizację o poszczególne parafie. Rosyjski Kościół Prawosławny poza granicami Rosji starał się również wpływać na kapłanów parafii „eulogiańskich” w celu nakłonienia ich do zmiany jurysdykcji. 
W 1922 przeniósł stolicę egzarchatu z Berlina do Paryża, który od 1 stycznia 1923 stał się siedzibą jego biskupiej rezydencji. Unikał zaangażowania politycznego, zajmując się głównie wizytowaniem istniejących parafii oraz otwieraniem nowych. W 1927 podległe mu placówki duszpasterskie, w liczbie ok. 110, działały w 13 krajach Europy, w Wolnym Mieście Gdańsku oraz w Australii. Angażował się w ruch ekumeniczny, w szczególności w dialog prawosławno-anglikański. Współtworzył prawosławny Instytut Teologiczny św. Sergiusza z Radoneża w Paryżu, którego został pierwszym rektorem. W swojej działalności duszpasterskiej nie ograniczał się jedynie do pracy w środowisku diaspory rosyjskiej. Z myślą o prowadzeniu pracy misyjnej we Francji przyczynił się do otwarcia pierwszych parafii prawosławnych, w których językiem liturgicznym był francuski. Cieszył się niekwestionowanym autorytetem w środowisku emigracji rosyjskiej w tym kraju.
Metropolita Eulogiusz uważał obszar niepodległej Polski za związany kanonicznie z Rosyjskim Kościołem Prawosławnym i w okresie starań metropolitów warszawskich Jerzego i Dionizego o autokefalię Kościoła w Polsce wypowiadał się zdecydowanie przeciwko niej. Krytykował również odbieranie katedr hierarchom działającym na ziemiach polskich, którzy nie zgadzali się z posunięciami zwierzchników polskiego prawosławia, pragnąc zachować "status quo". Zdanie w tym zakresie zmienił dopiero po tym, gdy sam wszedł w konflikt z tymczasowym zwierzchnikiem Cerkwi Rosyjskiej.
Konflikt z Rosyjskim Kościołem Prawosławnym.
Po ogłoszeniu przez metropolitę Sergiusza deklaracji lojalności wobec rządu stalinowskiego metropolita Eulogiusz skrytykował jego decyzję w tym zakresie. 18 czerwca 1927 zorganizował również konferencję kleru i duchowieństwa, która miała w imieniu rosyjskiej prawosławnej emigracji ustosunkować się do decyzji "locum tenens" patriarchatu moskiewskiego. Odmówił złożenia przysięgi lojalności wobec rządu radzieckiego, jakiej Sergiusz zażądał od całego podległego mu duchowieństwa, jednak nie oponował, gdy spośród zebranych przedstawicieli parafii Egzarchatu Zachodnioeuropejskiego jedynie delegaci parafii w Bari i w Rzymie zachowali się podobnie.
Niezłożenie oczekiwanej przysięgi nie oznaczało jednak wypowiedzenia metropolicie posłuszeństwa. W kazaniu wygłoszonym w paryskim soborze św. Aleksandra Newskiego 4 września tego samego roku oraz w liście do metropolity Sergiusza datowanym na 12 października twierdził, że władza kościelna nie może wymagać od niego przyjęcia żadnej postawy w stosunku do władzy świeckiej, natomiast solidaryzowanie się z Kościołem Rosyjskim – a zatem mówienie o jego prześladowaniach – pozostaje jego zadaniem jako kapłana. Podkreślał, że nie jest obywatelem Związku Radzieckiego, a zatem nie ma obowiązku lojalności wobec władz tego państwa.
Ostatecznie korespondencja z metropolitą Sergiuszem zaowocowała stworzeniem nowej wersji przysięgi lojalności, która została zaakceptowana przez niemal całe duchowieństwa egzarchatu. Konflikt między hierarchami szybko wybuchł jednak na nowo. Wystąpienia Eulogiusza, w których wspominał on o prześladowaniach religijnych w ZSRR były traktowane przez Sergiusza jako naruszenie złożonego przyrzeczenia. 
W 1930 doszło do eskalacji konfliktu. Na początku tego roku metropolita Eulogiusz wziął udział w ekumenicznych modlitwach za „cierpiący Kościół rosyjski” odprawionych przez anglikańskiego biskupa Canterbury. Z tego powodu metropolita Sergiusz 28 maja tego samego roku odebrał mu godność egzarchy i zawiesił w stanie duchownym. Zdaniem Pospiełowskiego była to decyzja typowo polityczna, podjęta pod naciskiem rządu radzieckiego. Metropolita Sergiusz mianował nowym egzarchą zachodnioeuropejskim biskupa nicejskiego Włodzimierza (Tichonickiego), który natychmiast odmówił przyjęcia godności. 
Wówczas "locum tenens" patriarchy Moskwy zaproponował metropolicie Eulogiuszowi ugodę w zamian za ponowne złożenie przysięgi lojalności wobec ZSRR, rozszerzoną o zakaz uczestniczenia w przyszłości w publicznych modlitwach za Cerkiew Rosyjską. Eulogiusz odmówił złożenia przyrzeczenia, prosząc natomiast o nadanie Egzarchatowi Zachodnioeuropejskiemu pełnej autonomii, powołując się na wystosowaną do niego w tej kwestii prośbę nadzwyczajnego zjazdu podległego mu duchowieństwa. Odpowiedzią było potwierdzenie decyzji o zawieszeniu i mianowanie nowym egzarchą metropolity wileńskiego i litewskiego Eleuteriusza (Bogojawlenskiego).
W Patriarchacie Konstantynopolitańskim.
Metropolita Eulogiusz uznał decyzję wydaną w Moskwie za polityczną, a zatem niebyłą z punktu widzenia prawa kanonicznego. Zdecydował się wówczas przejść – razem z całą podległą mu strukturą – pod jurysdykcję patriarchy Konstantynopola. Decyzja ta wywołała żywe kontrowersje w środowiskach prawosławnych. Rosyjski Kościół Prawosławny poza granicami Rosji oskarżył metropolitę o „zaprzedanie się Grekom”. 
Sam metropolita twierdził, że miał prawo do zmiany jurysdykcji na mocy kanonów cerkiewnych, które dawały biskupowi prawo odwołania się do zewnętrznego arbitrażu patriarchy ekumenicznego, gdyby uważał się za pokrzywdzonego przez własnych przełożonych. Zdaniem rosyjskiego kanonisty Sergiusza Troickiego dokonał jednak bardzo swobodnej interpretacji stosownego kanonu, gdyż ten przewidywał podjęcie przez patriarchę mediacji, nie zaś jednostronne przejście części jednego Kościoła autokefalicznego do drugiego. Interpretację przeciwną, w pełni popierającą decyzję metropolity Eulogiusza, przedstawił kanonista A. Kartaszew. Sam Eulogiusz twierdził, że jego motywacją było wyłącznie dobro Kościoła. Jego decyzja stała się przedmiotem wymiany korespondencji między Rosyjskim Kościołem Prawosławnym a Patriarchatem Konstantynopolitańskim, w której patriarcha Focjusz II bronił postępowania Eulogiusza, zaś metropolita Sergiusz zapowiedział oddanie hierarchy pod sąd biskupów.
W 1934 oficjalnie symbolicznie pogodził się z metropolitą Antonim (Chrapowickim). Na jego zaproszenie przyjechał do Belgradu, gdzie obydwaj hierarchowie odmówili formułę odpuszczenia grzechów, symbolizującą ich wzajemne porozumienie. Nie doszło jednak do wspólnego odprawienia Świętej Liturgii, zaś Synod Rosyjskiego Kościoła Prawosławnego poza granicami Rosji zapowiedział rozważenie możliwości anulowania aktu zawieszającego metropolitę Eulogiusza z 1927. Metropolita Eulogiusz wziął udział w wymienionej ceremonii, chociaż wcześniej wielokrotnie podkreślał niekanoniczność struktur Cerkwi Zagranicznej. Nieoczekiwanie w tym samym roku metropolita odmówił przyjazdu na sobór tegoż Kościoła, który zgodnie z zapowiedzią wycofał akt zawieszający, twierdząc, że Eulogiusz prosił o to zmarłego Antoniego. Ten pierwszy konsekwentnie zaprzeczał, jakoby wystosował taką prośbę. 
Mimo tego w roku następnym metropolita Eulogiusz po raz kolejny podjął rozmowy z Rosyjskim Kościołem Prawosławnym poza granicami Rosji, gdy ze strony jego hierarchii wyszła inicjatywa zjednoczenia wszystkich struktur kościelnych, do których należeli rosyjscy emigranci. W opracowanym przez nią projekcie Eulogiusz miał stanąć na czele zachodnioeuropejskiego okręgu metropolitalnego, jednej z czterech równorzędnych struktur w jurysdykcji soboru biskupów Kościoła Zagranicznego. W 1935 udał się na zjazd, który w planach Cerkwi Zagranicznej miał przedyskutować szczegóły realizacji tych zamierzeń. 
Widząc, iż proponowany statut nowej struktury kościelnej prowadził do zapewnienia całkowitej dominacji ultrakonserwatystów w emigracyjnych organizacjach Cerkwi, przedstawił szereg poprawek do przedstawionego planu:
Chociaż – mimo wątpliwości kanonicznych – metropolita ostatecznie podpisał projekt statutu, został on odrzucony przez zgromadzenie duchowieństwa Zachodnioeuropejskiego Egzarchatu Parafii Rosyjskich i w związku z tym nie wszedł w życie. Rosyjski Kościół Prawosławny poza granicami Rosji oskarżył wówczas metropolitę Eulogiusza o świadome dążenie do dalszych podziałów wśród rosyjskiej emigracji. Powrócił również do czasowo zarzuconej po 1934 praktyki tworzenia na terytorium poszczególnych krajów Europy Zachodniej alternatywnych parafii w miejscowościach, gdzie istniały te, które do tej pory pozostały w Egzarchacie Zachodnioeuropejskim. W 1936 cerkiew Zagraniczna powołała nawet do istnienia eparchię ze stolicą w Cannes (na jej czele stanął biskup Grzegorz (Ostroumow), która terytorialnie pokrywała się z „eulogiańskim” wikariatem Francji południowej. 
Skutkiem tej działalności była utrata przez „eulogian” części wpływów w środowisku rosyjskiej emigracji. Szczególne straty ponieśli oni w nazistowskich Niemczech, gdzie w 1938 rząd Hitlera przekazał cały majątek prawosławnych w ręce eparchii berlińskiej i niemieckiej Rosyjskiego Kościoła Prawosławnego poza granicami Rosji, którego hierarchia poparła NSDAP.
W 1938, wobec takiej postawy Kościoła kierowanego po śmierci metropolity Antoniego przez metropolitę Anastazego (Gribanowskiego), metropolita Eulogiusz nie przyjechał na zorganizowany przez Rosyjski Kościół Prawosławny poza granicami Rosji II Sobór Emigracji Rosyjskiej. Uczestniczyli w nim jedynie zwolennicy Cerkwi Zagranicznej, zaś Eulogiusz został oskarżony o działalność rozłamową wśród emigrantów. 
W 1943 otrzymał w Instytucie św. Sergiusza doktorat "honoris causa".
Powrót do Cerkwi Rosyjskiej.
Metropolita Eulogiusz, choć formalnie pozostawał poza Cerkwią rosyjską, wielokrotnie podkreślał swoją lojalność wobec metropolity Sergiusza. Na powrót pod jego jurysdykcję zdecydował się jednak dopiero po II wojnie światowej. 
Po krótkich negocjacjach z delegacją patriarchatu, na czele której stał metropolita kruticki i kołomieński Mikołaj (Jaruszewicz), 2 września 1945 został ponownie przyjęty do Rosyjskiego Kościoła Prawosławnego i objął odebraną mu wcześniej godność egzarchy zachodnioeuropejskiego. W wymienionym dniu symbolicznie koncelebrował Świętą Liturgię z metropolitą Mikołajem oraz z byłym członkiem synodu karłowackiego, biskupem Serafinem, który również wrócił do patriarchatu moskiewskiego. Metropolita Eulogiusz przyjął obywatelstwo radzieckie. 
Jako prawdopodobny motyw jego decyzji podaje się pogarszający się stan zdrowia (zwłaszcza postępującą utratę słuchu) i jego nadzieję na to, by przed śmiercią móc wrócić do ojczyzny. 
W związku ze zmianą jurysdykcji zwrócił się do patriarchy Konstantynopola o zgodę na przejście do Patriarchatu Moskiewskiego, jednak nie otrzymał odpowiedzi. W rezultacie aż do swojej śmierci formalnie pozostawał w nieprzewidywanej przez prawo kanoniczne podwójnej jurysdykcji. Zmiana jurysdykcji została sceptycznie przyjęta przez duchowieństwo i wiernych egzarchatu, w tym przez biskupa nicejskiego Włodzimierza (Tichonickiego), najbliższego współpracownika metropolity w ostatnich latach jego życia. Ich obawy nie wpłynęły jednak na jego decyzję. Według wspomnień Antoniego Kartaszowa metropolita nie chciał nawet konsultować się z podległym mu duchowieństwem, lecz postawił je przed faktem dokonanym odnośnie do swoich zamiarów. Egzarchat był wówczas bliski wewnętrznego rozłamu.
Zdaniem Antoine'a Nivière'a metropolita w ostatecznym rozrachunku uznał decyzję o powrocie w jurysdykcję Rosyjskiego Kościoła Prawosławnego za tragiczny błąd. Trzy tygodnie przed śmiercią miał w rozmowie z jednym z podległych sobie duchownych stwierdzić, że patriarchat moskiewski nie dotrzymuje złożonych mu obietnic zachowania szerokiej autonomii struktur zachodnioeuropejskich, jaką gwarantował im Konstantynopol.
Śmierć i upamiętnienie.
Metropolita Eulogiusz (Gieorgijewski) zmarł 8 sierpnia 1946 w domu przy paryskim soborze św. Aleksandra Newskiego. Uroczystości pogrzebowe w soborze odbyły się cztery dni później, z udziałem przedstawicieli Rosyjskiego Kościoła Prawosławnego. Metropolita został pochowany w cerkwi Zaśnięcia Matki Bożej w Sainte-Geneviève-des-Bois.
W 2006, z okazji 60. rocznicy śmierci hierarchy, Zachodnioeuropejski Egzarchat Parafii Rosyjskich zorganizował specjalną konferencję z udziałem swojego zwierzchnika, metropolity Gabriela. W czasie jej trwania profesor uniwersytetu Nancy-2 Antoine Nivière przedstawił życiorys metropolity, podkreślając jego szczególne zasługi dla budowy struktur Kościoła prawosławnego w Europie Zachodniej. W czasie tej samej konferencji emerytowany profesor uniwersytetu Paris X Nikita Struwe określił go jako jednego z najważniejszych biskupów prawosławnych XX stulecia. Grzegorz Pelica pisze o nim jako o jednej z najwybitniejszych postaci życia społeczno-politycznego końca XIX wieku i pierwszej połowy wieku XX. 
Z okazji 60. rocznicy śmierci metropolity powstał również specjalny list metropolity warszawskiego i całej Polski Sawy, w którym podkreślona została działalność hierarchy na rzecz prawosławia na Lubelszczyźnie.
Dzieła.
Metropolita Eulogiusz (Gieorgijewski) opublikował następujące prace:

</doc>
<doc id="1644496" url="https://pl.wikipedia.org/wiki?curid=1644496" title="Leptopelinae">
Leptopelinae

Leptopelinae – monotypowa podrodzina płazów bezogonowych z rodziny artroleptowatych (Arthroleptidae).
Zasięg występowania.
Podrodzina obejmuje gatunki występujące w Czarnej Afryce na południe do Transkei (Prowincja Przylądkowa Wschodnia) w Południowej Afryce.
Charakterystyka.
Dorasta średniej wielkości, posiada duże oczy. Prowadzi częściowo nadrzewny tryb życia. Występuje duża różnorodność barw i deseni, aczkolwiek młode zmierzają ku zieleni, osobniki starsze zaś ku brązom. 
Systematyka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="1644499" url="https://pl.wikipedia.org/wiki?curid=1644499" title="Jeff Hartwig">
Jeff Hartwig

Jeff Hartwig (ur. 25 września 1967) – amerykański lekkoatleta, specjalizujący się w skoku o tyczce.
Najważniejsze osiągnięcia.
Rezultaty Hartwiga otwierały listy światowe w 1998, 2000 oraz 2002 (w tym ostatnim przypadku ex aequo z Niemcem Timem Lobingerem).

</doc>
<doc id="1644500" url="https://pl.wikipedia.org/wiki?curid=1644500" title="Taras Szulatycki">
Taras Szulatycki

Taras Josypowycz Szulatycki, ukr. Тарас Йосипович Шулятицький, ros. Тарас Иосифович Шулятицкий, "Taras Iosifowicz Szulatycki" (ur. 22 maja 1945 w Stanisławowie, Ukraińska SRR, zm. w 2000 w Iwano-Frankiwsku, Ukraina) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek klubu kolejarzy Łokomotyw Stanisławów, w którym rozpoczął karierę piłkarską. W 1964 roku grał w głównej drużynie miasta Spartak Iwano-Frankiwsk, a potem służył w wojskowej drużynie SKA Lwów. W 1967 został służbowo przeniesiony do głównej wojskowej drużyny CSKA Moskwa przez byłego trenera SKA Siergieja Szaposznikowa. W 1970 występował w Dinamie Moskwa, a w następnym roku w Karpatach Lwów. Po sezonie w Łokomotywie Winnica powrócił do miejscowego Spartaka, gdzie zakończył karierę piłkarską.
Kariera reprezentacyjna.
Był powoływany do olimpijskiej reprezentacji ZSRR.
Kariera trenerska.
Po zakończeniu kariery piłkarskiej rozpoczął pracę trenerską.

</doc>
<doc id="1644502" url="https://pl.wikipedia.org/wiki?curid=1644502" title="Orchidometr Pradera">
Orchidometr Pradera



</doc>
<doc id="1644507" url="https://pl.wikipedia.org/wiki?curid=1644507" title="Petr Nečas">
Petr Nečas

Petr Nečas (wym. ; ur. 19 listopada 1964 w Uherskim Hradišciu) – czeski polityk, parlamentarzysta, w latach 2010–2013 przewodniczący Obywatelskiej Partii Demokratycznej, wicepremier oraz minister pracy i spraw socjalnych od 2006 do 2009, premier Czech od 13 lipca 2010 do 10 lipca 2013.
Życiorys.
W 1988 ukończył studia z dziedziny fizyki na wydziale nauk przyrodniczych Uniwersytetu Masaryka w Brnie. We wrześniu 1988 uzyskał doktorat. W latach 1988–1992 pracował jako technolog w zakładach Tesla w Rožnovie pod Radhoštěm.
W październiku 1991 wstąpił do Obywatelskiej Partii Demokratycznej. W następnym roku został przewodniczącym jej rady regionalnej. Od czerwca 1992 był członkiem komisji spraw zagranicznych Czeskiej Rady Narodowej. Od stycznia 1993 wykonywał mandat deputowanego do Izby Poselskiej. Reelekcję uzyskiwał w wyborach w 1996, 1998, 2002, 2006 i 2010, zasiadając w tej izbie do 2013. We wrześniu 1995 został mianowany wiceministrem obrony. Funkcję tę pełnił do lipca 1996. W 1996 został przewodniczącym parlamentarnej komisji do spraw obrony i bezpieczeństwa.
W 1999 został wybrany wiceprzewodniczącym ODS, a w 2004 pierwszym wiceprzewodniczącym partii. Funkcję tę pełnił do 2010. Od 4 września 2006 do 8 maja 2009 pełnił funkcję wicepremiera oraz ministra pracy i spraw socjalnych w pierwszym i drugim rządzie Mirka Topolánka.
25 marca 2010 został wybrany kandydatem ODS na premiera Republiki Czeskiej w wyborach parlamentarnych w tym samym roku. W wyborach tych ODS zajęła drugie miejsce, a Petr Nečas rozpoczął rozmowy na temat stworzenia wspólnej centroprawicowej koalicji z partiami TOP 09 oraz Sprawy Publiczne (VV). 20 czerwca 2010 został wybrany na przewodniczącego Obywatelskiej Partii Demokratycznej.
28 czerwca 2010 prezydent Václav Klaus desygnował go na urząd premiera i powierzył mu misję sformowania nowego rządu. 12 lipca 2010 trzy partie podpisały porozumienie koalicyjne. 13 lipca 2010 odbyło się zaprzysiężenie rządu, w skład którego weszło sześciu ministrów z ODS, pięciu z TOP 09 oraz czterech z VV. 10 sierpnia 2010 Izba Poselska 118 głosami „za” przy 82 „przeciw” udzieliła wotum zaufania dla jego gabinetu. Od grudnia 2012 do marca 2013 tymczasowo kierował jednocześnie resortem obrony. Z powodu afery korupcyjnej, związanej m.in. z tymczasowym aresztowaniem kierującej jego gabinetem Jany Nagyovej, 17 czerwca 2013 podał się do dymisji. Ustąpił również wówczas z kierowania ODS. Zakończył urzędowanie na stanowisku premiera kilka tygodni później. Po odejściu z polityki zajął się prowadzeniem własnej działalności gospodarczej w branży konsultingowej, a także prowadzeniem wykładów na prywatnej uczelni CEVRO Institut.
We wrześniu 2013 Jana Nagyová została jego drugą żoną.

</doc>
<doc id="1644508" url="https://pl.wikipedia.org/wiki?curid=1644508" title="Wilner Nazaire">
Wilner Nazaire

Wilner Nazaire (ur. 30 marca 1950 w Port-au-Prince) – były haitański piłkarz grający na pozycji obrońcy.
Najlepszy okresem w karierze Nazaire była pierwsza połowa lat siedemdziesiątych. Dobra gra w Racingu Port-au-Prince oraz reprezentacji Haiti zaowocowała transferem do francuskiego US Valenciennes. W Valenciennes przez 3 sezony Nazaire rozegrał 18 spotkań po czym przeszedł do RC Fontainebleau, w którym rozegrał w latach 1976–1978 39 spotkań. Karierę kończył w małym klubiku Dampierre-Samoyeux.
W reprezentacji Haiti Wilner Nazaire grał przez prawie całe lata siedemdziesiąte i był jednym z głównych autorów największego jej sukcesu w postaci awansu do Mistrzostw Świata w 1974 w RFN. Na Mistrzostwach rozegrał wszystkie 3 spotkania, w tym z reprezentacją Polski, przegrane sromotnie przez Haiti 0–7. Wilner Nazaire uczestniczył również w eliminacjach do Mundialu w Argentynie, jednakże reprezentacja Haiti przegrała rywalizacje o awans z Meksykiem.

</doc>
<doc id="1644509" url="https://pl.wikipedia.org/wiki?curid=1644509" title="Imre Mándi">
Imre Mándi

Imre Mándi (ur. 22 listopada 1916, zm. 1943) - węgierski bokser, wicemistrz Europy.
Uczestniczył w Igrzyskach Olimpijskich w Berlinie 1936 roku, osiągając ćwierćfinał w kategorii półśredniej. Startując w Mistrzostwach Europy w Mediolanie 1937, zdobył srebrny medal, w tej samej wadze. Pięciokrotnie został mistrzem Węgier w 1935, 1937, 1938 i 1940 w kategorii półśredniej, a w 1939 w wadze lekkiej.

</doc>
<doc id="1644511" url="https://pl.wikipedia.org/wiki?curid=1644511" title="Tatjana Rosenthal">
Tatjana Rosenthal

Tatjana Konradowna Rosenthal (ros. Татьяна Конрадовна Розенталь, ur. 1884 w Mińsku, zm. 1920 w Sankt Petersburgu) – rosyjska lekarka, psychoanalityczka i neurolog.
Życiorys.
Pochodziła z rodziny rosyjskich Żydów. Od 1906 roku w Zurychu, gdzie studiowała medycynę. Po ukończeniu studiów przeniosła się do Wiednia, w 1911 została przyjęta do Wiedeńskiego Towarzystwa Psychoanalitycznego. Po wybuchu I wojny światowej wróciła do Rosji. W 1920 objęła dyrekcję dziecięcej kliniki psychiatrycznej. Niedługo potem popełniła samobójstwo.

</doc>
<doc id="1644512" url="https://pl.wikipedia.org/wiki?curid=1644512" title="Tibor Cservenyák">
Tibor Cservenyák

Tibor Cservenyák (ur. 8 sierpnia 1948 w Szolnoku) – węgierski piłkarz wodny. Dwukrotny medalista olimpijski.
W 1972 w Monachium zajął drugie miejsce. Cztery lata później w Montrealu wspólnie z kolegami został mistrzem olimpijskim. Był mistrzem Europy w 1974. W kadrze narodowej znajdował się przez kilkanaście lat. Występował w klubie Újpesti Dózsa.

</doc>
<doc id="1644513" url="https://pl.wikipedia.org/wiki?curid=1644513" title="Tibor Cservenyak">
Tibor Cservenyak



</doc>
<doc id="1644515" url="https://pl.wikipedia.org/wiki?curid=1644515" title="Przedbor z Brzezia">
Przedbor z Brzezia

Przedbor z Brzezia herbu Zadora (zm. ok. 1387) – podstoli krakowski (1364), marszałek Królestwa Polskiego (w latach 1375–1378, oraz 1381–1387).
Za rządów królowej Jadwigi i Władysława Jagiełły również podskarbi Wawelski. 
Jeden z trzech synów Zbigniewa z Brzezia – właściciela wsi Brzezie, Szarów, Dąbrowa i Grodkowice.
Bliski współpracownik Kazimierza Wielkiego, który w 1370 roku w swoim testamencie zapisał Przedborowi oraz jego braciom Zbigniewowi i Pakosławowi Wodzisław.
Otrzymał od Kazimierz Wielkiego w dzierżawę Zamek Ogrodzieniec (dożywotnia tenuta), w którego reperację zainwestował znaczną sumę pieniędzy. W 1387 roku Władysław Jagiełło zapisuje Przedborowi 300 grzywien groszy polskich na zamku i mieście Dobczycach z przynależnościami, jako rekompensatę wydatków poniesionych na zamek w Ogrodzieńcu, który to zamek nadał Włodkowi z Charbinowic, cześnikowi krakowskiemu.
Stronnik Ludwika Andegaweńskiego, z którym brał udział w wyprawie węgiersko-polskiej na Ruś. Brał udział w oblężeniu Chełmu, a potem z częścią wojsk polskich udał się z pomocą królowi, który z wojskami węgierskimi wciąż oblegał Bełz.
Ojciec Zbigniewa i Wodzisława.

</doc>
<doc id="1644516" url="https://pl.wikipedia.org/wiki?curid=1644516" title="Rezerwat przyrody Stramniczka">
Rezerwat przyrody Stramniczka

Rezerwat przyrody „Stramniczka” – rezerwat torfowiskowy o powierzchni 94,49 ha, utworzony 27 września 2007, w województwie zachodniopomorskim, w powiecie kołobrzeskim, w gminie Dygowo, 2 km na wschód-południowy wschód od przystanku Stramnica po północnej stronie linii kolejowej Białogard-Kołobrzeg, 2 km na północny zachód od Dygowa oraz 8 km na południowy wschód od Kołobrzegu.
Celem ochrony jest zachowanie torfowiska wysokiego typu bałtyckiego i mszarników wrzośca bagiennego ("Erica tetralix").

</doc>
<doc id="1644517" url="https://pl.wikipedia.org/wiki?curid=1644517" title="Piecnik (jezioro)">
Piecnik (jezioro)



</doc>
<doc id="1644523" url="https://pl.wikipedia.org/wiki?curid=1644523" title="Welle (Dolna Saksonia)">
Welle (Dolna Saksonia)

Welle – miejscowość i gmina położona w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Tostedt.
Położenie geograficzne.
Welle leży w północno-zachodniej części Pustaci Lüneburskiej ok. 40 km. na południowy zachód od Hamburga. Gmina znajduje się na południowym krańcu wzgórz Harburger Berge nad górnym biegiem rzeki Este. Welle leży pomiędzy gminą Otter na zachodzie a gminą Handeloh na wschodzie. Na północy sąsiaduje z dzielnicą Sprötze miasta Buchholz in der Nordheide, a na południu gmina sąsiaduje z dzielnicą Wintermoor an der Chaussee, miasta Schneverdingen w powiecie Heidekreis.
Dzielnice gminy.
W skład gminy Welle wchodzą następujące dzielnice: Kampen i Welle.
Komunikacja.
Przez Welle przebiega droga krajowa B 3 pomiędzy Schneverdingen a Buchholz in der Nordheide. Do najbliższej autostrady A1 z węzłem Rade jest ok. 15 km.

</doc>
<doc id="1644524" url="https://pl.wikipedia.org/wiki?curid=1644524" title="Ferenc Konrád">
Ferenc Konrád

Ferenc Konrád (ur. 17 kwietnia 1945 w Budapeszcie, zm. 21 kwietnia 2015) – węgierski piłkarz wodny i trener. Wielokrotny medalista olimpijski.
Na igrzyskach startował trzy razy (1968–1976) i za każdym razem zdobywał medale – po jednym w każdym kolorze. Był mistrzem Europy w 1974. Zdobywał tytuły mistrza Węgier.
Waterpolistami byli także jego bracia – János i Sándor.

</doc>
<doc id="1644526" url="https://pl.wikipedia.org/wiki?curid=1644526" title="Ferenc Konrad">
Ferenc Konrad



</doc>
<doc id="1644527" url="https://pl.wikipedia.org/wiki?curid=1644527" title="S9G Next Generation Reactor">
S9G Next Generation Reactor

S9G Next Generation Reactor – amerykański napędowy jądrowy reaktor wodny ciśnieniowy (PWR) opracowany i wykorzystywany do zapewnienia energii i napędu okrętów podwodnych typu "Virginia". Nowy reaktor zapewnia zwiększona względem wcześniejszych konstrukcji energię, większe bezpieczeństwo radiacyjne, zwiększoną odporność na korozję oraz konieczność jedynie jednokrotnego napełnienia paliwem jądrowym w cyklu życia okrętu. 
Symbolika:

</doc>
<doc id="1644528" url="https://pl.wikipedia.org/wiki?curid=1644528" title="Perseusz i Andromeda">
Perseusz i Andromeda

Perseusz i Andromeda – obraz flamandzkiego malarza Petera Paula Rubensa stworzony ok. 1622 roku.
Historia obrazu.
Pierwotnie obraz znajdował się w Belgii w kolekcji Schönborna. 16 kwietnia 1738 roku został sprzedany jako "Perseusz ratujący Andromedę" W późniejszych latach znalazł się w kolekcji Brühla z Drezna skąd został zakupiony do galerii Ermitażu.
Tematyka obrazu.
Tematem obrazu jest scena zaczerpnięta z mitologii greckiej, z "Metamorfoz" Owidiusza (X, 529-559). Według rosyjskiego znawcy sztuki Rubensa, M. Ałpatowa, tematyka do obrazu mogła zostać również zaczerpnięta z opisu obrazu Filostrata Flawiusza II (Flavius Philostratos)
Obraz przedstawia dwa, połączone w jedno, motywy z mitologii greckiej – moment ukoronowania wieńcem głowy Perseusza przez Nike (Wiktorię) oraz miłość bohatera do Andromedy. Postać Perseusza podchodzącego do Andromedy, otoczona jest Amorkami, które trzymają lub zabierają od bohatera jego zbroję. Amorki są alegorią potęgi miłością. Przedstawiony motyw był często wykorzystywany przez malarzy XVI i XVII wieku, przykładem czego może być obraz Sandra Botticellego, Wenus i Mars.U dołu obrazu widoczny jest potwór, który według mitologii został zesłany przez Posejdona dla zabicia bogini, a którego uśmiercił Perseusz broniąc ukochanej. Andromeda została przedstawiona w jasnych, refleksyjnych barwach. Na tarczy widoczna jest postać Meduzy, przedstawiona za pomocą zimnych metalicznych barw. Prawa strona obrazu wypełniona jest postacią Pegaza na którym Perseusz przybył do podwodnej skały by uwolnić przyszłą żonę. Skrzydlatego konia powstrzymuje kolejny amorek.
Rubens w tym samym okresie namalował drugi obraz o tym samym tytule, który obecnie znajduje się w Galerii Malarstwa w Berlinie.

</doc>
<doc id="1644529" url="https://pl.wikipedia.org/wiki?curid=1644529" title="Pop Port">
Pop Port



</doc>
<doc id="1644531" url="https://pl.wikipedia.org/wiki?curid=1644531" title="Anette Bøe">
Anette Bøe

Anette Bøe (ur. 5 listopada 1957 w Larviku) – norweska biegaczka narciarska, brązowa medalistka olimpijska, sześciokrotna medalistka mistrzostw świata, zdobywczyni Pucharu Świata.
Kariera.
Igrzyska olimpijskie w Lake Placid w 1980 r. były jej olimpijskim debiutem. Wraz z Berit Aunli, Brit Pettersen i Marit Myrmæl zdobyła tam brązowy medal w sztafecie 4x5 km. Na tych samych igrzyskach zajęła także 24. miejsce w biegu na 5 km techniką klasyczną. Nie znalazła się w kadrze Norwegii na igrzyska olimpijskie w Sarajewie w 1984 r. Wzięła za to udział w igrzyskach olimpijskich w Calgary. Zdołała tam jednak zająć zaledwie 20. miejsce w biegu na 20 km techniką dowolną.
W 1982 r. wystartowała na mistrzostwach świata w Oslo. Razem z Inger Helene Nybråten, Brit Pettersen i Berit Aunli zdobyła złoty medal w sztafecie. W swoim najlepszym indywidualnym starcie, w biegu na 5 km stylem dowolnym zajęła 4. miejsce. Walkę o brązowy medal przegrała z Pettersen o zaledwie 0,4 s. Mistrzostwa świata w Seefeld in Tirol były najbardziej udanymi w jej karierze. Zdobyła tam złoty medal w biegu na 10 techniką dowolną oraz brązowy w biegu na 20 km techniką klasyczną. Ponadto wraz z Anne Jahren, Grete Ingeborg Nykkelmo i Berit Aunli wywalczyła srebrny medal w sztafecie 4x5 km. Swoją medalową kolekcję powiększyła podczas mistrzostw świata w Oberstdorfie w 1987 r. Wspólnie z Marianne Dahlmo, Niną Skeime i Anne Jahren zdobyła srebrny medal w sztafecie. Jej najlepszym indywidualnym wynikiem na tych mistrzostwach było 5. miejsce w biegu na 5 km stylem klasycznym. Na kolejnych mistrzostwach już nie startowała.
W 1985 r. otrzymała medal Holmenkollen wraz z norweskim skoczkiem narciarskim Perem Bergerudem i szwedzkim biegaczem narciarskim Gunde Svanem. Poza biegami narciarskimi Anette Bøe uprawiała także triathlon, kolarstwo górskie i hokej na lodzie (jest dwukrotną mistrzynią Norwegii w hokeju). Za sukcesy osiągane w biegach i hokeju przyznano jej nagrodę Egebergs Ærespris w 2000 roku.

</doc>
<doc id="1644532" url="https://pl.wikipedia.org/wiki?curid=1644532" title="Egidijus Sabataitis">
Egidijus Sabataitis

Egidijus Sabataitis (ur. 17 września 1963 w Kłajpedzie) – litewski samorządowiec związany z Kłajpedą, jeden z przywódców ruchu politycznego Żmudzinów. 
W 1982 ukończył technikum weterynaryjne w Kłajpedzie. 
Na początku lat dziewięćdziesiątych zaangażował się w działalność polityczną – w 1995 wstąpił do Litewskiego Związku Liberałów. Sześć lat później został członkiem Partii Liberalno-Demokratycznej, a w 2006 Porządku i Sprawiedliwości. W wyborach 2007 wybrany w skład Rady Miejskiej w Kłajpedzie, pozostaje radnym niezrzeszonym. 
W 2008 wraz z m.in. z Egidijusem Skarbaliusem zaangażował się w tworzenie ruchu politycznego zrzeszającego ludność określającą się jako Żmudzini.

</doc>
<doc id="1644540" url="https://pl.wikipedia.org/wiki?curid=1644540" title="Anette Boe">
Anette Boe



</doc>
<doc id="1644542" url="https://pl.wikipedia.org/wiki?curid=1644542" title="Emanuel Zinger">
Emanuel Zinger



</doc>
<doc id="1644543" url="https://pl.wikipedia.org/wiki?curid=1644543" title="Samuel Schytlowski">
Samuel Schytlowski



</doc>
<doc id="1644546" url="https://pl.wikipedia.org/wiki?curid=1644546" title="Puchar Europy w wielobojach">
Puchar Europy w wielobojach

Puchar Europy w wielobojach – zawody lekkoatletyczne organizowane przez European Athletics. W latach 1973 - 1993 impreza odbywała się w cyklu dwuletnim. Począwszy od 1994 roku zawody rozgrywane są rokrocznie. W pucharze Europy reprezentacje kobiece startują w siedmioboju, a męskie w dziesięcioboju. Puchar Europy dzieli się obecnie na trzy ligi: superligę, I ligę oraz II ligę. Zawody każdej z ligi trwają 2 dni - zazwyczaj w drugiej połowie czerwca - w trzech europejskich miastach. Zawody najwyższej ligi - tzw. superligi - dotychczas pięć razy odbyły się w Polsce. W 1975, 2002 oraz 2005 zawody gościła Bydgoszcz. W 2007 I liga pucharu Europy mężczyzn oraz Superliga kobiet gościła w Szczecinie, 2 lata później w tym mieście odbyły się zawody Superligi zarówno mężczyzn, jak i kobiet. Dwukrotnie po puchar sięgali reprezentanci Polski - w 1973 drużyna mężczyzn (Ryszard Skowronek, Ryszard Katus i Tadeusz Janczenko), a w 2009 - drużyna kobiet (Kamila Chudzik, Karolina Tymińska, Patrycja Marciniak oraz Małgorzata Reszka).

</doc>
<doc id="1644547" url="https://pl.wikipedia.org/wiki?curid=1644547" title="Puchar Europy w Wielobojach 1975">
Puchar Europy w Wielobojach 1975

2. Puchar Europy w wielobojach – zawody lekkoatletyczne zorganizowane latem 1975 roku. Finał imprezy odbył się 6 i 7 września 1975 na stadionie bydgoskiego Zawiszy. Ostatecznie rywalizację wśród panów wygrał Związek Radziecki, a wśród pań reprezentacja NRD.
Rezultaty.
Półfinały.
W 1975 odbyły się trzy półfinały pucharu Europy w wielobojach. Dwie pierwsze reprezentacje z każdego półfinału – wśród panów i pań – awansowały do wrześniowego finału w Bydgoszczy.

</doc>
<doc id="1644550" url="https://pl.wikipedia.org/wiki?curid=1644550" title="Teresa Żarnowerówna">
Teresa Żarnowerówna

Teresa Żarnower (Żarnowerówna) (ur. 16 grudnia 1897 w Warszawie, zm. 30 kwietnia 1949 w Nowym Jorku) – polska rzeźbiarka, graficzka, scenografka i architektka.
Życiorys.
W latach 1915–1920 studiowała w warszawskiej Szkole Sztuk Pięknych w pracowni Edwarda Wittiga. Współpracowała z Mieczysławem Szczuką. Wystawiali razem w 1923 w Wilnie na Wystawie Nowej Sztuki i w Berlinie w galerii „Der Sturm”. Była współzałożycielką grupy Blok i należała do komitetu redakcyjnego czasopisma Blok. W 1926 uczestniczyła w Międzynarodowej Wystawie Sztuki Nowoczesnej w Bukareszcie oraz w I Międzynarodowej Wystawie Architektury w Warszawie. Po śmierci Mieczysława Szczuki wydawała założone przez niego czasopismo „Dźwignia”.
W końcu 1937 wyjechała z Polski, najpierw do Paryża. Tu żyło jej się trudno z braku środków. Mało tworzyła. Wybuch II wojny światowej stał się impulsem do nowego działania. Zaangażowała się w prace Biura Informacji i Dokumentacji Ministerstwa Propagandy Rządu Polskiego na Uchodźstwie. Wykonywała dla niego plakaty propagandowe, z których żaden się nie zachował. Opuściła Francję wraz z falą polskiego uchodźstwa po jej kapitulacji. Przedostała się do Hiszpanii, potem do Portugalii. Po 14 miesiącach otrzymała wizę do USA, gdzie znalazła się w 1941 r, ale władze amerykańskie odmówiły jej prawa pobytu i następne 17 miesięcy spędziła w Kanadzie. Tu zajęła się artystycznym fotomontażem. Ostatnie lata życia spędziła w USA. Prawdopodobnie popełniła samobójstwo z powodu trudnych warunków bytowania.
Jej twórczość powstawała pod wpływem konstruktywizmu. Tworzyła rzeźby, grafikę, fotomontaże, plakaty.

</doc>
<doc id="1644551" url="https://pl.wikipedia.org/wiki?curid=1644551" title="Cricket">
Cricket

Cricket – album wydany w 1993 roku przez zespół Happy Cactus. Płyta zawiera 14 kompozycji. Dotychczas nie dokonano jej reedycji.
Zespół tworzyli: Colin Meloy, David Casey, Deidre Casey i Mark Schummer.
Lista utworów.
01. Salvation – 3:25 (Meloy, Casey)
02. Sunday – 2:09 (Meloy, Casey)
03. How 'Bout? – 3:31 (Meloy, Casey)
04. Halo of Eyes – 4:56 (Meloy, Casey)
05. Step Behind – 3:07 (Casey, Casey, Meloy)
06. Lose Again – 3:13 (Meloy, Casey, Casey, Schummer)
07. Elizabeth – 2:25 (Meloy)
08. Frigid Catfish – 2:08 (Casey)
09. Blind – 3:36 (Casey, Casey, Meloy)
10. Only for You – 5:48 (Meloy, Casey)
11. Flying – 2:31 (Meloy)
12. Mussolini Never Ate Ice Cream – 2:46 (Meloy)
13. Say Goodbye – 2:58 (Meloy)
14. Fever – 5:13 (Casey, Casey, Meloy)

</doc>
<doc id="1644552" url="https://pl.wikipedia.org/wiki?curid=1644552" title="Okresowe porażenie towarzyszące tyreotoksykozie">
Okresowe porażenie towarzyszące tyreotoksykozie

Okresowe porażenie towarzyszące tyreotoksykozie (ang. "tyreotoxic periodic paralysis") – zespół objawów dotyczący mięśni poprzecznie prążkowanych występujący u chorych z nadczynnością tarczycy (tyreotoksykozą).
Choroba ma nieznany mechanizm powstania, ale przypuszcza się, że za rozwój objawów odpowiada inaktywacja kanałów sodowych.
Choroba przejawia się napadowym osłabieniem mięśni, które trwa od kilku godzin do kilku dni. Objawy występują po spożyciu węglowodanów, wysiłku fizycznym oraz narażeniu na zimno. Mogą występować w pojedynczych grupach mięśniowych lub mieć charakter uogólniony. W tym drugim wypadku rozpoczynają się w obrębie ud i stopniowo obejmują inne grupy mięśniowe. W przebiegu choroby, w trakcie objawów, występuje hipokaliemia, w której przebiegu może dochodzić do zagrażających życiu objawów ze strony układu krążenia.
Choroba występuje częściej u rasy żółtej i w tej grupie dotyczy nawet 2% chorych z tyreotokosykozą. U rasy białej powinno być zawsze różnicowane z rodzinnym okresowym porażeniem hipokaliemicznym, w którym występują podobne objawy oraz spadek poziomu potasu w surowicy krwi. W tych wypadkach pewne rozpoznanie dają jedynie badania genetyczne, wykazujące defekt genu "CACNA1S" zlokalizowanego na chromosomie 1, który odpowiada za kodowanie podjednostki 1 kanału potasowego typu L.
Leczenie choroby opiera się na wyrównaniu zaburzeń gospodarki hormonalnej tarczycy, co prowadzi do ustąpienia objawów porażenia. W przypadku zagrażających życiu objawów hipokaliemiii stosuje się dożylne wyrównanie niedoborów tego pierwiastka. Postępowanie to wiąże się z ryzykiem rozwoju objawów, również groźnej dla życia, hiperkaliemii. Dlatego obecnie preferowanym sposobem wyrównanie ewentualnych zaburzeń kardiologicznych jest stosowanie propranololu.

</doc>
<doc id="1644553" url="https://pl.wikipedia.org/wiki?curid=1644553" title="Happy Cactus">
Happy Cactus

Happy Cactus – nieistniejący już amerykański zespół założony przez Colina Meloya, obecnie lidera zespołu The Decemberists i Davida Caseya (obecnie w rodzinnym zespole Watercarvers Guild).
Casey i Meloy spotkali się u progu lat 90., kiedy to obaj stawiali pierwsze kroki w nauce gry na gitarze. Lekcje brali u ojca Davida. Panowie bardzo pragnęli tworzyć, więc każde ich sobotnie spotkanie owocowało w postaci nowego utworu. 
W 1993 roku pod nazwą Happy Cactus, w towarzystwie Deidre Casey i Marka Schummera, opublikowali płytę zatytułowaną "Cricket".
Wśród inspiracji, członkowie Happy Cactus wymieniali twórczość R.E.M., The Replacements czy też artysty o nazwisku Robyn Hitchcock. Wskazówki gatunkowe to połączenie wczesnego indie rocka z alternative country i dużą inspiracją folkiem.
Dyskografia.
"Cricket" – 1993

</doc>
<doc id="1644555" url="https://pl.wikipedia.org/wiki?curid=1644555" title="Rajner Ferdynand Habsburg">
Rajner Ferdynand Habsburg

Rajner Ferdynand Maria Jan Ewangelista Franciszek Ignacy Habsburg (niem.: Rainer Ferdinand Maria Johann Evangelist Franz Ignaz von Österreich, ur. 11 stycznia 1827 w Mediolanie, zm. 27 stycznia 1913 w Wiedniu) – premier Austrii, generał piechoty cesarskiej i królewskiej Armii, członek dynastii habsbursko-lotaryńskiej, arcyksiążę.
Życiorys.
Był synem arcyksięcia Rainera Józefa Habsburga, wicekróla Lombardii oraz księżniczki Marii Elżbiety (córki Karola Emanuela, księcia Carignano), bratankiem cesarza Franciszka I. Jego rodzeństwem byli: Maria Karolina (1821-1844), Maria Adelajda (1822-1855), Leopold Ludwik (1823-1898), Ernest Karol (1824-1899), Zygmunt Leopold (1826-1891), Henryk Antoni Habsburg (1828-1891), Maksymilian Karol (1830-1839).
W 1857 r. został mianowany przez cesarza Franciszka Józefa I przewodniczącym Rady Państwa (wówczas organu doradczego monarchy). W latach 1861-1865 był kanclerzem ("Ministerpräsident") jako nominalny szef liberalnego gabinetu Antona von Schmerlinga. Od 1872 do 1906 był naczelnym komendantem cesarsko-królewskiej Obrony Krajowej. 19 października 1874 został mianowany na stopień generała artylerii, a 15 listopada 1908 na stopień generała piechoty. Mecenas sztuki, promotor nauki, m.in. kurator Austriackiej Akademii Nauk, opiekun austriackiego Muzeum Sztuki i Przemysłu. W 1884 r. nabył za nieznaną sumę kolekcję papirusów znalezionych w Fajum, które w 1899 r. podarował Bibliotece Nadwornej ("Hofbibliothek", obecnie Austriacka Biblioteka Narodowa).
W 1852 r. poślubił swoją kuzynkę arcyksiężniczkę Marię Karolinę, córkę Karola Ludwika Habsburga, księcia cieszyńskiego. Arcyksiążę Rajner oraz jego żona znani byli z działalności społecznej oraz charytatywnej i cieszyli się dużą popularnością. Uchodzili za szczęśliwe małżeństwo, jednak nie mieli dzieci. Ulubioną rezydencją arcyksięcia aż do śmierci był jego pałac (Palais Erzherzog Rainer) w Wiedniu.
Rajner Habsburg był w latach 1852-1913 szefem Salzburskiego-Górnoaustriackiego Pułku Piechoty Nr 59. Po śmierci arcyksięcia pułk ów otrzymał jego imię „na wieczne czasy”. Tradycję tej jednostki wojskowej kontynuuje dziś Salzburski Batalion Jegrów ("Jägerbataillon Salzburg „Erzherzog Rainer”" – milicja) w austriackich siłach zbrojnych.

</doc>
<doc id="1644558" url="https://pl.wikipedia.org/wiki?curid=1644558" title="Jurij Szulatycki (ur. 1970)">
Jurij Szulatycki (ur. 1970)

Jurij Jurij-Josypowycz Szulatycki, ukr. Юрій Юрій-Йосипович Шулятицький, ros. Юрий Юрий-Иосифович Шулятицкий, "Jurij Jurij-Iosifowicz Szulatycki" (ur. 11 sierpnia 1970 w Iwano-Frankiwsku) – ukraiński piłkarz, grający na pozycji napastnika, a wcześniej pomocnika. Syn trenera Jurija Szulatyckiego.
Kariera piłkarska.
Kariera klubowa.
Rozpoczął karierę piłkarską w Prykarpattia Iwano-Frankiwsk. W 1989 występował w SKA Karpaty Lwów, gdzie jednocześnie służył w wojsku. Następnie kiedy wojskowy klub przeniósł się do Drohobycza, bronił barw miejscowej Hałyczyny. Po służbie w wojsku w 1991 został zaproszony do Metalista Charków. W 1992 powrócił do Prykarpattia Iwano-Frankiwsk, który występował w nowo utworzonej Wyszczej Lidze Ukrainy. W sezonie 1992-1993 bronił barw pierwszoligowego klubu Karpaty Lwów. Następnie występował w zespołach niższoligowych Chutrowyk Tyśmienica, Skała Stryj i Naftowyk Ochtyrka. W sezonie 1997-1998 powrócił do Wyższej Ligi w składzie Zirki Kirowohrad. Potem bronił barw klubów Wołyń Łuck, Dinaburg FC, Techno-Centr Rohatyn i Łukor Kałusz. W 2003 grał w amatorskiej drużynie Tepłowyk Iwano-Frankiwsk, w której zakończył karierę piłkarską.
Inne.
Po zakończeniu kariery piłkarskiej wyjechał do USA

</doc>
<doc id="1644560" url="https://pl.wikipedia.org/wiki?curid=1644560" title="Rainer Ferdynand Habsburg">
Rainer Ferdynand Habsburg



</doc>
<doc id="1644561" url="https://pl.wikipedia.org/wiki?curid=1644561" title="Rajner Habsburg">
Rajner Habsburg



</doc>
<doc id="1644562" url="https://pl.wikipedia.org/wiki?curid=1644562" title="Rainer Habsburg">
Rainer Habsburg



</doc>
<doc id="1644563" url="https://pl.wikipedia.org/wiki?curid=1644563" title="Rainer von Österreich">
Rainer von Österreich



</doc>
<doc id="1644565" url="https://pl.wikipedia.org/wiki?curid=1644565" title="Czornohora Iwano-Frankowsk">
Czornohora Iwano-Frankowsk



</doc>
<doc id="1644567" url="https://pl.wikipedia.org/wiki?curid=1644567" title="Reise der Hoffnung">
Reise der Hoffnung

Reise der Hoffnung (tur. Umuda yolculuk, pol. Podróż nadziei) – dramat filmowy z 1990 roku w reżyserii Xaviera Kollera. Obraz jest koprodukcją szwajcarsko-turecko-brytyjską. Laureat Oscara w kategorii Najlepszy Film Nieanglojęzyczny.
Zarys fabuły.
Film opowiada historię rodziny kurdyjskiej pochodzącej z Turcji, która próbuje nielegalnie wyemigrować do Szwajcarii – kraju, który znają tylko z pocztówki.

</doc>
<doc id="1644568" url="https://pl.wikipedia.org/wiki?curid=1644568" title="Hapū">
Hapū

Hapū to odłam maoryskiego iwi (plemienia), często określanego mianem klanu. Przynależność do hapū uzależniona jest od przeszłości rodowej; każde hapū składa się z pewnej liczby whānau (rodów). 
Termin wywodzi się od przymiotnika "ciężarna", co ma podkreślać genealogiczne powiązania pomiędzy poszczególnymi członkami hapū.

</doc>
<doc id="1644569" url="https://pl.wikipedia.org/wiki?curid=1644569" title="Janusz Syposz">
Janusz Syposz

Janusz Syposz (ur. 12 kwietnia 1966 w Bytomiu) – polski hokeista, reprezentant Polski.
Kariera.
Absolwent Szkoły Podstawowej nr 51 w Bytomiu. Wychowanek Polonii Bytom.
Wyniki badań próby antydopingowej przeprowadzonej 17 grudnia 1991 wykazały obecność środków antydopingowych w jego organizmie, za co w styczniu 1992 został ukarany przez PZHL zawieszeniem i odsunięciem od kadry Polski, zaś sam zaprzeczył, iż świadomie zastosował doping. Decyzją Wydziału Gier i Dyscyplin PZHL z 14 marca 1992 został ukarany dyskwalifikacją w okresie 12 miesięcy, zaś kara była liczona od momentu przeprowadzenia kontroli tj. 17 grudnia 1991 (tak samo zostali wówczas ukarani Mirosław Copija i Piotr Podlipni).
Uczestniczył w turniejach mistrzostw świata w 1990, 1991 (Grupa B), 1992 (Grupa A), 1993, 1994, 1995, 1996 (Grupa B).
Po zakończeniu kariery związany z Polonią Bytom jako trener. Pracował jako główny trener w 2007, w 2008 oraz drugi szkoleniowiec drużyny.
Trenował drużynę kobiet Polonia Bytom występującą w rozgrywkach Polskiej Lidze Hokeja Kobiet, z którą zdobył cztery mistrzostwa Polski.

</doc>
<doc id="1644570" url="https://pl.wikipedia.org/wiki?curid=1644570" title="Hapu">
Hapu



</doc>
<doc id="1644571" url="https://pl.wikipedia.org/wiki?curid=1644571" title="Whānau">
Whānau

Whānau to w języku maoryskim słowo używane na oznaczenie "większej rodziny" lub "rodu", coraz częściej używany w nowozelandzkiej odmianie języka angielskiego, szczególnie w oficjalnych publikacjach.
Dla Māori słowo to ma również inne znaczenia: czasownikowo "rodzić", a rzeczownikowo "rodzaj".
Whānau stanowi podstawową, najmniejszą część składową hapū (klanu), a wraz z nim wchodzi w skład iwi (plemienia).

</doc>
<doc id="1644572" url="https://pl.wikipedia.org/wiki?curid=1644572" title="Whanau">
Whanau



</doc>
<doc id="1644574" url="https://pl.wikipedia.org/wiki?curid=1644574" title="Tastavinsaurus sanzi">
Tastavinsaurus sanzi



</doc>
<doc id="1644575" url="https://pl.wikipedia.org/wiki?curid=1644575" title="Andrij Szulatycki">
Andrij Szulatycki

Andrij Tarasowycz Szulatycki, ukr. Андрій Тарасович Шулятицький, ros. Андрей Тарасович Шулятицкий, "Andriej Tarasowicz Szulatycki" (ur. 8 czerwca 1969 w Iwano-Frankiwsku) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Jest synem znanego piłkarza Karpat Lwów i CSKA Moskwa Tarasa Szulatyckiego. Rozpoczął karierę piłkarską w Prykarpattia Iwano-Frankiwsk. W latach 1993-1996 bronił barw pierwszoligowego klubu Karpaty Lwów. Następnie występował w klubach amatorskich.
Kariera trenerska.
Po zakończeniu kariery piłkarskiej rozpoczął pracę trenerską. W 2005 założył DJuFK Nika Iwano-Frankiwsk, w którym pełni funkcję prezesa.

</doc>
<doc id="1644577" url="https://pl.wikipedia.org/wiki?curid=1644577" title="Klucznik (województwo opolskie)">
Klucznik (województwo opolskie)

Klucznik - (niem. Kleuschnitz, Kleischniz, Kloischniz), nieistniejąca już wieś, położona na terenie obecnej gminy Łambinowice, powiat nyski, w województwie opolskim.
Nazwa.
W 1475 roku w łacińskich statutach "Statuta Synodalia Episcoporum Wratislaviensium" miejscowość wymieniona jest w zlatynizowanej staropolskiej formie "Clawcznik".
Historia.
Miejscowość wzmiankowana po raz pierwszy w rejestrze świętopietrza archidiakonatu opolskiego z 1447 roku. Według danych z 1783 roku, wieś należała wtedy do hrabiów Pucklerów z Szydłowca Śląskiego. We wsi było wówczas 17 gospodarstw chłopskich, 17 zagrodniczych, mieszkało w niej w tym czasie 210 mieszkańców. We wsi był kościół katolicki oraz szkoła ewangelicka.
W 1873 roku właścicielem wsi był hrabia von Thielmann z pobliskich Jakubowic. Majątek obejmował wtedy obszar 2582 dużych mórg pruskich, w tym: 965 ziemi ornej, 5 łąk, 1607 lasu oraz 5 stawów.
W 1910 roku wieś zamieszkiwało 434 mieszkańców, w roku 1933 było ich 407, a w 1939 roku 428.
Po wojnie, w związku z powiększeniem poligonu wojskowego w Łambinowicach mieszkańców miejscowości wysiedlono, a cały teren zajmowany dotychczas przez tę wieś włączono w obszar poligonu. Poligon zlikwidowano w 2003 roku.

</doc>
<doc id="1644578" url="https://pl.wikipedia.org/wiki?curid=1644578" title="Elbit Hermes 900">
Elbit Hermes 900

Elbit Hermes 900 (hebr. הרמס 900) – izraelski, bezzałogowy aparat latający (UAV - Unmanned Aerial Vehicle), będący rozwinięciem Hermesa 450.
Hermes 900 po raz pierwszy został pokazany szerokiej publiczności podczas Międzynarodowego Salonu Lotniczego w Paryżu w 2007 roku. Aparat jest zmodernizowaną wersją poprzedniej konstrukcji firmy Elbit, Hermesa 450. Hermes 900 jest przystosowany do wykonywania całkowicie autonomicznych startów i lądowań nawet w przygodnym terenie (system IATOL - "Internal Auto Takeoff and Landing"), posiada trójgoleniowe, chowane podwozie z przednim podparciem. Koło przednie składane jest do tyłu do wnęki w kadłubie, podwozie główne do wnęk w skrzydłach. Hermes 900 jest średniopłatem z silnikiem umieszczonym z tyłu kadłuba, napędzającym dwułopatowe śmigło pchające i motylkowym usterzeniu ogonowym. Samolot wyposażony jest w radiostację umożliwiającą połączenie ze służbami kontroli ruchu lotniczego, przekaźnik radiowy i transponder identyfikacyjny swój - obcy (IFF). Pod dziobową częścią kadłuba umieszczona jest głowica optoelektroniczna z laserowym wskaźnikiem celów i dalmierzem. Hermes 900 posiada również radar z syntetyczną aperturą, system rozpoznania sygnałów telekomunikacyjnych i elektronicznych oraz system śledzenia celów ruchomych. Naziemne stanowisko kontroli lotu Hermesa umożliwia kierowanie lotem dwóch aparatów jednocześnie. Oblot aparatu o numerze seryjnym 001 i rejestracji 4X-USN odbył się 9 grudnia 2009 roku.

</doc>
<doc id="1644589" url="https://pl.wikipedia.org/wiki?curid=1644589" title="Wilanów (dzielnica Warszawy)">
Wilanów (dzielnica Warszawy)



</doc>
<doc id="1644591" url="https://pl.wikipedia.org/wiki?curid=1644591" title="Carvalho Leite">
Carvalho Leite

Carvalho Leite, właśc. Carlos Antônio Dobbert de Carvalho Leite (ur. 25 czerwca 1912 w Rio de Janeiro, zm. 19 lipca 2004) – brazylijski piłkarz grający na pozycji napastnika.
Kariera klubowa.
Swoją piłkarską karierę zaczął w 1927 roku w klubie Petropolitano Rio de Janeiro, w którym grał przez 2 lata. W 1929 przeszedł do bardziej znanego Botafogo FR i pozostał mu wierny do końca swojej kariery, którą zakończył w 1943 roku. Z Botafogo wygrał pięciokrotnie ligę stanową Rio de Janeiro – Campeonato Carioca w:1930, 1932, 1933, 1934, 1935 oraz zdobył Puchar Rio Branco w 1931 roku. Obok sukcesów drużynowych Carvalho Leite odnosił sukcesy indywidualne, jakimi było zdobycie trzykrotnie tytułu króla strzelców ligi stanowej Rio de Janeiro w: 1936, 1938, 1939. Łącznie przez 14 lat gry Botafogo rozegrał 326 meczów, strzelając w nich 273 bramki.
Kariera reprezentacyjna.
Carvalho Leite w latach 30. występował w reprezentacji Brazylii, z którą dwukrotnie uczestniczył w mistrzostwach świata w 1930 w Urugwaju oraz 1934 we Włoszech. W reprezentacji Brazylii w latach 1930–1937 wystąpił 27 razy strzelając 15 bramek.

</doc>
<doc id="1644592" url="https://pl.wikipedia.org/wiki?curid=1644592" title="AVHRR">
AVHRR



</doc>
<doc id="1644600" url="https://pl.wikipedia.org/wiki?curid=1644600" title="Pupilka profesora">
Pupilka profesora

Pupilka profesora ( lub ) – film fabularny (dreszczowiec) z 2000 roku, kontynuacja thrillera "Całkowite oddanie" (1998).
Fabuła.
Film kontynuuje wątek przedstawiony w filmie "Całkowite oddanie".
Debbie Strong ucieka ze szpitala psychiatrycznego, do którego trafiła za morderstwo matki i babki. Przywłaszcza sobie pieniądze, samochód i tożsamość swojej kolejnej ofiary, Tracy Carley, córki bogaczy, która właśnie miała rozpocząć studia literackie w małym miasteczku. Tam też pojawia się Debbie, która zamieszkuje w domu akademickim, gospodarowanym przez ambitną studentkę, imieniem Sydney. Zakochuje się od pierwszego wejrzenia w przystojnym wykładowcy, Samie Decknerze – byłym pisarzu. Myląc uprzejmość z miłością, dziewczyna popada w coraz głębszą obsesję. Podstępem doprowadza do zerwania Sama z nauczycielką Carlą, która właśnie dowiedziała się, że jest z nim w ciąży. Debbie udaje się zbliżyć do profesora, lecz wkrótce później ten schodzi się z ciężarną Carlą. Psychopatka postanawia pozbyć się jej.
Soundtrack.
Na ścieżce dźwiękowej do filmu znalazły się następujące utwory muzyczne:

</doc>
<doc id="1644601" url="https://pl.wikipedia.org/wiki?curid=1644601" title="Bob Dylan’s Greatest Hits">
Bob Dylan’s Greatest Hits

Bob Dylan’s Greatest Hits – pierwszy kompilacyjny album Boba Dylana gromadzący jego najpopularniejsze nagrania z lat 1962–1966 i wydany w 1967 r.
Historia i charakter albumu.
Jest to pierwszy zbiorczy album Boba Dylana. Dokonano wyboru jego najpopularniejszych utworów, zwłaszcza tych, które ukazały się na singlach.
Po motocyklowym wypadku Boba Dylana w lipcu 1966 r. i jego odosobnieniu się w Woodstocku, firma Columbia stanęła przed dylematem, co dalej robić, gdyż wszystkie kontrakty Dylana zostały zerwane. Nie wiadomo także było, kiedy w ogóle artysta pojawi się znowu w studiu nagraniowym i kiedy uda się na jakieś tournée. Równocześnie było to apogeum popularności muzyka w latach 60., jeszcze wzmocnionej przez jego nagłe zniknięcie.
Columbia postanowiła tę popularność wykorzystać i wydała jego pierwszą kolekcję 10 piosenek, z których właściwie wszystkie zostały uprzednio wydane na singlach.
Publiczność była tak spragniona nowego albumu Dylana, że kompilacja ta cieszyła się dużą popularnością. W USA dotarła do miejsca 10 i znajdowała się na liście najpopularniejszych albumów przez 21 miesięcy. Był to pierwszy album Dylana, który osiągnął status platynowej płyty.
Tym samym cele Columbii zostały osiągnięte. Firma zarobiła pieniądze, utrzymała nazwisko artysty na rynku i roznieciła zainteresowanie jego ewentualnym następnym albumem.
Okładka i zdjęcie zostały wykonane przez Rowlanda Schermana. Scherman sfotografował Dylana podczas jego koncertu 28 listopada 1965 w Waszyngtonie. Po wydaniu albumu w marcu 1967 r. okładka i zdjęcie otrzymały nagrodę Grammy.
Wczesne wydania albumu zawierały „meduzowaty” plakat Dylana; jego czarną twarz (profil) okalały wijące się różnokolorowe włosy przypominające węże.
Wznowienie albumu w 1997 r. zawierało inną, dłuższą wersję „Positively 4th Street”.

</doc>
<doc id="1644606" url="https://pl.wikipedia.org/wiki?curid=1644606" title="Krzywa wieża w Pizie">
Krzywa wieża w Pizie



</doc>
<doc id="1644608" url="https://pl.wikipedia.org/wiki?curid=1644608" title="Nishiwaki">
Nishiwaki

 – miasto w Japonii, na wyspie Honsiu, w prefekturze Hyōgo.
Położenie.
Miasto położone jest w środkowej części prefektury Hyōgo w odległości około 40 km na północ od stolicy prefektury, Kobe. Powierzchnia miasta stanowi 1,6% powierzchni prefektury. Przez miasto przepływają dwie rzeki: Kako i Sugihara. Miasto graniczy z:
Historia.
Miejscowość powstała w 1952 r., ale dopiero 1 października 2005 r. otrzymała prawa miejskie.

</doc>
<doc id="1644609" url="https://pl.wikipedia.org/wiki?curid=1644609" title="Spacer d'erlona">
Spacer d'erlona



</doc>
<doc id="1644615" url="https://pl.wikipedia.org/wiki?curid=1644615" title="Samodzielna Armia Zachodnia">
Samodzielna Armia Zachodnia

Samodzielna Armia Zachodnia (ros. Западная отдельная армия) – związek operacyjny białych podczas wojny domowej w Rosji.
Po dojściu do władzy na Wschodzie adm. Aleksandra W. Kołczaka 18 listopada 1918 r., przeprowadził on reorganizację Ludowej Armii Komucza. Na przełomie grudnia 1918 r. i stycznia 1919 r. na bazie rozformowanego Frontu Zachodniego zostały utworzone 3 armie. Jedną z nich była Samodzielna Armia Zachodnia, sformowana 1 stycznia 1919 r. na południowym Uralu na ufijskim odcinku frontu na bazie Kamskiej i Samarskiej Grup Armijnych oraz III Uralskiego Korpusu Armijnego. Sztab mieścił się w Czelabińsku. Wchodziła w skład Frontu Wschodniego. 
Ponadto dowództwu Armii zostały podporządkowane 2 Ufijska Dywizja Kawalerii, 3 Orenburska Dywizja Kawalerii, II i III Orenburskie Kozackie Brygady Kawalerii, 22 Kozacki Pułk Kawalerii, Samodzielna Sotnia Kawalerii, 2 i 3 Kozackie Pułki Płastuńskie (Piechoty), Ochotniczy Pułk Serbów, Chorwatów i Słoweńców im. Majora Blagoticia, Partyzancki Oddział Konny, Kustunajski Pułk Kirgiski, Uralski Kadrowy Dywizjon Artylerii i Czelabińskie Zgrupowanie Zapasu Koni. 
Pod koniec marca dowództwu Armii została podporządkowana Południowa Grupa Armijna gen. G.A. Biełowa (utworzona 24 marca 1919 r.) w składzie: IV Korpus Armijny i Samodzielny Korpus Stelitamakski. Grupa liczyła ok. 7 tys. bagnetów, ok. 5,8 tys. szabel, 143 karabiny maszynowe i 15 dział. Prowadziła działania wojenne w kierunku na Aktiubińsk i Orenburg. 
6 marca 1919 r. Armia rozpoczęła działania ofensywne przeciwko bolszewickim 1 i 5 Armii w ogólnym kierunku na Ufę, Samarę i Kazań, w wyniku których zostały zdobyte Ufa, Bielebiej, Birsk, Sterlitamak, Mienzielinsk, Bugulma i Bugurusłan. Jej oddziały podeszły pod Samarę i na 30 km do linii Wołgi. Natomiast Południowa Grupa Armijna wraz z oddziałami Kozaków orenburskich pod koniec kwietnia rozpoczęła oblężenie Orenburga. Nowy plan adm. A.W. Kołczaka przewidywał ofensywę Armii w kierunku Syzrania i Symbirska w celu połączenia się z Siłami Zbrojnymi Południa Rosji gen. Antona I. Denikina. Jednakże 28 kwietnia rozpoczęło się kontruderzenie wojsk bolszewickich. Biali, mający zbyt wydłużone linie zaopatrzeniowe, ponieśli porażki pod Bugurusłanem i Belebejem, po czym zostali zmuszeni do odwrotu za linię rzeki Biała. Na pocz. czerwca padła Ufa. W tym czasie liczebność Armii wzrosła do ok. 140 tys. żołnierzy (w linii ok. 23,6 tys. bagnetów, ok. 6,5 tys. szabel, ok. 1,7 tys. nieuzbrojonych, ok. 590 karabinów maszynowych i 134 działa). Na pocz. lipca Armia została podzielona na 3 Grupy Armijne: Wołżańską, Ufijską i Uralską.W tym czasie wycofała się w rejon Czelabińska, gdzie pod koniec lipca została przeorganizowana w 3 Armię Frontu Wschodniego. Natomiast Południowa Grupa Armijna, nie mogąc zdobyć Orenburga, odeszła na wschód.

</doc>
<doc id="1644621" url="https://pl.wikipedia.org/wiki?curid=1644621" title="Almanzor (szczyt)">
Almanzor (szczyt)

Pico Almanzor ("Pico de Almanzor" lub "Moro Almanzor") - góra w prowincji Ávila, w centralnej Hiszpanii, w paśmie Sierra de Gredos w Górach Kastylijskich.
Nazwa góry pochodzi od arabskiego "Al-Mansur", co znaczy zwycięski. Al-Mansur Ibn Abi Aamir był władcą Al-Andalus w X wieku. Po nim właśnie szczyt odziedziczył nazwę.
Pierwszego wejścia dokonali we wrześniu 1899 r. M. González de Amezúa i José Ibrián. Espada, Ontañon i Abricarro dokonali pierwszego wejścia zimowego w 1903 r. Od 1960 r., na szczycie znajduje się 1-metrowy krzyż.

</doc>
<doc id="1644622" url="https://pl.wikipedia.org/wiki?curid=1644622" title="Sierra de Gredos">
Sierra de Gredos

Sierra de Gredos to pasmo górskie w centralnej części Półwyspu Iberyjskiego. Jest częścią Gór Kastylijskich. Jest to teren parku narodowego. Najwyższym szczytem jest Almanzor.

</doc>
<doc id="1644623" url="https://pl.wikipedia.org/wiki?curid=1644623" title="Sakśke ozero">
Sakśke ozero

Sakśke ozero, "Jezioro Sakskie" (; krym. Saq gölü) – słone, bezodpływowe jezioro o powierzchni 7–10 km², znajdujące się na Ukrainie, na Półwyspie Krymskim.
Leży na Nizinie Krymskiej, około 20 km od Eupatorii, nad jeziorem leży miasto Saki. Głębokość jeziora wynosi średnio 1,5 m. Powstało ono z limanu, oddzielonego od morza mierzeją o szerokości do 800 m. Dno jeziora jest pokryte grubą warstwą mułu, który wykazuje właściwości lecznicze.
Jezioro jest sztucznie podzielone na dwie części – leczniczą (wschodni basen) i przemysłową. Jezioro jest uzupełniane wodą morską poprzez specjalnie wykopany kanał.

</doc>
<doc id="1644624" url="https://pl.wikipedia.org/wiki?curid=1644624" title="Circo de Gredos">
Circo de Gredos

Circo de Gredos to cyrk lodowcowy w łańcuchu Sierra de Gredos w Górach Kastylijskich w Hiszpanii. Leży na terenie Parku Regionalnego Sierra de Gredos.
To największy cyrk lodowcowy w Sierra de Gredos, jego powierzchnia wynosi ok. 33 ha. Na jego wschodnim brzegu znajduje się Almanzor, Najwyższy szczyt centralnej Hiszpanii. Na północno-wschodnim brzegu, na wysokości 1940 m, znajduje się jezioro Laguna Grande de Gredos.

</doc>
<doc id="1644625" url="https://pl.wikipedia.org/wiki?curid=1644625" title="Estremadurą">
Estremadurą



</doc>
<doc id="1644626" url="https://pl.wikipedia.org/wiki?curid=1644626" title="Sierra de Guadarama">
Sierra de Guadarama



</doc>
<doc id="1644628" url="https://pl.wikipedia.org/wiki?curid=1644628" title="Sierra de Gata">
Sierra de Gata

Sierra de Gata to łańcuch górski w Hiszpanii. Jest częścią Gór Kastylijskich.
Szczyty.
Najważniejsze szczyty Sierra de Gata (od zachodu) to:
Comarca.
Sierra de Gata to także nazwa comarci składaącej się z 18 gmin: Acebo, Cadalso, Cilleros, Descargamaría, Eljas, Gata, Hernán Pérez, Hoyos, Perales del Puerto, Robledillo de Gata, San Martín de Trevejo, Santibáñez el Alto, Torrecilla de los Ángeles, Torre de Don Miguel, Valverde del Fresno, Villamiel (Trevejo), Villanueva de la Sierra i Villasbuenas de Gata.

</doc>
<doc id="1644631" url="https://pl.wikipedia.org/wiki?curid=1644631" title="Sierra de Francia">
Sierra de Francia

 
Sierra de Francia to łańcuch górski w Hiszpanii. Jest częścią Gór Kastylijskich. Leży około 70 km od miasta Salamanka, stolicy prowincji, w której leży. 
Większość pasma Sierra de Francia jest parkiem narodowym (od 1978 r.), pod nazwą "Parque Natural de Las Batuecas-Sierra de Francia".
Sierra de Francia składa się z dość niewysokich szczytów, z których najwyższym jest "Pico de La Hastiala" (1735 m n.p.m.). Na szczycie "Peña de Francia" (1723 m n.p.m.) stoi kaplica Dziewicy Maryi oraz antena RTV. Inne ważne szczyty to "Mesa del Francés" (1638 m n.p.m.) i "Pico Robledo" (1614 m n.p.m.)
Nazwa pasma pochodzi od rzeki Río Francia, która przepływa przez to pasmo. Jest ona dopływem rzeki Alagón.

</doc>
<doc id="1644639" url="https://pl.wikipedia.org/wiki?curid=1644639" title="Berit Aunli">
Berit Aunli

Berit Kristine Aunli z domu Kvello (ur. 9 czerwca 1956 r. w Stjørdal) – norweska biegaczka narciarska, trzykrotna medalistka olimpijska, pięciokrotna medalistka mistrzostw świata, zdobywczyni Pucharu Świata.
Kariera.
Igrzyska olimpijskie w Innsbrucku w 1976 r. były jej olimpijskim debiutem. W swoim najlepszym starcie indywidualnym, w biegu na 5 km techniką klasyczną zajęła 17. miejsce. Na igrzyskach olimpijskich w Lake Placid osiągnęła swój pierwszy sukces olimpijski zdobywając wraz z Brit Pettersen, Anette Bøe i Marit Myrmæl brązowy medal w sztafecie 4x5 km. Jej najlepszym indywidualnym wynikiem na tych igrzyskach było 13. miejsce w biegu na 10 km techniką klasyczną. Jeszcze lepsze wyniki osiągnęła podczas igrzysk olimpijskich w Sarajewie w 1984 r. Zdobyła tam srebrny medal w biegu na 5 km techniką dowolną, lepsza okazała się jedynie Marja-Liisa Hämäläinen z Finlandii. Ponadto wspólnie z Inger Helene Nybråten, Anne Jahren i Brit Pettersen zdobyła złoty medal w sztafecie. Była także czwarta w biegu na 10 km stylem klasycznym.
W 1978 r. zadebiutowała na mistrzostwach świata zajmując 6. miejsce w biegach na 10 i 20 km techniką klasyczną podczas mistrzostw w Lahti. Największe sukcesy osiągnęła podczas mistrzostw świata w Oslo w 1982 r. Razem z Anette Bøe, Inger Helene Nybråten i Brit Pettersen zdobyła złoty medal w sztafecie. Ponadto Aunli zdobyła także złote medale w biegach na 5 i 10 km techniką dowolną, a w biegu na 20 km technika klasyczną zdobyła srebrny medal (wygrała Raisa Smietanina z ZSRR). Startowała także na mistrzostwach świata w Seefeld. Powiększyła tam swoją medalową kolekcję o srebrny medal wywalczony w sztafecie wspólnie z Anette Bøe, Anne Jahren i Grete Ingeborg Nykkelmo. W swoim najlepszym starcie indywidualnym, w biegu na 20 techniką klasyczną zajęła 4. miejsce przegrywając walkę o brązowy medal z Nykkelmo.
Najlepsze wyniki w Pucharze Świata osiągnęła w sezonie 1981/1982, kiedy to triumfowała w klasyfikacji generalnej. W 1983 r. otrzymała medal Holmenkollen wraz ze swoim rodakiem, dwuboistą Tomem Sandbergiem. Jej mężem jest Ove Aunli, który również reprezentował Norwegię w biegach narciarskich.

</doc>
<doc id="1644641" url="https://pl.wikipedia.org/wiki?curid=1644641" title="Peñalara">
Peñalara

Peñalara to najwyższy szczyt łańcucha górskiego Sierra de Guadarrama w hiszpańskich Górach Kastylijskich.
Na wschód od szczytu leży dolina Lozoya. Rejon szczytu jest parkiem natury.

</doc>
<doc id="1644643" url="https://pl.wikipedia.org/wiki?curid=1644643" title="Objaw Markle’a">
Objaw Markle’a

Objaw Markle’a – jeden z objawów klinicznych sugerujących obecność zapalenia otrzewnej. Potwierdzeniem jest ból jamy brzusznej (objaw dodatni) wywołany wstrząśnieniem tułowia, np. przy podskoku; szybkim opadaniu na pięty po staniu na palcach stóp; delikatnym wstrząśnieniu okolicy lędźwiowej leżącego pacjenta. Uważany jest za równoznaczny z objawem Blumberga.

</doc>
<doc id="1644644" url="https://pl.wikipedia.org/wiki?curid=1644644" title="Alfa Romeo 1750">
Alfa Romeo 1750

Alfa Romeo 1750, Alfa Romeo 2000 – samochód klasy średniej produkowany w latach 1967–1972 w wersji 1750 oraz w latach 1971-1977 w wersji 2000 przez firmę Alfa Romeo.
Historia modelu.
Alfa Romeo 1750 Berlina sedan została wprowadzona na rynek 1967, w tym samym czasie co 1750 GTV coupè oraz 2000 Spider. Model 1750 zastąpić miał rodzinę 2600 Berlina, Sprint oraz Spider. W przeciwieństwie do 2600, 1750 był mniejszy oraz znacznie tańszy, dzielił także wiele części z innymi samochodami Alfy Romeo.
Wersja 1750 Berlina została oparta na modelu Giulia sedan, który był w tym czasie produkowany. Wyjątkowo na terenie Stanów Zjednoczonych 1750 Berlina zastąpił całkowicie Giulię sedan. W porównaniu z modelem Giulia, model 1750 cechował się dłuższym rozstawem osi oraz nową karoserią. Praktycznie niezmienione pozostało wnętrze, w nowym modelu zastosowano również identyczną szybę przednią jak w poprzedniku. Do napędu służył czterocylindrowy silnik o pojemności 1779 cm³ wyposażony w dwa gaźniki oraz hydrauliczne sprzęgło. Jednostka ta generowała moc 118 KM (w wersji z dwoma podwójnymi gaźnikami bocznossącymi). Wersja przeznaczona na rynek Stanów Zjednoczonych wyposażona była we wtrysk paliwa SPICA. W plebiscycie na Europejski Samochód Roku 1969 samochód zajął 3. pozycję (za Peugeotem 504 i BMW 2500/2800).
W roku 1971 wypuszczono krótką serię 1750 Berlina wyposażonych w 3-biegową automatyczną skrzynię biegów ZF. Model ten otrzymał oznaczenie 1750A Berlina. Powstało około 250 egzemplarzy, do dziś przetrwało niewiele z nich. Skrzynia ta była nieodpowiednia do czterocylindrowego silnika stosowanego w samochodzie - biegi wchodziły ciężko, źle dobrano również przełożenia. Z tego powodu mocno wzrosło spalanie oraz spadło przyspieszenie samochodu.
W roku 1972 seria 1750 została zastąpiona nową rodziną modeli 2000. Powstało około 100 000 egzemplarzy modelu.
2000.
Rodzina modeli 2000 produkowana była w latach 1971-1977. Do napędu służył ten sam silnik co w 1750, powiększono jednak jego pojemność do 1962 cm³. Najłatwiej oba modele można było rozróżnić po wyglądzie przedniego grilla. Wyposażony w dwa gaźniki silnik wytwarzał moc 132 KM. Prędkość maksymalna oscylowała w okolicach 200 km/h, przyspieszenie 0-100 km/h zajmowało samochodowi około 9 sekund. Na terenie USA samochód sprzedawany był z silnikiem wyposażonym w mechaniczny wtrysk paliwa. Moc przenoszona była na koła tylne poprzez 5-biegową skrzynię manualną (występowała także wersja z 3-biegowym automatem). Powstało 89 840 egzemplarzy modelu 2000 Berlina.

</doc>
<doc id="1644645" url="https://pl.wikipedia.org/wiki?curid=1644645" title="True Colors Tour">
True Colors Tour

True Colors Tour – coroczna trasa koncertowa organizowana przez amerykańską piosenkarkę Cyndi Lauper, mająca na celu niesienie wsparcia dla gejów, lesbijek oraz ich rodzin. Trasa wspierała organizacje walczące z nietolerancją, m.in. Human Rights Campaign, PFLAG czy Fundację Matthew Sheparda. Do tej pory zorganizowano dwie edycje trasy: w 2007 i 2008 roku.
2007.
W pierwszej trasie z serii True Colors, oprócz Cyndi Lauper jako głównej organizatorki, wzięli udział: Debbie Harry z zespołu Blondie, Erasure, The Dresden Dolls i Margaret Cho. Od 8 do 30 czerwca tournée zatrzymało się w piętnastu miastach, a podczas koncertów pojawiali się m.in. Amanda Lepore i zespół Indigo Girls. Organizacja Human Rights Campaign otrzymała 1 dolara z każdego sprzedanego biletu.
Patronat nad trasą objęła m.in. stacja telewizyjna Logo. 21 czerwca 2007 stacja ta wyemitowała półgodzinny program "Shining Through: Behind the Scenes of True Colors". Podczas programu Lauper wyjaśniła ideę trasy, mówiąc:
Album.
12 czerwca 2007 ukazał się album upamiętniający trasę, zawierający utwory wykonawców, którzy brali udział w przedsięwzięciu. Można go było kupić w postaci fizycznej podczas koncertów, był także dostępny w sieci poprzez iTunes.
2008.
Druga część trasy objęła 24 miasta (o 9 więcej w porównaniu z rokiem 2007) i trwała od 31 maja do 5 lipca 2008. Tym razem w koncertach wzięła udział większa liczba wykonawców, byli to m.in. Joan Jett, Andy Bell, The B-52's, Kat DeLuna, Sarah McLachlan czy Tegan and Sara. Na trasie pojawili się też aktorzy komediowi, m.in. Carson Kressley oraz ponownie Rosie O’Donnell i Margaret Cho. Lista występujących muzyków i aktorów różniła się w poszczególnych miastach. Również i tym razem wydano poprzez iTunes specjalny album.

</doc>
<doc id="1644651" url="https://pl.wikipedia.org/wiki?curid=1644651" title="Bill Koch">
Bill Koch

William Conrad "Bill" Koch (ur. 7 czerwca 1955 w Brattleboro) – amerykański biegacz narciarski, srebrny medalista olimpijski, brązowy medalista mistrzostw świata oraz zdobywca Pucharu Świata.
Kariera.
Bill Koch karierę zaczynał jako kombinator norweski. Ponieważ był znacznie lepszy w biegach niż w skokach postanowił przerzucić się wyłącznie na biegi narciarskie. Na arenie międzynarodowej zadebiutował w 1974 r. podczas Mistrzostw Europy w Narciarstwie Klasycznym, gdzie zdobył brązowy medal. Był to pierwszy medal dla amerykańskiego biegacza narciarskiego na zawodach tej rangi.
Igrzyska olimpijskie w Innsbrucku w 1976 r. były jego olimpijskim debiutem. Osiągnął tam swój największy sukces w karierze zdobywając srebrny medal w biegu na 30 km stylem klasycznym, ulegając jedynie Siergiejowi Sawielewowi ze Związku Radzieckiego. Na tych samych igrzyskach był też między innymi szósty w sztafecie oraz w biegu na 15 km. Podczas igrzysk olimpijskich w Lake Placid jego najlepszym wynikiem było 13. miejsce w biegu na 50 km stylem klasycznym. Cztery lata później, na igrzyskach olimpijskich w Sarajewie na tym samym dystansie było siedemnasty. Startował także na igrzyskach olimpijskich w Albertville w 1992 r., gdzie zajął jednak dopiero 42. miejsce w biegu na 30 km techniką klasyczną.
W 1978 r. wziął udział w mistrzostwach świata w Lahti, gdzie jego najlepszym wynikiem było dziewiąte miejsce w sztafecie. Startował także na mistrzostwach świata w Oslo w 1982 r. Tam osiągnął kolejny znakomity wynik zdobywając brązowy medal w biegu na 30 km stylem dowolnym. Wyprzedzili go jedynie zwycięzca Thomas Eriksson ze Szwecji oraz Norweg Lars Erik Eriksen.
Najlepsze wyniki w Pucharze Świata osiągnął w sezonie 1981/1982, kiedy to triumfował w klasyfikacji generalnej. Ponadto w sezonie 1982/1983 zajął trzecie miejsce w klasyfikacji generalnej.

</doc>
<doc id="1644655" url="https://pl.wikipedia.org/wiki?curid=1644655" title="Międzynarodowy Konkurs Dyrygentów im. Grzegorza Fitelberga">
Międzynarodowy Konkurs Dyrygentów im. Grzegorza Fitelberga

Międzynarodowy Konkurs Dyrygentów im. Grzegorza Fitelberga − jeden z najważniejszych polskich konkursów wykonawczych. 
Od 1982 roku należy do Światowej Federacji Międzynarodowych Konkursów Muzycznych z siedzibą w Genewie. Inicjatorem i organizatorem pierwszej edycji (1979) w 100. rocznicę urodzin Grzegorza Fitelberga był jego uczeń, Karol Stryja, prowadził on też następne edycje konkursu, aż do śmierci w 1998 roku.
Konkurs przeznaczony jest dla dyrygentów, którzy w dniu inauguracji imprezy nie przekroczyli 35. roku życia. Jego repertuar obejmuje utwory klasycyzmu wiedeńskiego, romantyzmu i muzyki XX wieku, w tym utwory kompozytorów polskich. MKD odbywa się w Katowicach w cyklu pięcioletnim, natomiast wcześniej odbywał się w cyklu czteroletnim.
Jubileuszowa edycja.
Jubileuszowa X edycja MKD odbyła się w dniach 17–26 listopada 2017 roku. Koncerty laureatów zostały zaplanowane na 25 i 26 listopada w Katowicach oraz 27 listopada w Warszawie. Funkcję dyrektora artystycznego tej edycji MKD pełnił Mirosław Jacek Błaszczyk. Jurorami byli: Mirosław Jacek Błaszczyk (Polska), Tomasz Bugaj (Polska), Mykoła Diadiura (Ukraina), Juozas Domarkas (Litwa), Piotr Gajewski (USA), Eugeniusz Knapik (Polska), Charles Olivieri-Munroe (Kanada), Jorma Panula (Finlandia), Marek Pijarowski (Polska), Ken Takaseki (Japonia), Michael Zilm (Niemcy).

</doc>
<doc id="1644656" url="https://pl.wikipedia.org/wiki?curid=1644656" title="Międzynarodowy Konkurs Dyrygentów im. G. Fitelberga">
Międzynarodowy Konkurs Dyrygentów im. G. Fitelberga



</doc>
<doc id="1644657" url="https://pl.wikipedia.org/wiki?curid=1644657" title="Marketing Klasyczny">
Marketing Klasyczny



</doc>
<doc id="1644658" url="https://pl.wikipedia.org/wiki?curid=1644658" title="Kurzelów (gmina)">
Kurzelów (gmina)

Kurzelów – dawna gmina wiejska istniejąca do 1954 roku w woj. kieleckim. Siedzibą władz gminy był Kurzelów. 
Za Królestwa Polskiego gmina należała do powiatu włoszczowskiego w guberni kieleckiej. 13 stycznia 1870 do gminy przyłączono pozbawiony praw miejskich Kurzelów.
W okresie międzywojennym gmina Kurzelów należała do powiatu włoszczowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 9 gromad: Danków Duży, Danków Mały, Gościenin, Jeżowice, Komparzów, Kurzelów, Międzylesie, Motyczno i Silpia Duża.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kurzelów nie przywrócono, a jej dawny obszar wszedł głównie w skład gminy Włoszczowa w tymże powiecie i województwie.

</doc>
<doc id="1644659" url="https://pl.wikipedia.org/wiki?curid=1644659" title="Kobea pnąca">
Kobea pnąca

Kobea pnąca, sępota pnąca ("Cobaea scandens") – gatunek rośliny należący do rodziny wielosiłowatych. Pochodzi z Ameryki Środkowej (z rejonów środkowego Meksyku), rozprzestrzenił się dziko na Nowej Zelandii i na Filipinach. W Polsce jest uprawiany jako roślina ozdobna. Nazwa rodzajowa pochodzi od nazwiska jezuickiego misjonarza Barnabasza Cobo.
Zastosowanie.
Szczególnie nadaje się do okrywania pergoli, altan, krat, może być rozpięta na ogrodzeniach czy na ścianie domu. Jest w Polsce przeważnie uprawiana jako roślina jednoroczna, gdyż nie jest odporna na przemarzanie, ale jeżeli jest uprawiana w pojemniku, to można ją (po przycięciu pędów 15 cm nad ziemią) przez zimę przechować w pomieszczeniu. Przezimowana roślina zakwita dużo wcześniej (bo już w maju) od otrzymanej z siewu.

</doc>
<doc id="1644660" url="https://pl.wikipedia.org/wiki?curid=1644660" title="Cobaea scandens">
Cobaea scandens



</doc>
<doc id="1644661" url="https://pl.wikipedia.org/wiki?curid=1644661" title="Ulica Dolina Służewiecka w Warszawie">
Ulica Dolina Służewiecka w Warszawie

Ulica Dolina Służewiecka – ulica w warszawskich dzielnicach Mokotów i Ursynów. 
Opis.
Ulica została wytyczona w latach 70. XX wieku między osiedlami Służew nad Dolinką i Ursynów Północny. Miała stanowić fragment przyszłej trasy mostu Siekierkowskiego. Została otwarta dla ruchu w sierpniu 1978. W styczniu 2022 roku wyznaczono na niej buspasy w obu kierunkach, na odcinku od ul. Nowoursynowskiej do al. Wilanowskiej, i dalej wzdłuż al. gen. Sikorskiego.
Upamiętniona w nazwie ulicy "Dolina Służewiecka" to dolina Potoku Służewieckiego.

</doc>
<doc id="1644662" url="https://pl.wikipedia.org/wiki?curid=1644662" title="Gmina Rokitno (ujednoznacznienie)">
Gmina Rokitno (ujednoznacznienie)

dawne gminy:

</doc>
<doc id="1644663" url="https://pl.wikipedia.org/wiki?curid=1644663" title="Moncayo">
Moncayo

Moncayo - najwyższy szczyt w masywie Sierra del Moncayo i jednocześnie najwyższy szczyt całego łańcucha Gór Iberyjskich w Hiszpanii. Od 1978 rejon góry jest parkiem naturalnym. 

</doc>
<doc id="1644664" url="https://pl.wikipedia.org/wiki?curid=1644664" title="Zygmunt Heinrich">
Zygmunt Heinrich



</doc>
<doc id="1644667" url="https://pl.wikipedia.org/wiki?curid=1644667" title="Rokitno (gmina w województwie kieleckim)">
Rokitno (gmina w województwie kieleckim)

Rokitno (alt. "Rokitno Rządowe") – dawna gmina wiejska istniejąca do 1954 roku w woj. kieleckim. Siedzibą władz gminy było Rokitno.
W okresie międzywojennym gmina Rokitno należała do powiatu włoszczowskiego w woj. kieleckim. 7 sierpnia 1937 utworzono w gminie Rokitno gromadę Kaszczor, którą zniesiono 18 stycznia 1949, włączając ją do gromady Grabiec.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 6 gromad: Bonowice, Dąbrowica, Grabiec, Ołudza, Rokitno i Wólka Ołudzka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Rokitno nie przywrócono, a jej dawny obszar wszedł głównie w skład gminy Szczekociny w tymże powiecie i województwie (obecnie tereny te należą do powiatu zawierciańskiego w woj. śląskim).
Nie mylić z gminą Rokitno Szlacheckie.

</doc>
<doc id="1644669" url="https://pl.wikipedia.org/wiki?curid=1644669" title="Marketing strategiczny">
Marketing strategiczny

Marketing strategiczny - opracowanie przez producentów długofalowych koncepcji przystosowania się do przekształceń zachodzących w najbliższym otoczeniu rynek (ekonomia), jak i w dalszym otoczeniu. Aby producenci mogli długo prosperować na rynku muszą posiadać cechę przystosowania się do zmian zachodzących w gospodarce rynkowej. Wymaga to wiedzy, doświadczenia, dostrzegania szans jak i zagrożeń przedsiębiorstwa. Marketing strategiczny zapoczątkował powstanie strategicznego planowania i strategicznego zarządzania, które przybliżają wyżej wymienione elementy.
Marketing strategiczny nastawiony jest na ciągłą analizę potrzeb i wymagań różnych grup konsumentów, co ma umożliwić przedsiębiorstwu lepszą obsługę poszczególnych segmentów rynku.

</doc>
<doc id="1644670" url="https://pl.wikipedia.org/wiki?curid=1644670" title="Zatoka Kalamicka">
Zatoka Kalamicka

Zatoka Kalamicka (ukr. "Каламі́тська зато́ка", Kałamitśka zatoka) – zatoka Morza Czarnego na zachodnim brzegu Półwyspu Krymskiego.
Zatoka ma długość 13 km, szerokość przy otwartym morzu 41 km. Jej głębokość wynosi około 40 m. Od północy graniczy z miastem Eupatoria, od południa ogranicza ją Przylądek Lukułł. Nazwa zatoki pochodzi od dawnego genueńskiego miasta "Kalamita", leżącego kiedyś nad zatoką.
Południowy brzeg zatoki jest niski i piaszczysty, północny - wyższy, gliniasty. Na wybrzeżu zatoki znajduje się wiele słonych jezior, oddzielonych od morza mierzejami. Są to między innymi: Sasyk (Eupatoryjskie), Sakskie, Mojnaki, Czajka, Kyzył-Jar. W północnej części Zatoki Kalamickiej odchodzi od niej w głąb lądu Zatoka Eupatoryjska.
Do zatoki wpadają rzeki Bułhanak i Alma. 
Nad brzegiem zatoki leżą miasta Eupatoria, Saki, osiedle typu miejskiego Mykołajiwka, oraz wsie Nowofedoriwka, Berehowe, Piszczane, Uhłowe. Południowa część zatoki leży w administracyjnych granicach Sewastopola.
W pobliżu przylądka Lukułł odkryto wielkie scytyjskie grodzisko, nazywane Ust-Alminśke, zbudowane w III-II wieku p.n.e. Podaje się różne nazwy grodziska: "Palakij", "Napyt", "Chabeji". Obecnie ponad połowa grodziska została już podmyta i zabrana przez morze.

</doc>
<doc id="1644671" url="https://pl.wikipedia.org/wiki?curid=1644671" title="Dobromierz (gmina w województwie kieleckim)">
Dobromierz (gmina w województwie kieleckim)

Dobromierz – dawna gmina wiejska istniejąca do 1954 roku w woj. kieleckim. Siedzibą władz gminy był Dobromierz. 
Za Królestwa Polskiego i na początku okresu międzywojennego gmina Dobromierz należała do powiatu koneckiego w woj. kieleckim. 31 marca 1923 roku gminę przyłączono do powiatu włoszczowskiego w tymże województwie. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Bobrowniki, Bobrowska Wola, Bobrowska Wola kol., Boża Wola, Dobromierz, Jeżowiec, Łapczyna Wola, Łapczyna Wola kol., Mrówina, Mrówina kol., Rączki, Stanowiska, Wymysłów i Wyrębiska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Dobromierz nie przywrócono, a jej dawny obszar wszedł głównie w skład gminy Kluczewsko w tymże powiecie i województwie.

</doc>
<doc id="1644672" url="https://pl.wikipedia.org/wiki?curid=1644672" title="San Lorenzo (szczyt)">
San Lorenzo (szczyt)

San Lorenzo to najwyższy szczyt w łańcuchu górskim Sierra de la Demanda w hiszpańskich Górach Iberyjskich. Drugi pod względem wysokości szczyt Gór Iberyjskich.

</doc>
<doc id="1644673" url="https://pl.wikipedia.org/wiki?curid=1644673" title="Sępota pnąca">
Sępota pnąca



</doc>
<doc id="1644674" url="https://pl.wikipedia.org/wiki?curid=1644674" title="Ondine (film)">
Ondine (film)

Ondine – film dramatyczny produkcji irlandzko-amerykańskiej z 2009 roku w reżyserii Neila Jordana.
Opis fabuły.
Rybak z niewielkiej irlandzkiej wioski pewnego dnia wyławia w sieciach żywą dziewczynę. Nie zdaje sobie sprawy z tego, jak ta sytuacja odmieni życie nie tylko jego, ale i mieszkańców całej wioski.
Obsada.
i inni

</doc>
<doc id="1644676" url="https://pl.wikipedia.org/wiki?curid=1644676" title="Mistrzostwa Świata w Biegach Przełajowych 1988">
Mistrzostwa Świata w Biegach Przełajowych 1988

16. Mistrzostwa Świata w Biegach Przełajowych - zawody lekkoatletyczne, które odbyły się 26 marca 1988 roku w Auckland, w Nowej Zelandii.

</doc>
<doc id="1644677" url="https://pl.wikipedia.org/wiki?curid=1644677" title="Oleszno (gmina w województwie kieleckim)">
Oleszno (gmina w województwie kieleckim)

Oleszno – dawna gmina wiejska istniejąca do 1954 roku w woj. kieleckim. Siedzibą władz gminy było Oleszno. 
W okresie międzywojennym gmina Oleszno należała do powiatu włoszczowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 8 gromad: Chotów, Ewelinów, Kozia Wieś, Lasocin, Oleszno, Świdno, Wola Świdzińska i Zabrody.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Oleszno nie przywrócono, a jej dawny obszar wszedł głównie w skład gminy Krasocin w tymże powiecie i województwie.

</doc>
<doc id="1644679" url="https://pl.wikipedia.org/wiki?curid=1644679" title="Javalambre">
Javalambre

Javalambre to najwyższy szczyt pasma górskiego Sierra de Javalambre w hiszpańskich Górach Iberyjskich. Nazwa szczytu pochodzi z języka arabskiego (جبل عمرو - Yabal `Amr) co oznacza "Góra Amr'a". Amr to arabskie imię męskie.

</doc>
<doc id="1644680" url="https://pl.wikipedia.org/wiki?curid=1644680" title="Chrząstów (gmina)">
Chrząstów (gmina)

Chrząstów – dawna gmina wiejska istniejąca do 1954 roku w woj. kieleckim. Siedzibą władz gminy był Chrząstów (od 1960 dzielnica Koniecpola). 
W okresie międzywojennym gmina Chrząstów należała do powiatu włoszczowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Aleksandrów, Chrząstów, Dąbie, Kuczków, Kuźnica Grodziska, Kuźnica Wąsowska, Niwa, Oblasy, Piaski, Rudniki, Teresów, Wólka, Załęże i Zaróg.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Chrząstów nie przywrócono, a jej dawny obszar wszedł głównie w skład gmin Koniecpol i Secemin w tymże powiecie i województwie (obecnie część tych terenów należy do powiatu częstochowskiego w woj. śląskim).

</doc>
<doc id="1644681" url="https://pl.wikipedia.org/wiki?curid=1644681" title="Ivan Langer">
Ivan Langer

Ivan Langer (ur. 1 stycznia 1967 w Ołomuńcu) – czeski polityk i prawnik, parlamentarzysta, minister spraw wewnętrznych (2006–2009) i informatyki (2006–2007), wiceprzewodniczący Obywatelskiej Partii Demokratycznej.
Życiorys.
W latach 1981–1985 uczył się w szkole średniej w Ołomuńcu, a następnie odbywał służbę wojskową. W latach 1987–1993 studiował medycynę na Uniwersytecie Palackiego. Od 1993 do 1996 studiował prawo na tym uniwersytecie, a od 1996 do 1998 na Uniwersytecie Karola w Pradze.
W 1991 wstąpił do Obywatelskiej Partii Demokratycznej. W latach 1998–2002 pełnił funkcję jej wiceprzewodniczącego. W 2004 został ponownie wybrany na to stanowisko, zajmując je do 2010. W latach 1993–1996 był doradcą ministra sprawiedliwości. W 1999 podjął praktykę w zawodzie adwokata. Od 1994 do 1998 był radnym Ołomuńca. W 1996 wszedł w skład Izby Poselskiej, ponownie wybierany w wyborach w 1998, 2002 i 2006. Od 1998 do 2006 był wiceprzewodniczącym niższej izby czeskiego parlamentu.
4 września 2006 został ministra spraw wewnętrznych oraz ministra informatyki w pierwszym rządzie Mirka Topolánka. Pierwsze stanowisko zachował również w jego drugim gabinecie do 8 maja 2009. Ministrem informatyki był natomiast do 1 czerwca 2007, kiedy to resort ten został zlikwidowany. W wyborach w 2010 nie uzyskał reelekcji do Izby Poselskiej.
Po odejściu z rządu powrócił do praktyki prawniczej, a także do działalności w prywatnej szkole CEVRO Institute, którą współtworzył. Zajął się również prowadzeniem działalności gospodarczej w ramach spółek prawa handlowego.

</doc>
<doc id="1644683" url="https://pl.wikipedia.org/wiki?curid=1644683" title="Uniwersytet Grenlandzki">
Uniwersytet Grenlandzki

Uniwersytet Grenlandzki (znany też jako Ilisimatusarfik) – uniwersytet znajdujący się w Nuuk, będący jedyną tego typu instytucją na Grenlandii.
Większość kursów odbywa się w języku duńskim, rzadziej po angielsku i grenlandzku. Począwszy od 2007 roku, uniwersytet ma w przybliżeniu 100 studentów – prawie wszyscy to miejscowi mieszkańcy. Pracuje tam także 14 wykładowców i 5 pracowników techniczno–administracyjnych. Niewielka studencka populacja spowodowana jest w dużej mierze tym, że rząd umożliwia studentom wybór dowolnej szkoły w Europie bądź Ameryce Północnej. Jednak ci, którzy nie wyjeżdżają i decydują się studiować na Grenlandii, otrzymują co miesiąc stypendium w wysokości 4200 koron duńskich. Pieniądze te wystarczają na utrzymanie i opłacenie akademika, czesnego za studia nie ma. Stypendium przeznaczone jest jednak tylko dla miejscowych, przyjezdni studenci muszą sami zadbać o swoje utrzymanie.
Uniwersytet oferuje cztery wydziały:
Uniwersytet ulokowany jest w historycznej stacji Herrnhut, ale planowane jest jego przeniesienie do nowego kompleksu badawczego o nazwie Ilimmarfik. Budżet uniwersytetu to 14,8 miliona koron duńskich.
Księgozbiór uniwersyteckiej biblioteki składa się z około 18 000 woluminów.

</doc>
<doc id="1644684" url="https://pl.wikipedia.org/wiki?curid=1644684" title="Meseta Iberyjska">
Meseta Iberyjska



</doc>
<doc id="1644688" url="https://pl.wikipedia.org/wiki?curid=1644688" title="Dahek">
Dahek

Dahek (inaczej: "Dahek: A Burning Passion") to bollywoodzki thriller miłosny z 1998 roku. W rolach głównych Akshaye Khanna, Sonali Bendre i Danny Denzongpa. To historia miłości hindusa i muzułmanki, którą politycy wykorzystują do wzniecenia w mieście zamieszek komunalistycznych. Bohaterowie przyrównywani do legendarnych kochanków Romeo i Julii, Laili i Majnu, Shirin i Farhada mają przeciwko sobie rodziny, prasę, policję i wspólnoty religijne, do których należą. Film jest wezwaniem do jedności w Indiach przekraczającej podziały religijne.
Filmowi towarzyszy wypowiedziane głosem muzułmańskiej aktorki Shabany Azmi przesłanie: "Czy religia służy zabijaniu niewinnych? Nienawiść i krew, czy to nasze przesłanie dla przyszłych pokoleń? To nie religia zawodzi, to ludzie zawodzą swoją religię. Czy jesteś jednym z nich? Stwórzmy warunki, by nasze dzieci były dumne z tego, że są hindusami, muzułmanami czy też należą do innego wyznania. Nauczmy je szanować wiarę innych, tak abyśmy żyli jak w rodzinie".
Fabuła.
Mumbaj. Młody hindus Sameer Roshan (Akshaye Khanna) kilka razy z rzędu spotyka tę samą dziewczynę. Ze spotkania na spotkanie jest coraz bardziej przekonany, że to Bóg interweniuje w jego historię stykając ich ze sobą. Młodzi zakochują się. Na przeszkodzie ich miłości stają jednak surowe zasady panujące w domu Nelimy (Sonali Bendre). Nie wolno jej przed ślubem spotykać się z żadnym mężczyzną, nie wolno jej nawet zatańczyć z kimś na weselu. Jej honoru pilnuje brat Mansoor i ojciec. Sytuacja staje się jednak nie do zniesienia, gdy po 12 latach z więzienia wychodzi starszy brat ojca Neelimy, Jabbar Bakshi (Danny Denzongpa). Despotycznie podporządkowuje on rodzinę swojej woli przekonany, że pod jego nieobecność doszło do rozluźnienia w domu surowych zasad narzuconych religią. To on decyduje kogo poślubi Neelima. Małżeństwo nie może wyrosnąć z ukradkowych spotkań zakochanej dziewczyny. Neelimie coraz trudniej obronić swoją miłość szczególnie, gdy orientuje się, że ona, muzułmanka pokochała hindusa. Sameer, który uważa, że „miłość nie wie, co to religia, co to kasta, że miłość sama jest Bogiem” gotów jest walczyć o swoje uczucie...
Muzyka i piosenki.
Muzykę do filmu skomponował braterski duet Anand-Milind, autorzy muzyki do takich filmów jak "Qayamat Se Qayamat Tak" (Nagroda Filmfare za Najlepszą Muzykę), "Dil", "Beta", "Hero No. 1", "Bestia", "Baaghi", "", "Sangeet", "Krantiveer" i "Anjaam".

</doc>
<doc id="1644689" url="https://pl.wikipedia.org/wiki?curid=1644689" title="Mistrzostwa Świata w Biegach Przełajowych 1989">
Mistrzostwa Świata w Biegach Przełajowych 1989

17. Mistrzostwa Świata w Biegach Przełajowych – zawody lekkoatletyczne, które odbyły się 19 marca 1989 roku w Stavanger, w Norwegii.

</doc>
<doc id="1644693" url="https://pl.wikipedia.org/wiki?curid=1644693" title="Mistrzostwa Świata w Biegach Przełajowych 1990">
Mistrzostwa Świata w Biegach Przełajowych 1990

18. Mistrzostwa Świata w Biegach Przełajowych – zawody lekkoatletyczne, które odbyły się 24 marca 1990 roku w Aix-les-Bains we Francji.

</doc>
<doc id="1644694" url="https://pl.wikipedia.org/wiki?curid=1644694" title="The High End of Low">
The High End of Low

The High End of Low – siódmy album studyjny Marilyn Manson. Oficjalna premiera albumu odbyła się 26 maja 2009 roku. Znajduje się na nim 15 utworów. Pierwszym wydanym singlem był "We're From America", drugim "Arma-Goddamn-Motherfuckin-Geddon". Po długim oczekiwaniu, doczekaliśmy się kolejnego singla – Running to the Edge to the World. Album dotarł do trzydziestej pierwszej pozycji notowania OLiS.

</doc>
<doc id="1644699" url="https://pl.wikipedia.org/wiki?curid=1644699" title="Petr Bendl">
Petr Bendl

Petr Bendl (ur. 24 stycznia 1966 w Kladnie) – czeski polityk i samorządowiec, marszałek kraju środkowoczeskiego w latach 2000–2008, minister transportu w 2009, minister rolnictwa w latach 2011–2013.
Życiorys.
Z wykształcenia inżynier, w latach 1984–1989 studiował w wyższej szkole technicznej VŠST w Libercu. W 1990 przez pewien czas pracował w straży pożarnej, a następnie został urzędnikiem w administracji lokalnej Kladna. W 1991 wstąpił do Obywatelskiej Partii Demokratycznej (ODS). W 1994 został wybrany w skład rady miejskiej, a następnie w tym samym roku objął stanowisko burmistrza, które zajmował do 2001. W latach 1997–1998 pełnił funkcję wiceprzewodniczącego Związku Miast i Gmin Republiki Czeskiej.
W 1998 z ramienia ODS zasiadł w Izbie Poselskiej, z mandatu zrezygnował w 2001. W 2000 wziął udział w wyborach regionalnych, uzyskując mandat radnego sejmiku kraju środkowoczeskiego, po czym objął stanowisko marszałka ("hejtmana") tego kraju. W 2007 został przewodniczącym regionalnych struktur ODS, od 2002 do 2010 był natomiast wiceprzewodniczącym partii. W 2008 odszedł ze stanowiska hejtmana po porażce w wyborczej z kandydatem Czeskiej Partii Socjaldemokratycznej.
23 stycznia 2009 Petr Bendl został mianowany ministrem transportu w rządzie premiera Mirka Topolánka. Stanowisko to piastował do końca funkcjonowania gabinetu 8 maja 2009. W wyborach w 2010 ponownie został deputowanym. Od 6 października 2011 do 10 lipca 2013 sprawował urząd ministra rolnictwa w gabinecie Petra Nečasa. W 2013 uzyskał poselską reelekcję. W 2017 nie został wybrany, powrócił jednak do Izby Poselskiej w trakcie kadencji w 2019. W 2021 utrzymał mandat deputowanego na kolejną kadencję.

</doc>
<doc id="1644700" url="https://pl.wikipedia.org/wiki?curid=1644700" title="Naranjo de Bulnes">
Naranjo de Bulnes

Naranjo de Bulnes (ast. "Picu Urriellu") - jeden ze szczytów w masywie Picos de Europa. Leży w hiszpańskich Górach Kantabryjskich. Szczyt jest bardzo popularny wśród wspinaczy ze względu na 500-metrową prawie pionową ścianę.

</doc>
<doc id="1644705" url="https://pl.wikipedia.org/wiki?curid=1644705" title="USS Brave (IX-78)">
USS Brave (IX-78)

USS Brave (IX-78) amerykańska jednostka pływająca klasyfikowana jako unclassified miscellaneous vessel, jedna z dwóch jednostek United States Navy nosząca tę nazwę. IX-78 pełnił służbę jednocześnie z YP-425.
IX-78 został nabyty przez Marynarkę 10 sierpnia 1942 jako "A. Maitland Adams". Wszedł do służby (ang. "placed in service") 10 grudnia 1942 i przepłynął do Key West, gdzie służył jako okręt szkolny dla Fleet Sound School przez całą służbę. Oficjalnie został umieszczony w służbie (ang. "commissioned") 23 stycznia 1943. Wycofany ze służby 14 grudnia 1944 w Naval Operating Base w Key West.
"Brave" został przekazany Maritime Commission w celu dalszego rozdysponowania 19 września 1946.

</doc>
<doc id="1644709" url="https://pl.wikipedia.org/wiki?curid=1644709" title="USS Brave">
USS Brave

Okręty US Navy o nazwie USS "Brave":

</doc>
<doc id="1644710" url="https://pl.wikipedia.org/wiki?curid=1644710" title="Gmina Złotniki">
Gmina Złotniki

dawne gminy:

</doc>
<doc id="1644713" url="https://pl.wikipedia.org/wiki?curid=1644713" title="Wałęsak brazylijski">
Wałęsak brazylijski

Wałęsak brazylijski ("Phoneutria") – rodzaj agresywnych oraz silnie jadowitych pająków z rodziny Ctenidae, żyjących w tropikalnej części Ameryki Południowej i Północnej.
Charakterystyka.
Pająki te osiągają od 17 do 48 mm długości ciała. Od innych przedstawicieli rodziny wyróżniają się obecnością u obu płci gęstych "scopulae" (kępek włosków) na przednio-bocznej powierzchni goleni i stóp nogogłaszczków oraz postawą obronną z wzniesionym, ruszającym się na boki ciałem i wysoko uniesionymi dwiema początkowymi parami odnóży. Karapaks tych pająków jest owalny, dłuższy niż szeroki, zaokrąglony z przodu i ścięty z tyłu, ubarwiony brązowo z czarnymi liniami na krawędziach bocznych i czarnym rowkiem tułowiowym. Oczy mają umieszczone na nabrzmiałych wzgórkach, w dwóch odchylonych ku tyłowi rzędach. Trzy ząbki występują na przedniej i pięć na tylnej krawędzi szczękoczułków. Sternum jest z przodu ścięte, z tyłu spiczaste. Odnóża są brązowe, zwieńczone dwoma grzebieniastymi pazurkami. Wierzch opistosomy (odwłoka) jest jasnobrązowy z jasnymi kropkami ułożonymi w dwa podłużne rzędy. Na ciemnobrązowym do żółtawego spodzie opistosomy obecne białe kropki rozchodzące się promieniście od kądziołków przędnych. Stożeczek trójkątnego kształtu. Narządy rozrodcze samców odznaczają się kubkowatą środkową apofizą tegularną, błoniastym konduktorem i nabrzmiałym, zakrzywionym embolusem. Genitalia samic z trójkątną lub czworokątną płytką płciową o wyniesionym polu środkowym oraz kulistych spermatekach.
Dawniej pająki te bywały błędnie identyfikowane w obrębie rodziny z uwagi na wyraziste, czerwone owłosienie szczękoczułków – cecha ta nie jest jednak diagnostyczna dla rodzaju. "Cupiennus chiapanensis" także ma czerwone włoski na szczękoczułkach, podczas gdy niektóre "Phoneutria" są takowych pozbawione.
Występowanie.
"Phoneutria" to rodzaj neotropikalny. Naturalny zasięg jego występowania rozciąga się od Kostaryki poprzez wschodnie Andy do północnej Argentyny włączając także Kolumbię, Wenezuelę, Gujany, Ekwador, Peru, Boliwię, Brazylię oraz Paragwaj. Ponadto pająki te zawleczono do Urugwaju i Chile. Trzy gatunki zasiedlają Amazonię: P. fera, "P. boliviensis" i "P. reidyi". Często trafiają również do Ameryki Północnej i Europy z transportem towarów, zwłaszcza bananów.
Należą tu gatunki, nadrzewne, polujące nocą wśród roślinności. Za dnia kryją się na plantacjach bananowców, wśród epifitów, pod kłodami i kamieniami. "P. nigriventer" jest synantropijny i za kryjówki służą mu ciemne i wilgotne miejsca w pobliżu jak i wewnątrz ludzkich siedzib.
Taksonomia.
Rodzaj ten wprowadzony został w 1833 roku przez Maximiliana Perty'ego dla dwóch gatunków: "P. fera" i "P. rufibarbis". Jego nazwa pochodzi z greckiego, w którym oznacza "morderczynię". Analiza kladystyczna M. Simó i A. Brescovita z 2001 wspiera jego monofiletyzm.
Obecnie zalicza się doń osiem opisanych gatunków:
Jad.
Ilość jadu "P. nigriventer" niezbędnego do zabicia 20-gramowej myszy wynosi zaledwie 6 μg (dożylnie) i 134 μg (podskórnie), w porównaniu do odpowiednio 110 μg i 200 μg u czarnej wdowy ("Latrodectus mactans"). To plasuje jad "Phoneutria" wśród najbardziej śmiercionośnych jadów pajęczych dla myszy. Wałęsaki brazylijskie polują głównie na świerszcze, pasikoniki, modliszki oraz na inne, większe zwierzęta, w tym żaby drzewne i jaszczurki.
Wałęsaki brazylijskie zostały zapisane w Księdze Rekordów Guinnessa w 2007 roku jako najbardziej jadowite pająki na świecie i były uważane za przyczynę najczęstszych śmierci ludzi ukąszonych przez pająki (zmiana definicji na toksyczność dla człowieka spowodowała przejęcie tego tytułu przez samce australijskiego "Atrax robustus"). Toksyna Tx2-6 znajdująca się w jadzie pająka powoduje długotrwałą erekcję i jest badana pod kątem zastosowania jako lek na potencję.

</doc>
<doc id="1644715" url="https://pl.wikipedia.org/wiki?curid=1644715" title="Złotniki (gmina w województwie kieleckim)">
Złotniki (gmina w województwie kieleckim)

Złotniki – dawna gmina wiejska istniejąca do 1954 roku w woj. kieleckim. Siedzibą władz gminy były Złotniki. 
W okresie międzywojennym gmina Złotniki należała do powiatu jędrzejowskiego w woj. kieleckim. Po wojnie gmina zachowała przynależność administracyjną. 1 stycznia 1949 roku do gminy Złotniki przyłączono część obszaru gminy Węgleszyn (gromadę Żarczyce Duże). Według stanu z dnia 1 lipca 1952 roku gmina składała się z 12 gromad: Kanice Nowe, Kanice Stare, Karsznice, Lipnica, Mieronice, Mniszek, Rembieszyce, Wola Tesserowa, Wygnanów, Złotniki, Żarczyce Duże i Żarczyce Małe.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Złotniki nie przywrócono, a jej dawny obszar wszedł głównie w skład gmin Małogoszcz i Jędrzejów w tymże powiecie i województwie.

</doc>
<doc id="1644717" url="https://pl.wikipedia.org/wiki?curid=1644717" title="David Vodrážka">
David Vodrážka

David Vodrážka (ur. 23 marca 1971 w Pradze) – czeski polityk, burmistrz dzielnicy Praga 13. Pierwszy wiceprzewodniczący Obywatelskiej Partii Demokratycznej (ODS).
Życiorys.
David Vodrážka studiował w Wyższej Szkole Finansów i Zarządzania. Po studiach pracował jako elektromechanik, a następnie jako menedżer.
W 1998 wstąpił do Obywatelskiej Partii Demokratycznej. W 2002 został burmistrzem dzielnicy Praga 13. 7 grudnia 2008 objął funkcję pierwszego wiceprzewodniczącego ODS. Popularność zyskał, gdy skrytykował projekt nowego budynku Biblioteki Narodowej nazywając go plwociną.

</doc>
<doc id="1644718" url="https://pl.wikipedia.org/wiki?curid=1644718" title="Strzelichowce">
Strzelichowce



</doc>
<doc id="1644719" url="https://pl.wikipedia.org/wiki?curid=1644719" title="Strzelichowate">
Strzelichowate



</doc>
<doc id="1644720" url="https://pl.wikipedia.org/wiki?curid=1644720" title="Węgleszyn (gmina)">
Węgleszyn (gmina)

Węgleszyn (od 1973 "Oksa") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Węgleszyn, lecz siedzibą władz gminy była Oksa. 
W okresie międzywojennym gmina Węgleszyn należała do powiatu jędrzejowskiego w woj. kieleckim. Po wojnie gmina zachowała przynależność administracyjną. 1 stycznia 1949 roku część obszaru gminy Węgleszyn (gromadę Żarczyce Duże) przyłączono do gminy Złotniki. Według stanu z dnia 1 lipca 1952 roku gmina składała się z 13 gromad: Błogoszów, Chycza, Dąbie, Lipno, Oksa, Popowice, Rębiechowa, Rzeszówek, Tyniec, Tyniec kol., Węgleszyn, Węgleszyn-Ogrody i Zakrzów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Węgleszyn nie przywrócono, utworzono natomiast jej terytorialny odpowiednik, gminę Oksa (w latach 1976–1991 jako "gmina Nagłowice-Oksa").
Nie mylić z gminą Węgielsztyn.

</doc>
<doc id="1644723" url="https://pl.wikipedia.org/wiki?curid=1644723" title="Junko Minagawa">
Junko Minagawa

 – japońska seiyū powiązana z firmą Haikyo. Podkłada głos głównie pod role chłopięce.
Role głosowe.
Ważniejsze role są pogrubione

</doc>
<doc id="1644724" url="https://pl.wikipedia.org/wiki?curid=1644724" title="Mierzwin (gmina)">
Mierzwin (gmina)

Mierzwin (od 1973 "Imielno") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Mierzwin, lecz siedzibą władz gminy było Imielno. 
W okresie międzywojennym gmina Mierzwin należała do powiatu jędrzejowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 21 gromad: Bełk, Borszowice, Dzierszyn, Helenów, Imielnica, Imielno, Jakubów, Kawęczyn, Mierzwin, Motkowice, Opatkowice Drewniane, Opatkowice Murowane, Opatkowice Pojałowskie, Sobowice, Stawy, Tur Dolny, Tur Górny, Tur-Piaski, Wólka, Zagaje i Zegartowice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Mierzwin nie przywrócono, utworzono natomiast jej terytorialny odpowiednik, gminę Imielno.

</doc>
<doc id="1644725" url="https://pl.wikipedia.org/wiki?curid=1644725" title="Kościół pobernardyński Najświętszej Maryi Panny Królowej Pokoju w Bydgoszczy">
Kościół pobernardyński Najświętszej Maryi Panny Królowej Pokoju w Bydgoszczy

Kościół pobernardyński pw. Najświętszej Maryi Panny Królowej Pokoju – zabytkowy kościół położony w Bydgoszczy przy ul. Bernardyńskiej. Patronem świątyni był do 1971 r. św. Jerzy, po czym prymas Stefan Wyszyński zmienił tytuł kościoła na obecny.
Historia.
Początki kościoła związane są z przybyciem w 1480 r. bernardynów do Bydgoszczy.
Pojawienie się tego zakonu było wyrazem zażyłości ówczesnych stosunków kulturalnych między Bydgoszczą, a Krakowem. Podczas wojny trzynastoletniej z Krzyżakami (1454-1466) na zamku bydgoskim całe miesiące spędzał król Kazimierz Jagiellończyk wraz ze świtą dostojników, m.in. Janem Długoszem, kanclerzami oraz biskupami. Wiadomo, że decyzja o sprowadzeniu franciszkanów-obserwantów do Bydgoszczy pochodziła bezpośrednio od króla.
5 grudnia 1480 r. biskup włocławski Zbigniew Oleśnicki erygował w Bydgoszczy klasztor bernardynów (franciszkanów-obserwantów) – trzeci konwent w Polsce po Krakowie i Warszawie.
Oficjalnymi fundatorami byli: król Kazimierz Jagiellończyk, Hińcza z Rogowa, Jarand z Grabi i Brudzewa, starosta bydgoski Jan Kościelecki oraz mieszczanie bydgoscy.
Tak pisał o założeniu klasztoru kronikarz bernardyński:
Pierwsza świątynia.
Budowę kościoła pw. św. Hieronima i św. Franciszka ukończono w 1485 r., a w 1488 r. istniała już biblioteka klasztorna. O tym, że pierwotna świątynia była murowana świadczą zapiski z zachowanej kronika bernardynów: „"Bracia zakonni po otrzymaniu zgody na budowę konwentu, sami wykonywali cegły, przygotowywali wapno, zwozili kamienie, karczowali krzaki"”.
Bydgoski konwent bernardynów był środowiskiem o wyróżniających się ambicjach intelektualnych w mieście. W latach 1518-1524 gwardianem konwentu był Bartłomiej z Bydgoszczy – uczony I połowy XVI w., autor pierwszego słownika łacińsko-polskiego (1532, 1544). Z kolei w XVII w. gwardianem był Paweł z Łęczycy, prekursor upiększania miasta, założyciel rozległych ogrodów klasztornych, które były zaczątkiem najstarszego w Bydgoszczy parku. Bernardyni stworzyli największą w mieście bibliotekę (1919 tomów, częściowo zachowaną do dzisiaj) i powołali do istnienia szkołę, gdzie uczono retoryki, Bernardyńskie Studium Filozoficzne (1529-1774), obserwatorium astronomiczne (1677) oraz browar.
10 sierpnia 1545 r. na terenie opactwa wybuchł pożar wywołany uderzeniem pioruna. Spłonął cały kościół oraz duża część zabudowy klasztornej. Ocalała natomiast biblioteka wraz z zakrystią i infirmerią.
Druga świątynia.
23 września 1552 r. król Zygmunt August udzielił zezwolenia na odbudowę spalonego kościoła bernardynów, z zastrzeżeniem jego wysokości. Ze względów militarno-obronnych wieża kościoła miała być niższa, niż sąsiedni zamek. Mnisi uzyskali również dotację na odbudowę na mocy przywileju królewskiego Zygmunta Augusta.
Obecny gotycko-renesansowy gmach kościoła pw. św. Jerzego powstał w latach 1552-1557 dzięki poparciu finansowemu rodziny Kościeleckich. Zmieniono wezwanie świątyni na Św. Trójcy.
10 września 1559 r. Sebastian z Żydowa, sufragan gnieźnieński, konsekrował ołtarz Św. Krzyża w kościele, zaś w 1563 r. gdański ludwisarz Herman Benincke odlał dla klasztoru wielki dzwon. Sklepienie kościoła wykonał o. Marcin z Bieganowa (zm. 1593). Przebudowa świątyni nastąpiła w latach 1590-1602. W tym czasie mieszczanin i szlachcic Stanisław Małżewski ufundował ołtarz Św. Krzyża w nowo wzniesionej kaplicy św. Anny po południowej stronie kościoła. W 1595 r. Dorota ze Spławskich, żona Jana Janusza Kościeleckiego, starosty bydgoskiego przyozdobiła kaplicę klasztorną polichromią i trzema zielonymi kilimami. W tym roku erygowano również przy ołtarzu Bractwo św. Anny.
Uszkodzona w czasie wojen szwedzkich świątynia, została przebudowana i odnowiona w II połowie XVII w. Podczas rozbudowy w latach 1648–1686 m.in. podwyższono szczyt zachodni kościoła. Z kolei w 1677 r. kompleks otrzymał kwadratową wieżę (zachowaną do dzisiaj). W latach 1682-1685 na pamiątkę zwycięstwa pod Wiedniem Jan Piniński na dziedzińcu przed frontem kościoła ufundował kaplicę z domkiem loretańskim na wzór sanktuarium w Loreto.
U progu przejścia miasta pod władzę pruską, w kościele znajdowało się siedem ołtarzy, znajdował się bogaty wystrój i kolekcja przedmiotów liturgicznych. Z wizji lokalnej przeprowadzonej w 1745 r. wiadomo, że kościół pokryty był dachówką, w prezbiterium posiadał posadzkę ceramiczną, a w nawie – drewnianą.
Ołtarz główny, konsekrowany w 1559 i 1606 r., pokryty złotem w latach 1760-1770, posiadał wezwanie Świętej Trójcy, Matki Bożej oraz świętych: Franciszka z Asyżu, Bernardyna z Sieny, Ludwika i Bonawentury. Pozostałe ołtarze posiadały patronów:
Od 1605 r. w kościele zainstalowane były na chórze organy, ufundowane przez mieszczan: Andrzeja Grudzińskiego i Daniela Jastrzębskiego. W 1618 r. rozbudowano je, a w 1715 r. gruntownie wyremontowano. Przetrwały aż do kasaty kościoła. Dzwony kościelne nabywano sukcesywnie w pracowni Hermana Bennicka w Gdańsku, w latach 1563, 1605 i 1618 r.
Grobowce.
W kościele do końca XVIII wieku chowano zmarłych w specjalnie do tego celu przygotowanych kryptach. Należeli do nich przede wszystkich zakonnicy, członkowie bydgoskiego konwentu. Chowano również (za opłatą) osoby świeckie, szczególnie zasłużone dla klasztoru i kościoła. Do ważniejszych osobistości pochowanych pod posadzką kościoła należeli m.in.:
Przebudowa w okresie pruskim.
Dużych zniszczeń doznał kościół w 1812 r. w czasie pobytu wojsk rosyjskich. W 1817 r. władze pruskie dokonały kasaty klasztoru, jednak wywłaszczenie własności kościelnej nastąpiło dopiero po śmierci ostatniego zakonnika ojca Nagabczyńskego w 1829 r. Wtedy władze pruskie przekazały świątynię gminie ewangelickiej (1830), a klasztor ewangelickiemu seminarium nauczycielskiemu. Zlikwidowano wtedy arkadowy dziedziniec klasztorny oraz krużganki łączące kościół z klasztorem. W latach 1840-1860 zamieniono go na magazyn mebli, słomy, a nawet wytwórnię naboi. W 1838 r. podjęto decyzję o przemianowaniu kościoła na garnizonowy – dla żołnierzy wyznania katolickiego i ewangelickiego (niem. "Simultankirche"). Wtedy Prusacy zburzyli kaplicę loretańską. Również wnętrze kościoła zostało poważnie przebudowane.
W latach 1864–1866 kościół został gruntownie odrestaurowany według projektu Ferdinanda von Quasta na koszt Królestwa Prus. Główną inwestycją była przebudowa zachodniego szczytu kościoła w stylizacji neogotyckiej. Powstała wtedy okrągła wieża, kruchta oraz neogotycki szczyt zachodni.
Świątynia garnizonowa.
Funkcja garnizonowa kościoła pozostała po odzyskaniu niepodległości w 1920 r. i temu celowi kościół służy aż do dnia dzisiejszego.
Kościół konsekrował w 1923 r. biskup polowy Stanisław Gall. W 1926 r. został przemianowany na wojskowy kościół parafialny pw. św. Jerzego. W czasie II wojny światowej świątynia była administrowana przez duszpasterstwo wojsk niemieckich. Od 1945 pełniła ponownie funkcję kościoła garnizonowego wojska polskiego. W 1952 r. nadano jej tytuł kościoła rektorskiego.
Kard. Stefan Wyszyński zmienił wezwanie kościoła 4 stycznia 1971 r. ze św. Jerzego na obecne. Ponowna konsekracja kościoła miała miejsce 31 maja 1971 roku.
Architektura.
Kościół zbudowany został w stylu późnego gotyku, jako budowla orientowana, jednonawowa, z dwuprzęsłowym prezbiterium zamkniętym wielobocznie i nieco szerszą od niego czteroprzęsłową nawą. Jako budulca użyto cegły, przy czym blendy, fryzy podokapowe, ościeża okien oraz opaski okienne są tynkowane. Fasada zachodnia zwieńczona jest schodkowym, czterostrefowym szczytem zwieńczonym neogotyckimi pinaklami, pochodzącymi z okresu prac restauracyjnych w latach 1864-1866. We wschodnim szczycie nawy, częściowo przesłoniętym dachem prezbiterium, umieszczone są półkoliste blendami oraz niewielkie okrągłe przezrocza. Do prezbiterium od północy w XVII wieku dostawiono dzwonnicę w formie wieży na planie kwadratu, zwieńczonej wolutowymi szczytami. W południowo-zachodni narożnik świątyni częściowo wtopiona jest cylindryczna wieżyczka schodowa, przy czym dwie najwyższe kondygnacje są ośmioboczne, neogotyckie, podobnie jak wieńczącą ją ceglaną iglicą. Okna nawy i prezbiterium są rozglifione, ostrołukowe, z neogotyckimi maswerkami.
Wnętrze świątyni stanowi jedna, nakryta sklepieniem gwiaździstym, nawa oraz prezbiterium, oddzielone od nawy ścianą z ostrołukowym łukiem tęczowym. Wewnątrz w ściany kościoła wmurowane płyty nagrobne z XVII wieku. Do kościoła przylegają dawne budynki klasztoru Bernardynów oraz kaplica św. Anny dobudowana na przełomie XVI i XVII wieku.
W kościele jest najstarszy odkryty w mieście fresk heraldyczny – orzeł z I poł. XVII w.
W 1967 podczas badań archeologicznych na południe od kościoła odkryto fundamenty kaplicy loretańskiej, pozostałości po krużgankach oraz dębową rurę dawnych wodociągów miejskich z XVI wieku. Natomiast w 1999 podczas wymiany starej posadzki odkryto podziemne krypty grzebalne. Z dawnego wyposażenia zachowana jest rokokowa ambona z 2 połowy XVIII wieku.
Relikty dawnego wyposażenia kościoła znajdują się również w kościele katedralnym Bydgoszczy, przeniesione tam w pierwszej połowie XIX w.:

</doc>
<doc id="1644726" url="https://pl.wikipedia.org/wiki?curid=1644726" title="Mstyczów (gmina)">
Mstyczów (gmina)

Mstyczów – dawna gmina wiejska istniejąca do 1954 roku w woj. kieleckim. Siedzibą władz gminy był Mstyczów. 
W okresie międzywojennym gmina Mstyczów należała do powiatu jędrzejowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Białowieża, Czepiec, Jeżów, Klimontów, Klimontówek, Krzelów, Krzelów Folwark, Mstyczów, Mstyczów Folwark, Przełaj, Swaryszów, Szałas i Tarnawa.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Mstyczów nie przywrócono, a jej dawny obszar wszedł głównie w skład gminy Sędziszów w tymże powiecie i województwie.

</doc>
<doc id="1644727" url="https://pl.wikipedia.org/wiki?curid=1644727" title="Brzegi (gmina)">
Brzegi (gmina)

Brzegi – dawna gmina wiejska istniejąca do 1954 roku w woj. kieleckim. Siedzibą władz gminy były Brzegi. 
W okresie międzywojennym gmina Brzegi należała do powiatu jędrzejowskiego w woj. kieleckim. Po wojnie gmina zachowała przynależność administracyjną. 1 stycznia 1949 roku do gminy Złotniki przyłączono część obszaru gminy Węgleszyn (gromadę Żarczyce Duże). Według stanu z dnia 1 lipca 1952 roku gmina składała się z 9 gromad: Bizorenda, Brzegi, Brzezno, Chojny, Miąsowa, Mnichów, Mzurowa, Ossowa i Żerniki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Brzegi nie przywrócono, a jej dawny obszar wszedł głównie w skład gmin Sobków i Jędrzejów w tymże powiecie i województwie.

</doc>
<doc id="1644729" url="https://pl.wikipedia.org/wiki?curid=1644729" title="Sasyk (Krym)">
Sasyk (Krym)

Sasyk, Sasyk-Sywasz (krym. Sasıq, Sasıq Sıvaş) – dawny liman, słone jezioro znajdujące się na Półwyspie Krymskim, w jego zachodniej części pomiędzy miastami Eupatoria i Saki.
Powierzchnia jeziora wynosi 75,3 km², głębokość do 1,5 m. Od morza jezioro oddzielone jest mierzeją szerokości od 900 do 1700 m.
Niekiedy mylone z największym słodkowodnym jeziorem Ukrainy o tej nazwie – Sasyk ( lub Кундук), o powierzchni 215 km².

</doc>
<doc id="1644730" url="https://pl.wikipedia.org/wiki?curid=1644730" title="Rock on!!">
Rock on!!

Rock On!! to bollywoodzki dramat z 2008 roku. W rolach głównych nagrodzeni za grę Arjun Rampal oraz debiutujący Farhan Akhtar (reżyser "Dil Chahta Hai" i "Dona") i Prachi Desai. Ponadto Luke Kenny, Purab Kohli i Shahana Goswami. Reżyser: Abhishek Kapoor, autor "Aryan"a. Tematem filmu jest muzyka i przyjaźń, utrata złudzeń z młodości i powrót do nich. Bohaterowie tego filmu z powodu zranionej miłości własnej porzucają swoją pasję muzyczną, tracą przyjaciół i rezygnują z marzeń o sławie. Po latach ograbieni z pasji, z przyjaźni, jedni w biedzie, inni w bogactwie, ale wszyscy z poczuciem przegranej próbują odbudować to, co zniszczyli w przeszłości.
Fabuła.
Aditya Shroff (Farhan Akhtar), Joseph Mascarenhas (Arjun Rampal), Rob (Luke Kenny) i Kedar (Purab Kohli) – 10 lat temu czwórka długowłosych przyjaciół doprowadzających na koncertach do szaleństwa tłumy zachwyconych nastolatków. Kedar żarliwym waleniem w perkusję wystukał sobie przydomek KD (Killer Drummer). Od dawna zaprzyjaźnieni ze sobą Joe i Aditya czarowali, pierwszy na gitarze, a drugi śpiewem. Dziś nie ma w ich życiu ani muzyki ani przyjaźni. Tak jakby wspólna przeszłość nie istniała. Joe z trudem przebija się przez życie chałturząc na weselach, cierpliwie znosząc krzyk sfrustrowanej żony (Shabana Goswami), synkowi do snu opowiadając bajki o sławie sprzed lat.
Aditya pnie się w górę jako biznesmen, coraz bogatszy, coraz bardziej zamknięty w sobie. Sakshi (Prachi Desai), jego żona tak dalece nie wie, co Aditya czuje do niej, że nie śmie mu powiedzieć, iż spodziewa się dziecka. Aditya ucieka w pracę. Shakshi uświadamia sobie, że w ogóle nie wie, kim jest człowiek, z którym żyje. Jej zagubienie pogłębia się, gdy spotyka KD i odkrywa nieznanego jej Adityę z przeszłości - zafascynowanego muzyka, długowłosego buntownika. Postanawia przywrócić mu więzy z przeszłością. Na urodzinowe przyjęcie- niespodziankę dla Adityi zaprasza członków zespołu "Magic". Rozdrażniony Aditya nie ma nic do powiedzenia KD i Robiemu, ale daremnie wypatruje w drzwiach niewidzianego od lat Joego. pozornie nieudane spotkanie przynosi jednak owoce. Czwórka przyjaciół z przeszłości spotyka się znowu i razem tworząc muzykę chce przywrócić świetność "Magic"...
Muzyka i piosenki.
Muzykę do filmu skomponowało trio Shankar-Ehsaan-Loy.

</doc>
<doc id="1644731" url="https://pl.wikipedia.org/wiki?curid=1644731" title="Raków (gmina w powiecie jędrzejowskim)">
Raków (gmina w powiecie jędrzejowskim)

Raków – dawna gmina wiejska istniejąca do 1954 roku w woj. kieleckim. Siedzibą władz gminy był Raków. 
W okresie międzywojennym gmina Raków należała do powiatu jędrzejowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 19 gromad: Borki, Brus, Chwaścice, Dalechowy, Gozna, Jasionna, Kotlice, Kulczyzna, Lścin, Łączyn, Łysaków-Dziadówki, Łysaków Kawęczyński, Łysaków pod Lasem, Mokrzko Dolne, Mokrzko Górne, Podlaszcze, Raków, Węgleniec i Wolica.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Raków nie przywrócono, a jej dawny obszar wszedł głównie w skład gminy Jędrzejów w tymże powiecie i województwie.

</doc>
<doc id="1644732" url="https://pl.wikipedia.org/wiki?curid=1644732" title="Rock On">
Rock On



</doc>
<doc id="1644733" url="https://pl.wikipedia.org/wiki?curid=1644733" title="Zatoka Eupatoryjska">
Zatoka Eupatoryjska

Zatoka Eupatoryjska – zatoka będąca częścią Zatoki Kalamickiej Morza Czarnego. Znajduje się w południowo-zachodniej części Półwyspu Krymskiego. Wgłębia się w ląd na 1300 m, jej szerokość u ujścia wynosi około 2000 m, głębokość do 10 m. Nad zatoką leży miasto Eupatoria.

</doc>
<doc id="1644734" url="https://pl.wikipedia.org/wiki?curid=1644734" title="Prząsław (gmina)">
Prząsław (gmina)

Prząsław – dawna gmina wiejska istniejąca do 1954 roku w woj. kieleckim. Siedzibą władz gminy był Prząsław. 
W okresie międzywojennym gmina Prząsław należała do powiatu jędrzejowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Brynica Sucha, Caców, Cierno, Chorzewa, Deszno, Kamieniec Cierniecki, Książę Skroniów, Lasków, Potok Mały, Potok Wielki, Prząsław, Skroniów, Sudół, Warzyn, Wojciechowice i Zagórze.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Prząsław nie przywrócono, a jej dawny obszar wszedł głównie w skład gmin Jędrzejów i Nagłowice w tymże powiecie i województwie.

</doc>
<doc id="1644735" url="https://pl.wikipedia.org/wiki?curid=1644735" title="Nawarzyce (gmina)">
Nawarzyce (gmina)

Nawarzyce – dawna gmina wiejska istniejąca do 1954 roku w woj. kieleckim. Siedzibą władz gminy były Nawarzyce. 
W okresie międzywojennym gmina Nawarzyce należała do powiatu jędrzejowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Brzezinki, Dębiany, Konary, Lubcza, Nawarzyce, Niegosławice, Przezwody, Przyłęk, Przyrąb, Sadki, Sędowice, Strzeszkowice, Wola Lubecka i Wrocieryż.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Nawarzyce nie przywrócono, a jej dawny obszar wszedł głównie w skład gminy Wodzisław w tymże powiecie i województwie.

</doc>
<doc id="1644736" url="https://pl.wikipedia.org/wiki?curid=1644736" title="Domek Odźwiernego">
Domek Odźwiernego



</doc>
<doc id="1644739" url="https://pl.wikipedia.org/wiki?curid=1644739" title="Zapadlisko czarnomorskie">
Zapadlisko czarnomorskie

Zapadlisko czarnomorskie (synekliza czarnomorska) – wielka struktura tektoniczna w dnie Morza Czarnego, leżąca na południe od platformy wschodnioeuropejskiej.
Oddziela alpejskie strefy fałdowe Gór Krymskich i Kaukazu od stref fałdowych Półwyspu Bałkańskiego i Azji Mniejszej.
Długość struktury wynosi ponad 1100 km, szerokość od 150 do 300 km. Południkowo przebiegający Wał Andrusowa dzieli zapadlisko na część zachodnią i wschodnią.

</doc>
<doc id="1644740" url="https://pl.wikipedia.org/wiki?curid=1644740" title="Strzelectwo na Letniej Uniwersjadzie 2007">
Strzelectwo na Letniej Uniwersjadzie 2007

Strzelectwo na Letniej Uniwersjadzie 2007 odbywało się w dniach 10–13 sierpnia na obiektach Clay Target Range i Shooting Range w Bangkoku. Rozegranych zostało 40 konkurencji.
Polska zdobyła 2 srebrne i 3 brązowe medale.
Czołówka tabeli medalowej.
Strona FISU

</doc>
<doc id="1644741" url="https://pl.wikipedia.org/wiki?curid=1644741" title="Domek odźwiernego">
Domek odźwiernego



</doc>
<doc id="1644743" url="https://pl.wikipedia.org/wiki?curid=1644743" title="Helmut Gollwitzer">
Helmut Gollwitzer

Helmut Gollwitzer (ur. 29 grudnia 1908 w Pappenheim w Bawarii, zm. 17 października 1993 w Berlinie) – ewangelicki teolog, pisarz, socjalista, w okresie III Rzeszy członek opozycji antyhitlerowskiej, w latach 50. działacz ruchu przeciwko militaryzacji RFN i rozwoju broni nuklearnej, w latach 60. sympatyk ruchu studenckiego i radykalnej lewicy, w tym późniejszych terrorystów z RAF.
Życiorys.
Pochodził z luterańskiej i narodowo-konserwatywnej rodziny pastora. Brał udział w ruchu młodzieżowym w latach 20. XX wieku. Od 1928 do 1932 studiował filozofię i teologię w Monachium, Erlangen, Jenie i Bonn. Był uczniem Paula Althausa, Friedricha Gogartena i Karla Bartha.
W okresie rządów Hitlera krytykował postawę chrześcijan, którzy opowiedzieli się po stronie nazizmu. Nie zgadzał się z antysemickimi posunięciami władz. Wraz z Karlem Barthem wyjechał do Szwajcarii, gdzie w 1937 obronił doktorat. Zajmował się teologią luterańską, problemem Wieczerzy Pańskiej i relacjami między luteranizmem a kalwinizmem.
W lipcu 1937 wrócił do Rzeszy i objął parafię w Dahlem (Berlin) po aresztowaniu Martina Niemöllera. Ze względu na swoje antypaństwowe nastawienie nie mógł oficjalnie przejąć obowiązków pastora. Poza tym prowadził tajne nauczanie religii, a od 1938 pomagał Żydom. Ponieważ odmówił służby w wojsku z bronią w ręku, został wysłany na front wschodni jako sanitariusz. W 1945 dostał się do niewoli i trafił do sowieckiego obozu pracy. Po uwolnieniu napisał wspomnienia obozowe "...und führen, wohin du nicht willst. Bericht einer Gefangenschaft" (wydane w 1951). Jego książka stała się bardzo znanym, przetłumaczonym na wiele języków, świadectwem II wojny światowej.
W 1950 został profesorem teologii w Bonn, jako następca Karla Bartha. Zaangażował się w ruch przeciw militaryzacji Niemiec i broni atomowej. Przygotował broszurę "Die Christen und die Atomwaffen". Uważał, iż chrześcijanie mogą jedynie zgadzać się na wojnę sprawiedliwą (w rozumieniu doktryn filozoficznych). Konsekwentnie odrzucał możliwość stosowania broni masowej zagłady.
Od 1957 wykładał na Wolnym Uniwersytecie Berlina w Instytucie Teologii Ewangelickiej. W 1961 miał objąć stanowisko profesorskie w Bazylei, jednak jego kandydaturę odrzucono przez wzgląd na przypisywane mu komunistyczne sympatie. W 1968 zaangażował się w ruch studencki. Zaprzyjaźnił się z Rudim Dutschke i Ulrike Meinhof. Występował przeciwko inwazji w Wietnamie.
Stał się krytykiem stosunków kapitalistycznych. Podkreślał niesprawiedliwość społeczną kapitalizmu i konflikt, w jaki popada chrześcijanin, chcący budować humanistyczne społeczeństwo z odhumanizowanym systemem. Uważał, iż teologia i wiara nie powinny zamykać się w prywatnej sferze człowieka, lecz służyć biednym, opuszczonym i ofiarom nieludzkich porządków we współczesnym społeczeństwie. Wiara w Chrystusa była dla niego źródłem niezgody na panujące stosunki społeczno-polityczno-gospodarcze. Wolność, podarowana przez łaskę Boga, opierała się jego zdaniem nie na utrzymywaniu przywilejów, lecz na służbie i dzieleniu się z ubogimi. Twierdził: "Socjaliści mogą być chrześcijanami, ale chrześcijanie muszą być socjalistami". Jednocześnie zdobywał uznanie jako zwolennik dialogu między chrześcijanami a Żydami.
Do jego znanych dzieł należą: "Die kapitalistische Revolution" z 1974 i "Befreieung zur Solidarität" z 1978. W 1988 opublikowano zbiorowe wydanie jego dzieł w 10 tomach, a w 2008 zbiór listów z okresu wojny.

</doc>
<doc id="1644744" url="https://pl.wikipedia.org/wiki?curid=1644744" title="Dom gier">
Dom gier



</doc>
<doc id="1644745" url="https://pl.wikipedia.org/wiki?curid=1644745" title="Barisanus z Trani">
Barisanus z Trani

Barisanus z Trani, Barisano da Trani, włoski rzeźbiarz z 2 poł. XII wieku. Brak przekazów na temat dokładnych dat jego życia. 
Dzieło.
Tylko trzy dzieła przypisuje się z pewnością jego autorstwu, przy czym dwa z nich opatrzone są sygnaturą artysty. Są to brązowe drzwi portalu zachodniego katedry w Trani (Apulia) pw. św. Mikołaja Pielgrzyma (San Nicola Pellegrino) oraz portalu północnego katedry w Monreale pw. Matki Boskiej na Sycylii. Barisanusowi przypisuje się również autorstwo drzwi do zachodniego portalu katedry w Ravello (Kampania), najwcześniejszych z trzech wymienionych i jedynych, których datowanie na rok 1179 na podstawie tablicy fundacyjnej jest pewne. 
Chronologia prac Barisanusa podawana w literaturze jest również niejednoznaczna. Analiza wykorzystania tych samych form odlewniczych we wszystkich trzech przypadkach sugeruje jednak, że drzwi z Ravello powstały najwcześniej. Zazwyczaj datuje się drzwi z Trani na ok. 1186, z Monreale zaś na lata 90. XII wieku.
Każda z par drzwi składa się z szeregu płyt odlanych w płytkim reliefie. Łączenia pomiędzy płytami pokryte są przez pasy pełniące funkcję ornamentalnych obramowań i ozdobne guzy, wszystkie odlane elementy umocowane są zaś na konstrukcji z drewna. Charakterystyczną cechą prac Barisanusa jest różnorodność jakości przedstawień od zarysowanych ledwie prototypów po lekko uwypuklone plastyczne wizerunki. 
Cechy stylu.
Repertuar przedstawień Barisanusa jest dość ograniczony i sprowadza się do pojedynczych postaci: Chrystusa ("Maiestas Domini"), Marii z Dzieciątkiem, aniołów, apostołów i świętych oraz dwóch kluczowych scen z Nowego Testamentu: "Zdjęcia Chrystusa z krzyża" i "Zstąpienia do przedsionka piekła" - Anastazis). Artysta ukazuje też świeckie postaci gladiatorów i łuczników oraz stylizowane symboliczne przedstawienia Drzewa Życia. 
Barisanus był być może pochodzenia greckiego, a co najmniej utrzymywał ze światem greckim żywe artystyczne kontakty. Jego "Maiestas Domini" robi wrażenie ściśniętego w zbyt małej przestrzeni, kompozycja nabiera zaś równowagi, jeśli usunie się z niej symbole czterech Ewangelistów i mandorlę, w której zamknięty jest Chrystus. Sugeruje to, że prototypem tej płyty mogło być charakterystyczne dla sztuki bizantyjskiej przedstawienie Chrystusa jako Pantokratora (Pana wszystkiego), dostosowane tylko wtórnie do występującego z kolei na Zachodzie "Maiestas Domini". Także twarz i błogosławiący gest Chrystusa zdają się odpowiadać typowi greckiemu, a flankujący postać Chrystusa aniołowie przyjmują osobliwą, znaną z mozaik bizantyjskich pozycję skręconych półklęczek. Silne wpływy Bizancjum wykazują też małe medaliony z półpostaciami Matki Boskiej, aniołów czy Jana Chrzciciela zdobiące co jakiś czas ornamentalne roślinne pasy
Filigranowe w swym stylu plecionki, palmety oraz specyficzna tematyka (wizerunki gladiatorów i łuczników w orientalnych szatach oraz drzewo życia z antytetycznie zakomponowanymi zwierzętami) noszą wyraźne cechy wschodnie. Jedno z najdoskonalszych przedstawień, "Zdjęcie z krzyża", daje natomiast w swoim nastroju głębokiego smutku świetny wyraz zachodniej duchowości.

</doc>
<doc id="1644749" url="https://pl.wikipedia.org/wiki?curid=1644749" title="Sobór św. Aleksandra Newskiego w Dyneburgu">
Sobór św. Aleksandra Newskiego w Dyneburgu

Sobór św. Aleksandra Newskiego ("Даугавпилсский Александро-Невский собор") – niezachowany do dnia dzisiejszego sobór prawosławny w Dyneburgu wznoszony w latach 1856–1864 i rozebrany w 1969. Obecnie na jego miejscu znajduje się współczesna cerkiew. 
Historia.
Powstanie.
W okresie szybkiego rozwoju Dyneburga w połowie XIX wieku konieczna była budowa nowej cerkwi dla powiększającej się społeczności prawosławnej. Obiekt powstawał przy głównym placu miejskim w latach 1856–1864, a łączny koszt jego budowy wyniósł ponad 37 tys. rubli. Autorem projektu był Konstantin Thon.
Rozbiórka.
W 1961 na polecenie władz partyjnych sobór został zamknięty, a z jego dzwonnicy zdjęto wszystkie dzwony. We wnętrzu cerkwi urządzono salę wystawową, istniał projekt zaadaptowania budynku na planetarium. W 1969 władze podjęły jednak decyzję o rozbiórce obiektu. Mimo protestów wiernych, którzy wysłali nawet telegram do Leonida Breżniewa i mieli za sobą poparcie wiceministra kultury, broniącego soboru jako cennego zabytku, 18 listopada 1969 sobór został wysadzony w powietrze. 
Budowa nowej cerkwi.
W 1991 z inicjatywy mieszkańców Dyneburga na miejscu dawnego soboru został ustawiony krzyż pamiątkowy. Krzyż ten został w 1996 zastąpiony nowym, następnie, w 1999 rozpoczęły się prace nad nową cerkwią św. Aleksandra Newskiego, zaprojektowanej przez Ludmiłę Kleszninę. Cerkiew została ukończona w 2003, w Wielkanoc tego samego roku miało w niej miejsce pierwsze nabożeństwo.
Architektura.
Trójdzielny gmach dawnego soboru liczył 25 metrów długości, 17 szerokości i 16 wysokości. Cerkiew utrzymana była w stylu staroruskim, zwieńczona pięcioma kopułami – największą centralną i czterema nad narożnikami nawy. Nad półkolistymi oknami umieszczone zostały klasycyzujące obramowania. Nad przedsionkiem znajdowała się dzwonnica z szerokimi oknami w podobnym kształcie na najwyższej kondygnacji. We wnętrzu cerkwi znajdował się barokowy ikonostas, którego wygląd był opracowywany przez specjalną grupę powołaną przez petersburską Akademię Sztuk Pięknych. 
W skład kompleksu budynków pomocniczych cerkwi wchodził dwupiętrowy dom przeznaczony dla duchownego, powstały w latach 1908–1910 oraz budynek przycerkiewnego bractwa zajmującego się edukacją młodzieży oraz śpiewem w czasie nabożeństw.

</doc>
<doc id="1644758" url="https://pl.wikipedia.org/wiki?curid=1644758" title="RIO (umowa)">
RIO (umowa)

Umowa RIO (ang. "Reference Interconnection Offer") - Ramowa oferta o dostępie telekomunikacyjnym w zakresie połączenia sieci, inaczej oferta ramowa łączenia sieci zwana również konstytucją rynku telekomunikacyjnego.

</doc>
<doc id="1644760" url="https://pl.wikipedia.org/wiki?curid=1644760" title="Ferenc Medvid">
Ferenc Medvid



</doc>
<doc id="1644761" url="https://pl.wikipedia.org/wiki?curid=1644761" title="István Szekecs">
István Szekecs



</doc>
<doc id="1644764" url="https://pl.wikipedia.org/wiki?curid=1644764" title="Tensor dualny">
Tensor dualny



</doc>
<doc id="1644765" url="https://pl.wikipedia.org/wiki?curid=1644765" title="Tys Ysat">
Tys Ysat

Tys Ysat (z amh. "Dymiąca woda") – wodospad na Nilu Błękitnym w północnej Etiopii, drugi co do wielkości wodospad w Afryce. Uchodzi za jedną z najważniejszych atrakcji turystycznych Etiopii.
Geografia.
Nad górnym odcinkiem Nilu Błękitnego, około 30 kilometrów na południe od miasta Bahyr Dar leży wieś Tys Ysat. Wody rzeki spadają tutaj z wysokości 42 metrów. Wodospad składa się z czterech głównych strumieni, których szerokość w porze deszczowej dochodziła dawniej do 400 metrów, jednak od czasu uregulowania jeziora Tana i budowy hydroelektrowni w 2003 roku wahania poziomu wody nie są już tak duże.
Kamienny most.
Niedaleko wodospadów znajduje się najstarszy kamienny most w Etiopii, wzniesiony pod rządami cesarza Sissiniosa w 1626 roku. Według Manuela de Almeidy do jego budowy wykorzystano glinę znad pobliskiej rzeki Alaty, a prace nadzorował indyjski budowniczy, przybyły do Afryki z Alfonso Mendezem, katolickim patriarchą Etiopii.

</doc>
<doc id="1644766" url="https://pl.wikipedia.org/wiki?curid=1644766" title="László Rácz">
László Rácz



</doc>
<doc id="1644767" url="https://pl.wikipedia.org/wiki?curid=1644767" title="József Beca">
József Beca



</doc>
<doc id="1644769" url="https://pl.wikipedia.org/wiki?curid=1644769" title="Bigoteria">
Bigoteria



</doc>
<doc id="1644770" url="https://pl.wikipedia.org/wiki?curid=1644770" title="József Szabó">
József Szabó



</doc>
<doc id="1644772" url="https://pl.wikipedia.org/wiki?curid=1644772" title="Tis Ysat">
Tis Ysat



</doc>
<doc id="1644774" url="https://pl.wikipedia.org/wiki?curid=1644774" title="Tis Isat">
Tis Isat



</doc>
<doc id="1644777" url="https://pl.wikipedia.org/wiki?curid=1644777" title="Made in America">
Made in America

Made in America - amerykańska komedia z 1993 roku.
Fabuła.
Zora Mathews jest jedyną córką Sarah. Matka sama opiekowała się nią. Podczas lekcji biologii Zora poznaje metody dziedziczności komórek. Robi sobie badania i odkrywa, że grupa krwi rodziców nie zgadza się z jej grupą. Wtedy Sarah wyznaje, że Zora jest dzieckiem z probówki - skorzystała z banku nasienia. Zora postanawia odkryć prawdę. Jej ojcem jest znany z TV Halbert Jackson - sprzedawca samochodów. Nie byłoby w tym nic dziwnego, gdyby nie fakt, że Hal jest biały.

</doc>
<doc id="1644779" url="https://pl.wikipedia.org/wiki?curid=1644779" title="Gmina Słupia Nowa">
Gmina Słupia Nowa



</doc>
<doc id="1644781" url="https://pl.wikipedia.org/wiki?curid=1644781" title="Ernő Juszt">
Ernő Juszt



</doc>
<doc id="1644785" url="https://pl.wikipedia.org/wiki?curid=1644785" title="Koferdam (statek wodny)">
Koferdam (statek wodny)



</doc>
<doc id="1644786" url="https://pl.wikipedia.org/wiki?curid=1644786" title="Pepe (ur. 1935)">
Pepe (ur. 1935)

Pepe, właśc. José Macia (ur. 25 lutego 1935 w Santos) – brazylijski piłkarz i trener piłkarski. Podczas kariery występował na pozycji lewoskrzydłowego ataku.
Przez całą karierę piłkarską (1954–1969) występował w Santosie FC, gdzie był obok Pelégo największą gwiazdą zespołu. W latach 1955–1968 z Santosem dziesięciokrotnie zdobywał mistrzostwo stanu São Paulo – Campeonato Paulista. Na arenie międzynarodowej największymi sukcesami z Santosem było dwukrotne zdobycie Copa Libertadores w 1962 i 1963 oraz zdobycie Pucharu Interkontynentalnego w 1962 i 1963. Łącznie podczas gry w Santosie rozegrał 750 spotkań strzelając w nich 405 bramek.
W reprezentacji Brazylii zadebiutował 8 lipca 1956 w meczu przeciwko reprezentacji Argentyny. Największymi sukcesami w reprezentacji było dwukrotne zdobycie z reprezentacją Brazylii mistrzostwa świata w 1958 w Szwecji oraz 1962 w Chile. Pepe nie wystąpił jednak w żadnym meczu podczas obydwu turniejów. Karierę reprezentacyjną zakończył 19 maja 1963 w meczu przeciwko reprezentacji Izraela. Łącznie w reprezentacji rozegrał 34 spotkania, w których strzelił 16 bramek.
Po zakończeniu kariery piłkarski został trenerem. Trenował Santos FC, São Paulo FC, Internacional Limeira, reprezentację Peru, z którą wystąpił na Copa América 1989, Yomiuri Verdy (mistrzostwo Japonii 1992), Guarani FC.

</doc>
<doc id="1644787" url="https://pl.wikipedia.org/wiki?curid=1644787" title="Krystyna Kaplan">
Krystyna Kaplan

Krystyna Kaplan (ur. 1951 w Ełku) – polska pisarka, dziennikarka i producentka filmowa. Emigrantka, od 1976 roku mieszka w Londynie. W 2006 roku, 30 lat po swoim wyjeździe, opublikowała swą pierwszą książkę w języku polskim - przewodnik po polskich atrakcjach brytyjskiej stolicy pt. "Londyn po polsku". W 2012 roku w Polsce ukazała się pierwsza powieść jej autorstwa: "Zdarzyło się w Marienbadzie".

</doc>
<doc id="1644789" url="https://pl.wikipedia.org/wiki?curid=1644789" title="Ferenc Csorba">
Ferenc Csorba



</doc>
<doc id="1644790" url="https://pl.wikipedia.org/wiki?curid=1644790" title="Scarborough Castle">
Scarborough Castle



</doc>
<doc id="1644791" url="https://pl.wikipedia.org/wiki?curid=1644791" title="Bazary Zamkowe w Bielsku-Białej">
Bazary Zamkowe w Bielsku-Białej

Bazary Zamkowe (zwane też Wysokim Trotuarem i Podzamczem) – zespół budynków istniejący w latach 1899–1974 w Bielsku-Białej przy ul. Zamkowej i pl. Bolesława Chrobrego, bezpośrednio przylegający do zamku książąt Sułkowskich od strony wschodniej i północnej.
Bazary Zamkowe zbudowano w latach 1898–1899, rozbierając jednocześnie istniejącą od 1521 r. zewnętrzną linię obwarowań miejskich, otaczającą zamek od wschodu i północy. Składały się z dwóch, różnych pod względem architektonicznym, pierzei. Od strony ul. Zamkowej miały formę masywnych, arkadowo zamkniętych otworów wejściowych, natomiast od pl. Chrobrego – typowych jednopiętrowych kamienic. Tworzyły podbudowę architektoniczną dla eklektycznej bryły zamku.
Dachy budynków od strony ul. Zamkowej tworzyły taras, na którym założono ogród zamkowy inspirowany „wiszącymi ogrodami”.
Przez cały okres swego istnienia pełniły funkcję (pierwszego w mieście) pasażu handlowego. Na piętrze kamienic przy pl. Chrobrego znajdowały się mieszkania.
Bazary Zamkowe wyburzono w 1974 r. podczas poszerzania ul. Zamkowej, która miała stać się częścią przelotowej drogi do Szczyrku. Była to dość kontrowersyjna decyzja ówczesnych władz miejskich z prezydentem Antonim Kobielą na czele i przez wielu jest uważana za przykład niepotrzebnego zniszczenia zabytkowej tkanki miejskiej. W wyniku wyburzenia odsłonięto ceglany mur oporowy powstały pod koniec XIX wieku po rozbiórce murów miejskich.
Obecnie pojawiają się różne koncepcje całkowitej bądź częściowej odbudowy podzamcza, jednak żadna z nich nie jest poważnie brana pod uwagę przez władze miejskie jako możliwa do zrealizowania.

</doc>
<doc id="1644792" url="https://pl.wikipedia.org/wiki?curid=1644792" title="Czterowektor gęstości prądu elektrycznego">
Czterowektor gęstości prądu elektrycznego

Czterowektor gęstości prądu elektrycznego to czterowektor definiowany w szczególnej teorii względności, przedstawiający gęstość przestrzenną ładunku elektrycznego i gęstość prądu elektrycznego w danym punkcie czasoprzestrzeni.
Definicja 4-wektora prądu.
gdzie:
Zapis 4-wektora prądu za pomocą 4-wektora prędkości.
Przy pomocy czterowektora prędkości można napisać czterowektor gęstości prądu elektrycznego w równoważny sposób:
gdzie:
Definicja według wzoru jest zgodna z definicją , gdyż:
lub
gdzie:
Z powyższego widać, że dla obserwatora, względem którego ładunki przemieszczają się z prędkością formula_14 4-wektor gęstości prądu ma składowe

</doc>
<doc id="1644793" url="https://pl.wikipedia.org/wiki?curid=1644793" title="Wysoki Trotuar">
Wysoki Trotuar



</doc>
<doc id="1644794" url="https://pl.wikipedia.org/wiki?curid=1644794" title="Leeds Castle">
Leeds Castle



</doc>
<doc id="1644795" url="https://pl.wikipedia.org/wiki?curid=1644795" title="Wysoki Trotuar w Bielsku-Białej">
Wysoki Trotuar w Bielsku-Białej



</doc>
<doc id="1644796" url="https://pl.wikipedia.org/wiki?curid=1644796" title="Podzamcze w Bielsku-Białej">
Podzamcze w Bielsku-Białej



</doc>
<doc id="1644797" url="https://pl.wikipedia.org/wiki?curid=1644797" title="Puchar Europy w Wielobojach 1973">
Puchar Europy w Wielobojach 1973

1. Puchar Europy w wielobojach – cykl zawodów lekkoatletycznych zorganizowanych przez European Athletics latem 1973 roku. Finał pucharu Europy odbył się na stadionie w Bonn 22 i 23 września. Rywalizację wśród panów wygrała drużyna Polski, a wśród pań reprezentacja NRD.
Rezultaty.
Półfinały.
Zawody półfinałowe w roku 1973 odbyły się w austriackim Innsbrucku, w Reykjavíku na Islandii oraz w stolicy Bułgarii Sofii.

</doc>
<doc id="1644798" url="https://pl.wikipedia.org/wiki?curid=1644798" title="Brižitka Molnar">
Brižitka Molnar

Brižitka Molnar (serbs. Брижитка Молнар; ur. 28 lipca 1985 w Toraku) – serbska siatkarka, reprezentantka Serbii i Czarnogóry, a obecnie reprezentantka Serbii grająca na pozycji przyjmującej. Mistrzyni Europy 2011. Od początku stycznia 2016 roku występuje w greckiej drużynie Panathinaikos Ateny.
Sukcesy.
reprezentacyjne.
Mistrzostwa Świata:
Mistrzostwa Europy:
Liga Europejska:
Grand Prix:
klubowe.
Mistrzostwa Rumunii:
Puchar Rumunii:
Mistrzostwa Grecji:
Puchar Grecji:

</doc>
<doc id="1644800" url="https://pl.wikipedia.org/wiki?curid=1644800" title="Newark Castle">
Newark Castle



</doc>
<doc id="1644801" url="https://pl.wikipedia.org/wiki?curid=1644801" title="Dezső Lemhényi">
Dezső Lemhényi

Dezső Lemhényi także Dezső Kollmann (ur. 9 grudnia 1917 w Budapeszcie, zm. 4 grudnia 2003 tamże) – węgierski piłkarz wodny i trener. Dwukrotny medalista olimpijski.
W 1948 w Londynie zajął drugie miejsce. Cztery lata później w Helsinkach wspólnie z kolegami został mistrzem olimpijskim. W kadrze narodowej znajdował się w latach 1940–1952, dziesięciokrotnie był mistrzem kraju.
W latach 1952–1960 był trenerem reprezentacji. W tym czasie kadra dwukrotnie stawała na podium igrzysk (złoto w 56, brąz w 60), także dwukrotnie zwyciężała w mistrzostwach Europy (1954 i 1958).

</doc>
<doc id="1644803" url="https://pl.wikipedia.org/wiki?curid=1644803" title="Dezso Lemhenyi">
Dezso Lemhenyi



</doc>
<doc id="1644806" url="https://pl.wikipedia.org/wiki?curid=1644806" title="Człowiek w ogniu (film 1987)">
Człowiek w ogniu (film 1987)

Człowiek w ogniu (tytuł oryg. "Man of Fire") − francusko-włoski film fabularny (thriller akcji) z 1987 roku na podstawie powieści A.J. Quinnella.
Fabuła.
Włochy. John Creasy, były agent CIA, zostaje ochroniarzem dwunastoletniej Samanthy, córki bogatych amerykańskich przedsiębiorców. Ostatnio wzrosła liczba porwań dla okupu. Między Creasym a Sam dochodzi do głębokiej zażyłości. Kiedy Sam zostaje uprowadzona, Creasy dostaje furii i planuje zemstę.

</doc>
<doc id="1644809" url="https://pl.wikipedia.org/wiki?curid=1644809" title="Tensorowe równania Maxwella">
Tensorowe równania Maxwella

Tensorowe równania Maxwella – wyrażenie równań Maxwella w szczególnej teorii względności.
Sformułowanie równań.
Mając definicję tensora pola elektromagnetycznego formula_1 i tensora dualnego formula_2, a także czterowektora gęstości prądu elektrycznego formula_3, można napisać równania Maxwella w postaci tensorowej:
bądź równoważnie, stosując indeksową notację pochodnej cząstkowej:
Z własności transformacji tensorów z jednego układu współrzędnych do drugiego dla układów inercjalnych tensorowe równania Maxwella są identyczne, tylko wyrażone we współrzędnych danego układu współrzędnych.
Mając zdefiniowany tensor pola elektromagnetycznego przy pomocy czteropotencjału z pierwszego tensorowego równania Maxwella oraz tensorowego cechowania Lorentza, można udowodnić, że zachodzi następująca zależność:
gdzie: formula_9 to operator d’Alemberta.

</doc>
<doc id="1644812" url="https://pl.wikipedia.org/wiki?curid=1644812" title="Apathy">
Apathy

Chad Bromley, znany jako Apathy (ur. 8 marca 1979) – amerykański raper i producent muzyczny. Założyciel podziemnej formacji Demigodz, oprócz tego członek założonego przez Vinnie Paza (Jedi Mind Tricks) kolektywu Army of the Pharaohs oraz miejscowej grupy Doe$Rakers. Współpracuje z DJ-em Chum the Skrilla Guerilla oraz kolaboruje z innym członkiem Demigodz i AOTP – Celph Titledem. Reprezentant wciąż rosnącej liczby białych MC's. Jego teksty są niezwykle różnorodne, znany jest ze swych zdolności freestyle'owych i dopracowanego flow.
Apathy wydał swój debiutancki album "Eastern Philozophy" w marcu 2006 roku w wytwórni Babygrande Records. Wiele z jego wcześniejszych tzw. nielegalnych nagrań zostało wypuszczonych w postaci mixtape'ów – "He Mammoth", "It’s the Bootleg, Muthafuckas! Vol. 1" i "Where’s Your Album?!!". W 2007 roku wydał kompilację "Baptism by Fire", a dwa lata później ukazał się jego drugi studyjny album "Wanna Snuggle?". Płyta ukazała się nakładem wytwórni Demigodz. Rok 2010 dla Apathy'ego był wyjątkowy. Rozpoczął pracę nad kolejnym solowym albumem. W sierpniu 2011 r. ukazała się produkcja "Honkey Kong". Płyta zebrała dobre recenzje.

</doc>
<doc id="1644813" url="https://pl.wikipedia.org/wiki?curid=1644813" title="Dwudziesta dziewiąta ulica">
Dwudziesta dziewiąta ulica

Dwudziesta dziewiąta ulica - amerykańsko-japońska tragikomedia z 1991 roku oparta na faktach.
Fabuła.
Rok 1976. Frank Pesce w wigilijny wieczór wygrywa loterię nowojorską (6 mln dolarów). Jednak zamiast się cieszyć, dostaje szału. Trafia na komisariat, gdzie opowiada o swoim życiu na 29 ulicy i swoich skomplikowanych relacjach z rodziną.

</doc>
<doc id="1644818" url="https://pl.wikipedia.org/wiki?curid=1644818" title="Alfredo Almeida Rego">
Alfredo Almeida Rego

Doca, właśc. Alfredo Almeida Rego (ur. 7 kwietnia 1903, zm. 31 grudnia 1956) – brazylijski piłkarz grający na pozycji napastnika.
Podczas kariery piłkarskiej grał w: Mackenzie Rio de Janeiro (1923–1925), São Cristóvão Rio de Janeiro (1926–1932) oraz CR Flamengo (1933–1935). Największym sukcesem w karierze klubowej było wywalczenie mistrzostwa stanu Rio de Janeiro - Campeonato Carioca w 1926.
Był członkiem reprezentacji Brazylii na I Mistrzostwach Świata w Piłce Nożnej 1930 w Urugwaju, jednakże nie zagrał w żadnym meczu. W reprezentacji zadebiutował 17 sierpnia 1930 roku w meczu z reprezentacją USA. "Canarinhos" wygrali a Doca strzelił jedną z bramek. Był to jego jedyny występ w reprezentacji.

</doc>
<doc id="1644819" url="https://pl.wikipedia.org/wiki?curid=1644819" title="Béla">
Béla

Béla – węgierskie imię utożsamiane z Adalbertem, poza Węgrami pisane czasem jako Bela. Imieniny obchodzi na Węgrzech w dniu 23 kwietnia, poza – 3 maja.

</doc>
<doc id="1644821" url="https://pl.wikipedia.org/wiki?curid=1644821" title="Madurai Shanmukhavadivu Subbulakshmi">
Madurai Shanmukhavadivu Subbulakshmi



</doc>
<doc id="1644823" url="https://pl.wikipedia.org/wiki?curid=1644823" title="Subbulakshmi">
Subbulakshmi



</doc>
<doc id="1644825" url="https://pl.wikipedia.org/wiki?curid=1644825" title="Cisów (gmina)">
Cisów (gmina)

Cisów – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Cisów, lecz siedzibą władz gminy były Ociesęki.
W okresie międzywojennym gmina Cisów należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 gmina składała się z 7 gromad: Cisów, Huta Nowa, Koziel, Makoszyn, Ociesęki, Widełki i Wólka Pokłonna.
Jednostka została zniesiona 29 września 1954 wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 gminy Cisów nie przywrócono, a jej dawny obszar wszedł głównie w skład gmin Daleszyce (w tymże powiecie i województwie) i Raków (w powiecie staszowskim w tymże województwie).

</doc>
<doc id="1644827" url="https://pl.wikipedia.org/wiki?curid=1644827" title="Doktor G – lekarz sądowy">
Doktor G – lekarz sądowy

Doktor G – lekarz sądowy ("ang. Dr. G: Medical Examiner") – program dokumentalny, emitowany przez stację Discovery Health Channel. W Polsce program pokazywany jest przez stacje Discovery World i ID. Był także emitowany przez stację TLC.
Fabuła.
Dr. G, (Dr. Jan Garavaglia) to medyk sądowy w dziewiątym dystrykcie, w Orlando na Florydzie. W każdym odcinku Dr. G usiłuje dociec prawdziwych przyczyn nagłych i tajemniczych zgonów. Wykorzystując swoją wiedzę, doświadczenie i intuicję, odkrywa fakty, które odsłaniają często okrutną prawdę o okolicznościach tragicznych wydarzeń.

</doc>
<doc id="1644828" url="https://pl.wikipedia.org/wiki?curid=1644828" title="Jānis Pommers">
Jānis Pommers



</doc>
<doc id="1644829" url="https://pl.wikipedia.org/wiki?curid=1644829" title="Korzecko (gmina)">
Korzecko (gmina)

Korzecko (od 1973 "Chęciny") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Korzecko, lecz siedzibą władz gminy były Chęciny, które stanowiły odrębną gminę miejską.
Za Królestwa Polskiego gmina Mąchocice należała do powiatu kieleckiego w guberni kieleckiej (utworzonej w 1867). W połowie 1870 roku do gminy Korzecko włączono obszar zniesionej gminy Radkowice
W okresie międzywojennym gmina Korzecko należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Bolechowice, Korzecko, Lipowica, Mosty, Polichno, Radkowice, Skiby, Starochęciny, Szewce, Tokarnia, Wola Murowana, Wolica, Zagrody i Zalesie.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Korzecko nie przywrócono, utworzono natomiast jej terytorialny odpowiednik, gminę Chęciny.

</doc>
<doc id="1644831" url="https://pl.wikipedia.org/wiki?curid=1644831" title="RSC Anderlecht Bruksela">
RSC Anderlecht Bruksela



</doc>
<doc id="1644834" url="https://pl.wikipedia.org/wiki?curid=1644834" title="Jan Mergentaler">
Jan Mergentaler

Jan Jerzy Mergentaler (ur. 27 czerwca 1901 w Podpińsku na Polesiu, zm. 22 grudnia 1995 we Wrocławiu) – polski astronom.
Życiorys.
Studia astronomiczne rozpoczął w Obserwatorium Astronomicznym Uniwersytetu Warszawskiego. W 1927, bez formalnego ukończenia studiów magisterskich, przeniósł się do Krakowa, gdy Tadeusz Banachiewicz zaproponował mu asystenturę na Uniwersytecie Jagiellońskim w charakterze obserwatora na Stacji Astronomicznej na Łysinie. Z obserwacji i badań powstała obroniona w 1933 pod opieką Tadeusza Banachiewicza praca doktorska. Następnie pracował na Uniwersytecie Lwowskim w Obserwatorium Astronomicznym pod kierunkiem Eugeniusza Rybki. Pracował na Uniwersytecie Wrocławskim i był dyrektorem tamtejszego obserwatorium.
W latach 1945–1946 był starszym asystentem na Akademii Górniczo-Hutniczej w Krakowie oraz zastępcą profesora na Uniwersytecie Marii Curie-Skłodowskiej w Lublinie. Od 1947 był adiunktem w Obserwatorium Astronomicznym UWr. Stopień naukowy docenta uzyskał w 1951 r., jednocześnie był zastępcą profesora. Tytuł profesora nadzwyczajnego uzyskał w 1954. Od 1960 profesor zwyczajny. Pracował jako prodziekan Wydziału Matematyczno-Fizyczno-Chemicznego Uniwersytetu Wrocławskiego (1953–1955). Był też dyrektorem Instytutu Astronomicznego tego uniwersytetu (1957–1971). Pracował na stanowisku kierownika katedry Heliofizyki i Astronomii Gwiazdowej od 1957 oraz jako konsultant naukowy w Zakładzie Astronomii PAN od 1970.
Był członkiem honorowym Polskiego Towarzystwa Astronomicznego. Brał udział w założeniu i działalności Polskiego Towarzystwa Miłośników Astronomii, pracował także w redakcjach „Uranii” i „Mathesis Polskiej”. Po początkowym okresie badań nad gwiazdami zmiennymi swoje zainteresowania przekuł na fizykę Słońca. Był twórcą szkoły heliofizyki w polskiej astronomii. Był inicjatorem rentgenowskich obserwacji Słońca w Polsce i pierwszego polskiego eksperymentu kosmicznego. Był promotorem 18 prac magisterskich i 10 prac doktorskich. Mergentaler był autorem kilkudziesięciu publikacji, czterech książek, w tym monografii "Słońce" i ponad 100 artykułów popularnonaukowych.
Pochowany został na Cmentarzu Osobowickim we Wrocławiu.

</doc>
<doc id="1644836" url="https://pl.wikipedia.org/wiki?curid=1644836" title="Mniejsze niebo">
Mniejsze niebo

Mniejsze niebo – polski film psychologiczny z 1980 roku na podstawie powieści Johna Waina.
Zdjęcia realizowano we Wrocławiu na dworcu głównym, w Budapeszcie i w Lipsku.
Opis fabuły.
Artur Gutner, 45-letni pracownik naukowy instytutu mikrobiologii, zostawia swoją rodzinę i pracę. Od 9 dni mieszka w hotelu przy dworcu kolejowym. Na dworcu zauważa go Filip, jego przyjaciel. Próbuje przekonać go do powrotu, ale Artur chce spokoju. Filip mimo to próbuje zmusić go do wyjaśnienia, dlaczego to zrobił. Nie udaje się. Informuje przyjaciół o stanie Artura i prosi o pomoc. Prosi doktora Barcza - znawcę chorób nerwowych i skontaktowanie się z Arturem i przeprowadzenie z nim rozmowy. Żona Artura, do pewnego stopnia pogodzona z sytuacją wybiera się na przyjęcie. Tymczasem po bezsennej nocy, Artur wraca do hotelu dworcowego, gdzie kontaktuje się z nim doktor Barcz i umawia się z nim na spotkanie. Jednak rozmowa nic nie daje i potwierdza niezrozumienie postawy Artura przez otoczenie, które chce mu pomóc. Po południu na dworcu pojawia się syn Daniel. Dowiedział się od kolegów, że ojciec zwariował i dlatego mieszka na dworcu. Artur jest nieugięty i odprowadza syna z dworca. Tam próbuje z nim rozmawiać dr Barcz. Na przyjęciu Elżbieta spotyka Marka - znanego dziennikarza TV i przyjaciela z przeszłości. Grozi mu wyrzucenie z pracy i pilnie szuka sensacyjnego materiału. Artur może być dla niego ostatnią szansą. Otrzymuje od przełożonego zezwolenie na użycie kamery i mikrofonu, natychmiast udaje się wraz z ekipą na dworzec. Próbuje przekonać Artura do zwierzeń, ale ten szybko się orientuje i ucieka. Wspina się na stalową konstrukcję, która podtrzymuje sklepienie dworca. Megafon wzywa go do zejścia. Mimo upomnień Artur próbując uniknąć konfrontacji z ekipą telewizyjną wspina się na szklany dach dworca, z którego finalnie spada i ginie.

</doc>
<doc id="1644838" url="https://pl.wikipedia.org/wiki?curid=1644838" title="Fanczykowo">
Fanczykowo

Fanczykowo (ukr. Фанчиково, słow. "Fančiková", węg. "Fancsika") – wieś na Ukrainie w rejonie wynohradiwskim obwodu zakarpackiego. We wsi mieszka obecnie 2059 mieszkańców. W 1880 roku w miejscowości mieszkało 124 Żydów, zaś w 1921 w miejscowości mieszkało 114 Żydów.

</doc>
<doc id="1644840" url="https://pl.wikipedia.org/wiki?curid=1644840" title="Michel Pougheon">
Michel Pougheon

Michel Pougheon (ur. 26 stycznia 1943) – francuski lekkoatleta, który specjalizował się w rzucie oszczepem.
Srebrny medalista uniwersjady w 1967 w Tokio z wynikiem 70,34 (zwyciężył David Travis z rezultatem 76,64). Reprezentant Francji w meczach międzypaństwowych – także przeciwko drużynie Polski. Rekord życiowy: 80,48 (18 czerwca 1972, Paryż).
Wicemistrz Francji w rzucie oszczepem z 1973 i 1978 oraz brązowy medalista z 1970, 1972 i 1975.

</doc>
<doc id="1644841" url="https://pl.wikipedia.org/wiki?curid=1644841" title="Tys Yssat">
Tys Yssat



</doc>
<doc id="1644842" url="https://pl.wikipedia.org/wiki?curid=1644842" title="If It’s Over">
If It’s Over

If It's Over – drugi i ostatni singel promujący album koncertowy Mariah Carey "MTV Unplugged". Został napisany przez Mariah Carey i Carole King. 
Historia.
Carole King chciała, aby Carey napisała cover piosenki autorstwa King "(You Make Me Feel Like) A Natural Woman", ale Carey wolała śpiewać własna twórczość niż być kojarzona z Arethą Franklin. Kilka miesięcy po wydaniu Emotions, Carey zaśpiewała "If It's Over" podczas koncertu w programie "MTV Unplugged". Po wydaniu albumu koncertowego z piosenkami z występu, "If It's Over" stało się singlem promującym ten album.
Listy przebojów.
Wszystkie poprzednie single Carey, które zostały wydane w USA, znalazły się na szczycie listy "Billboard" Hot 100. Kierownictwo Sony/Columbia obawiało się, iż elementy jazzu i soulu w piosence "If It's Over" będą kolidować z wizerunkiem Carey, jako "gwiazdy popu" i przez to singel nie odniesie sukcesów, więc nie wydano go na terenie Stanów Zjednoczonych. Został on wydany w limitowanym nakładzie w Japonii i Holandii oraz wielu innych państwach, ale, tak jak się spodziewano, poległ on na prawie wszystkich rynkach muzycznych. 
Teledysk.
Teledysk został nakręcony przez Larry'ego Jordana i tak samo, jak ten do "I'll Be There", był to film złożony z fragmentów występu w MTV.

</doc>
<doc id="1644843" url="https://pl.wikipedia.org/wiki?curid=1644843" title="Tis Issat">
Tis Issat



</doc>
<doc id="1644846" url="https://pl.wikipedia.org/wiki?curid=1644846" title="Tis Yssat">
Tis Yssat



</doc>
<doc id="1644847" url="https://pl.wikipedia.org/wiki?curid=1644847" title="Wodospady Nilu Błękitnego">
Wodospady Nilu Błękitnego



</doc>
<doc id="1644848" url="https://pl.wikipedia.org/wiki?curid=1644848" title="Wodospad Nilu Błękitnego">
Wodospad Nilu Błękitnego



</doc>
<doc id="1644849" url="https://pl.wikipedia.org/wiki?curid=1644849" title="Radbuza">
Radbuza

Radbuza (czes. "Radbuza", niem. "Radbusa") – rzeka w Czechach o długości 109,66 km i powierzchni zlewni 2182,25 km². Prawe źródło Berounki (obok Mže).
Przepływa przez Rybník, Smolov, Bělá nad Radbuzou, Horšovský Týn, Staňkov, Holýšov, Stod, Chotěšov, Zbůch, Dobřany i Pilzno, gdzie zbiega się z Mže, tworząc Berounkę.

</doc>
<doc id="1644854" url="https://pl.wikipedia.org/wiki?curid=1644854" title="Addis Abebe">
Addis Abebe

Addis Abebe (ur. 5 września 1970) – były etiopski lekkoatleta, długodystansowiec.

</doc>
<doc id="1644856" url="https://pl.wikipedia.org/wiki?curid=1644856" title="Uniwersytet w Pittsburghu">
Uniwersytet w Pittsburghu



</doc>
<doc id="1644858" url="https://pl.wikipedia.org/wiki?curid=1644858" title="The Cribs">
The Cribs

The Cribs – brytyjski zespół grający w nurcie indie rocka z Wakefield w hrabstwie West Yorkshire.
Zespół składa się z bliźniaków Gary’ego i Ryana Jarmana oraz ich młodszego brata Rossa Jarmana. W latach 2008–2010 w skład grupy wchodził również gitarzysta grupy The Smiths – Johnny Marr.

</doc>
<doc id="1644863" url="https://pl.wikipedia.org/wiki?curid=1644863" title="Sąd (filozofia)">
Sąd (filozofia)

Sąd – jedno z podstawowych pojęć filozofii języka, filozofii umysłu i epistemologii oznaczające zdanie potwierdzające lub zaprzeczające pewnemu stanowi rzeczy, mogące być prawdziwe lub fałszywe. Sąd taki, będący wyrazem pewnych przeżyć psychicznych, bywa określany mianem sądu w sensie psychologicznym i odróżniany jest od sądu w sensie logicznym, który jest znaczeniem zdania logicznego. 
Kwestią filozoficznego sporu pozostawały zarówno istota sądów i aktów sądzenia, jak i ich związek ze zjawiskami mentalnymi. Ponieważ sądy uważane były za jedno z podstawowych zjawisk psychicznych, wchodzące w skład bardziej złożonych zjawisk, u podstaw sporu leżą przede wszystkim różne koncepcje umysłu. 
Dwa główne stanowiska w tym sporze nazwane zostały przez mianem allogenetycznej i idiogenetycznej teorii sądów. Terminy te pojawiły się w polskiej filozofii dzięki Kazimierzowi Twardowskiemu. Wskutek krytyki utrwaliła się jednak ich poprawniejsza etymologicznie forma: idiogeniczne i allogeniczne teorie sądów.
Allogeniczne teorie sądów.
Teorie te wychodzą od podziału zjawisk psychicznych wprowadzonego przez Johannesa Nikolausa Tetensa, Mosesa Mendelssohna i Immanuela Kanta. Dzielili je oni na poznanie, uczucie i pożądanie. Sądy należą do dziedziny poznania i uważa się je za pewien układ przedstawień (wyobrażeń czy pojęć). Aby zaistniał sąd konieczne jest wystąpienie przynajmniej dwóch przedstawień, z których jedno najczęściej jest określane jako podmiot, a drugie jako orzeczenie.
Idiogeniczne teorie sądów.
Teorie idiogeniczne opierają się na podziale wprowadzonym przez Kartezjusza, który wyróżniał idee, sądy i uczucia (chcenia). Rozwiniętą teorię sądów, opartą na tym podziale wprowadza Franz Brentano. To co u Kanta określane jest mianem "poznania", u Brentano rozbite jest na przedstawienia i sądy, które są różnymi gatunkowo zjawiskami. Przedstawienia nie są tutaj składnikiem sądów (sądy nie są kombinacją przedstawień), lecz je umożliwiają. Wystarczy przy tym już jedno przedstawienie, a nie dwa jak w stanowisku powyższym. Trzecią zasadniczą różnicą jest klasyfikacja aktu sądzenia - jest on zjawiskiem psychicznym "sui generis", gdy tymczasem w stanowisku allogenicznym, takimi faktami są jedynie przedstawienia, które jedynie są syntetyzowane, analizowane czy kombinowane.
Tezy Brentano zostały rozwinięte przez Kazimierza Twardowskiego, który rozróżnił akt, treść i przedmiot sądu. Aktem sądu jest stwierdzenie lub zaprzeczenie. Treścią sądu jest określona rzeczywistość (istnienie bądź nieistnienie). Przedmiotem natomiast jest to czego istnienie (bądź nieistnienie) jest stwierdzane lub zaprzeczane. Dzięki takiej konstrukcji sądu unika Twardowski błędu, który popełnił Brentano, nie rozróżniając samego przedmiotu i jego przedstawienia. W konsekwencji przedmioty istniejące w umyśle traktowane są na równi z przedmiotami istniejącymi w rzeczywistości pozaumysłowej i tak naprawdę nie można zaprzeczyć ich istnieniu. 
Odnosząc się do idiogenicznych teorii sądów, Twardowski stwierdza, że ich źródłem był fakt, że przedmiotem sądów są najczęściej różne relacje. Z tego powodu wnoszono, że sąd jest zjawiskiem złożonym z kilku przedstawień. Według niego jednak nie wyczerpuje to wszystkich możliwych aktów sądzenia. W przypadku bowiem kiedy stwierdzamy w prosty sposób, że coś istnieje (np. "Ziemia istnieje"), mamy do czynienia jedynie z jednym przedstawieniem ("Ziemia"), które jest przedmiotem sądu. Takie zdania mają wskazywać, że teorie idiogeniczne są trafniejsze, tzn. tłumaczą szerszy zakres wypadków niż teorie allogeniczne. 

</doc>
<doc id="1644864" url="https://pl.wikipedia.org/wiki?curid=1644864" title="The University of Toronto">
The University of Toronto



</doc>
<doc id="1644866" url="https://pl.wikipedia.org/wiki?curid=1644866" title="Tensorowe równanie ciągłości">
Tensorowe równanie ciągłości



</doc>
<doc id="1644871" url="https://pl.wikipedia.org/wiki?curid=1644871" title="Kamionka (Elbląg)">
Kamionka (Elbląg)

Kamionka – północna dzielnica Elbląga.
Komunikacja.
Na Kamionkę można dojechać autobusami linii numer 16, 21 i 24.

</doc>
<doc id="1644872" url="https://pl.wikipedia.org/wiki?curid=1644872" title="Bolszoj Brat">
Bolszoj Brat

Bolszoj brat (ros. Большой брат), (Big Brother) – rosyjska edycja programu Big Brother, prowadzona przez Ingeborge Dapkūnaitė Wyprodukowano tylko 1 edycję, której premiera odbyła się 10 maja 2005 roku. Program emitowała telewizja TNT. 
1 edycja.
1 edycja Big Brothera w Rosji wystartowała 10 maja 2005, a zakończyła się 5 sierpnia 2005 (88 dni).

</doc>
<doc id="1644873" url="https://pl.wikipedia.org/wiki?curid=1644873" title="Magelanówka">
Magelanówka

Magelanówka ("Pluvianellus socialis") – gatunek ptaka, jedyny przedstawiciel podrodziny magelanówek (Pluvianellinae) w rodzinie pochwodziobów (Chionidae). Zamieszkuje południową część Ameryki Południowej. Nie wyróżnia się podgatunków.

</doc>
<doc id="1644881" url="https://pl.wikipedia.org/wiki?curid=1644881" title="Dąbrowa (gmina w województwie kieleckim)">
Dąbrowa (gmina w województwie kieleckim)

Dąbrowa (od 1973 "Masłów") – dawna gmina wiejska istniejąca do 1954 roku w woj. kieleckim. Siedzibą władz gminy była Dąbrowa. 
Za Królestwa Polskiego gmina Dąbrowa należała do powiatu kieleckiego w guberni kieleckiej (utworzonej w 1867). W połowie 1870 roku do gminy Dąbrowa włączono obszar zniesionej gminy Mąchocice
W okresie międzywojennym gmina Dąbrowa należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Brzezinki, Cedzyna, Ciekoty, Dąbrowa, Domaszowice Rządowe, Domaszowice Wikaryjskie, Masłów, Mąchocice Kapitulne, Mąchocice-Scholasteria, Nowy Folwark i Wola Kopcowa.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Dąbrowa nie przywrócono, utworzono natomiast jej terytorialny odpowiednik, gminę Masłów. Obecnie fragment dawnej gminy stanowi integralną część Kielc o nazwie Dąbrowa.

</doc>
<doc id="1644882" url="https://pl.wikipedia.org/wiki?curid=1644882" title="Rośliny lądowe">
Rośliny lądowe



</doc>
<doc id="1644884" url="https://pl.wikipedia.org/wiki?curid=1644884" title="Grand Prix Australii 2009">
Grand Prix Australii 2009

Grand Prix Australii 2009 (oryg. LXXIV ING Australian Grand Prix) – pierwsza runda Mistrzostw Świata Formuły 1 w sezonie 2009. Grand Prix odbyło się w dniach 27–29 marca 2009 na torze Albert Park Circuit w Melbourne w Australii. 
Wyścig składający się z 58 okrążeń zdominowali kierowcy zespołu Brawn GP. Zwycięzcą został Jenson Button (po uprzednim zdobyciu pole position) przed Rubensem Barrichello. Dla Brytyjczyka było to drugie zwycięstwo w Formule 1. Podium uzupełnił Jarno Trulli z Toyoty. Pierwotnie Włochowi doliczono 25 sekund kary za wyprzedzanie podczas okresu neutralizacji, wobec czego spadł na dwunaste miejsce, a na podium awansował Lewis Hamilton z ekipy McLaren. Jednak cztery dni później, FIA postanowiła przywrócić trzecie miejsce włoskiemu kierowcy, dyskwalifikując Brytyjczyka za celowe wprowadzenie sędziów w błąd. Najszybsze okrążenie wykonał Nico Rosberg z zespołu Williams.
Brawn GP stał się pierwszym konstruktorem od Grand Prix Francji 1954 od czasów zespołu Mercedes-Benz, który w debiucie zdobył pole position, a następnie wygrał wyścig. Był to także drugi wyścig (po Grand Prix Kanady 1999), który zakończył się za samochodem bezpieczeństwa. Powodem była kolizja Sebastiana Vettela (Red Bull Racing) z Robertem Kubicą (BMW Sauber) na 56. okrążeniu.
Tło.
Grand Prix Australii 2009 było 25. edycją tego Grand Prix, 14. rozgrywaną na torze Albert Park Circuit i 804. w historii Formuły 1.
Zmiany w regulaminie.
W trakcie sezonu 2008, zespoły Formuły 1 postanowiły o wprowadzeniu systemu KERS wraz z początkiem sezonu 2009, choć w trakcie Grand Prix Hiszpanii 2008 rozmawiano o możliwości późniejszego jego wprowadzenia. KERS czyli system odzyskiwania energii kinetycznej miało odzyskiwać energię, która jest wytwarzana podczas hamowania. Zmagazynowana energia udostępniona była dla kierowcy poprzez odpowiedni przycisk na kierownicy. Moc systemu oscylowała wokół 80 KM, natomiast jej dostępność wynosiła siedem sekund. W trakcie Grand Prix, z systemu korzystali Felipe Massa, Kimi Räikkönen (obaj Ferrari), Lewis Hamilton, Heikki Kovalainen (obaj McLaren), Fernando Alonso, Nelson Piquet Jr. (obaj Renault) i Nick Heidfeld z BMW Sauber. 
Największa zmiana zaszła w aerodynamice. Docisk samochodów został dramatycznie zredukowany, rezygnując z wszystkich dodatków aerodynamicznych, wykorzystywanych przez większość ekip w sezonie 2008. Przednie skrzydło zostało obniżone ze 150 mm do 75 mm i poszerzone z 1400 mm do 1800 mm. Dodatkowo także posiadało ruchome płaty. Kierowcy mogli dwukrotnie dokonywać zmian kąta nachylenia na jednym okrążeniu, w zakresie 6 stopni. Natomiast tylne skrzydło zostało powiększone do 150 mm i zwężone z 1000 do 750 mm. Dyfuzor w samochodach został przesunięty do tyłu i wydłużony, a jego wysokość została zwiększona. Ta zmiana miała zredukować możliwości generowania docisku.
Po raz pierwszy od sezonu 1998, wszystkie zespoły zostały wyposażone w opony typu "slick", zastępując opony rowkowane. 
Zmiany w zespołach.
Z końcem sezonu 2008, z rywalizacji wycofała się Honda. Powodem zakończenia startów japońskiego producenta była próba "ochraniania swojej głównej działalności gospodarczej" w związku z kryzysem finansowym. Kilka dni przed weekendem wyścigowym w Australii, Ross Brawn postanowił wykupić 100% udziałów w zespole, przemieniając nazwę na Brawn GP. Kierowcami stajni zostali dotychczasowi kierowcy Hondy, Jenson Button i Rubens Barrichello, natomiast samochody Brawn BGP 001 były napędzane silnikami Mercedes.
Force India przed sezonem podpisało umowę z McLarenem i Mercedesem na dostawę silników, skrzyni biegów, systemu KERS i układów hydraulicznych. 
Sebastian Vettel przeszedł z Scuderia Toro Rosso do Red Bull Racing, zastępując Davida Coultharda, który postanowił zakończyć karierę. Miejsce Niemca w juniorskim zespole Red Bulla zajął debiutant Sébastien Buemi. Był to pierwszy szwajcarski kierowca Formuły 1 od Grand Prix Australii 1995, w którym uczestniczył Jean-Denis Délétraz. 
Przed wyścigiem, McLaren i Renault chciały zbojkotować inauguracyjną rundę sezonu. Powodem były pieniądze, które miały być wypłacone w zamian za zgodę na podpisanie nowego Concorde Agreement, jednak ostatecznie oba zespoły doszły do porozumienia. W późniejszym czasie, zespoły Ferrari, Renault i Red Bull Racing złożyły protest w sprawie konstrukcji dyfuzora samochodów Brawn BGP 001, Toyota TF109 i Williams FW31 – ich zdaniem był on zbyt wysoki. Protest złożył także BMW Sauber, jednak ze względów technicznych został on odrzucony. Po czterech godzinach prezentacji i dyskusji między przedstawicielami zespołów, sędziowie dopuścili samochody ze spornymi dyfuzorami. Trzy ekipy, które złożyły protest, odwołały się od decyzji sędziów, wobec czego Fédération Internationale de l’Automobile wyznaczyła termin rozpatrzenia apelacji na 14 kwietnia.
Organizatorzy Grand Prix Australii postanowili przesunąć start wyścigu z godziny 15:30 na godzinę 17:00 czasu miejscowego. Wykluczyli jednak możliwość rozegrania wyścigu na Albert Park przy sztucznym oświetleniu.
Treningi.
Przed wyścigiem odbyły się trzy sesje treningowe – pierwsza odbyła się w piątek rano, druga w piątek po południu. Obie sesje trwały po 90 minut. Natomiast trzecia sesja odbyła się w sobotni poranek i trwała godzinę. 
W pierwszej części najlepsi okazali się kierowcy Williamsa, Nico Rosberg i Kazuki Nakajima. Niemiec wykręcił czas 1:26.687 i był lepszy od swojego kolegi zespołowego o zaledwie pięć setnych sekundy. Tuż za Japończykiem znalazł się Kimi Räikkönen, który był wolniejszy od Nakajimy o 0,014 sek. Czwarty był Rubens Barrichello z zespołu Brawn GP, podczas gdy jego kolega zespołowy Jenson Button był szósty. Obu kierowców nowo powstałej stajni rozdzielił Heikki Kovalainen, natomiast jego partner zespołowy i obrońca tytułu Lewis Hamilton został sklasyfikowany dopiero na szesnastej pozycji, ze stratą ponad 2,3 sekund do Rosberga. W pierwszej dziesiątce znaleźli się również Felipe Massa (Ferrari), Timo Glock (Toyota), Adrian Sutil (Force India) i Fernando Alonso (Renault).
Rosberg dyktował tempo także w drugim treningu, gdzie wykręcił wynik 1:26.053. Drugi najlepszy czas wykręcił Barrichello, który stracił do Niemca 0,104 sek. Na trzecim miejscu uplasował się Jarno Trulli z Toyoty, który poprawił się względem pierwszego treningu, gdzie był dwunasty. Tuż za Włochem uplasował się Mark Webber (Red Bull Racing). Kolejne trzy miejsca zajęli Jenson Button, Timo Glock i Kazuki Nakajima. Sebastian Vettel, który został sklasyfikowany na ósmej pozycji, podczas próby ustanowienia szybkiego kółka, wpadł w poślizg. Ostatnie miejsca w pierwszej dziesiątce zajęli Adrian Sutil i Felipe Massa.
Nico Rosberg potwierdził swoją bardzo dobrą dyspozycję, wykręcając najlepszy czas w sobotniej sesji treningowej. Jego wynik wyniósł 1:25.808. Zaledwie o 0,003 sek. wolniej pojechał Jarno Trulli. Trzeci był Jenson Button, który stracił do kierowcy Williamsa 0,173 sek. Kolejne dwa miejsca zajęli Felipe Massa i Kazuki Nakajima. Następnych trzech kierowców, Rubensa Barrichello, Marka Webbera i Timo Glocka, dzieliły 0,3 sek. Dwa ostatnie miejsca w pierwszej dziesiątce wywalczyli kierowcy BMW Sauber, Robert Kubica i Nick Heidfeld.
Kwalifikacje.
W pierwszej części sesji kwalifikacyjnej najszybszy był Rubens Barrichello. Kierowca Brawn GP osiągnął rezultat 1:25.006, o 0,205 sekund lepszy od kolegi zespołowego. Do drugiej części kwalifikacji nie dostali się Giancarlo Fisichella, Adrian Sutil (obaj Force India), Sébastien Buemi i Sébastien Bourdais (obaj Scuderia Toro Rosso) i Nelson Piquet Jr. (Renault).
W drugiej części sobotnich kwalifikacji, również najszybszy okazał się Barrichello, którego wynik 1:24.783, był lepszy o 0,072 sekund ponownie od Jensona Buttona. Do ostatniej części nie zakwalifikowali się Nick Heidfeld (BMW Sauber), Fernando Alonso (Renault), Kazuki Nakajima (Williams) oraz kierowcy McLarena, Heikki Kovalainen i Lewis Hamilton.
Trzecia część sesji kwalifikacyjnej, która decydowała o tym, kto zdobędzie pole position, również była zdominowana przez kierowców stajni Rossa Brawna. Tym razem, w przeciwieństwie do dwóch poprzednich części, najlepszym kierowcą okazał się Jenson Button, który z wynikiem 1:26.202 wyprzedził Rubensa Barrichello o 0,303 sek. Kolejne dwie pozycje zdobyli Sebastian Vettel (Red Bull Racing) i Robert Kubica (BMW Sauber), natomiast czołową piątkę zamknął Nico Rosberg, który był bezkonkurencyjny we wszystkich sesjach treningowych. Dla Jensona Buttona było to czwarte pole position w karierze i pierwsze od Grand Prix Australii 2006.
Po kwalifikacjach, Lewis Hamilton otrzymał karę obniżenia pozycji startowej, w wyniku wymiany skrzyni biegów, w wyniku czego miał startować z ostatniej, 20. pozycji. Kilka godzin po kwalifikacjach, kierowcy Toyoty, Timo Glock i Jarno Trulli zostali wykluczeni z ich wyników, z powodu użycia elastycznych tylnych skrzydeł w samochodzie TF109, w związku z czym obrońca tytułu mistrzowskiego ostatecznie startował z 18. miejsca. Protest złożył Williams, który miał podejrzenia co do samochodów Ferrari F60 i Red Bull RB5, jednak przed północą czasu lokalnego zespół wycofał swoje doniesienie.
Wyścig.
Warunki atmosferyczne w dniu wyścigu były podobne jak w piątek i w sobotę. Temperatura powietrza wynosiła 25° C i przez cały czas trwania wyścigu było bezchmurne niebo. Wyścig rozpoczął się o godzinie 17:00 czasu miejscowego. Po starcie, Button utrzymał prowadzenie na pierwszym zakręcie. Tuż za nim podążali Sebastian Vettel, Felipe Massa, Robert Kubica i Kimi Räikkönen. Rubens Barrichello, który miał problemy z wrzuceniem biegu, spadł z drugiego na dziewiątą pozycję. Na pierwszym zakręcie Brazylijczyk uderzył w bok samochodu Marka Webbera, który z kolei wpadł na samochody Nicka Heidfelda, Adriana Sutila i Heikkiego Kovalainena. I właśnie to fiński kierowca jako pierwszy zakończył wyścig, ze względu na poważne uszkodzenia samochodu.
W dalszej części stawki, Lewis Hamilton po starcie z osiemnastej pozycji przesunął się na trzynastą pozycję pod koniec pierwszego okrążenia. Na trzech następnych okrążeniach wyprzedził Bourdais, Fisichellę i Buemiego, awansując do pierwszej dziesiątki. Na czele stawki, Jenson Button powiększał przewagę do czterech sekund, ustanawiając na szóstym okrążeniu najlepszy czas wyścigu – 1:28.787. Tuż za Buttonem dalej plasowali się Vettel, Massa, Kubica i Räikkönen. Na zakręcie 13, Hamilton wyprzedził Piqueta i awansował na dziewiątą pozycję.
Na 10. okrążeniu, Nico Rosberg wyprzedził w pierwszym zakręcie będącego na piątej pozycji Kimiego Räikkönena. W tym czasie Räikkönen został spowolniony przez Niemca, co pozwoliło Barrichello dogonić Fina na prostej prowadzącej do zakrętu 3. Tuż przy zakręcie samochód Brazylijczyka uderzył w tył samochodu fińskiego kierowcy, a następnie Barrichello na zakręcie 4 wyprzedził Räikkönena, przesuwając się na szóste miejsce. Fin zjechał do alei serwisowej i zmienił opony na pośrednie, nie zmieniając ich na resztę wyścigu. W ciągu następnych kilku okrążeń nieco się uspokoiło. Na jedenastym okrążeniu na pit-stop zjechali Lewis Hamilton i Felipe Massa, zmieniając opony na pośrednie. Umożliwiło to walkę o trzecią pozycję między Kubicą, Rosbergiem i Barrichello, ponieważ dwaj ostatni dogonili Polaka. Na 12. okrążeniu, do alei serwisowej zjechał Robert Kubica, który był ostatnim kierowcą, który zmienił opony na pośrednie. Button wciąż prowadził w wyścigu, z przewagą 4,3 sekund nad Vettelem. W pierwszej piątce znajdowali się Nico Rosberg, Rubens Barrichello i Kazuki Nakajima. Zarówno Vettel jak i Rosberg zjechali na pit-stop na szesnastym okrążeniu. O ile kierowca Red Bulla utrzymał drugie miejsce, o tyle reprezentant Williamsa, po powolnej wymianie lewej przedniej opony, spadł na dwunaste miejsce.
Na 18. okrążeniu, Kazuki Nakajima będący na czwartej pozycji uderzył w bandę przy zakręcie 4. Po jego uderzeniu, przednie skrzydło z samochodu Williamsa znalazło się na środku toru i bezpośrednio na linii wyścigowej. Na następnym kółku, Button zjechał do alei serwisowej i opuścił swoje stanowisko przed wyjazdem na tor samochodu bezpieczeństwa, który był obecny do końca 24. okrążenia. W tym czasie, kilku kierowców postanowiło skorzystać z pit-stopu. Giancarlo Fisichella przegapił swoje stanowisko i zatrzymał się, powodując niebezpieczną sytuację w alei serwisowej. 
Podczas restartu, Button utrzymwał prowadzenie przed Vettelem, Massą, Kubicą i Räikkönen. W czasie neutralizacji, kierowcy narzekali na problemy związane z utrzymaniem odpowiedniej temperatury opon. W walce o szóstą pozycję, Nelson Piquet Jr próbował wyprzedzić Nico Rosberga, jednak brazylijski kierowca stracił przyczepność, wypadł z trasy na pierwszym zakręcie i zakończył start, będąc w żwirowej pułapce. W dalszej części, Glock stracił dwa miejsca dla Hamiltona i Alonso, ponieważ obaj kierowcy mocno wystartowali podczas restartu.
Kolejność wyścigu była taka sama do 31. okrążenia, kiedy Felipe Massa wykonał swój drugi i ostatni pit-stop, wracając na tor na czternastej pozycji. Rob Smedley, inżynier Brazylijczyka, powiedział mu, aby przyspieszył, ponieważ według niego, Kubica i Räikkönen stanowili zagrożenie. Dwa okrążenia później po raz drugi zjechał Trulli. Na 34. okrążeniu, najszybsze okrążenie wykonał Robert Kubica – jego czas wynosił 1:27.989. Polak poprawił swój rezultat dwa okrążenia później. W tym samym momencie, Button powiększał przewagę nad Vettelem, prowadząc już z przewagą pięciu sekund.
Kubica, znajdujący się na trzeciej pozycji, zjechał do alei serwisowej na 39. okrążeniu i wrócił na tor na siódmej pozycji, za Hamiltonem. W tym samym czasie, Räikkönen po raz drugi zatrzymał się na postój i wyjechał na dziewiątej pozycji. Buemi awansował na czwarte miejsce, jednak na 41. okrążeniu zjechał na swój drugi pit-stop. Dwa okrążenia później, Fin popełnił błąd podczas zjazdu z zakrętu 13, wykręcił bączka i uderzył delikatnie w bandę. Kierowca Ferrari wrócił do alei serwisowej, aby wykonać nieplanowany postój. Również wtedy na pit-stop zjechał Hamilton, który był trzeci. 
Na kolejnych okrążeniach zjechali Rosberg i Vettel, utrzymując odpowiednio siódmą i drugą pozycję. Na 47. okrążeniu swoją jazdę zakończył Felipe Massa, ponadto swój ostatni postój wykonał Jenson Button. Brytyjczyk miał kłopoty przy tankowaniu, które trwało 13,2 sek., ale mimo tego pozostał na prowadzeniu. Na następnym okrążeniu, Nico Rosberg ustanowił najszybszy czas wyścigu – 1:27.706 i zbliżał się do Timo Glocka. Glock i Barrichello zjechali późno, a kolejność wyścigu na 55. okrążeniu przedstawiała się następująco: Button, Vettel, Kubica, Barrichello, Trulli, Hamilton, Glock, Alonso, Rosberg i Buemi.
Na 55. okrążeniu, Sebastian Vettel popełnił błąd w pierwszej szykanie i Robert Kubica próbował to wykorzystać, atakując go po zewnętrznej stronie zakrętu 3. Niemiec stracił jednak przyczepność i uderzył w bok samochodu polskiego kierowcy, uszkadzając przednie skrzydło zarówno w swoim samochodzie, jak i w samochodzie Kubicy. Kierowca Red Bulla wyjechał jednym z kół na trawę, następnie wpadł poślizg i uszkodził przednie zawieszenie. Na następnym zakręcie, Kubica wypadł z toru i uderzył w bandę. Tym samym reprezentant BMW Sauber po raz trzeci z rzędu nie ukończył wyścigu na Albert Park. Swój udział na tym samym okrążeniu zakończył Kimi Räikkönen. Vettel, po kolizji z Kubicą, próbował kontynuować jazdę, jednak na 56. okrążeniu zatrzymał się na poboczu. Kolizja Polaka z Niemcem doprowadziła do drugiego wyjazdu samochodu bezpieczeństwa. Zgodnie z art. 40.14 Regulaminu Sportowego Formuły 1, samochód bezpieczeństwa wjechał na metę, a kierowcy przejechali linię start-meta bez wyprzedzania. Tym samym Button zapewnił Brawn GP zwycięstwo w debiucie, po prowadzeniu wyścigu od początku do końca. Drugi był Rubens Barrichello i tym samym zapewnił nowej stajni dublet. Na trzecim miejscu dojechał Jarno Trulli, choć były wątpliwości, co do wyprzedzenia Hamiltona w trakcie neutralizacji. Kolejne miejsca zajęli Timo Glock, Fernando Alonso, Nico Rosberg i Sébastien Buemi, który stał się pierwszym Szwajcarem od czasu Marka Surera w Grand Prix Włoch 1985, który zdobył punkty w wyścigu Formuły 1.
Po wyścigu.
Trzech najlepszych kierowców pojawiło się na podium i później na konferencji prasowej. Jenson Button mówił, czy wyścig był dla niego łatwy, prowadząc od początku do końca rundy, chociaż nie obyło się bez problemów:
Button otrzymał pytanie także o emocje i odczucia związane ze zdobyciem przez kierowców Brawna dubletu w wyścigu, co było pierwszym przypadkiem od Grand Prix Francji 1954, gdzie zwyciężył Juan Manuel Fangio w Mercedesie. Brytyjczyk odpowiedział:
Barrichello, zajmując drugie miejsce, zdobył pierwsze podium od Grand Prix Wielkiej Brytanii 2008 i jednocześnie było to najwyższe miejsce od Grand Prix Stanów Zjednoczonych 2005, w którym wystartowało zaledwie sześciu kierowców. Pochwalił siłę swojego samochodu, ponieważ brał udział w kilku incydentach podczas wyścigu. Zastanawiał się także nad nieudanym początkiem startu, który ostatecznie doprowadził do pierwszego z jego incydentów, na pierwszym zakręcie.
Jarno Trulli był zadowolony z trzeciego miejsca, choć były wątpliwości, co do sytuacji podczas okresu neutralizacji. Włoch tak ocenił swój rezultat:
Po wyścigu zbadano sprawę kolizji Sebastiana Vettela i Roberta Kubicy. Sędziowie orzekli winę niemieckiego kierowcy i ukarali go karą przesunięcia o dziesięć pozycji na starcie do następnego wyścigu, Grand Prix Malezji. Ponadto, Red Bull Racing otrzymało karę finansową w wysokości 50 tysięcy dolarów za nienakazanie kierowcy zjazdu z toru mimo poważnych uszkodzeń samochodu.
Również po wyścigu postanowiono o doliczeniu 25 sekund kary na Jarno Trullego. Stewardzi stwierdzili, że Włoch odzyskał pozycję wyprzedzając Hamiltona podczas okresu neutralizacji. Tak Trulli wypowiedział się po informacji o nałożonej na niego karze:
Kara dla Włocha spowodowała awans kilku kierowców w klasyfikacji wyścigu i do punktowanego miejsca awansował Sébastien Bourdais.
Liegate.
Po decyzji o nałożeniu kary dla włoskiego kierowcy, zespół Panasonic Toyota Racing zadeklarował, że odwoła się od tej decyzji. Sędziowie orzekli, że prawdopodobnie ich apelacja zostanie odrzucona, podobnie jak to było z Lewisem Hamiltonem podczas Grand Prix Belgii 2008. Mimo tego, Toyota poinformowała, że zamierza złożyć odwołanie w ciągu 48 godzin od zakończenia wyścigu, jednak później japoński zespół postanowił się z tego wycofać, cytując art. 152 paragraf 5 Regulaminu Sportowego F1. Wcześniej Hamilton, w wywiadzie dla amerykańskiej telewizji "SpeedTV" przyznał, że McLaren nakazał mu przepuszczenie Trullego.
Sprawa między Trullim a Hamiltonem została ponownie rozpatrzona przed wyścigiem w Malezji, ponieważ pojawiły się nowe dowody w tej sprawie. Dowodem miała być rozmowa Lewisa Hamiltona z zespołem pod koniec wyścigu, gdy na torze pojawił się samochód bezpieczeństwa. Wcześniej Jarno Trulli, w wywiadzie dla gazety "New Strait Times" powiedział:
Pozornie, za namową McLarena, Lewis Hamilton w dalszym ciągu upierał się, że nie otrzymał polecenia od zespołu, aby przepuścić Trullego, pomimo odtworzenia nagrania takiej instrukcji. Sędziowie stwierdzili, że Hamilton i McLaren wprowadzili ich w błąd, zaprzeczając dostępnym dowodom, wobec czego Brytyjczyk został zdyskwalifikowany, natomiast Jarno Trulli odzyskał trzecie miejsce. Dyrektor sportowy McLarena, Dave Ryan został zawieszony przez zespół dzień po ogłoszeniu dyskwalifikacji Hamiltona. 7 kwietnia 2009 poinformowano, że McLaren został wezwany do stawienia się przed Światową Radą Sportów Motorowych FIA, w dniu 29 kwietnia. Brytyjskiej stajni postanowiono pięć zarzutów dot. złamania art. 151c Międzynarodowego Kodeksu Sportowego. Tego samego dnia, McLaren oficjalnie poinformował o rozstaniu się z Ryanem.
29 kwietnia, podczas obrad Światowej Rady Sportów Motorowych FIA, McLaren przyznał się do pięciu zarzutów, dot. złamania art. 151c Międzynarodowego Kodeksu Sportowego. Brytyjski zespół został wykluczony na trzy wyścigi, zawieszając karę na okres roku.
Sprawa spornych dyfuzorów.
W czasie Grand Prix Malezji, BMW Sauber złożył protest w związku z dyfuzorami w samochodach ekip Brawn GP, Toyota i Williams. 14 kwietnia, Trybunał Apelacyjny FIA podtrzymał decyzję, uznając dyfuzory w tych samochodach za zgodne z regulaminem.
Wyniki.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1644886" url="https://pl.wikipedia.org/wiki?curid=1644886" title="Aleksandr Juninski">
Aleksandr Juninski



</doc>
<doc id="1644887" url="https://pl.wikipedia.org/wiki?curid=1644887" title="Poliperchon">
Poliperchon

Poliperchon (Polyperchont) (ur. ok. 380 p.n.e., zm. 301 p.n.e.) – wódz macedoński, oficer w armii Filipa II i Aleksandra Wielkiego, uczestnik wojen diadochów.
Wyznaczony na regenta w 319 p.n.e. przez umierającego Antypatra został opiekunem formalnych władców imperium Aleksandra Wielkiego: Filipa Arridajosa i Aleksandra IV. Nie zyskał jednak poparcia innych wodzów macedońskich, w szczególności Kassandra syna Antypatra, który zawarł sojusz z Antygonem i Ptolemeuszem. Poliperchon z kolei sprzymierzył się z Eumenesem i dwa obozy starły się w drugiej wojnie diadochów. Poliperchon, starając się pozyskać miasta greckie, zrezygnował z polityki Antypatra instalowania w poleis tyranów sprzyjających Macedonii, zezwalając na usunięcie, wspieranych przez swego poprzednika na stanowisku regenta, oligarchów. Po dłuższej nieobecności ponownie pojawia się na scenie wydarzeń jako jeden z oficerów Antygona. Ma także w zanadrzu pewien atut: Heraklesa, nieprawego syna Aleksandra Wielkiego i jego kochanki Barsiny. Był on wówczas ostatnim żyjącym potomkiem Aleksandra Wielkiego. Sprawiło to kłopot dla Kasandra, który po wyeliminowaniu Aleksandra IV sądził, że pozbył się raz na zawsze rodu Argeadów. Poliperchon mając dostęp do majątku Antygona, mógł teraz zaciągnąć dużą armię oraz przeciągnąć sojuszników Kasandra na swoją stronę. Dawny regent Macedonii widział w nim wielkie zagrożenie, więc złożył mu propozycję rozejmu. Zaoferował Poliperchonowi objęcie stanowiska głównodowodzącego na Peloponezie, przywrócenie dawnego majątku i obiecał mu pierwsze po nim miejsce w państwie, a dla przypieczętowania umowy zażądał zabicia Heraklesa. Poliperchon zgodził się na ten haniebny rozejm i rozkazał zamordować chłopca. Po tych wydarzeniach część sprzymierzeńców opuściła Poliperchona. Wydarzenia te mocno nadwyrężyły jego prestiż. Ostatecznie wrócił na Peloponez. W późniejszych walkach stanął po stronie Kassandra przeciwko Antygonowi i Demetriuszowi Poliorketesowi. Później źródła o nim milczą.

</doc>
<doc id="1644889" url="https://pl.wikipedia.org/wiki?curid=1644889" title="Cornión">
Cornión

Cornión - pasmo górskie w Górach Kantabryjskich w północnej Hiszpanii. Szczyty nie osiągają tu takich wysokości jak te najwyższe w pobliskim masywie Picos de Europa, ale niewiele im ustępują. Łańcuch można podzielić na 4 części: północną, najwyższy szczyt to Cabezo Lerosos (1798 m), centralną, najwyższy szczyt to Torre de Santa María (2152 m), rejon "Peña Santa", najwyższy szczyt to Peña Santa (2596 m - najwyższy szczyt całego pasma Cornión) i rejon "Torre Bermeja", najwyższy szczyt to Torre Bermeja (2400 m).
Pasmo leży na granicy prowincji Asturia i León.

</doc>
<doc id="1644890" url="https://pl.wikipedia.org/wiki?curid=1644890" title="Dyskretny urok burżuazji">
Dyskretny urok burżuazji

Dyskretny urok burżuazji (fr. "Le charme discret de la bourgeoisie") – francusko-włosko-hiszpański film surrealistyczny z 1972 roku w reżyserii Luisa Buñuela, który jest także współtwórcą scenariusza.
Zarys fabuły.
Film opowiada o grupie ludzi z wyższej sfery społeczeństwa, którzy próbują mimo wielu absurdalnych przeszkód zjeść razem kolację.

</doc>
<doc id="1644893" url="https://pl.wikipedia.org/wiki?curid=1644893" title="Niewachlów (gmina)">
Niewachlów (gmina)

Niewachlów (od 1973 "Miedziana Góra") – dawna gmina wiejska istniejąca do 1954 roku w woj. kieleckim. Siedzibą władz gminy był Niewachlów (od 1979 część Kielc).
W okresie międzywojennym gmina Niewachlów należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 10 gromad: Białogon, Czarnów, Kostomłoty I, Kostomłoty II, Miedziana Góra, Niewachlów I, Niewachlów II, Oblęgorek, Porzecze i Szczukowskie Górki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Niewachlów nie przywrócono, utworzono natomiast jej terytorialny odpowiednik, gminę Miedziana Góra.

</doc>
<doc id="1644900" url="https://pl.wikipedia.org/wiki?curid=1644900" title="Roberto Dellasega">
Roberto Dellasega

Roberto Dellasega (ur. 15 czerwca 1990 w Cavalese) – włoski skoczek narciarski, reprezentant klubu U.S. Dolomitica. Uczestnik igrzysk olimpijskich (2010 i 2014), mistrzostw świata (2009 i 2013), mistrzostw świata w lotach (2010) oraz mistrzostw świata juniorów (2006–2010). Medalista mistrzostw kraju. Jest kuzynem Diego Dellasegi.
Przebieg kariery.
W oficjalnych zawodach międzynarodowych rozgrywanych przez FIS zadebiutował we wrześniu 2005 w konkursie FIS Cup w Predazzo, gdzie zajął 70. miejsce. W lutym 2006 wystartował na mistrzostwach świata juniorów w Kranju, gdzie zajął 12. miejsce w zawodach drużynowych. W październiku 2006 zdobył pierwsze punkty FIS Cupu, zajmując 24. miejsce w Einsiedeln. 3 lutego 2007 zadebiutował w Pucharze Kontynentalnym, zajmując 48. miejsce w Predazzo. W marcu 2007 na mistrzostwach świata juniorów w Planicy, zajął 9. miejsce w zawodach drużynowych. W lutym 2008 na mistrzostwach świata juniorów w Zakopanem, zajął 26. miejsce indywidualnie oraz 9. w zawodach drużynowych. 11 października 2008 zdobył pierwsze punkty w Pucharze Kontynentalnym, zajmując 7. miejsce w Falun. 14 grudnia 2008 zadebiutował w Pucharze Świata, zajmując 41. miejsce w Pragelato. W lutym 2009 na mistrzostwach świata juniorów w Szczyrbskim Jeziorze, zajął 8. miejsce indywidualnie oraz 7. w zawodach drużynowych. Również w lutym 2009 wystartował na mistrzostwach świata w Libercu, gdzie zajął 11. lokatę w zawodach drużynowych. W styczniu 2010 na mistrzostwach świata juniorów w Hinterzarten, zajął 45. miejsce indywidualnie oraz 7. w zawodach drużynowych. W lutym wystartował Zimowych Igrzyskach Olimpijskich 2010, gdzie dwukrotnie odpadł w kwalifikacjach do konkursów indywidualnych. W marcu 2010 wystartował na Mistrzostwach Świata w lotach narciarskich w Planicy, gdzie w konkursie indywidualnym odpadł w kwalifikacjach, a w zawodach drużynowych zajął 8. miejsce. W lutym 2013 wystartował na mistrzostwach świata w Predazzo, gdzie zajął 35. miejsce indywidualnie oraz 8. w zawodach drużynowych. W lutym 2014 wystartował w Zimowych Igrzyskach Olimpijskich, gdzie dwukrotnie odpadł w kwalifikacjach do konkursów indywidualnych. W marcu 2018 zakończył sportową karierę.
Swój rekord życiowy w długości lotu ustanowił w 2010 w Planicy (192,5 m).

</doc>
<doc id="1644901" url="https://pl.wikipedia.org/wiki?curid=1644901" title="Peña Santa">
Peña Santa

Peña Santa – najwyższy szczyt masywu Cornión w hiszpańskich Górach Kantabryjskich.

</doc>
<doc id="1644902" url="https://pl.wikipedia.org/wiki?curid=1644902" title="Shmap'n Shmazz">
Shmap'n Shmazz



</doc>
<doc id="1644903" url="https://pl.wikipedia.org/wiki?curid=1644903" title="Burritos, Inspiration Point, Fork Balloon Sports, Cards In The Spokes, Automatic Biographies, Kites, Kung Fu, Trophies, Banana Peels We've Slipped On and Egg Shells We've Tippy Toed Over">
Burritos, Inspiration Point, Fork Balloon Sports, Cards In The Spokes, Automatic Biographies, Kites, Kung Fu, Trophies, Banana Peels We've Slipped On and Egg Shells We've Tippy Toed Over

Burritos, Inspiration Point, Fork Balloon Sports, Cards In The Spokes, Automatic Biographies, Kites, Kung Fu, Trophies, Banana Peels We've Slipped On and Egg Shells We've Tippy Toed Over – debiutancka, a zarazem jedyna płyta długogrająca amerykańskiej grupy muzycznej Cap'n Jazz, znana również pod tytułem Shmap'n Shmazz.
Wydana wiosną 1995 przez niewielką wytwórnię płytową Man With Gun, rozprowadzana była głównie na koncertach grupy oraz za pomocą dystrybucji pocztowej. Początkowy nakład wyczerpał się szybko i konieczna była reedycja. Sprzedano wówczas około 3000 egzemplarzy płyty, która szybko uzyskała wartość kolekcjonerską.
Grupa uległa rozwiązaniu niedługo po nagraniu płyty. Reedycja albumu na płycie winylowej ukazała się nakładem brytyjskiej wytwórni Tiny Superhero. Wszystkie utwory z płyty pojawiły się na "Analphabetapolothology" – kompilacyjnym, dwupłytowym wydawnictwie zawierającym prawie wszystkie utwory nagrane przez Cap'n Jazz, wydanym przez Jade Tree Records w 1998.

</doc>
<doc id="1644904" url="https://pl.wikipedia.org/wiki?curid=1644904" title="Bundesliga niemiecka w piłce nożnej (1976/1977)">
Bundesliga niemiecka w piłce nożnej (1976/1977)

Bundesliga 1976/1977 był to 14. sezon niemieckiej pierwszej klasy rozgrywkowej w piłce nożnej. Sezon rozpoczął się 14 sierpnia 1976 roku, a zakończył się 21 maja 1977. Brało w niej udział 18 zespołów, które grały ze sobą systemem „każdy z każdym”. Tytuł mistrzowski obroniła Borussia Mönchengladbach, dla której był to piąty tytuł mistrzowski w historii klubu. Tytuł króla strzelców zdobył Dieter Müller, który strzelił 34 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 16., 17. i 18. drużyna tabeli spadły do 2. Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1644909" url="https://pl.wikipedia.org/wiki?curid=1644909" title="Schronisko pod Durbaszką">
Schronisko pod Durbaszką

Schronisko pod Durbaszką (właściwie MDK Górski Ośrodek Szkolno-Wypoczynkowy im. Władysława Pilińskiego „Pucka”) – górskie schronisko turystyczne położone w Małych Pieninach, na północnym stoku Durbaszki, na wysokości 850 m n.p.m. 
Historia.
Budynek powstał w latach 1949–1952 jako wzorcowa bacówka do wypasu owiec. Ostatecznie nie został on jednak wykorzystany do celów hodowlanych, a w 1973 z inicjatywy grupy instruktorów Związku Harcerstwa Polskiego przejął go Wydział Oświaty Miasta Krakowa, celem stworzenia bazy turystycznej dla młodzieży. W latach 70. i 80. XX wieku w budynku przeprowadzono szereg prac remontowych i adaptacyjnych. Obecnie pod względem organizacyjnym obiekt stanowi filię Młodzieżowego Domu Kultury „Dom Harcerza” w Krakowie.
Opis schroniska.
Obiekt posiada 86 miejsc noclegowych oraz prowadzi wyżywienie dla gości pobytowych.
Szlaki turystyczne.
Do schroniska dojść można nieznakowaną drogą dojazdową od szosy Szczawnica – Jaworki (odbiega ona od tej szosy tuż przed parkingiem przy Wąwozie Homole). Można też zejść do schroniska w dół od biegnącego głównym grzbietem Małych Pienin niebieskiego szlaku turystycznego z Szafranówki.

</doc>
<doc id="1644913" url="https://pl.wikipedia.org/wiki?curid=1644913" title="Torre de Santa María">
Torre de Santa María

Torre de Santa María (t. "Torre Santa de Enol") - drugi co do wysokości szczyt masywu Cornión w Górach Kantabryjskich na północy Hiszpanii.

</doc>
<doc id="1644916" url="https://pl.wikipedia.org/wiki?curid=1644916" title="Juan del Encina">
Juan del Encina

Juan del Encina (ur. 12 lipca 1468 w Salamanka – zm. 1534) – dramatopisarz hiszpański. Był kompozytorem i poetą, często nazywany twórcą hiszpańskiego dramatu.

</doc>
<doc id="1644918" url="https://pl.wikipedia.org/wiki?curid=1644918" title="Snochowice (gmina)">
Snochowice (gmina)

Snochowice (od 1973 "Strawczyn") – dawna gmina wiejska istniejąca do 1954 roku w woj. kieleckim. Siedzibą władz gminy były Snochowice. 
Za Królestwa Polskiego gmina Snochowice należała do powiatu kieleckiego w guberni kieleckiej (utworzonej w 1867). W połowie 1870 roku do gminy Snochowice włączono część obszaru zniesionej gminy Wólka Kłucka
W okresie międzywojennym gmina Snochowice należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Dobrzeszów, Filipy, Hucisko, Korczyn, Kuźniaki, Niedźwiedź, Nowek, Pałęgi, Piotrowiec, Podewsie, Ruda Strawczyńska, Snochowice, Strawczyn i Wólka Kłucka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Snochowice nie przywrócono, z jej części utworzono gminę Strawczyn, natomiast reszta weszła także w skład gminy Łopuszno (Snochowice, Dobrzeszów, Nowek, Podewsie).

</doc>
<doc id="1644919" url="https://pl.wikipedia.org/wiki?curid=1644919" title="Kościół Klarysek Wniebowzięcia Najświętszej Maryi Panny w Bydgoszczy">
Kościół Klarysek Wniebowzięcia Najświętszej Maryi Panny w Bydgoszczy

Kościół Klarysek Wniebowzięcia Najświętszej Maryi Panny (początkowo kościół św. Ducha, św. Wojciecha, św. Klary i św. Barbary) – zabytkowy kościół położony w Bydgoszczy przy ul. Gdańskiej.
Położenie.
Świątynia stoi w eksponowanym miejscu na styku ulic: Gdańskiej, Mostowej, Jagiellońskiej i Focha.
Historia.
Początki kościoła.
Początki kościoła związane są z przybyciem w 1615 r. sióstr klarysek do Bydgoszczy. W miejscu, gdzie wzniesiono kościół Klarysek, pierwotnie znajdował się zbudowany z drewna dębowego kościół szpitalny św. Ducha, ufundowany przez mieszczan bydgoskich w 1448 r. W 1522 r. zdecydowano o budowie w jego miejscu świątyni murowanej, ale rzeczywiste prace rozpoczęto dopiero w 1582 r.
Kościół powstał poprzez nadbudowę stojącej tu od 1582 r. murowanej świątyni św. Ducha. Budowa murów tej świątyni trwała do ok. 1590 r., a wnętrza wyposażono do 1602 r. W latach 1602-1618 była ona samoistną budowlą. Dopiero po ustanowieniu w 1615 r. klasztoru klarysek w Bydgoszczy i darowiźnie w 1616 r. przez radę miejską Bydgoszczy nieruchomości na przedmieściu Gdańskim, rozpoczęto budowę nawy i od tej chwili dawny kościół św. Ducha stanowi prezbiterium kościoła Klarysek. Nawę dobudowano do zachodniej ściany, w której znajdowało się wejście do kościoła. Wejście to musiano wyburzyć, znacznie powiększyć tworząc ostrołukową tęczę, łączącą prezbiterium z nawą.
Przez lata świątynię rozbudowywano dokonując jego adaptacji dla potrzeb sióstr (m.in. w nadbudowanej zakrystii usytuowano chór). W 1636 r. ołtarz główny dla kościoła ufundowała Anna Modlibogowa z Kruszyna. 21 września 1645 roku odbyła się uroczystość konsekracji rozbudowanego kościoła św. Ducha, którą przeprowadził sufragan włocławski Piotr Mieszkowski w asyście opata cystersów koronowskich. Świątyni dodano wtedy patronów: św. Wojciecha, św. Klarę, św. Barbarę, a w ołtarzu zapieczętowano relikwie św. Wojciecha, św. Barbary oraz Rufiny i Perpetui – męczenniczek.
W 1646 r. bryłę kościoła wzbogaciła kaplica kapłańska, ufundowana przez burmistrza Bydgoszczy Wojciecha Łochowskiego z bogatą, renesansową attyką oraz kryptą dla zakonnic (kaplica ta istnieje do dzisiaj). Powstały też nowe elementy we wnętrzu kościoła: w 1651 r. krata żelazna oddzielająca prezbiterium od nawy, a w 1661 r. tablica nagrobna założycielki, Anny z Rozdrażewa Smoszewskiej.
Strategiczne położenie klasztoru i kościoła przy drodze prowadzącej od północy w kierunku klasztoru Karmelitów i dalej przez most do miasta spowodowało, że w latach 40. XVII wieku, w południowo-zachodnim narożu nawy dostawiono kilkukondygnacyjną wieżę, zwieńczoną barokowym hełmem. Posiadała ona w dolnej kondygnacji otwory strzelnicze dostosowane do używanej w tamtym okresie broni palnej. 
W 1730 r. z funduszy ofiarowanej przez Helenę Zkoraczewską Złotnicką, przebudowano wszystkie okna w kościele, zaś w 1746 r. wzniesiono nieistniejącą dzisiaj kruchtę kościelną, z wielkim i małym wejściem.
Kościół na podstawie wizytacji z 1760 r..
W szczegółowej wizytacji przeprowadzonej w 1760 r. przez biskupa inflanckiego Antoniego Kazimierza Ostrowskiego odnotowano, że kościół był cały murowany i pokryty dachówką polską. Przylegały do niego dwie zakrystie: kapłańska i panieńska oraz kruchta kościelna i wieża nakryta kopułą. Na wieży zawieszone były dwa srebrne dzwony i sygnaturka. W świątyni znajdowały się dwie empory: chór wielki przy wejściu do kościoła oraz mniejszy nad zakrystią panieńską. Nawę przykrywał zdobiony, polichromowany strop drewniany, zachowany do czasów obecnych. 
W prezbiterium znajdował się duży, pozłacany ołtarz z dwoma obrazami: koronacji Najświętszej Marii Panny (dolny) i św. Franciszka z Asyżu (górny). Poza tym w kościele znajdowało się siedem bocznych ołtarzy:
W tyle kościoła znajdował się obszerny chór podparty sklepieniami. W ścianach znajdowało się 21 okien oraz 34 obrazy. Kościół w prezbiterium posiadał flizowaną posadzkę kamienną, a w nawie – ceglaną. 
Przy stopniach wielkiego ołtarza umieszczono dwa groby: pierwszej przełożonej Zofii Smoszewskiej oraz grób jej siostrzenicy Rozdrażewskiej. Natomiast pod ołtarzem św. Katarzyny znajdowała się krypta, gdzie chowano ksienie klasztorne, a pod zakrystią kapłańską grobowce dla pozostałych zakonnic. 
Wyposażenie kościele obejmowało m.in.: dzwonki, mszały, książki, monstrancje, kielichy, ampułki, krzyże, lichtarze, lampy, sukienki, wota, ornaty, kapy, namioty, materiały, alby, komże i pasy. 
Okres zaboru pruskiego.
W 1835 r. nastąpiła kasata klasztoru i kościoła oraz przesiedlenie sióstr klarysek do Gniezna. Budynki klasztorne przekazano miastu, zaś los kościoła pozostawiono w gestii indywidualnej decyzji nadprezydenta Wielkiego Księstwa Poznańskiego Eduarda Flottwella. Zdecydował on o tym, aby zaniechać w kościele kultu religijnego, a jego wnętrze przeznaczyć na inne cele.
Wyposażenie kościoła rozparcelowano między różne świątynie, m.in.:
Kościół po sekularyzacji przeznaczano na różne cele. Początkowo znajdował się w nim magazyn ((wynajmujący pomieszczenia Carl August Franke był znanym producentem wyrobów spirytusowych). Partię zachodnią nawy (z dawną emporą chóru panieńskiego), wydzielono ścianą i zaadaptowano na wagę miejską. Do magazynu prowadziło osobne wejście, przeprute w ścianie południowej. 
W czerwcu 1848 r. silna wichura strąciła metalową konstrukcję hełmu wieży. Rok później zastąpiono ją niskim, ośmiopołaciowym daszkiem namiotowym. W czerwcu 1863 r. w świątyni ulokowano Zakład Oczyszczania Ulic i Latryn. Następnie, w roku 1875, budowlę przeznaczono na remizę strażacką, wydzielając pomieszczenia na wozy gaśnicze i stajnie. Adaptacja do nowej funkcji mocno ingerowała w pierwotną strukturę architektoniczną wnętrz i elewacji. W ścianie zachodniej i południowej korpusu nawy wybito duże otwory bramne, zamurowano dolne partie otworów okiennych, w kaplicy Łochowskiego przepruto od południa duży otwór drzwiowy, a od wschodu dobudowano nieco niższy aneks z płaskim dachem osłoniętym pseudokrenelażem. Wewnątrz świątyni dokonano istotnych przebudów: 
W 1888 r. bydgoskie Towarzystwo Historyczne Obwodu Nadnoteckiego udostępniło dla celów wystawienniczych emporę chóru panieńskiego. Ekspozycję zbiorów historycznych na chórze zainicjowano w 1890 r. W tym celu przy północnej ścianie wzniesiono zewnętrzną klatkę schodową. W następnych latach związek kościoła z Towarzystwem Historycznym zaowocował planowo i systematycznie prowadzonymi zabiegami konserwatorskimi. Około 1900 r. założono w nawie podciągi stropu, a w 1901 r. zamontowano na wieży zegar z dwiema tarczami oraz zrekonstruowano barokowy hełm wieży. Początkowo miał on być wykonany w skromniejszej postaci według projektu z 1897 r., ale ostatecznie miejski radca budowlany Carl Meyer przy współpracy konserwatora zabytków prowincji poznańskiej Juliusa Kohte zmienił projekt, wykorzystując rysunek inwentaryzatorski Ferdinanda von Quasta z 1844 r. Kościół poddawano w tym czasie pracom renowacyjnym tak, aby po zainstalowaniu odtworzonego hełmu, świątynia była ozdobą centrum miasta. 
W 1911 r. Zawodowa Straż Pożarna otrzymała nową siedzibę przy ul. Pomorskiej i wyprowadziła się ze świątyni. Zrodziła się wówczas niebezpieczna koncepcja przekształcenia budowli na więzienie. Członkowie Towarzystwa Historycznego Obwodu Nadnoteckiego podjęli natomiast starania o udostępnienie całej świątyni na cele muzealne. W czasie I wojny światowej w przyziemiu prezbiterium urządzono pogotowie ratunkowe, a w nawie utworzono magazyn ławek i materiałów pocztowych.
Dwudziestolecie międzywojenne.
Po odzyskaniu niepodległości przez Polskę w 1920 r., kościół przeznaczono z powrotem na cele sakralne. W latach 1920-1922 przeprowadzono kompleksowe prace, początkowo według projektów architekta Kazimierza Ulatowskiego, a później pod kierunkiem inż. arch. Stefana Cybichowskiego z Poznania. Usunięto wtedy naleciałości pruskie, wyburzono przybudówki, zrekonstruowano szkarpę w północno-zachodnim narożniku korpusu nawowego oraz przekształcono pochodzącą z końca XIX w. klatkę schodową, w niewielką kruchtę. Przeprowadzono także restaurację renesansowej attyki zakrystii kapłańskiej (niezbyt udaną, zniekształcającą pierwotny charakter stylistyczny). We wnętrzu usunięto ściany działowe i piętro prezbiterium, przywrócono łuk tęczowy i wykroje okien, zamurowano wtórne otwory drzwiowe, wzmocniono ściany, założono nowe tynki i zabezpieczono strop. W 1922 r. zamontowano w fasadzie nowy portal, według projektu Stefana Cybichowskiego, dzieło kamieniarza Jakuba Joba. Po remoncie wnętrz kościół zyskał nowe wyposażenie, m.in. ołtarz główny z poznańskiego warsztatu Romana Skręta, ławki, stalle, klęczniki, konfesjonały oraz ambonę, w której strukturze wykorzystano starsze elementy rzeźbiarskie. Na chórze zamontowano sześcioregestrowe organy.
3 grudnia 1922 kościół ponownie został konsekrowany. Poświęcenia dokonał kardynał Edmund Dalbor, metropolita gnieźnieński i poznański, w asyście infułata ks. Laubitza, ks. szambelana Zakrzewskiego i proboszcza fary bydgoskiej – ks. Tadeusza Skarbek-Malczewskiego. Świątynia została kościołem filialnym fary i ośrodkiem duszpasterstwa młodzieży.
16 listopada 1925 r. odbyła się jeszcze jedna uroczystość konsekracyjna, związana z nadaniem kościołowi klarysek wezwania Wniebowzięcia Najświętszej Marii Panny. Tym razem celebrował ją sufragan gnieźnieński Antoni Laubitz. Przed uroczystością założono we wnętrzu nowe tynki, a Henryk Jackowski ozdobił ściany freskami. W świątyni pojawiło się także kilka dzieł malarstwa sztalugowego, m.in. obrazy:
W 1933 r., z okazji 250-lecia odsieczy wiedeńskiej, na elewacji świątyni zamontowano tablicę pamiątkową ku czci królów polskich: Stefana Batorego i Jana III Sobieskiego, zaprojektowaną i wykonaną przez bydgoskich twórców: Piotra Trieblera i Andrzeja Gajewskiego. Dzieło to zostało zniszczone przez Niemców w 1939 r..
3 marca 1931 r., kościół Klarysek został wpisany do Rejestru Zabytków Architektury II Rzeczypospolitej jako jedna z czterech najstarszych bydgoskich świątyń.
Okres po 1939 r..
Na początku II wojny światowej przez krótki czas kościół był udostępniony wiernym, a następnie w marcu 1941 r. zamknięty przez hitlerowskiego okupanta. Kompleksowe prace konserwatorskie podjęto dopiero w 1950 r. Przesądziły one o dzisiejszym wyglądzie kościoła. 
Prace te obejmowały m.in. przełożenie pokrycia dachu oraz remont szczytu fasady. Jeszcze w 1950 r. dokonano sensacyjnego odkrycia pod posadzką nawy, gdzie natrafiono na grób skrzynkowy z urnami sprzed 500 r. p.n.e. Dokonano zmian stylizacji otworów okiennych, oczyszczono i wylicowano elewację. Podczas wymiany tynków wewnętrznych w 1952 r. natrafiono w prezbiterium na relikty czterech zacheuszków, prawdopodobnie z czasów konsekracji murowanego kościoła św. Ducha. W tym roku przeniesiono z kruchty na północną ścianę prezbiterium, płytę nagrobną pierwszej ksieni klarysek bydgoskich Zofii Smoszewskiej. 
W 1954 r. zastąpiono pochodzące z lat 20. XX w. organy (przekazując je kościołowi w Osieku) organami 12-regestrowymi, pozyskanymi z jednego z kościołów protestanckich. W latach 1953-1954 zakonserwowano polichromowany strop nawy, pod nadzorem prof. Torwirta z UMK w Toruniu, a następnie wykonano schody w wieży prowadzące na emporę chóru oraz poświęcono nowy obraz św. Judy Tadeusza, pędzla Edwarda Kwiatkowskiego. W 1955 r. na ścianie tęczowej odsłonięto XVII-wieczne freski, które zakonserwowano i częściowo uczytelniono. Odkryto też zamurowane oculusy w ścianie północnej i południowej nawy, które odtworzono dwa lata później.
Dużej wagi wydarzeniem 1955 r. było odzyskanie z Sypniewa, pierwotnego, XVII-wiecznego ołtarza głównego. Jego zwrot poprzedziły wieloletnie starania rektora kościoła ks. Gierzyńskiego, poparte pisemną zgodą na rewindykację prymasa Stefana Wyszyńskiego. Wstawiony na swoje miejsce ołtarz mieścił pierwotnie obraz Koronacji Najświętszej Marii Panny w stroju klaryski. Obraz był jednak tak zniszczony, że jeszcze przed rewindykacją zastąpiono go wyobrażeniem Madonny Apokaliptycznej z ok. 1900 r. Do kościoła wróciła również XVII-wieczna kuta krata żelazna oddzielająca prezbiterium od nawy, zamontowana po sekularyzacji zakonu klarysek w bramie cmentarza Starofarnego oraz krata z zakrystii kapłańskiej (później kaplicy św. Teresy, a następnie Matki Bożej Częstochowskiej). 
W 1957 r. wykonano witraże w prezbiterium, według projektu Zdzisława Kuligowskiego oraz szereg innych prac. Remonty i zabiegi restauratorskie w roku 1958 zakończyły powojenny proces kompleksowej renowacji kościoła klarysek. W połowie lat 60. XX w. zastąpiono stare pokrycie hełmu wieży blachą ocynkowaną, a w nawie zawieszono majolikową Drogę Krzyżową. 
W 1971 r. w związku z koniecznością modernizacji ulic w Śródmieściu Bydgoszczy dyskutowana była sprawa ewentualnego przesunięcia kościoła klarysek na miejsce zburzonego przed tym budynku klasztornego. Znaleziono jednak inne rozwiązanie, dzięki któremu zachowano oba zabytki.
W latach 1987-1989 prowadzono prace konserwatorskie polichromii stropu i malowideł ściennych, a na początku lat 90. XX w. oczyszczono i wylicowano elewacje. W 1991 r. rozpoczęto prace konserwatorskie przy ołtarzu głównym oraz pokryto nowymi tynkami ściany prezbiterium i sklepienie usuwając nieudolne stiuki naniesione łyżeczką w latach 20. XX w. Wprowadzono odkrytą, pierwotną kolorystykę.
Po II wojnie światowej świątynia zyskiwała kolejne tytuły: 
Od 13 listopada 1993 r. pracę duszpasterską w kościele podjęli Bracia Mniejsi Kapucyni z prowincji warszawskiej. Zapoczątkowano całodzienną adorację Najświętszego Sakramentu i spowiedź. Przy kościele rozpoczęły działalność: Duszpasterstwo Akademickie „Viator” oraz Stowarzyszenie Alwernia, które pomaga osobom uzależnionym od alkoholu i innych nałogów.
23 października 2021 w wyniku wichury z jednego ze szczytów kościoła strącony został wieńczący go krzyż z kulą .
Architektura.
Kościół Klarysek zachował się jako orientowana, wydłużona budowla jednonawowa, z trójbocznie zamkniętym prezbiterium, do którego przylegają: zakrystia i kaplica. Kościół ten łączy elementy dwóch stylów: gotyku, renesansu i zawiera domieszkę baroku.
Do prezbiterium od północy przylega zakrystia – dawna zakrystia panieńska, nad którą znajduje się chór mniejszy, a od strony południowej kaplica Wojciecha Łochowskiego – dawna zakrystia kapłańska. Najstarsze mury występują w północnej części prezbiterium i pochodzą z 1582. Architektura świątyni powstała w nawiązaniu do nieco starszego kościoła bernardynów w Bydgoszczy. 
Bryła kościoła, usytuowanie kaplicy i wieży nawiązuje do tradycji gotyckich, natomiast sposób ich wkomponowania wnosi do całości elementy renesansowe. Czysto renesansowy charakter posiada natomiast attyka kaplicy kapłańskiej. 
Kościół Klarysek nie posiada od chwili swego powstania tynków zewnętrznych, ani na wcześniejszym prezbiterium, ani na posługującej się motywami renesansowymi nawie. Styl ten nawiązuje do tradycji niderlandzkich, przekazywanych głównie za pośrednictwem Gdańska. 
Prezbiterium.
Prezbiterium kościoła posiada sklepienie kolebkowe z lunetami, pokryte siatką żeber. Pozornie czyni ono wrażenie sklepienia krzyżowo-żebrowego, wzorowanego na rozwiązaniach średniowiecznych, lecz żebra te nie pełnią roli konstrukcyjnej, a są jedynie elementem dekoracyjnym. W prezbiterium oprócz okien zakończonych półkoliście, występują oculusy. Stanowią one renesansowy element architektoniczny, typowy dla kościołów powstałych w początkach XVII wieku. 
Strop nawy.
Nawa kościoła pokryta jest drewnianym, polichromowanym stropem płaskim z I połowy XVII wieku, złożonym ze 112 kasetonów, w których namalowane są rozety i znaki symboliczne. Rozety wypełniające 103 kasetony stanowią stylizowane wielopłatkowe kwiaty. W pozostałych dziewięciu znajdują się symbole związane z kultem Matki Bożej, Pana Jezusa oraz z zakonem żebraczym. Strop ten nawiązuje do tradycji średniowiecznych, chociaż posługuje się elementami renesansowymi.
Szczyt zachodni.
Szczyt zachodni jest dwustrefowy, typu wnękowego, z tynkowanymi blendami – podobnie jak w kościele farnym, kościele bernardynów i nieistniejącym kościele karmelitów. Jest on podzielony gzymsami i arkadami oraz ozdobiony wolutami, obeliskami i kulami.
Wieża.
W północno-zachodnim narożniku korpusu znajduje się okrągła wieża, nadająca wyraz sylwetce kościoła oraz stanowiąca zdecydowany akcent całej budowli. W górnej części jest ośmioboczna, nakryta hełmem z latarnią. Mieści ona m.in. klatkę schodową, konieczną dla powiązania nawy z chórem kościoła.
Empora.
Z tyłu nawy znajduje się chór muzyczny wsparty na czterech masywnych kolumnach. 
Kaplica Łochowskiego.
Kaplica kapłańska posiada dach trójspadowy i jest zwieńczona renesansową attyką. Stanowi ją ścianka attykowa rozczłonkowana podwójnymi arkadami. Na niej spoczywa gzyms wieńczący, na którym umieszczony jest grzebień składający się z półkolumienki prosto zakończonej, podpartej z obu stron zbiegającymi ku dołowi wolutami. Attyka kaplicy kapłańskiej zbliżona jest w swoim rozwiązaniu do attyki ratusza w Tarnowie, a w bliższej okolicy Bydgoszczy podobny motyw attyki posiada kaplica Kościeleckich przy kościele św. Małgorzaty w Kościelcu z połowy XVI w.
Wnętrze.
We wnętrzu świątyni znajdują się liczne zabytki, np. 
Od roku 1946, w którym świętowano 600-lecie lokacji miasta Bydgoszczy, z wieży kościoła jest grany hejnał Bydgoszczy. Skomponował go kompozytor Konrad Pałubicki (1910-92) na motywie kaszubskiego wiwatu.

</doc>
<doc id="1644920" url="https://pl.wikipedia.org/wiki?curid=1644920" title="Bigg Boss (Indie)">
Bigg Boss (Indie)

Bigg Boss – hinduska wersja Big Brothera. Premiera programu odbyła się 3 listopada 2006 roku. Wyemitowano już dwie edycje programu, trzecia edycja jest planowana. Stacjami telewizyjnymi, które pokazują program są Sony Entertainment Television i Colors (indyjski kanał TV). W latach 2006-2007 prowadzącym program był Arshad Warsi, a obecnie prowadzącą jest Shilpa Shetty.
1 edycja.
Start: 3 listopada 2006 roku 
Koniec: 26 stycznia 2007 roku 
Dni: 86 
Uczestnicy: 
2 edycja.
Start: 17 września 2008 
Koniec: 22 listopada 2008 
Dni: 98 

</doc>
<doc id="1644922" url="https://pl.wikipedia.org/wiki?curid=1644922" title="Jean Antoine Rossignol">
Jean Antoine Rossignol

Jean Antoine Rossignol (ur. 7 listopada 1759 w Paryżu, zm. 27 kwietnia 1802 w Anjouan) – francuski rewolucjonista, generał wojsk republikańskich.
Przed rewolucją.
Rossignol urodził się w wielodzietnej rodzinie robotniczej. Ukończył tylko szkołę podstawową, następnie został uczniem u złotnika. Jako siedemnastolatek uciekł ze stolicy w poszukiwaniu lepszego zajęcia, był w Bordeaux i La Rochelle, jednak rozczarowany kolejnymi niepowodzeniami wrócił po pół roku i zdecydował się na wstąpienie do wojska. Pod fałszywym nazwiskiem Francœur (dosł. „szczere serce”) zaciągnął się do stacjonującego w Dunkierce pułku piechoty. Służył do 1783, kiedy otrzymał urlop i na nowo zaczął wykonywać zawód złotnika.
Działalność rewolucyjna w Paryżu.
14 lipca 1789 Rossignol wziął udział w ataku na Bastylię, po czym ochotniczo wstąpił do oddziału Gwardii Narodowej formowanego przez sekcję Quinze-Vingts, w którym szybko awansował na stopień sierżanta. Współredagował sekcyjny biuletyn "Dziennik ludzi 14 lipca" oraz brał udział w przygotowaniach do powstania 10 sierpnia 1792. Wybrany po jego zwycięstwie do Komuny Paryża, wszedł do jej pierwszej Rady Generalnej oraz do Komitetu Czujności Rewolucyjnej. Również w sierpniu 1792 został mianowany porucznikiem żandarmerii narodowej.
Udział w wojnach wandejskich.
W kwietniu 1793 Rossignol został wysłany do walki z powstaniem w Wandei i awansowany przez gen. Ronsina na generała, po czym postawiony na czele Armii Wybrzeża La Rochelle. Nominację tę potwierdził Konwent Narodowy 27 lipca 1793. Rossignol, niemający doświadczenia wojskowego związanego z dowodzeniem tak dużymi jednostkami, odnosił jednak niewielkie sukcesy, zamiast tego dokonywał napaści na ludność cywilną, paląc całe wsie. Kiedy informacje o jego postępowaniu dotarły do Paryża, został zaatakowany w Konwencie Narodowym przez Leonarda Bourdona i Philippe’a de Montaigu, jednak w jego obronie wystąpił Georges Danton. 29 września 1793 Rossignol został przeniesiony na stanowisko generała Armii Wybrzeży Brestu, zaś w listopadzie został równocześnie głównodowodzącym Armii Wschodu (do 4 grudnia) i Armii Wybrzeży Cherbourga (do 25 grudnia).
Brak doświadczenia Rossignola sprawiał, że nie cieszył się on autorytetem nawet wśród swoich podkomendnych; jego spory z zastępcami i komisarzem Konwentu Philippeaux doprowadziły republikanów do klęski w walkach pod Saumur. Jego obrońcy, w tym inny walczący w Wandei generał republikański Louis Marie Turreau, podkreślali, że Rossignol był szczerym patriotą i odznaczał się osobistą odwagą. Ostatecznie 27 kwietnia 1794 Rossignol został zawieszony przez Komitet Ocalenia Publicznego, a następnie całkowicie wycofał się z życia wojskowego po sporze z Billaudem-Varenne o swoje związki z Dantonem i klubem kordelierów. Zamieszkał w Orleanie.
Po przewrocie thermidoriańskim.
2 sierpnia 1794, podejrzewany o czynne wspieranie jakobinów, został aresztowany i przebywał w więzieniu do 25 października 1795. Po wyjściu na wolność przystał do Sprzysiężenia Równych, które liczyło na jego popularność wśród ubogich paryżan w czasie planowanej rewolucji. 11 maja 1796 został za to aresztowany, jednak sąd w Vendome uniewinnił go. Za czasów Dyrektoriatu ponownie służył w armii, z której został zwolniony w 1797, podejrzewany o dalsze rozprzestrzenianie idei rewolucyjnych w swoim otoczeniu.
Po przejęciu władzy przez Napoleona Bonaparte został uznany za osobę niepożądaną i wydalony z Paryża. W 1801, w czasie represji wymierzonych w jakobinów, wyjęto go spod prawa i skazano na deportację, w czasie której zmarł na gorączkę tropikalną.
Rossignol jest bohaterem komiksu Jeana Olliviera i Christiana Gaty’ego "Rossignol, un citoyen de la révolution" z 1988.

</doc>
<doc id="1644924" url="https://pl.wikipedia.org/wiki?curid=1644924" title="Źródło Kopce">
Źródło Kopce

Źródło Kopce – źródło w północnej części Frywałdu w przysiółku Kopce (ok. 300 m na zachód od leśniczówki) w powiecie krakowskim.
Znajduje się w Lesie Zwierzynieckim, ok. 200 m na północ od A4 (E40). Wypływający ze źródła potok południkowo, po ok. 500 m wpływa lewobrzeżnie do rzeki Sanka. Koło źródła prowadzi "Transjurajski Szlak Konny", a ok. 100 m na północ od niego krzyżują się szlaki rowerowe i znajduje się tam parking leśny.

</doc>
<doc id="1644926" url="https://pl.wikipedia.org/wiki?curid=1644926" title="Torre de Enmedio">
Torre de Enmedio

Torre de Enmedio - trzeci co do wysokości szczyt masywu Cornión w Górach Kantabryjskich na północy Hiszpanii.

</doc>
<doc id="1644929" url="https://pl.wikipedia.org/wiki?curid=1644929" title="Roberto Muzzi">
Roberto Muzzi

Roberto Muzzi (ur. 21 września 1971 w Rzymie) – włoski piłkarz występujący na pozycji napastnika.
Kariera.
Klub.
Muzzi rozpoczął karierę w stołecznej Romie. W Serie A zadebiutował 11 lutego 1990 w spotkaniu z Interem zremisowanym 1-1. W tym samym meczu zdobył swoją pierwszą bramkę w karierze.
Został wypożyczony do Pisa Calcio, ekipy grającej w Serie B. Po powrocie do Romy sprzedany został do Cagliari Calcio, gdzie spędził 4 sezony, zdobywając w nich 31 goli w spotkaniach Serie A i 17 Serie B.
W barwach Udinese Calcio dwukrotnie wystąpił przeciwko polskim drużynom. W Pucharze UEFA 1999/00 w II rundzie drużyna z Udine zmierzyła się z Legią Warszawa. Polacy odpadli po porażce 1-0 i remisie 1-1. Rok później w kolejnej edycji Pucharu UEFA inny klub ze stolicy walczył z drużyną Muzziego. W I rundzie uległa im Polonia Warszawa (w Płocku 0-1, w Udine 2-1). To właśnie w spotkaniu rewanżowym Muzzi zdobył zwycięską bramkę.
W latach 2003-2005 występował w S.S. Lazio. Muzzi nie był tam jednak podstawowym zawodnikiem, ale w sezonie 2004/2005 zdobył gola ratującego Lazio przed spadkiem z ligi.
Przychodząc do Torino FC we wrześniu 2005 roku stał się bohaterem awansu do Serie A "Granatowych". W drugim sezonie w Turynie, już drużynie występującej w Serie A, zdobył 3 gole.
We wrześniu 2006 roku Torino zgodziło się na opuszczenie klubu przez Muzziego, który podpisał dwuletni kontrakt z Calcio Padova. W październiku 2008 ogłosił zakończenie kariery.
Reprezentacja.
Nigdy nie zagrał w seniorskiej kadrze Włoch. Występował jedynie w drużynach młodzieżowych. Był w kadrze na igrzyska olimpijskie w Barcelonie, z zespołem U21 dwukrotnie zdobywał mistrzostwo Europy pod wodzą Cesare Maldiniego. W 1992 roku strzelił jedną bramkę w meczu z Danią U21. Dwa lata później we Francji Włosi obronili tytuł. Tym razem Muzzi gola nie zdobył (półfinał wygrany 5-3 karnymi, a finał 1-0 złotym golem).

</doc>
<doc id="1644930" url="https://pl.wikipedia.org/wiki?curid=1644930" title="Braulio Castro">
Braulio Castro

Braulio Castro (20 marca 1913 - ?) - piłkarz urugwajski, napastnik.
Castro razem z klubem CA Peñarol zdobył w 1932 roku mistrzostwo Urugwaju, a w 1933 roku został wicemistrzem Urugwaju. W 1934 roku drugi raz z rzędu został wicemistrzem Urugwaju.
Jako piłkarz klubu Peñarol wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Castro zagrał we wszystkich trzech meczach - z Peru, Chile i Argentyną.
Następnie razem z Peñarolem trzy razy z rzędu Castro zdobył mistrzostwo Urugwaju – w 1935, 1936 i 1937 roku.
Wciąż jako gracz Peñarolu wziął udział w turnieju Copa América 1937, gdzie Urugwaj zajął czwarte miejsce. Castro zagrał w trzech meczach - z Paragwajem, Peru i Brazylią.
Castro od 18 maja 1932 roku do 6 stycznia 1937 roku rozegrał w reprezentacji Urugwaju 10 meczów, w których nie zdobył żadnej bramki.

</doc>
<doc id="1644931" url="https://pl.wikipedia.org/wiki?curid=1644931" title="Harald Konopka">
Harald Konopka

Harald Konopka (ur. 18 listopada 1952 w Düren) – były niemiecki piłkarz występujący na pozycji obrońcy. Trener piłkarski.
Kariera klubowa.
Konopka jako junior grał w klubach Teutonia Echtz, SG Düren 99 oraz 1. FC Köln. W 1971 roku został włączony do pierwszej drużyny 1. FC Köln, grającej w Bundeslidze. W tych rozgrywkach zadebiutował 14 sierpnia 1971 roku w zremisowanym 0:0 meczu z Werderem Brema. 16 października 1971 roku w wygranym 1:0 pojedynku z Arminią Bielefeld strzelił pierwszego gola w Bundeslidze. W pierwszym zespole 1. FC Köln spędził 12 lat. W tym czasie zdobył z zespołem mistrzostwo RFN (1978), 3 Puchary RFN (1977, 1978, 1983), a także wywalczył z nim 2 wicemistrzostwa RFN (1973, 1982).
W 1983 roku Konopka odszedł do innego pierwszoligowca, Borussii Dortmund. Pierwszy ligowy mecz zaliczył tam 3 grudnia 1983 roku przeciwko Bayernowi Monachium (0:1). W Borussii spędził rok. Potem grał w zespołach SSG 09 Bergisch Gladbach oraz Rot-Weiß Neubrück, gdzie zakończył karierę.
Kariera reprezentacyjna.
W reprezentacji RFN Konopka zadebiutował 14 czerwca 1978 roku w zremisowanym 0:0 meczu drugiej rundy Mistrzostw Świata z Włochami. Tamten mundial zespół RFN zakończył na drugiej rundzie. W latach 1978–1979 w drużynie narodowej rozegrał w sumie 2 spotkania.

</doc>
<doc id="1644935" url="https://pl.wikipedia.org/wiki?curid=1644935" title="Antyarabizm">
Antyarabizm

Antyarabizm – uprzedzenie w stosunku do Arabów, czyli grupy etnicznej zamieszkującej głównie kraje arabskie. Niekiedy objawia ono się jako dyskryminacja i agresją. Wiąże się z dążeniem do ograniczenia wpływu Arabów w krajach europejskich i zahamowania imigracji ludności arabskiej do Europy. Narodowodemokratyczna Partia Niemiec jawnie ogłosiła chęć wypędzenia ludności arabskiej z ziem niemieckich.
Ze względu na powszechne praktykowanie islamu wśród ludności arabskiej, antyarabizm jest powszechnie kojarzony z islamofobią, czyli uprzedzeniem do muzułmanów.

</doc>
<doc id="1644936" url="https://pl.wikipedia.org/wiki?curid=1644936" title="Oleksandr Łazarowicz">
Oleksandr Łazarowicz



</doc>
<doc id="1644938" url="https://pl.wikipedia.org/wiki?curid=1644938" title="Paul Kipkoech">
Paul Kipkoech

Paul Kipkoech (ur. 6 stycznia 1963 w Kapsabet, zm. 16 marca 1995 w Eldoret) – kenijski lekkoatleta, długodystansowiec.

</doc>
<doc id="1644939" url="https://pl.wikipedia.org/wiki?curid=1644939" title="Źródło Borowca">
Źródło Borowca

Źródło Borowca – źródło na Garbie Tenczyńskim na Wyżynie Krakowsko-Częstochowskiej w Lesie Zwierzynieckim (w części "Celiny"), w Dolinie Borowca, z którego wypływa Borowcówka. Znajduje się na terenie Tenczyńskiego Parku Krajobrazowego pomiędzy miejscowościami Nawojowa Góra (na jej terenie administracyjnym) i Młynka, przy granicy gmin Krzeszowice i Gminy Zabierzów.
Zlokalizowane jest ok. 500 m na północ od leśniczówki "Kopce" we Frywałdzie i ok. 600 m na południe od południowo-wschodnich krańców zabudowań w Nawojowej Górze w powiecie krakowskim, oraz ok. 250 m na północ od A4 (E40). Koło źródła prowadzi szlak turystyczny.

</doc>
<doc id="1644953" url="https://pl.wikipedia.org/wiki?curid=1644953" title="Feliks Łodzia Bieczyński">
Feliks Łodzia Bieczyński



</doc>
<doc id="1644954" url="https://pl.wikipedia.org/wiki?curid=1644954" title="Dyminy (gmina)">
Dyminy (gmina)

Dyminy (1867–1870 i 1973–1976 "Suków") – dawna gmina wiejska istniejąca do 1954 roku w woj. kieleckim. Siedzibą władz gminy były Dyminy. 
Gmina powstała w połowie 1870 roku, za Królestwa Polskiego z obszaru zniesionej gminy Suków; należała do powiatu kieleckiego w guberni kieleckiej (utworzonej w 1867).
W okresie międzywojennym gmina Dyminy należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 8 gromad: Bilcza, Dyminy, Kowala, Leśniówka, Mójcza, Posłowice, Suków i Zagórze.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Dyminy nie przywrócono, utworzono natomiast jej terytorialny odpowiednik, gminę Suków.

</doc>
<doc id="1644956" url="https://pl.wikipedia.org/wiki?curid=1644956" title="Skoki na ścieżce i trampolinie na World Games 2009">
Skoki na ścieżce i trampolinie na World Games 2009

Skoki na ścieżce i trampolinie na World Games 2009, odbyły się w dniach 17 – 22 lipca w hali Kaohsiung Arena. Tabelę medalową zdominowali gimnastycy reprezentujący Federację Rosyjską, którzy wygrali cztery z sześciu konkurencji. 

</doc>
<doc id="1644961" url="https://pl.wikipedia.org/wiki?curid=1644961" title="Chołojów (gmina)">
Chołojów (gmina)

Chołojów – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Chołojów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chołojów, Dmytrów, Mierów, Niestanice i Pawłów.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1644962" url="https://pl.wikipedia.org/wiki?curid=1644962" title="Szczecno (gmina)">
Szczecno (gmina)

Szczecno – dawna gmina wiejska istniejąca do 1954 roku w woj. kieleckim. Siedzibą władz gminy było Szczecno. 
Za Królestwa Polskiego gmina Szczecno należała do powiatu kieleckiego w guberni kieleckiej (utworzonej w 1867). 13 stycznia 1870 część obszaru gminy Szczecno włączono do nowo utworzonej wiejskiej gminy Daleszyce.
W okresie międzywojennym gmina Szczecno należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Borków, Czarna, Górki, Holendry, Komórki, Marzysz, Pierzchnianka, Skrzelczyce, Słopiec Szlachecki, Ujny i Szczecno.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Szczecno nie przywrócono, a jej dawny obszar wszedł głównie w skład gmin Daleszyce (w tymże powiecie i województwie) i Pierzchnica (w powiecie buskim w tymże województwie).

</doc>
<doc id="1644963" url="https://pl.wikipedia.org/wiki?curid=1644963" title="Rudi Brunnenmeier">
Rudi Brunnenmeier



</doc>
<doc id="1644964" url="https://pl.wikipedia.org/wiki?curid=1644964" title="Untouchable">
Untouchable

Untouchable — to dwudziesty pierwszy singel zespołu "Girls Aloud" pochodzący z piątego studyjnego albumu "Out of Control", który wydany został 27 kwietnia 2009 roku.
Informacje.
"Untouchable" to najdłuższa piosenka a karierze zespołu. Jej albumowa wersja trwa niecałe 7 minut. Utwór pochodzi z albumu "Out of Control" i na singla został wybrany poprzez specjalnie do tego przygotowaną ankietę, która zamieszczona była na oficjalnej stronie zespołu. Po raz pierwszy piosenka została zaprezentowana w programie Dancing on Ice, 15 marca 2009 roku. Piosenka została pozytywnie przyjęta przez krytyków i ogłoszona Najlepiej zapowiadającym się singlem roku.
Teledysk.
Teledysk miał premierę 25 marca na kanale 4Music w Wielkiej Brytanii. Nagrywany był w studiu filmowym znajdującym się w zachodnim Londynie 18 marca 2009 roku. Prace nad klipem trwały 16 godzin. Teledysk przedstawia zespół w pięciu kulach lecących we wszechświecie. Z czasem gdy klip nabiera tempa na pokładzie każdej z kul wybucha pożar który powoduje ich spadek na Ziemię. Pod koniec teledysku ukazana jest scena gdy kule uderzają w środek miasta co prowadzi do katastrofy.

</doc>
<doc id="1644967" url="https://pl.wikipedia.org/wiki?curid=1644967" title="Matenadaran">
Matenadaran

 () – repozytorium dawnych rękopisów ormiańskich z siedzibą w Erywaniu. Od 1962 patronem Instytutu jest Mesrop Masztoc (361–440) – twórca alfabetu ormiańskiego i święty Kościoła Ormiańskiego.
Podstawą kolekcji był gromadzony przez wiele stuleci księgozbiór Katolikosatu Autokefalicznego Ormiańskiego Kościoła Apostolskiego w Eczmiadzynie. W 1920 księgozbiór został skonfiskowany i upaństwowiony. W 1939 został przekazany władzom radzieckiej Armenii i przeniesiony do Erywania. W latach 1945–1957 wzniesiono tam według projektu architekta Marka Grigoriana monumentalny budynek nawiązujący stylistycznie do zabytków architektury Armenii. Magazyny książek zostały wykute w skale, co miało chronić kolekcję na wypadek wojny jądrowej. Przed wejściem do budynku ustawiono pomnik Mesropa Masztoca.
Matenadaran stanowi przedmiot dumy Ormian jako skarbnica tradycji narodowej. Przechowywane tam rękopisy były wielokrotnie ratowane przed zniszczeniem przez arabskich i tureckich najeźdźców. Kultura ormiańska od szesnastu stuleci związana jest z alfabetem ormiańskim. Ten związek przetrwał okres władzy radzieckiej – w Armenii nie wprowadzono cyrylicy.
Księgozbiór Matenadaranu liczył w 1892 r. 3158 manuskryptów, w 1913 r. już 4060. Zbiory rosną nieprzerwanie, także dzięki darom diaspory ormiańskiej. Oprócz 13 tysięcy rękopisów w języku ormiańskim Matenadaran posiada rękopisy łacińskie, arabskie, hebrajskie, greckie, perskie i in. Najstarsze rękopisy pochodzą z V w. Obok rękopisów gromadzone są też inkunabuły ormiańskie. Wiele rękopisów zdobionych jest iluminacjami. Do najcenniejszych zalicza się Kodeks Eczmiadzyński z VI–VII w., uważany za świętość narodową.

</doc>
<doc id="1644969" url="https://pl.wikipedia.org/wiki?curid=1644969" title="Zajączków (gmina w powiecie kieleckim)">
Zajączków (gmina w powiecie kieleckim)

Zajączków (do 187? "Ruda") – dawna gmina wiejska istniejąca do 1954 roku w woj. kieleckim. Siedzibą władz gminy był Zajączków. 
W okresie międzywojennym gmina Zajączków należała do powiatu kieleckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 9 gromad: Bolmin, Fanisławice, Gałęzice, Gnieździska, Kopaniny, Lesica,Miedzianka, Wesoła i Zajączków.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Zajączków nie przywrócono, a jej dawny obszar wszedł głównie w skład gmin Piekoszów, Łopuszno i Chęciny w tymże powiecie i województwie.
Uwaga: Nie mylić z gminą Zajączków w powiecie opoczyńskim w tymże województwie.

</doc>
<doc id="1644973" url="https://pl.wikipedia.org/wiki?curid=1644973" title="Art">
Art



</doc>
<doc id="1644974" url="https://pl.wikipedia.org/wiki?curid=1644974" title="Terapia antyretrowirusowa">
Terapia antyretrowirusowa



</doc>
<doc id="1644975" url="https://pl.wikipedia.org/wiki?curid=1644975" title="Leczenie przeciwretrowirusowe">
Leczenie przeciwretrowirusowe



</doc>
<doc id="1644976" url="https://pl.wikipedia.org/wiki?curid=1644976" title="Terapia przeciwretrowirusowa">
Terapia przeciwretrowirusowa



</doc>
<doc id="1644977" url="https://pl.wikipedia.org/wiki?curid=1644977" title="Lublin (dworzec kolejowy)">
Lublin (dworzec kolejowy)



</doc>
<doc id="1644978" url="https://pl.wikipedia.org/wiki?curid=1644978" title="Katastrofa lotu United Airlines 232">
Katastrofa lotu United Airlines 232

Katastrofa lotu United Airlines 232, awaryjne lądowanie w Sioux City – katastrofa lotnicza, która wydarzyła się 19 lipca 1989 w Sioux City. McDonnell Douglas DC-10-10 należący do linii United Airlines rozbił się w czasie podchodzenia awaryjnego do lądowania na lotnisku w Sioux City w stanie Iowa. W katastrofie zginęło 111 osób spośród 296 osób na pokładzie.
Samolot i załoga.
McDonnell Douglas DC-10-10, numer rejestracyjny N1819U dostarczony do United Airlines w 1971 roku. Do momentu katastrofy miał wylatane 43 401 godzin.
Przebieg lotu.
DC-10 leciał z lotniska Stapleton International Airport w Denver do Philadelphia International Airport w Filadelfii z międzylądowaniem w O’Hare International Airport w Chicago. Na pokładzie samolotu znajdowało się 11 członków załogi i 285 pasażerów, w tym 52 dzieci. Maszyna wystartowała o godz. 14:09 do Chicago i wzniosła się na 37 tys. stóp.
67 minut po starcie z Denver, na wysokości 37 tys. stóp, rozległ się głośny huk, po którym nastąpiły odczuwalne wibracje i drgania konstrukcji samolotu. Nastąpiło także wyłączenie autopilota. Przyrządy wskazywały niezidentyfikowane uszkodzenie silnika numer 2 (zamontowanego w stateczniku pionowym). Kapitan nakazał drugiemu pilotowi podjęcie sterowania ręcznego, sam zaś próbował wyłączyć uszkodzony silnik według procedury przewidzianej dla uszkodzenia jednostki napędowej, jednak dźwignia regulująca obroty silnika nr 2 uległa zablokowaniu, podobnie jak dźwignia regulująca dopływ paliwa do silnika nr 2. Wyłączenie uszkodzonego silnika nastąpiło dopiero po awaryjnym odcięciu dopływu paliwa do jednostki napędowej nr 2.
Gdy kapitan Haynes wyłączył silnik nr 2, ku wielkiemu zaskoczeniu zobaczył, że drugi pilot ustawił stery w pozycji maksymalnego wychylenia w lewo, równocześnie ściągając je gwałtownie do siebie. Tak skrajnych wychyleń samolotu – ustawienie sterów nakazywało maksymalne pochylenie maszyny na lewe skrzydło z równoczesnym maksymalnym poderwaniem dziobu samolotu – nie stosuje się w czasie lotów rejsowych. Co jeszcze bardziej zaskoczyło kapitana, samolot zachowywał się dokładnie przeciwnie, niż nakazywało to wychylenie sterów: dziób maszyny powoli opadał, a samolot znajdował się w pogłębiającym się stopniowo wychyleniu na prawe skrzydło. Kapitan Haynes próbował ustabilizować lot maszyny za pomocą swojego zestawu sterów, ale samolot nie zareagował; ponieważ pochylenie maszyny na prawe skrzydło zbliżało się do wartości krytycznej, grożącej odwróceniem się maszyny o 180 stopni, co prowadziło do katastrofy, Haynes przestawił silnik nr 1, znajdujący się na lewym skrzydle, na bieg jałowy, równocześnie maksymalnie zwiększając obroty znajdującego się na prawym skrzydle silnika nr 3. Asymetria ciągu silników spowodowała, że prawe skrzydło zaczęło się unosić i samolot powoli wyrównał lot. Wtedy mechanik pokładowy poinformował kapitana, że ciśnienie i objętość płynu w trzech niezależnych systemach hydraulicznych, odpowiedzialnych za sterowanie samolotem, spadły do zera – oznaczało to całkowitą utratę sterowności. O godz. 15:20 piloci zgłosili awarię do wieży w Sioux City. W międzyczasie swą pomoc w sterowaniu samolotem zaproponował pasażer – Dennis E. Fitch – instruktor lotów na DC-10. Stan maszyny zszokował Fitcha: był on doświadczonym pilotem, ale nie zetknął się z sytuacją całkowitej utraty wszystkich trzech systemów hydraulicznych. Okazało się, że producent nie przewidział procedur awaryjnych w takiej sytuacji, a piloci nie byli szkoleni do radzenia sobie w sytuacji całkowitej utraty sterowania, gdyż uznawano ją za nieprawdopodobną. Pozbawiony sterowności DC-10 zaczął wykazywać tzw. fugoidę: poruszał się sinusoidalnym torem lotu w płaszczyźnie pionowej, wraz z cyklicznymi skokami prędkości oraz nierównomiernym wychylaniem się maszyny na lewe bądź prawe skrzydło. Fitchowi udało się, za pomocą niezależnego sterowania ciągiem silników znajdujących się na skrzydłach, ograniczyć w pewnym stopniu fugoidę oraz odzyskać częściową kontrolę nad lotem maszyny. Dzięki temu był w stanie ustawić samolot na kursie do lądowania na lotnisku w Sioux City. Było to zadanie bardzo trudne z uwagi na ciągłą tendencję maszyny do skręcania w prawo.
Samolot zbliżał się do lotniska, jakkolwiek z uwagi na brak sterowania klapami, prędkość schodzenia była za duża (opadanie ok. 34 km/h i prędkość 215 węzłów, tj. ok. 400 km/h). Fitchowi udało się ustawić samolot w osi pasa startowego (zamiast zamierzonego długiego pasa 31, maszyna ustawiła się w osi dość krótkiego pasa 22, czego z uwagi na brak czasu nie było już możliwości skorygować), niestety w ostatnich sekundach przed lądowaniem samolot przechylił się nieco na prawe skrzydło. Fitch zwiększył ciąg silnika nr 3, licząc, że w ostatniej chwili uda się jeszcze wyrównać ustawienie samolotu, ale przechyłu nie udało się zlikwidować i tuż przed przyziemieniem koniec prawego skrzydła, prawe podwozie główne i gondola silnika nr 3 zahaczyły o nawierzchnię pasa. Spowodowało to gwałtowny obrót w prawo całej maszyny oraz rozerwanie skrzydła i wylanie się pozostającego w zbiornikach paliwa, które prawie natychmiast zapłonęło. W efekcie samolot tuż po uderzeniu w pas startowy rozpadł się na trzy duże części i szereg mniejszych i stanął w płomieniach. Fragmenty samolotu siłą rozpędu sunęły po pasie, koziołkując, jeden z fragmentów kabiny zatrzymał się w sąsiadującym z lotniskiem polu kukurydzy. Przebieg katastrofy zarejestrowała miejscowa stacja telewizyjna.
Ofiary katastrofy.
Spośród 296 ludzi na pokładzie życie straciło 112 osób. Oficjalna statystyka NTSB – Amerykańskiej Narodowej Rady Bezpieczeństwa Transportu – podaje 111 ofiar śmiertelnych. Jest to spowodowane przyjętą przez NTSB zasadą, że za ofiary śmiertelne uznaje się osoby, które poniosły śmierć w ciągu 30 dni od chwili wypadku. 112. ofiara lądowania w Sioux City zmarła 31 dni po katastrofie i jest zaliczana do osób ciężko rannych. Ze wszystkich pasażerów:
Pasażerowie, którzy zginęli z powodów innych niż zaczadzenie dymem, siedzieli w rzędach 1-4, 24-25 i 28-38, a pasażerowie, którzy zginęli w wyniku wdychania dymu siedzieli w rzędach 14, 16 i 22-30. Na pokładzie samolotu znajdowało się 52 dzieci, w tym czwórka obecna ze względu na zorganizowany przez linie United Airlines Dzień Dziecka. Jedenaścioro dzieci nie przeżyło katastrofy.
Przyczyny katastrofy.
Z zeznań Fitcha, Haynesa, Recordsa i Dvoraka wynikało, że tajemniczy wybuch, awaria silnika nr 2 i całkowita utrata płynu w systemach hydraulicznych nastąpiły prawie równocześnie o godzinie 15:16, 67 minut po starcie. W tym samym momencie doszło do powstania licznych uszkodzeń, widocznych na zdjęciach DC-10 zrobionych przed awaryjnym lądowaniem: uszkodzony był statecznik pionowy, gondola silnika nr 2 i usterzenie ogonowe. Eksperci i technicy NTSB zbadali odnalezione fragmenty przewodów hydraulicznych; odnaleźli liczne uszkodzenia i przebicia tych przewodów w odcinkach przebiegających w ogonowej części samolotu. Badanie uszkodzeń doprowadziło do odnalezienia na ich krawędziach pewnych ilości tytanu. Metal ten – z uwagi na dużą lekkość, a zarazem dużą twardość – stosowany jest do produkcji tych elementów samolotu, które muszą znosić bardzo duże obciążenia w czasie pracy; w ogonowej części DC-10, z tytanu wykonany był dysk turbiny silnika nr 2, zamontowanego w stateczniku pionowym samolotu. Eksperci NTSB przeszukali cały teren katastrofy w poszukiwaniu tego dysku.
Gdy okazało się, że na miejscu katastrofy nie znaleziono żadnych fragmentów dysku turbiny silnika nr 2, postawiono następującą hipotezę: o godzinie 15:16 z tajemniczych przyczyn dysk turbiny uległ rozerwaniu na kawałki (powodując słyszany przez załogę i pasażerów głośny huk), które z ogromną prędkością rozleciały się dookoła; twarde kawałki tytanu przebijały wszystko wokół, w tym jeden z systemów hydraulicznych, który przebiegał w niewielkiej odległości od silnika, oraz dwa pozostałe, przebiegające w poziomym usterzeniu ogonowym. Dodatkowo kawałki dysku turbiny uszkodziły przewody odpowiedzialne za sterowanie silnikiem (dlatego kapitan Haynes nie mógł zmniejszyć obrotów silnika nr 2 ani zmniejszyć dopływu paliwa). Aby ustalić przyczynę zniszczenia dysku turbiny, należało odnaleźć szczątki feralnego dysku. Eksperci NTSB wyznaczyli przybliżony obszar, w którym doszło do zniszczenia turbiny, jednak poszukiwania na ziemi nie przyniosły rezultatu (odnaleziono oderwane fragmenty usterzenia ogonowego i gondoli silnika nr 2, co potwierdziło tezę, że widoczne na zdjęciach uszkodzenia kadłuba maszyny w części ogonowej nastąpiły o 15:16, w momencie głośnego wybuchu). Firma General Electric Aircraft Engines, producent silnika, wyznaczyła 50 000 dolarów nagrody dla osoby, która odnajdzie dysk, oraz 1000 dolarów za każdą odnalezioną łopatkę turbiny.
10 października 1989 Janice Sorenson, mieszkanka miejscowości Alta w stanie Iowa, podczas żniw na polu kukurydzy natrafiła swoim kombajnem na tajemniczą przeszkodę; okazała się nią być wielka metalowa tarcza, wbita na głębokość 30-40 cm w ziemię pośrodku pola. Sorenson wezwała techników NTSB, którzy stwierdzili, że znalezisko to część poszukiwanego dysku turbiny (Alta leżała tuż poza wyznaczonym pierwotnie obszarem poszukiwań). W dalszej kolejności na polu Sorensonów odnaleziono drugą dużą część dysku oraz luźne łopatki turbiny. Ponad połowę z otrzymanych 60 000 dolarów Sorensonowie przekazali na cele charytatywne związane z pomocą ofiarom katastrofy lotu 232.
Szczegółowe badanie odzyskanych fragmentów dysku wentylatora wykazało, że na krawędziach pęknięcia znajdują się wyraźne ślady zmęczenia materiału. Dalsze badania doprowadziły do odkrycia mikroskopijnych ubytków w strukturze dysku w rejonie, gdzie odkryto ślady zmęczenia materiału. Eksperci stwierdzili, że te ubytki powstały w wyniku niedokładnej obróbki tytanu w procesie metalurgicznym: przez stopiony tytan przepuszcza się gazowy azot, by wyprzeć zeń powietrze i zapobiec powstawaniu tlenków tytanu. Przy produkcji dysków użyto zbyt dużej ilości azotu i mikroskopijne pęcherzyki gazu zostały uwięzione w krzepnącym po odlaniu dysku turbiny; one właśnie stały się zaczątkiem zmian zmęczeniowych, jakie przez lata zachodziły w poddanym obciążeniom (wirującym przez wiele godzin podczas lotu z prędkością 3800 obrotów/minutę) dysku turbiny, prowadząc do powstania pęknięcia. Personel naziemny bada dyski turbiny na okoliczność pęknięć zmęczeniowych, pokrywając dysk specjalnym fluorescencyjnym płynem, uwidaczniającym pęknięcia, jednak, jak dowiodło śledztwo NTSB, stosowne badanie feralnego dysku przez pracowników United Airlines było prowadzone niedokładnie i nieuważnie, dzięki czemu możliwe było przeoczenie pęknięcia o wielkości kilkunastu milimetrów (teoretycznie badanie płynem fluorescencyjnym powinno wykryć pęknięcie o wielkości poniżej 1 mm). Pęknięcie stopniowo przyrastało i 19 lipca 1989 osiągnęło wartość krytyczną; dysk pękł na dwie części, które natychmiast wystrzeliły w przeciwnych kierunkach, dodatkowo oderwaniu od dysku uległa część łopatek turbiny, które również rozleciały się z ogromną prędkością na wszystkie strony, przy czym większa ich część przebiła usterzenie ogonowe i statecznik pionowy, przecinając przewody hydrauliczne. NTSB zarządziło natychmiastową kontrolę wszystkich silników zawierających tytanowe dyski turbiny wyprodukowane w tej samej serii co feralny dysk; na kilkunastu z nich również wykryto pęknięcia zmęczeniowe.
NTSB opublikowało przyczyny katastrofy dnia 1 listopada 1990.
Pokłosie katastrofy.
Według ekspertów z zakresu katastrof lotniczych, awaryjne lądowanie lotu 232, pomimo faktu, iż zginęło ponad 100 osób, było pierwszym tak udanym awaryjnym lądowaniem samolotu, który całkowicie utracił sterowność. Wcześniejsze sytuacje, gdy załoga w czasie lotu traciła całkowicie możliwość kierowania maszyną za pomocą sterów, kończyły się zawsze katastrofą i śmiercią wszystkich (katastrofa lotu Turkish Airlines 981, katastrofa lotnicza w Lesie Kabackim) lub prawie wszystkich osób na pokładzie samolotu (katastrofa lotu Japan Airlines 123 – ocalały cztery z 524 osób na pokładzie). Zdaniem Haynesa, na fakt, że ocalały 184 osoby, a więc ponad 60% znajdujących się na pokładzie, wpływ miało kilka czynników:
Haynes podkreślał również współpracę załogi oraz personelu naziemnego – kontrolera lotów, służb ratowniczych – która również, jego zdaniem, przyczyniła się do przeżycia dużej liczby pasażerów.
Katastrofa miała wpływ na zasady przewozu dzieci w samolotach: do katastrofy w Sioux City dopuszczano przewóz dziecka na kolanach osoby dorosłej, bez konieczności wykupywania osobnego siedzenia; w sytuacji awaryjnej, dzieci te miały zostać położone na podłodze, gdyż nie było żadnej innej możliwości bezpiecznego ulokowania ich na czas awaryjnego lądowania. Jedno z czterech takich dzieci na pokładzie lotu 232 zmarło na skutek zatrucia dymem. Od tej pory, na skutek kampanii prowadzonej przez ocalałą z katastrofy starszą stewardesę, wprowadzono zasadę, że każde dziecko na pokładzie samolotu musi mieć swoje siedzenie.
Zmieniono również konstrukcję przewodów hydraulicznych, wprowadzając specjalne zawory odcinające: w momencie uszkodzenia przewodu hydraulicznego ograniczają one utratę płynu hydraulicznego do miejsca, gdzie nastąpiło uszkodzenie, dzięki czemu uszkodzenie przewodów hydraulicznych np. w części ogonowej samolotu nie ma wpływu na możliwość operowania powierzchniami sterowymi na skrzydłach samolotu i nie powoduje całkowitej utraty sterowności.
Film.
W 1992 r. w oparciu o wydarzenia w Sioux City nakręcono film katastroficzny pod tytułem „Crash Landing: The Rescue of Flight 232” wyświetlany w Polsce pod tytułem „Tysiąc bohaterów”.
Katastrofa lotnicza, będąca główną osią filmu fabularnego Bez lęku (reż. Peter Weir) z 1993 roku jest wzorowana na katastrofie w Sioux City.

</doc>
<doc id="1644982" url="https://pl.wikipedia.org/wiki?curid=1644982" title="Aram-Naharaim">
Aram-Naharaim

Aram-Naharaim (, „Aram między dwiema rzekami”, „międzyrzecze”) – według Biblii obszar między rzekami Eufrat i Tygrys w Mezopotamii lub rzekami Eufrat i Orontes. W związku z ekspansją Aramejczyków ze swych pierwotnych terytoriów na zachód, nazwę Aram-Naharaim rozciągnięto również na Syrię. Kraj Aram tworzyło szereg małych państewek.

</doc>
<doc id="1644983" url="https://pl.wikipedia.org/wiki?curid=1644983" title="Wódz Nazgûli">
Wódz Nazgûli



</doc>
<doc id="1644987" url="https://pl.wikipedia.org/wiki?curid=1644987" title="Kępa Północna">
Kępa Północna

Kępa Północna (dawniej Pangritz Coloniae) – jedna z północnych dzielnic Elbląga.
Położenie.
Kępa Północna leży w północnej części miasta. Jej południową granicę wyznaczają ulice Brzeska i J. Piłsudskiego, zachodnią ul. Rypińska i Poprzeczna, północną ul. Węgrowska i Podgórna, a wschodnią – płk. Dąbka. Dawna Kolonia Pangritza przyłączona została do miasta w 1912 roku. Przy ulicy Obrońców Pokoju, dawnej Paulikirchstraße, pomiędzy wylotem Wiejskiej i Działdowskiej, po drugiej stronie ulicy stałą Gospoda „Alte Welt” zbudowana w XVIII wieku zniszczona w 1945 roku. Przy tej samej ulicy w 1895 roku Otto Dopmeyer zbudował Evangelische Kirche St. Paulus dziś kościół św Pawła Apostoła. Przy ulicy Robotniczej 210 istniała fabryka cygar i tabaki, której właścicielem był Albert Lange. W 1899 roku przy Robotniczej 197 na rogu z Obrońców Pokoju zbudowano Adalbert-Schule, późniejsza Szkoła Podstawowa nr 5. Przy tej samej ulicy pod numerem 173 w latach 1925–1927 zbudowano Paulusschule, Horst Wessel Schule późniejsze Gimnazjum nr 2. W większości zabudowana jest przedwojennymi domami mieszkalnymi. W jej północno-wschodniej części w latach 80. wybudowano 4-piętrowe bloki mieszkalne. Na terenie osiedla znajduje się stadion, należący do Miejskiego Ośrodka Sportu i Rekreacji oraz dwugwiazkowy hotel „Stadion”. Stadion powstał w latach 1927–1928 wraz z przyległą do niego szkołą (aktualnie Gimnazjum nr 2). Po wojnie przez długie lata był to jeden z głównych obiektów sportowych Elbląga. Tu rozgrywano mecze piłki nożnej, zawody lekkoatletyczne i wyścigi motocyklowe. Obecnie w jego skład wchodzi boisko do piłki nożnej z usytuowanymi obok siedziskami dla widzów oraz bieżnia żużlowa. Stadion posiada zaplecze socjalne z szatniami i natryskami. Odbywają się tu mecze piłkarskie oraz trenują różne kluby sportowe. Na terenie osiedla znajduje się także zabytkowy kościół rzymskokatolicki pod wezwaniem św. Pawła Apostoła. W przyległym do kościoła klasztorze swoje ostatnie dni życia spędził słynny wizjoner i zielarz, franciszkanin Andrzej Klimuszko. W północnej dzielnicy części znajdują się także niewielkie ogródki działkowe. W latach 1995–2001 u zbiegu ulic Robotniczej i Krakusa wybudowano 7 wielorodzinnych budynków mieszkalnych, które noszą nazwę Osiedle Pod Wieżami.
Komunikacja.
Do Kępy Północnej można dojechać:

</doc>
<doc id="1644991" url="https://pl.wikipedia.org/wiki?curid=1644991" title="Komuna Paryża">
Komuna Paryża

Komuna Paryża (fr. "la commune de Paris") – nazwa przyjęta przez rewolucyjny rząd miasta Paryża powstały po zwycięskim ataku na Bastylię w dniu 14 lipca 1789. Po powstaniu 10 sierpnia 1792 Komuna znacznie się zradykalizowała, stając się pośrednikiem między parlamentem a paryskim ruchem sankiulockim zorganizowanym w 48 sekcjach. Współorganizowała zbrojne obalenie żyrondystów 2 czerwca 1793, w czasie przewrotu 9 thermidora usiłowała bronić Robespierre'a i jego zwolenników. 
Do jej tradycji nawiązywała w 1871 Komuna Paryska (nazwy obydwu rewolucyjnych rządów są w j. francuskim identyczne). 

</doc>
<doc id="1644995" url="https://pl.wikipedia.org/wiki?curid=1644995" title="Sistan Lake">
Sistan Lake



</doc>
<doc id="1644996" url="https://pl.wikipedia.org/wiki?curid=1644996" title="Hamun-e Hirmand">
Hamun-e Hirmand



</doc>
<doc id="1644997" url="https://pl.wikipedia.org/wiki?curid=1644997" title="Wachlarz do tańca z ogniem">
Wachlarz do tańca z ogniem

Wachlarz (do tańca z ogniem) – rodzaj sprzętu używanego do pokazów fireshow, których jakość (w tym wypadku) opiera się głównie na umiejętnościach tanecznych tancerki / tancerza.
Są to złączone ze sobą pochodnie (na końcu których przymocowany jest nasączony paliwem niepalny materiał – kevlar). Wachlarze różnią się między sobą wymiarami, konstrukcją oraz materiałem z jakiego są wykonane. Zbudowane są najczęściej z aluminiowych płaskowników lub grubych drutów. Liczba pochodni to najczęściej 3, 5, 6 lub 7. Jedne z najbardziej widowiskowych sprzętów, używane głównie przez kobiety.

</doc>
<doc id="1645000" url="https://pl.wikipedia.org/wiki?curid=1645000" title="Witold Marczewski">
Witold Marczewski

Witold Marczewski (1832-1903) – inżynier i naczelnik wydziału Technicznego Kolei Warszawsko-Wiedeńskiej w Warszawie. Był członkiem Komitetu Centralnego Narodowego, a następnie Komisji Wykonawczej Rządu Narodowego, reprezentował prawicę czerwonych. Został aresztowany 19 lutego 1863 roku i skazany na 12 lat ciężkich robót w kopalniach na Syberii. Po powrocie zamieszkał w Warszawie.
Był członkiem Ligi Narodowej po 1900 roku.
Został pochowany na cmentarzu Powązkowskim w Warszawie (kwatera 16-4-21/22).

</doc>
<doc id="1645003" url="https://pl.wikipedia.org/wiki?curid=1645003" title="Gran Hermano (Kolumbia)">
Gran Hermano (Kolumbia)

Gran Hermano – kolumbijska wersja Big Brotheraa. Premiera show była 27 lipca 2003 roku. W Kolumbii doszło tylko do 1 edycji. Stacją telewizyjną była Caracol TV. Prowadzącymi reality-show byli Adriana Arango, Carlos Calero.
1 edycja.
Start: 27 lipca 2003 rok 
Koniec: 10 listopada 2003 rok
Dni: 107
Uczestnicy:
Finaliści:
Reszta:
Odeszli na własne życzenie: 

</doc>
<doc id="1645005" url="https://pl.wikipedia.org/wiki?curid=1645005" title="Jagdstaffel 29">
Jagdstaffel 29

Jagdstaffel 29 – Königlich Preußische Jagdstaffel Nr. 29 – Jasta 29 jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 28 grudnia 1916 roku w Hanowerze na terenie Fliegerersatz Abteilung Nr. 5. Pierwszym dowódcą jednostki został kapitan Herman Palmer.
Po organizacji eskadry skierowano ją na front 15 lutego 1917 roku pod dowództwem porucznika Ludwig Dornheim w rejon operacyjny 3 Armii. Pierwsze zwycięstwo dla eskadry odniósł brat Karla Allmenröder Wilhelm zestrzeliwując balon obserwacyjny 16 marca 1917 roku. Miesiąc później jednostka została przeniesiona w dowództwo 1 Armii, a 29 kwietnia zginął w walce jej ówczesny dowódca Ludwig Dornheim. Jego miejsce zajął przybyły z Jagdstaffel 11 podporucznik Kurt Wolff, mający już na swoim koncie 29 potwierdzonych zwycięstw. 2 lipca Wolff powrócił do swojej macierzystej jednostki i objął jej dowództwo.
Piloci eskadry latali na samolotach: Albatros D.III, Pfalz D.VII, Fokker D.VII oraz Fokker Dr.I.
"Jasta 29" w całym okresie wojny odniosła ponad 96 zwycięstw nad samolotami nieprzyjaciela. W okresie od stycznia 1917 do listopada 1918 roku jej straty wynosiły 13 zabitych w walce, 2 zabitych w wypadkach, 12 rannych oraz 1 pilot w niewoli.
Łącznie przez jej personel przeszło 11 asów myśliwskich:

</doc>
<doc id="1645011" url="https://pl.wikipedia.org/wiki?curid=1645011" title="István Szivós (1948–2019)">
István Szivós (1948–2019)

István Szivós (ur. 24 kwietnia 1948 w Budapeszcie, zm. 10 listopada 2019 tamże) – węgierski piłkarz wodny. Wielokrotny medalista olimpijski.
Na igrzyskach startował cztery razy (1968-1980) i za każdym razem z drużyną waterpolistów sięgał po medale, w tym złoto (1976). Był mistrzem Europy (w 1974 i 1978), a także mistrzem świata (1973). W latach 1966–1980 rozegrał 308 meczów w kadrze. W 1996 został przyjęty do International Swimming Hall of Fame.
Ukończył studia medyczne (dentysta). Reprezentacyjnym waterpolistą z medalami olimpijskimi na koncie był także jego ojciec o tym samym imieniu.

</doc>
<doc id="1645013" url="https://pl.wikipedia.org/wiki?curid=1645013" title="Biskupi San Salwadoru">
Biskupi San Salwadoru



</doc>
<doc id="1645014" url="https://pl.wikipedia.org/wiki?curid=1645014" title="Feliks Łodzia-Bieczyński">
Feliks Łodzia-Bieczyński



</doc>
<doc id="1645017" url="https://pl.wikipedia.org/wiki?curid=1645017" title="West Coast Eagles">
West Coast Eagles

West Coast Eagles Football Club – klub futbolu australijskiego z miasta Perth występujący w ogólnokrajowej lidze AFL. "Orły" zostały założone w 1986 roku jako pierwszy reprezentant Australii Zachodniej w rozgrywkach krajowych.
Obecnie klub rozgrywa swoje domowe mecze na obiekcie Optus Stadium, mogącym pomieścić 60.000 widzów.
Historia.
Klub "West Coast Eagles" został powołany do życia w sierpniu 1986 roku. Rok później zadebiutował w "Victorian Football League" (późniejsza "Australian Football League"). Wraz z "Orłami" do "VFL" dołączył klub "Brisbane Football Club" (dzisiaj Brisbane Lions). Rozszerzenie ligi w 1987 roku, było pierwszym tego wydarzeniem od 1925 roku. Klub, oprócz reprezentowania całego stanu, stał się wizytówką futbolowej organizacji stanowej - "Western Australian Football League". 
W latach 1987 - 2000, "Orły" rozgrywały niektóre mecze na stadionie krykietowym WACA.
Od samego początku "The Eagles" był klubem o wielkim możliwościach sportowych, ponieważ posiadał wielkie zaplecze w postaci ewentualnych graczy z ligi stanowej. W piątym roku istnienia, klub dotarł do "Wielkiego Finału AFL", a rok później został mistrzem.
Wielkie sukcesy znalazły przełożenie w popularności klubu w mieście Perth i okolicach. W pierwszych latach istnienia średnia frekwencja na pojedynczym meczu w sezonie nigdy nie spadła poniżej 30.000 widzów. Tak olbrzymie zainteresowanie doprowadziło do utworzenia w 1994 roku drugiego klubu w regionie - Fremantle Football Club.
Barwy klubowe.
Oficjalnymi barwami klubu są : granat, biel i kolor złota. 
Na meczach wyjazdowych klub przeważnie używa jedynie granatu i koloru złota.

</doc>
<doc id="1645023" url="https://pl.wikipedia.org/wiki?curid=1645023" title="Berezówka (obwód lwowski)">
Berezówka (obwód lwowski)

Berezówka, Laszków (, "Bereziwka") – wieś na Ukrainie, w obwodzie lwowskim, w rejonie radziechowskim. W 2001 roku liczyła 702 mieszkańców.
Została założona w 1505 roku. W XVIII wieku wraz z wójtostwem należała do starostwa szczurowickiego. W II Rzeczypospolitej miejscowość była siedzibą gminy wiejskiej Laszków w powiecie radziechowskim, w województwie tarnopolskim.
W 1911 roku we wsi urodziła się Wanda Sarnowska.

</doc>
<doc id="1645024" url="https://pl.wikipedia.org/wiki?curid=1645024" title="Laszków (gmina)">
Laszków (gmina)

Laszków – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Laszków.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Batyjów, Chmielno, Hrycowola, Kustyn, Laszków, Podmanastyrek, Rudenko Lackie i Rudenko Ruskie.
Podczas wojny gminę zniesiono, a jej obszar włączono do gminy Szczurowice (Hrycowola i Laszków) oraz do nowo utworzonej gminy Łopatyn (Batyjów, Chmielno, Kustyn, Podmanastyrek, Rudenko Lackie i Rudenko Ruskie) w powiecie kamioneckim.

</doc>
<doc id="1645029" url="https://pl.wikipedia.org/wiki?curid=1645029" title="Ohladów">
Ohladów

Ohladów (ukr. Оглядів) – wieś w rejonie radziechowskim obwodu lwowskiego.
Wieś prawa wołoskiego, położona była w drugiej połowie XV wieku w województwie bełskim. Wieś starostwa szczurowickiego, położona była w XVIII wieku w powiecie buskim. W II Rzeczypospolitej miejscowość była siedzibą gminy wiejskiej Ohladów w powiecie radziechowskim województwa tarnopolskiego. Miejscowość liczy 1178 mieszkańców.

</doc>
<doc id="1645030" url="https://pl.wikipedia.org/wiki?curid=1645030" title="Ohladów (gmina)">
Ohladów (gmina)

Ohladów – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Ohladów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Majdan Stary, Manastyrek Ohladowski, Niwice, Ohladów i Opłucko.
Podczas wojny gminę zniesiono, a jej obszar włączono do gmin Toporów (Majdan Stary, Manastyrek Ohladowski i Niwice) i Chołojów (Ohladów) oraz do nowo utworzonej gminy Łopatyn (Opłucko), wszystkie w powiecie kamioneckim.

</doc>
<doc id="1645032" url="https://pl.wikipedia.org/wiki?curid=1645032" title="Wyspiarek zbroczony">
Wyspiarek zbroczony

Wyspiarek zbroczony, gołąb zbroczony ("Gallicolumba luzonica") – gatunek średniej wielkości ptaka z rodziny gołębiowatych (Columbidae). Zamieszkuje Filipiny, a konkretnie wyspę Luzon i sąsiednie mniejsze wyspy Polillo i Catanduanes.

</doc>
<doc id="1645033" url="https://pl.wikipedia.org/wiki?curid=1645033" title="Radziechów (gmina)">
Radziechów (gmina)

Radziechów – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy było miasto Radziechów, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hanunin, Józefów, Krzywe, Mukanie, Niemiłów, Peratyn i Środopolce.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1645036" url="https://pl.wikipedia.org/wiki?curid=1645036" title="American Idol">
American Idol

American Idol (w 2002 podtytuł: "The Search for a Superstar") – amerykański program telewizyjny typu reality i talent show. Jest adaptacją brytyjskiego "Pop Idol", który został stworzony w 2001 roku przez Simona Fullera, a później pojawił się w regionalnych wersjach w ponad stu państwach na świecie. Kolejne edycje "American Idola" są produkowane od 2002 nieprzerwanie do dziś, a każdego kolejnego roku pojawia się następna. Od pierwszego odcinka, którego premiera odbyła się 11 czerwca 2002, emisją programu zajmuje się amerykańska stacja telewizyjna Fox. Pierwsza edycja odbyła się między czerwcem a wrześniem, a wszystkie kolejne między styczniem a majem. Obecnie odcinki nadawane są w środowe i czwartkowe wieczory.
Program ma za zadanie wyłonić najlepsze talenty wokalne. Chętni, których obowiązują granice wiekowe (zmieniały się one w całej historii, a obecnie wynoszą 15 do 28 lat), przychodzą na castingi odbywane w kilku miastach w Stanach Zjednoczonych, gdzie jury podejmuje decyzje o przepuszczeniu poszczególnych uczestników dalej lub eliminowaniu ich. Kolejnym etapem rywalizacji jest tydzień w Hollywood, a od edycji dziesiątej także w Las Vegas. Ostatecznie wybrana, określona liczba osób występuje w odcinkach emitowanych w telewizji na żywo, podczas których kolejni wykonawcy są eliminowani. Najlepsza dwójka bierze udział w finale, w którym wyłaniany jest zwycięzca. Nagrodą dla niego jest profesjonalny kontrakt płytowy. W odcinkach na żywo rola jurorów ogranicza się prawie wyłącznie do komentowania występów, a o losie uczestników decydują widzowie za pomocą telefonów i wiadomości SMS. We wszystkich tygodniach zmagania wokalistów są podzielone na dwa odcinki: pierwszy z występami i drugi z ogłoszeniem wyników.
Każda edycja programu poprowadzona została przez Ryana Seacresta, któremu tylko w pierwszej towarzyszył w tej roli Brian Dunkleman. W całej historii zmieniał się skład jury. Nieprzerwanie od samego początku zasiada w nim muzyk Randy Jackson. Przez pierwsze dziewięć edycji częścią panelu jurorskiego był łowca talentów Simon Cowell, a przez osiem piosenkarka Paula Abdul. Tylko w edycji ósmej i dziewiątej w jury zasiadała wokalistka Kara DioGuardi, a w samej dziewiątej osobowość telewizyjna Ellen DeGeneres. W dziesiątej i jedenastej Jacksonowi towarzyszyła piosenkarka Jennifer Lopez i wokalista zespołu Aerosmith, Steven Tyler, natomiast w dwunastej zastąpiły ich gwiazdy muzyczne: Mariah Carey, Nicki Minaj i Keith Urban. W latach 2002–2008 w programie brała udział trójka jurorów, w 2009 i 2010 czwórka, w 2011 i 2012 trójka, a w 2013 ponownie czwórka.
"American Idol" jest jednym z największych hitów w historii amerykańskiej telewizji. W latach 2005–2011 odnotowywał najwyższe wyniki oglądalności spośród wszystkich emitowanych wówczas programów i jest jedynym, który utrzymywał się przy tym tytule przez aż siedem sezonów. Liczba widzów przeważnie plasuje się między 20 a 30 milionami, choć czasami spadała poniżej dolnej granicy i przekraczała tę górną, niejednokrotnie zbliżających się do 40 milionów. Program zapoczątkował w amerykańskiej telewizji modę na podobne reality i talent shows. Pomógł wylansować wiele gwiazd muzycznych, między innymi Kelly Clarkson, Carrie Underwood, Jennifer Hudson, Jordin Sparks i Adama Lamberta. Stał się jednak obiektem krytyki związanej przede wszystkim z faworyzacją zwycięzców pod względem pochodzenia, rasy i płci oraz niesamodzielnością uczestników w prowadzeniu kariery po zakończeniu programu.
Historia.
W 2001 w Wielkiej Brytanii pojawił się program "Pop Idol", który został stworzony przez Simona Fullera. Bazował on na programie "Popstars", który zadebiutował w 1999 w Nowej Zelandii. "Pop Idol" doczekał się dwóch edycji, które odbyły się w 2001 i 2002. Następnie został zastąpiony przez produkowany do dziś "The X Factor". Fuller i jeden z jurorów, Simon Cowell, starali się sprzedać format "Idola" Stanom Zjednoczonym, jednak żadna ze stacji telewizyjnych nie wyraziła chęci kupienia go. Ostatecznie decyzję o zaadaptowaniu brytyjskiego programu podjął Rupert Murdoch, właściciel korporacji News Corporation, do której należy Fox Broadcasting Company. Zachęciła go do tego córka Elizabeth, fanka brytyjskiego "Pop Idola". "American Idol: The Search for a Superstar" zadebiutował latem 2002 na antenie telewizji Fox. Obecnie wiadomo, że "American Idol" potrwa co najmniej do roku 2013.
Prowadzący i jury.
Poniższa tabela przedstawia przegląd prowadzących i jurorów programu.
 aktualnie dawniej
Prowadzącymi pierwszej edycji byli radiowy DJ Ryan Seacrest oraz komik i aktor Brian Dunkleman, który później zrezygnował z tej posady. Od edycji drugiej nieprzerwanie do dziś jedynym prowadzącym jest Seacrest.
W skład pierwotnego jury wchodzili: Simon Cowell, Paula Abdul, Randy Jackson i radiowy DJ Stryker, który przed rozpoczęciem pierwszej edycji odszedł z programu. W drugiej edycji w jury zasiadła radiowa prezenterka Angie Martinez, jednak zrezygnowała ona z udziału w show po kilku castingach, gdyż krytykowanie uczestników okazało się dla niech zbyt trudne. Cowell, Adbul i Jackson jurorowali przez pierwsze osiem edycji. W edycji ósmej dołączyła do nich Kara DioGuardi. Wskutek problemów z negocjacjami w sprawie dalszego kontraktu, po zakończeniu ósmej edycji jury opuściła Paula Abdul. Na castingach do edycji dziewiątej na krześle czwartego jurora zasiadło kilka gwiazd, każda w jednym z miast. Od kolejnego etapu, tygodnia w Hollywood, aż do samego finału stałą posadę czwartego jurora obejmowała Ellen DeGeneres.
Po zakończeniu dziewiątej edycji z jurorowania w programie zrezygnowali Simon Cowell, który postanowił skupić się na startującej amerykańskiej wersji "The X Factor", Ellen DeGeneres, która uznała, że nie pasuje do programu, a także Kara DioGuardi, która nie podała żadnego powodu. W panelu jurorskim pozostał więc tylko Randy Jackson. W edycji dziesiątej dołączyli do niego Jennifer Lopez i Steven Tyler. To samo trzyosobowe jury oceniało w edycji jedenastej, po zakończeniu której Tyler i Lopez ogłosili odejście z programu. Na razie wiadomo oficjalnie, że w edycji dwunastej do Jacksona dołączy Mariah Carey, ponadto nieoficjalnie media donoszą o planach zatrudnienia Nicki Minaj i Keitha Urbana.
Proces selekcji.
Podczas programu w serii kroków wybierany jest, spośród dziesiątek tysięcy osób, ewentualny zwycięzca.
Kwalifikacja uczestników.
Obecny przedział wiekowy dla uczestników wynosi 15–28 lat. Początkowy limit wieku wynosił 16-24 w pierwszych trzech sezonach, ale górna granica została podniesiona do 28 w sezonie 4. W dniu 21 czerwca 2010 r., American Idol ogłosił, że granica wieku, zostanie obniżone do 15 lat. Uczestnicy muszą posiadać stałe miejsce zamieszkania w USA i nie mogą posiada żadnych bieżących kontraktów przed półfinałami (w poprzednich lat przed przesłuchaniami).
Przesłuchania wstępne.
W pierwszych kilku sezonach uczestnicy musieli przejść przez dwie rygorystyczne eliminacje. Pierwszym etapem było krótkie przesłuchanie po dwóch lub trzech uczestników przed producentami programu. Następnie albo przechodzili do kolejnego etapu lub opuszczali program. Spośród tysięcy ludzi, którzy przechodzili na przesłuchania, tylko około 100-200 osób przechodziło przez wstępną selekcję. Jednakże podczas ostatnich kilku sezonów, z korzyścią dla widzów, ominięto pierwszy etap selekcji i każdy kto zjawił się na przesłuchaniu był oceniany przez jury programu. Ci, którzy przeszli przez selekcję przez jury, jechali do Hollywood, aby dalej uczestniczyć w konkursie. W każdym mieście około 10-40 osób zdobywało przepustki do etapu w Hollywood. Nie wszystkie przesłuchania są puszczane na antenie, ponieważ program gości w każdym mieście przez dwa dni, a na przesłuchaniach zjawia się około 10 000 osób. Jeden jednogodzinny odcinek przedstawia dwudniowe przesłuchania w każdym z miast osobno. Podczas jednego sezonu American Idol odwiedza tylko dziesięć miast, nigdy jedno miasto nie jest odwiedzane przez trzy sezony z rzędu.
Hollywood.
Podczas etapu w Hollywood uczestnicy występują przed sędziami, którzy dokonują eliminacji, w różnych dniach. Podczas pierwszego sezonu uczestnicy wybierali piosenkę z listy do zaśpiewania podczas pierwszej rundy. Do następnej rundy uczestnicy dzielili się na mniejsze grupki i śpiewali jedną piosenkę razem. Podczas ostatniej rundy każdy uczestnik wykonywał piosenkę wybraną przez siebie a cappella.
Podczas siódmego sezonu, przesłuchania w Hollywood zostały zmienione i zrezygnowano z występów grupowych. Zamiast tego uczestnicy śpiewali sami pierwszego dnia i, jeśli sędziowie uznali, że występ był wystarczająco dobry, przechodzili do następnej rundy, w innym przypadku zawodnik miał jeszcze jedną szansę, aby zaimponować sędziom przed ostatnią rundą. Po raz pierwszy uczestnicy mogli używać instrumentu podczas śpiewani, jeśli tego chcieli.
Półfinały.
Sezony 1-3.
W pierwszych trzech sezonach półfinaliści zostali podzieleni przypadkowo na dwie grupy. Każdy uczestnik śpiewał wtedy podczas występu jego grupy. Podczas pierwszego sezonu uczestnicy podzieleni zostali na trzy grupy, spośród których po trzech najlepszych przechodziło do finałów. W drugim i trzecim sezonie uczestnicy podzieleni zostali na cztery grupy po osiem osób i do finałów dostawały się po dwie najlepsze osoby z każdej z grup.
W trzech pierwszych sezonach istniała dzika karta, czyli jeden finalista był wybierany przez sędziów. Jednakże w drugim i trzecim sezonie każdy sędzi wybierał jednego finalistę, a publiczność pozostałych czterech.
Sezony 4-7, 9.
W sezonach od czwartego do siódmego, wybierano dwudziestu czterech półfinalistów i dzielono ich na dwie grupy względem płci, aby w finałach było po 6 kobiet i 6 mężczyzn. Obie grupy śpiewały podczas różnych wieczorów i dwójka z najmniejszą liczbą głosów odpadała co tydzień (do momentu gdy pozostało dwunastu finalistów) z programu. Do siódmego sezony półfinaliście nie mogli grać na instrumencie podczas śpiewania. Taka sama forma została użyta także w dziewiątym sezonie.
Sezon 8.
W sezonie ósmym wyłoniono trzydziestu sześciu półfinalistów. Przez trzy kolejne wtorki, dwunastu różnych półfinalistów śpiewało w nadziei na pozostanie w konkursie. Gdy zostawały ogłaszane wyniki do finału przechodzili mężczyzna z największą liczbą głosów, kobieta z największą liczbą głosów oraz półfinalista z największą liczbą głosów z pozostałej dziesiątki. Podczas tego sezonu powróciła także dzika karta, sędziowie mieli prawo wybrać trójkę półfinalistów wcześniej już wyeliminowanych. Jednakże sędziowie, ku zdziwieniu widzów, wybrali czterech dodatkowych finalistów i utworzyli top13 zamiast top12.
Finały.
Finały są emitowane na żywo najlepszym czasie antenowym przez CBS Television City w Los Angeles przed publicznością zgromadzoną w studio. Finały trwały przez osiem tygodni w pierwszym sezonie oraz jedenaście w kolejnych. Każdy finalista wykonywał piosenkę lub piosenki wybrane z cotygodniowych tematów. Podczas pierwszych kilku tygodni każdy finalista śpiewa jedną piosenkę, top4 i top5 śpiewa po dwie piosenki, a top3 wykonuje po trzy piosenki.
Tematy są oparte na gatunku muzycznym, utworach nagranych przez poszczególnych artystów lub o takie tematy jak piosenki numer jeden listy Billboard, bądź też piosenki z roku urodzenia uczestnika.
W przeszłości tematy dotyczyły m.in. Motown, disco oraz muzyka takich artystów jak na przykład: Michael Jackson, The Beatles, Queen, Billy Joel, Bee Gees, Gloria Estefan, Elton John, Mariah Carey, Andrew Lloyd Webber, Dolly Parton i Elvis Presley. Zawodnicy zazwyczaj pracują nad piosenką z mentorem, którym jest jakaś sławna osoba z przemysłu muzycznego.
Po każdym odcinku, w którym występują finaliści emitowany jest następnego wieczoru odcinek, w którym ujawniane są wyniki głosowania I odpada jeden uczestnik. Wyłaniana jest trójka uczestników z najmniejszą liczbą głosów w danym odcinku, następnie jeden finalista jest informowany, że jest bezpieczny, a z pozostałej dwójki jeden finalista odpada z programu i wraca do domu.
W ósmym I dziewiątym sezonie sędziowie mili prawo do jednokrotnego uratowania jednego z uczestników, jeśli poczuli, że publiczność podjęła złą decyzję. Jeśli podjęli jednomyślną decyzję mogli uratować uczestnika przed eliminacją, lecz w następnym tygodniu muszą odpaść dwie osoby. Prawo to przysługuje tylko raz w czasie trwania całego sezonu, ale nie działa już gdy zostanie pięciu uczestników. Gdy uczestnik odpada z finału, wyświetlany zostaje filmik o jego drodze podczas programu i na koniec śpiewa on piosenkę.
W finale pozostała dwójka finalistów także wykonuje piosenki, aby wyłonić zwycięzcę. Podczas pierwszego sezonu oraz od trzeciego do szóstego finał był transmitowany z Kodak Theatre, w którym zasiadała 3 400-osobowa widownia. Finał drugiego sezonu odbywał się w Gibson Amphitheatre. Od siódmego sezonu finał ma miejsce w Nokia Theatre, w którym zmieści się ponad 7000 osób. Zwycięzca jest wyłaniany na koniec programu, w którym zawsze ogłaszano wyniki.
Nagroda dla zwycięzcy i finalistów.
Zwycięzca otrzymuje kontrakt z wiodącą wytwórnią płytową, który może oznaczać wydanie do sześciu albumów w ciągu siedmiu lat, oraz kontrakt z wytwórnią powiązaną z American Idol – 19 Management (posiada pierwszeństwo w zaproponowaniu kontraktu finalistom). Wszyscy poprzedni zwycięzcy zarobili przynajmniej jeden milion dolarów w pierwszym roku po wygraniu sezonu. Wszystkie osoby, które zajęły drugie miejsca oraz kilkoro uczestników zajmujących inne miejsca podpisało kontrakty płytowe. Pierwsza dziesiątka finalistów z każdego finału otrzymuje przywilej uczestnictwa w trasie koncertowej, gdzie każdy może zarobić nawet milion dolarów.
Streszczenie sezonów.
Przegląd.
Początkowo Fox wraz z innymi nadawcami odrzucała American Idol. Jednak Rupert Murdoch, szef spółki matki telewizji Fox, został przekonane do kupienia tego programu przez swoją córkę Elisabeth, która była fanką brytyjskiej wersji.(9) Poprzez słowa generowane przez uczestników oraz obecność, znanego z ciętego języka brytyjskiego sędziego Simona Cowella program szybko stał się fenomenem. Niedawno zakończył się dziewiąty sezon programu i już ruszają przygotowania nad następnym. W listopadzie 2005 roku kierownictwo Fox Broadcasting i producenci American Idol podpisali nowy kontrakt dzięki, któremu program pozostanie na antenie przynajmniej do 2011 roku.
Sezon 1.
Pierwszy sezon American Idol zadebiutował bez żadnego ogromnego szumu wokół w czerwcu 2002 roku na antenie telewizji Fox. Program był wtedy prowadzony przez Ryana Seacresta i Briana Dunklemana. Show był emitowany przez trzynaście tygodni od czerwca do września. Szacowana liczba widzów, którzy oglądali finał pierwszego sezonu we wrześniu 2002 wynosiła 22.700.000.
Zwyciężczyni, Kelly Clarkson, podpisała kontrakt z RCA Records, marką która współpracuje z 19 Management. Zaraz po finale Clarkson wydała dwa single, w tym piosenkę koronacyjną „A Moment Like This. Zwyciężczyni od tego czasu wydała cztery dobrze sprzedające się albumy – "Thankful", "Breakaway", "My December" oraz "All I Ever Wanted". Ostatni album wokalistki ukazał się 10 marca 2009 roku. Clarkson jako pierwszy uczestnik programu zdobyła nagrodę Grammy i otrzymała także wiele innym nagród muzycznych. Sprzedała ponad 23 milionów płyt na całym świecie, najwięcej ze wszystkich zwycięzców wszystkich programów na franszyzie Idola na świecie. Jest pierwszym uczestnikiem, który posiadał dwa albumy numer jeden na liście Billboard, jedyny, który posiadał dwa single na pierwszym miejscu listy Billboard Hot 100, posiada jeden singiel nie związany z Idolem na pierwszym miejscu oraz ma dwa single, które osiągnęły sprzedaż internetową na poziomie 2 000 000 – „Since U Been Gone”, „My Life Would Suck Without You”. W maju 2010 roku magazyn Billboard nazwał Clarkson "odnoszącym największe sukcesy uczestnikiem American Idol wszech czasów". Clarkson pracuje obecnie nad piątym albumem studyjnym, który ma ukazać się jesienią 2010 roku.
Uczestnik zajmujący drugie miejsce Justin Guarini także podpisał kontrakt z RCA Records i wydał swój debiutancki album w 2003 roku po zakończeniu drugiego sezonu. RCA opuściło go krótko po jego debiucie. Guarini założył własną firmę i niezależnie wytworzył album jazzowy w 2005 roku. Jest także prowadzącym/komentatorem dla TV Guide Network.
Oprócz Clarkson i Guarini, kontrakty podpisali także Nikki McKibbin, Tamyra Gray, RJ Helton i Christina Christian. Tamyra Gray podpisała kontakt, ale zrezygnowano z wypuszczenia jej albumu. Później podpisała kontrakt z wytwórnią Simona Fillera 19 Entertainment, wydała debiutancki album w 2004 roku, ale zrezygnowano z wydania jej albumu w 2005 roku.
Program zainspirował powstanie filmu From Justin to Kelly, w którym wystąpiła Kelly Clarkson i Justin Guarini. Musical z wątkiem muzycznym, wyprodukowany przez Simona Fullera, został nakręcony w Miami po sześciu tygodniach od zakończenia sezonu. Po premierze w czerwcu 2003 roku okazało się, że film nie zwrócił się podczas krótkich wyświetleniach w teatrach i często znajduje się w rankingach wśród najgorszych filmów kiedykolwiek wyprodukowanych.
Sezon 2.
Po sukcesie pierwszego sezonu, sezon drugi był emitowany od stycznia 2003 roku. Wzrosła liczba odcinków, wzrósł budżet oraz opłaty za czas reklamowy. Dunkleman opuścił program, pozostawiając Seacresta jako samotnego prowadzącego. Kristin Holt została ogłoszona jako współprowadząca, jednak podczas programu jej rola ograniczała się do specjalnego korespondenta.
Tym razem wygrał Ruben Studdard. Spośród 24 milionów głosów, które zostały wtedy nadesłane, zdobył 134 000 głosów więcej niż Clay Aiken i wywiązała się dyskusja w przemyśle komunikacyjnym o telefonicznym systemie głosowania, który był przeciążony i 150 000 połączeń zostało przerwanych, czyniąc głosowanie podejrzanym. Od tamtego czasu system głosowania został zmieniony i ulepszony, aby uniknąć takiego problemu w przyszłości.
W wywiadzie przed sezonem piątym, producent wykonawczy Nigel Lythgoe zasugerował, że Aiken skłonił ludzi do głosowania od kiedy otrzymał dziką kartę, aż do finału. Aiken był pierwszym uczestnikiem, który nie wygrał programu, który miał numer jeden w Stanach Zjednoczonych – „This Is the Night”, napisany przez Chris Braide, Aldo Nova and Gary Burr. Był to najlepszy singiel w USA w 2003 roku, sprzedał się w liczbie ponad jednego miliona i pokrył się sześciokrotną platyną w Kanadzie oraz został numerem jeden w Nowej Zelandii. Pozostaje najlepszym singlem z show kiedykolwiek.
Oprócz Studdarda i Aikena kontrakty podpisali także Kimberley Locke, Josh Gracian i Rasmusen.
W programie powstały pewne kontrowersje po tym jak Frenchie Davis została zdyskwalifikowana z konkursu po tym jak w Internecie ukazały się jej zdjęcia topless. Krótko po udziale w programie dostała rolę na Broadwayu w musicali Rent, i nadal kontynuuje tam pracę. Producenci programu zatrudnili specjalistów od marketingu chrześcijańskiego, aby uniknąć więcej takich problemów.
Po zakończeniu sezonu zwycięzca Ruben Studdad pozwał 205 Flava Inc. Na sumę 2 mln dolarów za używanie jego wizerunku do promocji. Flava odpowiedział twierdząc, że Studdard przyjął ponad 10 000 dolarów w zamian za noszenie koszulki 205 i przedstawiła osiem zrealizowanych czeków na potwierdzenie swojego stanowiska. Sprawa została załatwiona poza sądem.
W 2005 roku uczestnik Corey Clark (zdyskwalifikowany za nieujawnienie pozwu policyjnego) twierdził, że on i Paula Abdul mieli romans, podczas gdy był w konkursie i to przyczyniło się do jego dyskwalifikacji. Pojawił się także zarzut, że Abdul traktowała go priorytetowo z tego powodu. Dalsze dochodzenia prowadzone przez niezależną radę zatrudnioną przez Fox „nie potwierdzają zarzutów lub dowodów dostarczonych przez pana Clarka lub świadków”.
1 Nikt z najniższej dwójki nie został wyeliminowany podczas programu 1 kwietnia z powodu dyskwalifikacji Coreya Clarka.
Sezon 3.
Trzeci sezon miał swoją premierę 19 stycznia 2004 roku. Do końca trzeciego sezonu sieć miała zyski rzędu 260 mln dolarów. Zwycięzcą została Fantasia Barrino, później znana jako po prostu „Fantasia”, na drugim miejscu uplasowała się Diana DeGarmo. Trzeci sezon emitowany był także w Australii na kanale Network Ten około pół tygodnia później niż odcinki w Stanach Zjednoczonych. W maju 2005 roku Telescope ogłosił, że podczas trzeciego sezonu oddano około 360 milionów głosów.
Podczas początkowych etapów występował William Hung, student Uniwersytetu Berkeley, który zasłynął z niezbyt udanego wykonania „She Bangs” Ricky’ego Martina. Jego występ, jak również pozytywne nastawienie do krytyki Simona Cowella, zapewnił mu podpisanie kontraktu z Koch Entertainment oraz sprzedaż płyty w wysokości ponad 500 000 sztuk.
Podczas tego sezonu kontrowersje wywołało m.in. wyeliminowanie Jennifer Hudson, podczas gdy w programie pozostali Jon Peter Lewis i John Stevens. Jasmine Trias, pomimo negatywnych uwag Simona Cowella przetrwała w programie i zajęła trzecie miejsce.
Ponad 65 milionów głosów zostało zliczonych podczas finału sezonu, więcej niż podczas dwóch pierwszych sezonów razem. Trzeci sezon wygrała Fantasia i wydała swój pierwszy singiel w czerwcu 2004 roku z RCA. Singiel znalazł się na pierwszym miejscu listy Billboard Hot 100, czyniąc finalistkę pierwszym artystą w historii, którego pierwszy singiel debiutowałby na pierwszym miejscu Hot 100, pozostał tam przez tydzień. Pierwszy singiel Fantasi „I Believe” pokrył się podwójną platyną i otrzymał trzy Billboard Music Aword.
DeGarmo także podpisała kontrakt z RCA. Jej singiel „Dreams” napisany przez Sydneya Braide’a zadebiutował na drugim miejscu sprzedaży elektronicznej oraz na pierwszym na liście Billboard Hot 100. Sprzedaż jej debiutanckiego albumu „Blue Skies” ucierpiała z powodu braku promocji i wtedy poprosiła o zwolnienie jej z umowy z wytwórnią. Od tamtego czasu grała różne role na Broadwayu.
Oprócz Fantasi i Stewart kontrakty podpisali i wydali albumy także Jasmine Trias, LaToya London, George Huff, Jennifer Hudson oraz Camile Velasco. Hudson jako jedyny uczestnik American Idol otrzymała Oscara, za najlepszą rolę drugoplanową w „Dreamgirls”. Jennifer Hudson występowała także w Seks w wielkim mieście oraz Sekretne życie pszczół.
Sezon 4.
Sezon czwarty miał swoją premierę 18 stycznia 2005 roku. Limit wieku został podniesiony do 28, aby zwiększyć liczbę i różnorodność uczestników. Pośród tych, którzy skorzystali na zmianie w regulaminie był Constantine Maroulis i Bo Bice, którzy byli najstarszymi i zarazem najbardziej doświadczonymi uczestnikami. Byli także często wspominani przez Ryana Seacresta w mediach jako „ta dwójka rockmanów”, z powodu długich włosów, wybory piosenek oraz dlatego, że wymykali się standardom programu. Za ich przykładem, w kolejnych sezonach, pojawiało się więcej osób, którzy dobrze czuli się a takiej muzyce, jak np. Chris Daughtry w sezonie piątym. W maju 2005 roku Telescope ogłosił, że czwarty sezon zanotował ponad 500 000 głosów oddanych na uczestników.
W tym sezonie zostały wdrożone również nowe przepisy końcowej części konkursu. Zamiast konkurować w półfinałach, uczestników podzielono na dwie grupy po 12 osób względem płci. Uczestnicy rywalizowali między sobą, aż do utworzenia top 12, czyli 6 kobiet i 6 mężczyzn. Zasady zmieniono w odpowiedzi na sytuację w poprzednim sezonie, gdzie w finałach było osiem kobiet i tylko czterech mężczyzn.
Zwycięzcą została Carrie Underwood, piosenkarka country. Jej singiel „Inside Your Heaven” zadebiutował na pierwszym miejscu listy Billboard Hot 100 14 czerwca 2005 roku i podczas pierwszego tygodnia sprzedał się w liczbie 170 000 kopii. Tydzień później Bo Bice wypuścił swoją wersję tego samego singla, który zadebiutował na drugim miejscu. W listopadzie 2005 Carrie Underwood wydała swój debiutancki album „Some Hearts”, który zadebiutował na drugim miejscu listy Hot 100. Album pokrył się siedmiokrotną platyną i tym samym stał się najwyżej certyfikowanym albumem spośród uczestników American Idol. W lutym 2007 roku Underwood została drugim zwycięzcą programu, który zdobył trzy najważniejsze nagrody muzyczne (American Music, Billboard, Grammy) podczas jednego sezonu (2006-07). Jest najlepiej sprzedającym się uczestnikiem American Idol w historii, sprzedała ponad 11,5 mln płyt w Stanach Zjednoczonych.
Inni uczestnicy sezonu także odnieśli sukcesy w swojej karierze po programie. Vonzell Solomon, trzecie miejsce, zagrała w filmie „Still Green” i wydała singiel na świątecznym albumie. Uczestnik, który zajął czwarte miejsce, Anthony Fedorov, pojawił się w takich programach telewizyjnych jak np. Fear Factor, prowadził także kilka odcinków na MTV oraz wystąpił w produkcji The Tantasticks w 2007 roku. Uczestnik z szóstego miejsca, Constantine Maroulis wydał swój debiutancki album w 2007 roku, obecnie występuje na Broadwayu w Rock of Ages, za co otrzymał nominację do Tony Award za najlepszego aktora w musicalu. Uczestnik z siódmego miejsca Anwar Robinson wydał album oraz uczestniczka z dwunastego miejsca Lindsey Cardinale wydała swój pierwszy singiel „Nothing Like A Dream” w 2006 roku.
1Nikt z "bottom 3" nie został odesłany jako bezpieczny przez eliminacją podczas programu 20 kwietnia.
Sezon 5.
Piąty sezon program rozpoczął się 17 stycznia 2006 roku, był to pierwszy sezon emitowany w high definition. Nadal pozostaje sezonem o największej oglądalności. Przesłuchania odbywały się w Austin, Bostonie, Chicago, Denver i San Francisco oraz Greensboro i Las Vegas dodanych z powodu odwołania przesłuchań w Memphis z powodu huraganu Katrina. W Tyn sezonie obowiązywały te same zasady co w sezonie czwartym.
W tym sezonie zwyciężył Taylor Hicks 24 maja 2006 roku, był czwartym zwycięzcą, który nigdy nie znalazł się w najgorszej trójce podczas sezonu. Jego pierwszy singiel „Do I Make You Proud” zadebiutował na pierwszym miejscu Hot 100 i pokrył się złotem. (26) Jego debiutancki album „Tylor Hicks” sprzedał się w liczbie 703 000 kopii. Później opuścił wytwórnię i 10 marca 2009 roku wydał płytę, pod własną marką, The Distance.
30 maja 2006 roku Telescope ogłosił, że całkowita liczba głosów oddana podczas finału wynosiła 63,5 mln, zaś całkowita liczba podczas sezonu wynosiła 580 mln. Tylor Hicks jest drugim zwycięzcą pochodzącym z Birmingham (Alabama) (pierwszym był Ruben Studdard) oraz czwartym finalistą związanym z tym miastem.
Finalistą, który odniósł największy sukces medialny jest Chris Daughtry, który skończył na czwartym miejscu. Jego debiutancki album sprzedał się w liczbie przekraczającej 5 mln płyt i wypromował dwa single, które uplasowały się w pierwszej dziesiątce Hot 100. Album, który spędził dwa tygodnie jako numer jeden w Stanach Zjednoczonych, jest także najszybciej sprzedającym się debiutanckim albumem rockowym w historii Soundscan.
Album zdobywczyni drugiego miejsca Katharine McPhee sprzedał się w liczbie około 374 000 i wypromował dwa hity Top 40 na liście Billboard. Kellie Pickler (szóste miejsce), której album „Small Town Girl” osiągną pozycję numer jeden na Billboard Top Country Albums i pokrył się złotem, sprzedał się jak dotąd w liczbie 810 000 kopii. Elliot Yamin (trzecie miejsce) wydał album, który pokrył się złotem i pochodzi z niego singiel, który pokrył się platyną. Mandisa (dziewiąte miejsce) wydała album True Beauty, za który dostała nominację do nagrody Grammy w kategorii Best Pop/Contemporary Gospel Album w 2007 roku.
1Nikt z "bottom 3" podczas programu 12 kwietnia nie został odesłany jako bezpieczny przed eliminacją.
Sezon 6.
Szósty sezon rozpoczął się we wtorek 16 stycznia 2007 roku. Premierowy odcinek zgromadził przed telewizorami 37,7 mln osób, podczas pierwszej połowy nawet 41 mln. Podczas finału odnotowano 74 mln głosów, zwycięzcą została Jordin Sparks, drugie miejsce zajął Blake Lewis. Nastoletni Sanjaya Malakar był najbardziej polaryzującym uczestnikiem w sezonie, jednakże 18 kwietnia odpadł z programu.
Uczestnicy w "Top 6" wykonywali inspirujące piosenki podczas pierwszego w historii "Idol Gives Back", czyli odcinku, w którym zbierane są pieniądze na cele charytatywne, zebrano wtedy ponad 75 mln dolarów. Gdy Ryan Seacrest miał ogłosić, że Jordin Sparks zostanie wyeliminowana, ujawnił, że to jest tydzień charytatywny i nikt nie zostanie wyeliminowany, głosy z tego tygodnia zostaną doliczone do głosów z następnego tygodnia i wtedy odpadnie dwóch uczestników. Zsumowana liczba głosów wynosiła około 135 mln.
W kwietniu 2007 roku rozpoczął się konkurs American Idol Songwriter, który miał na celu wybranie piosenki koronacyjnej przez fanów. Spośród nadesłanych propozycji Simon Fuller wybrał dwadzieścia, na które potem głosowali online fani, wygrała piosenka „This Is My Now”. Singiel został nagrany przez Jordin Sparks i został wydany 24 maja 2007 roku. Piosenka znalazła się najwyżej na 15. miejscu listy Hot 100.
Pierwszym singlem po programie był hit (najwyższe miejsce na listach 8) "Tattoo", który pokrył się platyną. Jej trzeci singiel "No Air", który znalazł się na 3. miejscu listy "Hot 100", pokrył się platyną i sprzedał się w liczbie powyżej 3 mln sztuk, zostając tym samym najlepiej sprzedającym się singlem wśród wszystkich uczestników programu. Trzeci singiel "One Step at a Time" z pierwszej płyty osiągnął 17. miejsce na listach przebojów oraz pokrył się platyną, sprzedając się w liczbie powyżej 1 mln sztuk. Sparks wydała w 2009 roku swój drugi album zatytułowany Battlefield. Tytułowy utwór z płyty stał się jej "top20" singlem, który wskoczył na listę "Hot 100", plasując się na dziesiątym miejscu. Do tej pory tylko Jordin Sparks, jako jedyny zwycięzca, dokonała tego, że jej pięć pierwszych singli stało się "Top 20 Hit".
Pierwszym singlem Blake’a Lewisa był „Break Anotha!”, który nie pojawił się na liście Billboard "Hot 100". Jego drugi singiel "How Many Words" także nie pojawił się na "Hot 100", plasując się na 25 miejscu „Bubbling Under Chart”. Niedługo potem Lewis oświadczy, że Arista Records zakończyło z nim współpracę. Sprzedał tylko ponad 300 000 płyt i porzucił na razie wydanie trzeciego albumu.
Jordin Sparks jest czwartym zwycięzcą, który nigdy nie znalazł się wśród najsłabszej dwójki lub trójki w programie, dołączając do Kelly Clarkson, Carrie Underwood oraz Taylora Hicksa. Clay Aiken, który zajął drugie miejsce w drugim sezonie, także nigdy nie znalazł się wśród "bottom 3" i "bottom 2".
1 21 marca ogłoszono tylko "bottom 2".
2 Od finałowej 6 ogłaszano tylko wyeliminowanych uczestników, nie wyłaniano "bottom 2".
Sezon 7.
Siódmy sezon program powrócił 15 stycznia 2008 roku na dwudniową i czterogodzinną premierę. Zwycięzcą został David Cook. Znany ze swojego zorientowania na covery rockowe. Cook został pierwszym rockowym zwycięzcą programu.
Przed startem sezonu siódmego, producent wykonawczy Nigel Lythgoe zdementował plotkę co do tego, że w poprzedni sezon skupiał się bardziej na mentorach niż na uczestnikach. Zaplanowano zmiany na sezon siódmy, aby zwrócić większą uwagę na uczestników, zapewniając więcej informacji na ich wcześniejszym życiu i rodzinie.
11 marca 2008 roku American Idol zadebiutował ze zmienioną szatą graficzną sceny oraz odrobinę na antenie. Dwudniowy finał sezonu był nadawany na żywo z Nokia Theatre z Los Angeles 20 i 21 maja 2008 roku.
Podczas tego sezonu powrócił także "Idol Gives Back", dzięki któremu zebrano ponad 75 mln dolarów w 2007 roku na różne cele charytatywne. Podczas występów 9 kwietnia 2008 roku zebrano porównywalną ilość pieniędzy co w 2007 roku, pieniądze będą rozdysponowane przez Fundację "Idol Gives Back".
Media zauważyły, że podczas siódmego sezonu kilku spośród półfinalistów wydał kiedyś płytę, włączając Kristy Lee Cook, Brooke White, Michael Johns i Carly Smithson. David Cook także wydał płytę przed programem, ale był to wydany niezależnie album solo, który nie był kontraktowany. Reguły programu zabraniają udziału w programie uczestnikom, którzy mają obecnie podpisany jakiś kontrakt płytowy z wytwórnią. Clay Aiken, uczestnik drugiej edycji programu, skomentował w swoim wywiadzie dla The View, że obecnie uczestnicy są bardziej doświadczeni niż w początkowych sezonach.
W obecnym sezonie kontynuowany był także konkurs na piosenkę koronacyjną. Każdy z uczestników zaśpiewał podczas programu piosenkę wybraną przez fanów programu, ale żadna nie została użyta jako piosenka koronacyjna. David Cook jako piosenkę zwycięską nagrał "The Time of My Life" 22 maja 2008 roku.
W tym sezonie David Archuleta i David Cook dołączyli do Kelly Clarkson, Claya Aikena, Carrie Underwood, Tylora Hicksa oraz Jordin Sparks jako uczestnicy "top 2", którzy nigdy nie byli w najsłabszej dwójce i trójce sezonu. Finał tego sezonu był pierwszym, podczas którego żaden z finalistów nigdy nie był w najsłabszej trójce.
Debiutancki album Davida Cooka został wydany 18 listopada 2008 roku we współpracy z 19 Recordings/RCA i pokrył się platyną 22 stycznia 2009 roku. Podczas pracy nad albumem Cook współpracował ze zdobywcą nagrody Grammy Robem Cavallo. Pierwszym singlem albumu była piosenka „Light On”, który doszedł do 20 miejsca na liście "Hot 100".
David Archuleta podpisał kontrakt z Jive Records i swój pierwszy album zatytułowany jego imieniem i nazwiskiem wydał 11 listopada 2008 roku. Płyta zadebiutowała na 2 miejscu, podczas gdy debiutancki album zwycięzcy na 3. Po raz drugi album osoby zajmującej drugie miejsce przebił album zwycięzcy. Jego pierwszy album pokrył się złotem. Pierwszy singiel z tej płyty "Crush" zadebiutował na 2 miejscu listy "Hot 100" oraz na pierwszym "Hot Digital Songs", co było najlepszym debiutem w 2008, a nawet w ciągu 18 miesięcy. Piosenka rozeszła się w nakładzie 1,9 mln kopii, czyniąc ten singiel odnoszącym największy sukces w historii programu. Drugim singlem był "A Little Too Not Over You".
1 Nikt z "bottom 3" nie został odesłany do uczestników przed ogłoszeniem wyników.
2 Od "top 5" ogłaszano tylko nazwiska osób wyeliminowanych.
Sezon 8.
Sezon ósmy program rozpoczął się 13 stycznia 2009 roku. Przesłuchania zaczęły się 17 lipca tego samego roku. Podczas tego sezonu wyemitowano kilka wydłużonych odcinków półfinałów. Mike Darnell, prezydent programowy telewizji Fox, stwierdził, że zrobiono to, aby zwrócić większą uwagę na stan emocjonalny uczestników. Dodano czwartego sędziego, została nim Kara DioGuardi, piosenkarka, producentka oraz autorka tekstów piosenek. Także był to ostatni sezon Pauli Abdul w programie.
Po tym jak Fox i producenci powiedzieli, że w programie nastąpią zmiany, 4 sierpnia ogłoszono, że producent wykonawczy Nigel Lythgoe odchodzi by skupić się na międzynarodowych wersjach programu So You Think You Can Dance. "Idol Gives Back" nie powrócił z powodu ekonomicznego kryzysu. Ponadto runda w Hollywood została przeniesiona do Kodak Theatre oraz wydłużona do dwóch tygodni.
Po raz pierwszy wybrano 36 półfinalistów, 12 różnych półfinalistów występowało każdego wtorku. Mężczyzna, kobieta i trzecia osoba z największą liczbą głosów dostawało miejsce w finałach. Podczas tego sezonu powróciła także runda z dzikimi kartami, ostatnio była w trzecim sezonie. Podczas tej rundy trzy osoby miały przejść do finałów, jednakże wybrano cztery osoby. (46) Nowością było to, że sędziowie mieli prawo weta w sprawie wyeliminowanego uczestnika. Zwycięzcą został Kris Allen, który podpisał kontrakt z 19 Entertainment/Jive Records. Podczas tego sezonu kilku uczestników także podpisało kontrakty płytowe, m.in.: Adam Lambert, Danny Gokey, Allison Iraheta, Lil Rounds and Michael Sarver.
1 Podczas pierwszego odcinka Ryan Seacrest ustawił Anoopa Desai oraz Magan Joy na środku sceny co tradycyjne oznacza, że są w bottom 3, ale Ryan nigdy nie powiedział, że mieli najmniejszą libczę głosów.
2 15 kwietnia sędziowie ocalili Matta’ Giraud od wyeliminowania z programu.
3 Z powodu użycia "Judges’ Save" 15 kwietnia, Lil Rounds i Anoop Desai zostali oboje wyeliminowani 22 kwietnia.
Sezon 9.
Premiera dziewiątego sezonu American Idol miała miejsce 12 stycznia 2010 roku. Przesłuchania rozpoczęły się 14 sierpnia tego samego roku, nie cały miesiąc po finale poprzedniego sezonu. Paulę Abdul, która odeszła z programu zastąpiła Ellen DeGeneres. Nowy sędzia po raz pierwszy pojawił się dopiero podczas rundy w Hollywood.
Jednym z najbardziej znanych uczestników został generał Larry Platt, którego wykonanie piosenki "Pants On the Ground" stało się przebojem. Ponadto w tym sezonie mentorami byli: Miley Cyrus, Usher, Alicia Keys, Shania Twain (była także sędzią podczas przesłuchań w Chicago), Jamie Foxx (po raz drugi), Harry Connick Jr. oraz Adam Lambert (jako pierwszy uczestnik programu American Idol). 21 kwietnia 2010 roku powrócił także "Idol Gives Back".
Podczas finału tego sezonu prawie wszyscy zwycięzcy i wielu finalistów pojawiło się na scenie i wykonało piosenkę "Together We Are One" w uznaniu dla Simona Cowella, dla którego był to ostatni sezon. Pojawiła się także Paula Abdul.
Był to drugi sezon, podczas którego dwójka najlepszych uczestników nigdy nie była w grupie najsłabszych. Crystal Bowersox i Lee DeWyze dołączyli tym samym do Kelly Clarkson, Claya Aikena, Carrie Underwood, Tylora Hicksa, Jordin Sparks, Davida Cook i Davida Archuleta jako uczestnicy wielkiego finału, którzy nigdy nie byli w "bottom 2" lub "bottom 3". 26 maja zwycięzcą ogłoszono Lee DeWyze, a na drugim miejscu znalazła się Crystal Bowersox. Podczas tego sezonu nie było piosenki koronacyjnej, zamiast tego finałowa dwójka mogła wydać cover – Lee DeWyze wybrał "Beautiful Day" zespołu U2 a Crystal Bowesox "Up to the Mountain" Patty Griffin.
1 7 kwietnia sędziowie uznali swojego prawa do ocalenia odpadającego uczestnika, którym był Michael Lynche
2 Z powodu ocalenia uczestnika 7 kwietnia Andrew Garcia i Katie Stevens zostali wyeliminowani 14 kwietnia.
Sezon 10.
Premiera dziesiątego sezonu planowana jest na 12 stycznia 2011 roku na kanale Fox. Do Randy’ego Jacksona dołączyli Jenifer Lopez oraz Steven Tyler.
Podczas tego sezonu Jimmy Iovine, prezes Interscope Geffen A&amp;M Records, nowego partnera programu, będzie mentorem bez cotygodniowego mentora, jak było w poprzednich sezonach. Nigel Lythgoe powrócił jako producent wykonawczy.
Geograficzna stronniczość.
Od premiery programu w 2002 roku, sześciu spośród dziewięciu zwycięzców, włączając pierwszych pięciu pochodziło z południowej części Stanów Zjednoczonych. W tamtym czasie Jordin Sparks mieszkała w Arizonie, David Cook w Missouri a Lee DeWyze w Illinois. Wiceprezydent Nielsen Entertainment powiedział „Każdy z tych artystów przemawia do większej liczby konsumentów muzycznych… Carrie Underwood nie jest tylko tradycyjnym artystą country, ona krzyżuje style. Kelly Clarkson podobnie.” Dane z Nielsen SoundScan pokazują, że z 47 mln płyt sprzedanych przez uczestników American Idol w styczniu 2010 roku 85% należało do artystów z południa kraju.
Program jest niezwykle popularny na południu, mieszkańcy stanów południowo-wschodnich o 10% częściej oglądali program, a mieszkańcy stanu Kentucky o 16%. Taylor Hicks (Alabama) zapytany o podobanie się publiczności uczestników z południowych stanów odpowiedział: "Ludzie na południu są dumni... Więc są nieugięci we wspieraniu uczestników ze swojego regionu, którzy dobrze sobie radzą w konkursie".
Idol Gives Back.
Począwszy od sezonu szóstego American Idol rozpoczął tradycję charytatywną "Idol Gives Back", czyli podczas jednego odcinka w sezonie występowały gwiazdy muzyki i zbierano pieniądze. W sezonie siódmym wystąpili m.in.: Robin Williams, Céline Dion, Billy Crystal, Forest Whitaker, Dane Cook, Kiefer Sutherland, Vanessa Hudgens, Ashley Tisdale, Jennifer Connelly, Elliott Yamin, Miley Cyrus. "Idol Gives Back" nie było podczas sezonu ósmego z powodu kryzysu ekonomicznego. Podczas wszystkich sezonów, gdy odbywał się "Idol Gives Back", zebrano łącznie prawie 185 mln dolarów.
Rating telewizyjny.
Rankingi sezonowe (opierane na przeciętnej liczbie oglądających odcinków) American Idol w telewizji Fox. Jest to jeden z najwyżej notowanych programów w historii telewizji.
Premiera American Idol miała miejsce w czerwcu 2002 roku i stała się niespodzianką-hitem 2002 roku. Pierwszy odcinek przyciągną przed telewizory 9,9 mln widzów, dając telewizji Fox notowanie w tym czasie antenowym w całym roku. Publiczność programu rosła, dając średnio 23 mln widzów, czasami jednak niektóre odcinki sięgały 40 mln widzów. Program znalazł się w pierwszej trójce pośród wszystkich grup wiekowych, ale najważniejsze znalazł na pierwszym miejscu w grupie najważniejszej dla reklamodawców, w przedziale 18-49.
Liczba widzów wzrastała dalej, osiągając w pierwszym odcinku drugiego sezonu prawie 27 mln. Średnia liczba widzów w drugim sezonie wynosiła 21,7 mln, co uplasowało program na drugim miejscu w grupie 18-49. Finałowy odcinek, w którym Ruben Studdard wygrał, obejrzało 38,1 mln widzów, jest to odcinek o największej liczbie widzów w historii American Idol. W czasie czwartego sezonu American Idol stał się najchętniej oglądanym programem pośród wszystkich widzów w amerykańskiej telewizji ze średnią liczbą widzów 26,8 mln. Największą średnią oglądalność program osiągnął podczas piątego sezonu – 30,6 mln widzów.
Pierwszy odcinek sezonu 6 był jednym z najchętniej oglądanych w historii American Idol, wtedy wielu producentów zaczęło uważać, że program ma siłę jakiej jeszcze nie widzieli nigdy. American Idol dominował na antenie dwa, trzy razy w tygodniu, gdy był wyświetlany. Konkurencyjne stacje, których personel nazywał show "Gwiazdą Śmierci", przeorganizowywały swoje harmonogramy telewizyjne aby minimalizować straty. Jednak liczba widzów nieznacznie zaczęła spadać, finałowy odcinek odnotował 19% spadek w porównaniu z poprzednim rokiem.
Liczba widzów spadała dalej także podczas siódmego sezonu. Premierowy odcinek zanotował spadek 11%, odcinek, w którym Kristy Lee Cook została wyeliminowana. był najgorszym środowym, od początku programu, pośród grupy wiekowej 18-34.
Sezon finału, w którym rozegrała się walka pomiędzy dwoma Dawidami, został trzecim najchętniej oglądanym finałem spośród wszystkich. Mocny finisz sezonu siódmego pomógł telewizji Fox stać się najpopularniejszą siecią telewizyjną. Ogólne ratingi spadły o 10% w porównaniu z 6. sezonem. W tym czasie jednak wszystkie stacje telewizyjne odnotowały spadek z powodu strajku scenarzystów z Writers Guild of America w 2007 i 2008 roku.
Podczas dziewiątego sezonu sześcioletnia passa w ratingach została pobita, gdy NBC wyświetlało Zimowe Igrzyska Olimpijskie w tym samym czasie co American Idol. Później także kilka odcinków Tańca z gwiazdami na ABC także przewyższyło Idola w rankingach. Jednakże wraz z zakończeniem 9 sezonu American Idol stał się najchętniej oglądanym sezonem sześć lat z rzędu, bijąc wcześniejszy rekord stacji CBS i serialu "All in the Family" i stacji NBC i serialu "The Cosby Show", które dzierżyły ten tytuł przez pięć lat z rzędu.
Wpływ.
Ogromny sukces i przychody generowane przez program przełożyły się na Fox Broadcasting Company, która stała się wiodącą stacja telewizyjną w 2008 roku.
Sukces show pomógł podnieść także ratingi innych programów, które były wyświetlane przed lub po emisji American Idol, np.: House i Bones. Simon Fuller twierdzi, że uratował stację Fox.
Jako jeden z najbardziej popularnych programów telewizyjnych w historii amerykańskiej telewizji, American Idol ma wpływa nie tylko na telewizję, ale także na szeroko pojęty świat rozrywki. Program ma na celu znalezienie "supergwiazdy" pośród nieodkrytych talentów muzycznych i ma kilka sukcesów na tym polu. Dzięki programowi wykreowane zostały, bardzo popularne i dobrze sprzedające się wokalistki, Kelly Clarkson i Carrie Underwood oraz inni. Odwołując się do Freda Bronsona, autora książki o listach Billboard, żaden inny podmiot nie wykreował tak wielu najlepiej sprzedających się wokalistów pod względem sprzedanych płyt i singli oraz stworzonych hitów. Do końca 2009 roku uczestnicy American Idol sprzedali łącznie ponad 46 mln albumów i 56 mln ściągniętych singli w Stanach Zjednoczonych, oraz 66 mln albumów na całym świecie. w 2007 roku ich udział w rynku wyniósł 2,1% całej sprzedaży w muzyce. Uczestnicy mają także ogromny wpływ na radio, w 2007 roku American Idol, według firmy badawczej Mediabase, która monitoruje stacje radiowe, "dominującą siłą w radio". Do 2010 roku piosenki czterech uczestników były puszczane w radio po ponad 1 mln razy, z Kelly Clarkson na czele, której single były puszczane na antenie ponad 4 mln razy.
Program wywarł także na teatr muzyczny, gdzie wielu uczestników rozpoczęło swoje kariery. Dzięki uczestnikom programu wzrasta liczba sprzedanych biletów na musicale na Broadwayu. Inni uczestnicy zaczęli karierę w telewizji i filmie, najlepszym przykładem jest Jennifer Hudson, która za rekomendacją nauczyciela śpiewu Debrę Byrd wygrała rolę w filmie Dreamgirls i otrzymała Oskara za swoją rolę.
Uczestnicy American Idol w teatrach muzycznych.
Wielu uczestników "American Idol" zwróciło się w kierunku kariery w teatrze, niektórzy odrzucając karierę wokalisty. Do tych ludzi należą:
Krytyka.
Program od samego początku miał wielu krytyków. Po jednym z pierwszych odcinków, Ken Tucker z Entertainment Weekly powiedział, że "Jako TV show, American Idol jest niezwykle rozrywkowy, jako zjawisko muzyczne, jest jak kurz, nieistotny". Inni mówili, że "najbardziej uderzającym aspektem programu jest ujawnienie prawdziwego talentu". Także inne aspekty wywoływały krytykę, jak na przykład wysłanie zwyciężczyni pierwszej serii, aby zaśpiewała hymn w Lincoln Memorial w rocznicę ataków na World Trade Center.
Wiele późniejszych reporterów było bardziej entuzjastycznych w pisaniu o show, tak jak Michael Slezak z Entertainment Weekly, który napisał, że "American Idol jest coroczną szansą dla przeciętnego Amerykanina na walczenie ze złem w przemyśle muzycznym, który jest nastawiony tylko na robienie pieniędzy i sprzedaż produktu". Ramin Setoodeh z Newsweeka oskarżył Simona Cowella o szerzenia kultury podłości poprzez swoje okrutne krytyki względem uczestników.
Niektórzy w przemyśle muzycznym byli krytyczni. Usher, mentor podczas dziewiątego sezonu, opłakiwał stratę "prawdziwej artystycznej formy muzyki", uważał, że programy tego typu pokazują, że "to jest takie łatwe i każdy może to robić oraz że może to się stać przez jedną noc."
American Idol był nominowany do Nagrody Emmy w kategorii "Outstanding Reality Competition Program" przez osiem lat z rzędu, ale nigdy nie wygrał. Reżyser Bruce Gowner wygrał "Primetime Emmy Award for Outstanding Directing For A Variety, Music Or Comedy Series" w 2009, a show zdobył dwie nagrody w kategorii "Creative Arts" w 2007 i 2008 roku.
Dochody i przedsięwzięcia komercyjne.
Dominacja American Idol w ratingach zrobiła z niego najbardziej dochodowy show amerykańskiej telewizji na wiele lat. Szacowany dochód wygenerowany przez program w 2004 roku wynosił 900 mln dolarów, osiągnięty dzięki sprzedaży czasu reklamowego, albumów, gadżetów związanych z programem oraz biletów. Podczas siódmego sezonu show wygenerował 900 mln dolarów wyłącznie z przychodów, nie wliczając w to sponsoringu pomocniczego oraz innych dochodów. W ciągu pierwszych ośmiu sezonów show wygenerował przychów w wysokości 6,4 mld dolarów. sponsorzy, którzy wykupili pełne pakiety, mogli liczyć na promocje czy reklamy wyświetlane na ekranie w czasie trwania programu. American Idol współpracuje także z Disney Company przy The American Idol Experience.
Przychody reklamowe.
American Idol stał się najdroższym programem na antenie. Od sezonu czwartego czas reklamowy podczas trwania programu stał się najdroższy na antenie i przez następny sezon pobił rekord w regularnym reklamowaniu w serii telewizyjnej, sprzedając 30 sekund za pond 700 000 dolarów a podczas finału za 1,3 mln dolarów. Najwyższą cenę osiągnięto podczas sezonu siódmego – 737 000 dolarów. Szacowany przychód w sezonie 3 wyniósł 404 mln dolarów i w sezonie 6 podwoił się, osiągając 870 mln dolarów. Mimo spadków dochodów od sezonu 8, program nadal zarabia znacząco więcej niż konkurenci z dochodem rzędu 800 mln dolarów.
Sponsoring.
Pierwszymi sponsorami American Idol byli Ford Motor Company oraz Coca-Cola. Umowa sponsoringowa wynosiła około 10 mln dolarów w 1 sezonie, wzrastając do 35 mln dolarów w 7 sezonie. Trzeci główny sponsor AT&amp;T Wireless dołączył w drugim sezonie, a w siódmym dołączył iTunes.
American Idol wyświetla na ekranie widoczne logo sponsorów od najwcześniejszych sezonów. Podczas sezonu siódmego Idol pokazał 4,151 produktów w ciągu pierwszych 38 odcinków, zgodnie z Nielsen Media Research. Zintegrowane reklamowanie okazało się bardzo korzystne dla sponsorów, jak i dla programu. Promowanie wysyłania wiadomości tekstowych w sieci AT&amp;T jako skuteczne głosowanie zaznajomiło firmę w większa liczbą klientów. Coca-Cola odnotowała wzrost wartości akcji podczas sponsorowania programu, a Ford użył Idola do promowania swojej "myślącej" technologii w samochodach poprzez reklamy, w których występowali uczestnicy.
Muzyka.
American Idol tradycyjnie po każdym sezonie wypuszcza album ze studyjnymi nagraniami występów uczestników programu. Przez pierwsze pięć sezonów wydawano album kompilacyjny na koniec sezonu. Wszystkie pięć pierwszych albumów dotarło do Top 10 na liście Billboard 200, co uczyniło American Idol najbardziej udanym soundtrackiem spośród programów telewizyjnych oraz filmów. Podczas 6 sezonu dostępne są indywidualne występy, które są wydawane podczas sezonu i można je ściągać tylko z oficjalnej strony programu. Od 7 sezonu występy na żywo oraz nagrania studyjne są dostępne do ściągnięcia poprzez iTunes Store.
Przez pierwsze dziewięć sezonów, Sony Music było partnerem w promocji oraz dystrybucji muzyki oraz miało prawo do odmowy podpisania kontraktu do trzech miesięcy po zakończeniu sezonu. W 2010 Sony zostało zastąpione przez Interscope-Geffen-A&amp;M wytwórnię płytową należącą do Universal Music Group.
Trasa koncertowa American Idol.
Uczestnicy Top 10 z każdego sezonu biorą udział w trasie koncertowej. Pierwsze siedem tras sponsorowanych było przez "Pop-Tart" należące do Kellogg Company, do trasy koncertowej po siódmym sezonie dodano Guitar Hero. Sponsorem 9 trasy koncertowej było M&amp;M's. Piąta trasa koncertowa była najbardziej udaną, z dochodem powyżej 35 mln dolarów.
Powiązane.
Gry American Idol
American Idol Experience.
W lutym 2008 roku The Walt Disney Company ogłosiła, że buduje "The American Idol Experience" w Walt Disney World Resort na Florydzie. Show jest współprodukowane z 19 Entertainment. Goście parku wybierają jedną piosenkę z listy i biorą udział w prywatnym przesłuchaniu dla ekipy parku. Ci, którzy zostaną wybrani występują przed 1000 widownią, na której zasiadają goście parku, i są krytykowani przez trójkę sędziów. Publiczność głosuje na swojego faworyta. Podczas ostatniego występu w ciągu dnia występują wszyscy zwycięzcy w poprzednich występów w ciągu dnia. Zwycięzcy dostają bilety z przywilejem stania na początku kolejki podczas każdego przesłuchania w prawdziwym programie.
Transmisja międzynarodowa.
American Idol jest transmitowany do ponad 100 krajów na całym świecie. W większości nie jest to transmisja na żywo. Odcinki są transmitowane na żywo w Kanadzie, Australii i Izraelu (przez większość odcinków). w Malezji, Indiach, Filipinach oraz na Bliskim Wschodzie odcinki mogą być opóźnione. W tych krajach, w których odcinki są opóźniane często dwa odcinki łączy się w jeden. W Australii odcinki są emitowane 5 godzin po ich emisji w Stanach Zjednoczonych, MBC4 (kanał telewizji z Bliskiego Wschodu) nadaje odcinki w 19 godzin USA, a Wielka Brytania pokazuje odcinki na kanale cyfrowym ITV2 dzień po emisji w USA. American Idol nadawany jest także w Irlandii na TV3 dwa dni po emisji w USA. W Brazylii oraz w Izraelu odcinki także są emitowane z dwudniowym opóźnieniem.
Od sezonu siódmego American Idol jest transmitowany bezpośrednio do Australii przez satelitę na FOX8 w 7 godzin po premierze w USA.
W Południowo-Wschodniej Azji show jest nadawany przez satelitę przez STAR World w każdą środę i czwartek dziewięć godzin po emisji w Stanach Zjednoczonych.
Od 20 listopada 2010 w Iranie American Idol jest emitowany przez PMC w soboty, poniedziałki i środy o 20:00 i w soboty, niedziele i wtorki o 17:00.

</doc>
<doc id="1645037" url="https://pl.wikipedia.org/wiki?curid=1645037" title="Luis Ignacio de la Vega">
Luis Ignacio de la Vega

Luis Ignacio "El Tallarín" de la Vega Leija (ur. 23 czerwca 1914 w San Luis Potosí, zm. 19 września 1974 w Tijuanie) - meksykański koszykarz, brązowy medalista letnich igrzysk olimpijskich w Berlinie. Zagrał w pięciu spotkaniach.

</doc>
<doc id="1645040" url="https://pl.wikipedia.org/wiki?curid=1645040" title="Zamek Sułkowskich w Bielsku-Białej">
Zamek Sułkowskich w Bielsku-Białej



</doc>
<doc id="1645049" url="https://pl.wikipedia.org/wiki?curid=1645049" title="Márton Homonnai">
Márton Homonnai

Márton Homonnai (ur. 5 lutego 1906 w Budapeszcie, zm. 15 października 1969 w Buenos Aires) – węgierski piłkarz wodny. Wielokrotny medalista olimpijski.
Na igrzyskach startował cztery razy (1924–1936) i z drużyną waterpolistów sięgnął po trzy medale, w tym dwa złote (1932 i 1936). Cztery razy był mistrzem Europy w (1926, 1927, 1931 i 1934). Rozegrał 126 meczów w kadrze. W 1971 został przyjęty do International Swimming Hall of Fame. Jego córką jest Katalin Szőke, mistrzyni olimpijska z Helsinek.
Po zakończeniu kariery pracował między innymi jako trener i sędzia, prowadził też magazyn sportowy. W trakcie II wojny światowej był członkiem Strzałokrzyżowców, organizacji kolaborującej z III Rzeszą. Za tę działalność był poszukiwany przez powojenne władze węgierskie i został zaocznie skazany na śmierć. Udało mu się uciec do RFN, następnie do Brazylii i ostatecznie do Argentyny.

</doc>
<doc id="1645051" url="https://pl.wikipedia.org/wiki?curid=1645051" title="Marton Homonnai">
Marton Homonnai



</doc>
<doc id="1645057" url="https://pl.wikipedia.org/wiki?curid=1645057" title="Victor Borja">
Victor Borja

Víctor Hugo Borja Morca (ur. 18 lipca 1912 w Guadalajarze, zm. 8 listopada 1954 w Miguel Hidalgo) – meksykański koszykarz, brązowy medalista letnich igrzysk olimpijskich w Berlinie. Zagrał we wszystkich spotkaniach.

</doc>
<doc id="1645058" url="https://pl.wikipedia.org/wiki?curid=1645058" title="Złoto Azteków">
Złoto Azteków

Złoto Azteków – szósty album muzyczny zespołu Komety w tym pierwszy koncertowy, który też zawiera trzy nowe studyjne utwory. Wydany w 2009 roku przez wytwórnię Jimmy Jazz Records na płytach CD. Płytę zespół nagrał w składzie: Lesław (śpiew i gitary), Miko (perkusja, śpiew), Pablo (gitara basowa, śpiew).

</doc>
<doc id="1645063" url="https://pl.wikipedia.org/wiki?curid=1645063" title="Olivér Halassy">
Olivér Halassy

Olivér Halassy (ur. 31 lipca 1909 w Újpeście, zm. 10 września 1946 w Budapeszcie) – węgierski piłkarz wodny i pływak. Trzykrotny medalista olimpijski.
Na igrzyskach startował trzy razy (1928-1936) i z drużyną waterpolistów za każdym razem sięgał po medale, w tym dwa złote (1932 i 1936). Dwa razy był mistrzem Europy (1931 i 1934). Był również mistrzem Europy i kraju w pływaniu. W 1978 został przyjęty do International Swimming Hall of Fame. Był pierwszym niepełnosprawnym pływakiem-olimpijczykiem (lewą stopę stracił mając 8 lat wskakując do tramwaju). Zginął zastrzelony przez radzieckiego żołnierza.

</doc>
<doc id="1645065" url="https://pl.wikipedia.org/wiki?curid=1645065" title="Estanislau de Figueiredo Pamplona">
Estanislau de Figueiredo Pamplona

Estanislau de Figueiredo Pamplona (ur. 24 marca 1904 w Belém, zm. 29 października 1973 tamże) – brazylijski piłkarz grający na pozycji ofensywnego pomocnika.
Karierę zaczął w rodzinnym Belém w klubie Remo w 1922. Rok 1923 spędził we Fluminense FC, po czym przeniósł się w 1924 roku do lokalnego rywala Botafogo FR, w którym spędził resztę kariery, którą skończył w 1935. Z Botafogo zdobył mistrzostwo stanu Rio de Janeiro - Campeonato Carioca w 1930, 1933, 1934.
Pamolona występował w reprezentacji Brazylii, w której zadebiutował 17 grudnia 1925 w wygranym 3-1 meczu z Paragwajem podczas Copa América 1925, na której Brazylia zajęła 2. miejsce. Z reprezentacją Brazylii pojechał na mistrzostwa świata w 1930 w Urugwaju, jednak nie wystąpił w żadnym meczu. W sumie w reprezentacji rozegrał 3 mecze (wszystkie w grudniu 1925).

</doc>
<doc id="1645068" url="https://pl.wikipedia.org/wiki?curid=1645068" title="Gordon Aitchison">
Gordon Aitchison

Gordon "Gord" Aitchison (ur. 14 czerwca 1909 w North Bay, zm. 6 stycznia 1990 w Windsor) – kanadyjski koszykarz, srebrny medalista letnich igrzysk olimpijskich w Berlinie. Zagrał w sześciu spotkaniach w drodze do finału.

</doc>
<doc id="1645070" url="https://pl.wikipedia.org/wiki?curid=1645070" title="Trash Story">
Trash Story

Trash Story – sztuka teatralna autorstwa Magdy Fertacz, opublikowana w kwietniu 2008 w miesięczniku "Dialog", a wystawiona po raz pierwszy w dniu 21 listopada 2008 roku w Teatrze Ateneum w Warszawie. Reżyserką prapremierowej inscenizacji była Ewelina Pietrowiak, a wystąpiły w niej m.in. Maria Pakulnis (jako Matka) i Jadwiga Jankowska-Cieślak (jako Ursulka). 23 marca 2009 sztuka została zaprezentowana na antenie TVP Kultura, gdzie aktorzy gdańskiego Teatru Wybrzeże pod kierunkiem reżysera Krzysztofa Gordona odegrali ją w konwencji próby czytanej w ramach cyklu "Czytanie dramatu". Sztuka została wyróżniona Gdyńską Nagrodą Dramaturgiczną.
Opis fabuły.
Akcja dzieje się współcześnie w domu nad brzegiem Odry, na polsko-niemieckim pograniczu (ale po polskiej stronie). Mieszkają w nim Matka oraz Wdowa, żona starszego syna Matki, który przed czterema laty zaginął, najprawdopodobniej topiąc się w rzece. Odwiedza ich młodszy syn Matki, który ma wkrótce zostać wcielony do armii. W sztuce biorą udział także przebywający w Ameryce Ojciec (z którym Syn rozmawia przez telefon) i Ursulka, duch małej Niemki mieszkającej tu przed II wojną światową, która została powieszona przez własną matkę, kiedy do miejscowości wkroczyli gwałcąc i rabując żołnierze Armii Czerwonej.

</doc>
<doc id="1645072" url="https://pl.wikipedia.org/wiki?curid=1645072" title="Blues Explosion">
Blues Explosion

Blues Explosion (wcześniej The Jon Spencer Blues Explosion, czasem skrótowo JSBX) – nowojorskie trio punk bluesowe, w składzie Jon Spencer (śpiew, gitara, wcześniej w Pussy Galore), Judah Bauer (gitara, śpiew) i Russell Simins (perkusja).
Pochodzący z Hanoveru w New Hampshire, Jon Spencer (urodziny jako Jonathan Spencer) przeniósł się do Waszyngtonu, gdzie występował jako lider grupy Pussy Galore, grającej "groovy hate fuck rock". Po rozpadzie zespołu w 1990 roku w Nowym Jorku powstała The Jon Spencer Blues Explosion. Pozostali członkowie JSBX grali wcześniej w The Honeymoon Killers, Crowbar Massage i Boss Hog.
Grupa niedługo potem podpisała kontrakt z Matador Records. Wraz z wydaniem albumu "Damage" w 2004 zmieniła nazwę na Blues Explosion.

</doc>
<doc id="1645074" url="https://pl.wikipedia.org/wiki?curid=1645074" title="The Jon Spencer Blues Explosion">
The Jon Spencer Blues Explosion



</doc>
<doc id="1645076" url="https://pl.wikipedia.org/wiki?curid=1645076" title="Sieńków">
Sieńków

Sieńków (ukr. Синьків) – wieś w rejonie radziechowskim obwodu lwowskiego, założona w 1499 r. W II Rzeczypospolitej miejscowość była siedzibą gminy wiejskiej Sieńków w powiecie radziechowskim województwa tarnopolskiego. Wieś liczy 583 mieszkańców.

</doc>
<doc id="1645077" url="https://pl.wikipedia.org/wiki?curid=1645077" title="Sieńków (gmina)">
Sieńków (gmina)

Sieńków – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Sieńków.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Baryłów, Kulików, Sieńków, Uwin i Wolica Baryłowa.
Podczas wojny gminę zniesiono, a jej obszar włączono do gmin Radziechów (Sieńków) i Szczurowice (Uwin) oraz do nowo utworzonej gminy Łopatyn (Baryłów, Kulików i Wolica Baryłowa), wszystkie w powiecie kamioneckim.
Nie mylić z gminą Sińków.

</doc>
<doc id="1645078" url="https://pl.wikipedia.org/wiki?curid=1645078" title="Gábor Ocskay">
Gábor Ocskay

Gábor Ocskay (ur. 11 września 1975 w Budapeszcie, zm. 25 marca 2009 w Budapeszcie) – węgierski hokeista, reprezentant Węgier.
Kariera.
Przez całą karierę związany z klubem Alba Volán Székesfehérvár.
Gábor Ocskay w reprezentacji Węgier rozegrał 187 spotkań. Brał udział w 16 turniejach o Mistrzostwo Świata, m.in. w 2000 (awans do Dywizji I) i 2008 (awans do Elity).
Gábor Ocskay strzelił inauguracyjnego gola w premierowym meczu w nowo otwartej hali "Arena" w Sanoku podczas meczu towarzyskiego Polska-Węgry 11 kwietnia 2006 (0:1).
Śmierć i upamiętnienie.
Gábor Ocskay zmarł nagle w nocy z 24 na 25 marca na zawał mięśnia sercowego. Problemy z sercem wykryto u Ocskaya w 2004 roku. Z tego powodu miał czteromiesięczną przerwę w grze.
Trener reprezentacji Węgier, Pat Cortina, stwierdził, że Gábor Ocskay był najciężej pracującym zawodnikiem z jakimkolwiek miał styczność.
Jego klub Alba Volán Székesfehérvár przemianował następnie swoją nazwę na SAPA Fehérvár AV19 (zawarto w niej liczbę "19" dla upamiętnienia Ocskaya, który występował z tym numerem na koszulce).
W 2011 roku pośmiertnie został przyjęty do Galerii Sławy węgierskiego hokeja na lodzie.
W 2015 federacja hokejowa IIHF pośmiertnie wyróżniła Gábora Ocskaya nagrodą Richard „Bibi” Torriani Award (uroczystość odbyła się w maju 2016).

</doc>
<doc id="1645079" url="https://pl.wikipedia.org/wiki?curid=1645079" title="JSBX">
JSBX



</doc>
<doc id="1645080" url="https://pl.wikipedia.org/wiki?curid=1645080" title="Gabor Ocskay">
Gabor Ocskay



</doc>
<doc id="1645082" url="https://pl.wikipedia.org/wiki?curid=1645082" title="Otto Riemer">
Otto Riemer

Otto Riemer (ur. 19 maja 1897 w Rastatt, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Obersturmführer.
Brał udział w I wojnie światowej i został nawet odznaczony za męstwo. Członek NSDAP (nr legitymacji partyjnej 552630) i SS (nr identyfikacyjny 13599). W latach 1942–1944 pełnił służbę w kompleksie obozowym Mauthausen-Gusen. Początkowo przydzielono go do komendantury podobozu "Gusen I". Z początkiem 1944 Riemer został trzecim z kolei komendantem podobozu Ebensee. Był prawdziwym postrachem więźniów, których nieustannie maltretował, zwykle będąc pod wpływem alkoholu. Osobiście mordował i torturował więźniów na najbardziej nawet wyrafinowane sposoby. Szczuł ich także dogiem niemieckim, z którym niemal się nie rozstawał.
23 maja 1944 został odwołany ze stanowiska. Powodem tego był incydent, który miał miejsce wieczorem 18 maja 1944. Riemer, będąc w stanie upojenia alkoholowego, urządził wraz z innymi esesmanami polowanie na więźniów, którzy nie znajdowali się jeszcze w barakach. Zastrzelono wówczas ośmiu więźniów, kilkunastu innych zostało rannych. Więźniowie ci byli zatrudnieni przez jedną z niemieckich firm, która złożyła oficjalną skargę na zachowanie Riemera. Po odwołaniu ze stanowiska komendanta Ebensee, skierowano go do obozu głównego Mauthausen, gdzie pełnił służbę jako kierownik poczty. O jego powojennym losie nic nie wiadomo.

</doc>
<doc id="1645083" url="https://pl.wikipedia.org/wiki?curid=1645083" title="Autapomorfia">
Autapomorfia

 
Autapomorfia – cecha zaawansowana występująca tylko w jednej grupie filogenetycznej. Termin „autapomorfia” został wprowadzony przez Williego Henniga i zdefiniowany jako „cecha apomorficzna charakterystyczna dla danej grupy monofiletycznej (i obecna tylko w niej)”. Według powszechnie stosowanej definicji przedstawionej przez Arnolda Klugego autapomorfia to „nowość kodowana jako unikalna w zbiorze danych”. W przeciwieństwie do synapomorfii autapomorfie, jako cechy filogenetycznie nieinformatywne, nie służą do testowania hipotez filogenezy.
Ole Sæther wprowadził koncepcję tzw. „podstawowej autapomorfii” (ang. "underlying autapomorphy") – przez niego określanej jako „podstawowa synapomorfia” – czyli cechy charakterystycznej dla danej grupy filogenetycznej występującej tylko u niektórych jej przedstawicieli. Według Naomiego typowym jej schematem jest obecność u bazalnych przedstawicieli grupy cech prymitywnych, a u bardziej wyspecjalizowanych – cech zaawansowanych, które poprzez paralelizm ewolucyjny występują tylko wewnątrz tej grupy.
Autapomorfia na danym poziomie może być synapomorfią na niższym – tak jak zdolność do wytwarzania mleka jest cechą odróżniającą (autapomorfią) ssaki od innych zwierząt, jak również cechą łączącą wszystkie ssaki (synapomorfią).

</doc>
<doc id="1645084" url="https://pl.wikipedia.org/wiki?curid=1645084" title="Autapomorfie">
Autapomorfie



</doc>
<doc id="1645085" url="https://pl.wikipedia.org/wiki?curid=1645085" title="Stojanów (gmina)">
Stojanów (gmina)

Stojanów – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Stojanów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Romanówka Stojanowska, Sabinówka, Stojanów i Tetewczyce.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1645088" url="https://pl.wikipedia.org/wiki?curid=1645088" title="Levistick">
Levistick

Levistick ("lewitujący kijek") - sprzęt kuglarski, którego manipulacja polega na utrzymywaniu kijka w stałej, pionowej pozycji.
Około 50 centymetrowy kijek wykonany jest z drewna, papieru lub tworzywa sztucznego (do pokazów dziennych) lub z metalu (do wykorzystania z ogniem). Zawieszony jest na niewidocznej lince lub żyłce umocowanej w połowie długości.
Levisticki ogniowe na swoich końcach posiadają zamocowany kevlar, a linką jest nić kevlarowa. Pozostałe, najczęściej są fantazyjnie obklejone kolorowymi taśmami.
Jest dodatkiem do tańca; używa się zarówno jednego kijka jak i dwóch jednocześnie.

</doc>
<doc id="1645089" url="https://pl.wikipedia.org/wiki?curid=1645089" title="Gran Hermano (Ekwador)">
Gran Hermano (Ekwador)

Gran Hermano – ekwadorska wersja Big Brothera. Premiera programu była 16 marca 2003 roku. Doszło tylko do jednej edycji. Ekwador pokazywał także Gran Hermano del Pacífico, gdzie brały udział 3 państwa w tym Ekwador. Prowadzącym program był Toty Rodríguez.
1 edycja.
Start: 16 marca 2003 r. 
Koniec: 13 lipca 2003 r. 
Dni: 120
Uczestników: 13 

</doc>
<doc id="1645090" url="https://pl.wikipedia.org/wiki?curid=1645090" title="Romance on the Phone">
Romance on the Phone

Romance on the Phone – debiutancki album zespołu Road Trip's Over, wydany w 2006 nakładem wydawnictwa Jimmy Jazz Records.

</doc>
<doc id="1645100" url="https://pl.wikipedia.org/wiki?curid=1645100" title="Rezerwat przyrody Roby">
Rezerwat przyrody Roby

Rezerwat przyrody „Roby” – florystyczny rezerwat przyrody, o powierzchni 84,40 ha, w województwie zachodniopomorskim, w powiecie gryfickim, w gminie Trzebiatów, 0,3 km na południe od południowego skraju wsi Roby, 4 km na południe-południowy wschód od Mrzeżyna, 6 km na północny wschód od Trzebiatowa. Został utworzony na mocy Rozporządzenia Nr 54/2007 Wojewody Zachodniopomorskiego z dnia 27 września 2007.
Celem ochrony jest „zachowanie populacji cennych roślin naczyniowych i zarodnikowych, w tym wrzośca bagiennego, woskownicy europejskiej i rzadkich gatunków torfowców oraz renaturalizacja ich siedliska – zniekształconego torfowiska wysokiego typu bałtyckiego”.
Rezerwat leży w granicach dwóch obszarów sieci Natura 2000: siedliskowego „Trzebiatowsko-Kołobrzeski Pas Nadmorski” PLH320017 i ptasiego „Wybrzeże Trzebiatowskie” PLB320010. 
Nadzór nad rezerwatem sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2013 roku (z późniejszymi zmianami), obszar rezerwatu objęty jest ochroną czynną.
Od zachodu rezerwat obchodzi turystyczny EV10 Szlak Rowerowy Wokół Bałtyku, 0,3 km na północ prowadzi czerwony Szlak Nadmorski z Trzebiatowa do Kołobrzegu.

</doc>
<doc id="1645102" url="https://pl.wikipedia.org/wiki?curid=1645102" title="Tymon (raper)">
Tymon (raper)



</doc>
<doc id="1645105" url="https://pl.wikipedia.org/wiki?curid=1645105" title="Aphantophryne">
Aphantophryne

Aphantophryne – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w górach we wschodniej Nowej Gwinei, na wschód od Sentani, w Papui w Indonezji i góry Amungwiwa na południowy zachód od Wau, w prowincji Morobe w Papui-Nowej Gwinei, na południowy wschód przynajmniej do Myola Guest House, w prowincji Oro i na północny wschód od Port Moresby; na Mindanao należącej do Filipin.
Systematyka.
Etymologia.
"Aphantophryne": "aphantos" „niejasny, ciemny”, od negatywnego przedrostka α- "a-"; φαντος "phantos" „widoczny”, od φαινω "phainō" „pokazywać”; φρυνη "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:

</doc>
<doc id="1645109" url="https://pl.wikipedia.org/wiki?curid=1645109" title="Szczurowice (gmina)">
Szczurowice (gmina)

Szczurowice – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy były Szczurowice.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Mikołajów, Romanówka Szczurowiecka, Smarzów, Strzemilcze, Szczurowice i Zawidcze.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1645112" url="https://pl.wikipedia.org/wiki?curid=1645112" title="Gallicolumba luzonica">
Gallicolumba luzonica



</doc>
<doc id="1645114" url="https://pl.wikipedia.org/wiki?curid=1645114" title="Big Brother (Nigeria)">
Big Brother (Nigeria)

Big Brother – nigerska wersja Big Brothera. Premiera była 5 marca 2006 roku. Doszło tylko do jednej edycji. Stacją telewizyjną, która pokazywała show, była M-Net. Prowadzącymi byli Olisa Adibua i Michelle Dede.
1 edycja.
Start: 5 marca 2006 roku 
Koniec: 4 czerwca 2006 roku 
Dni: 92
Uczestnicy: 

</doc>
<doc id="1645116" url="https://pl.wikipedia.org/wiki?curid=1645116" title="Asterophrys">
Asterophrys

Asterophrys – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące endemicznie na Nowej Gwinei.
Systematyka.
Podział systematyczny.
Do rodzaju należą następujące gatunki:

</doc>
<doc id="1645117" url="https://pl.wikipedia.org/wiki?curid=1645117" title="Supermarine Stranraer">
Supermarine Stranraer

Supermarine Stranraer – brytyjska rozpoznawcza łódź latająca, zaprojektowana i zbudowana w wytwórni lotniczej Supermarine.
Historia rozwoju konstrukcji.
Supermarine Stranraer został zaprojektowany według wymagań brytyjskiego Ministerstwa Lotniczego nr R.24/31 na dwusilnikową rozpoznawczą łódź latającą przez R. J. Mitchella, bardziej znanego później jako konstruktor myśliwca Supermarine Spitfire. Pierwszy prototyp, oblatany 24 czerwca 1934 roku, otrzymał w wytwórni nazwę wcześniejszego typu Southampton Mk V. Po oblocie prototyp został przekazany do użytku Royal Air Force celem przetestowania w warunkach eksploatacyjnych.
29 sierpnia 1935 roku Ministerstwo Lotnicze złożyło zamówienie na serię 17 samolotów pod nazwą zmienioną na Stranraer. Dodatkowe zamówienie na sześć kolejnych egzemplarzy zostało złożone w maju następnego roku. Samoloty seryjne były napędzane silnikami gwiazdowymi "Bristol Pegasus X" w miejsce silników "Bristol Pegasus III M" w prototypie. Pierwsze łodzie latające dostarczono do 228 dywizjonu RAF w kwietniu 1937 roku, ostatni samolot serii zbudowano na początku 1939 roku.
W 1938 roku zakłady Canadian Vickers rozpoczęły licencyjną budowę Supermarine Stranraer na potrzeby Royal Canadian Air Force. Do 1941 roku zbudowano tam 40 samolotów.
Działalność operacyjna.
W RAF w łodzie latające Supermarine Stranraer wyposażono 4 dywizjony Coastal Command: 201, 209, 228 i 240. Były one wciąż w linii w chwili wybuchu II wojny światowej, jednak jako przestarzałe wycofano je ze służby już na początku 1941 roku. Nieco dłużej, do października 1942 roku przetrwały w roli samolotu treningowego.
RCAF rozpoczął użytkowanie Stranraerów w końcu 1938 roku. Wyposażone w nie były dywizjony patrolowo - bombowe nr 4, 5, 6, 7 i 9. Ich służba liniowa potrwała do 1944 roku, do zakończenia II wojny światowej pełniły funkcje treningowe. Trzynaście egzemplarzy zostało sprzedane przez rząd Kanady dla użytkowników cywilnych, latając jeszcze do 1957 roku.
Supermarine Stranraer był, obok zaprojektowanej według tych samych założeń łodzi latającej Saro London, ostatnią dużą dwupłatową łodzią latającą w służbie operacyjnej RAF. Z powodu słabych osiągów nie był lubiany przez załogi i personel naziemny.
Opis konstrukcji.
Dwusilnikowa dwupłatowa łódź latająca konstrukcji metalowej ze skrzydłami krytymi płótnem. Napęd stanowiły silniki "Bristol Pegasus X" o mocy 875 KM każdy. Uzbrojenie obronne składało się z trzech ruchomych karabinów maszynowych Lewisa kal. 7,7 mm umieszczonych na stanowiskach strzeleckich na dziobie i grzbiecie kadłuba oraz ogonowym. Samolot mógł przenosić do 454 kg bomb lub bomb głębinowych.

</doc>
<doc id="1645118" url="https://pl.wikipedia.org/wiki?curid=1645118" title="Ernest Monis">
Ernest Monis

Ernest Monis (ur. 23 maja 1846 w Châteauneuf-sur-Charente, zm. 25 maja 1929 w Mondouzil) – francuski polityk czasów III Republiki, premier Francji.
Ernest Monis w parlamencie reprezentował departament Żyronda. Cztery lat później z tego samego departamentu objął funkcję senatora. W latach 1899–1902 pełnił urząd ministra oświaty w rządzie Pierre’a-Marie-René Waldecka-Rousseau.
2 marca 1911 roku Ernest Monis objął stanowisko premiera Francji. 27 czerwca tego samego roku został zastąpiony na tym stanowisku przez Josepha Caillauxa. W latach 1913–1914 Ernest Monis pełnił funkcję ministra floty w rządzie Gastona Doumergue.

</doc>
<doc id="1645120" url="https://pl.wikipedia.org/wiki?curid=1645120" title="Andreas Ostler">
Andreas Ostler

Andreas Ostler (ur. 21 stycznia 1921 w Garmisch-Partenkirchen, zm. 24 listopada 1988 w Grainau) – niemiecki (RFN) bobsleista reprezentujący klub SC Reisserce.
Mistrzostwa Świata.
W 1951 roku na mistrzostwach świata w L’Alpe d’Huez zdobył złoty medal w dwójkach i czwórkach. W 1953 roku na mistrzostwach świata w Garmisch-Partenkirchen zdobył srebrny medal w dwójkach i czwórkach.
Igrzyska Olimpijskie.
W 1952 roku na igrzyskach olimpijskich w Oslo zdobył mistrzostwo olimpijskie i złoty medal w dwójkach i czwórkach. W 1956 roku był chorążym ekipy niemieckiej podczas ceremonii otwarcia Zimowych Igrzysk Olimpijskich w Cortina d’Ampezzo.

</doc>
<doc id="1645121" url="https://pl.wikipedia.org/wiki?curid=1645121" title="Pluvianellus socialis">
Pluvianellus socialis



</doc>
<doc id="1645123" url="https://pl.wikipedia.org/wiki?curid=1645123" title="Neochmia phaeton">
Neochmia phaeton



</doc>
<doc id="1645125" url="https://pl.wikipedia.org/wiki?curid=1645125" title="Lashkagar">
Lashkagar



</doc>
<doc id="1645128" url="https://pl.wikipedia.org/wiki?curid=1645128" title="Toporów (gmina w województwie tarnopolskim)">
Toporów (gmina w województwie tarnopolskim)

Toporów – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Toporów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hucisko Turzańskie, Stołpin, Toporów, Trójca i Turze.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1645129" url="https://pl.wikipedia.org/wiki?curid=1645129" title="Dean Starkey">
Dean Starkey

 
Dean Starkey (ur. 27 marca 1967) – amerykański lekkoatleta, specjalizujący się w skoku o tyczce. 

</doc>
<doc id="1645132" url="https://pl.wikipedia.org/wiki?curid=1645132" title="Witków Nowy (gmina)">
Witków Nowy (gmina)

Witków Nowy – dawna gmina wiejska w powiecie radziechowskim województwa tarnopolskiego II Rzeczypospolitej. Siedzibą gminy był Witków Nowy.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Ordów, Płowe, Stanin, Suszno, Tarnówka, Witków Nowy, Witków Stary i Wólka Suszańska.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1645133" url="https://pl.wikipedia.org/wiki?curid=1645133" title="Uriello">
Uriello

Macizo de los Urrieles (pol. Masyw Uriello) to pasmo szczytów w Górach Kantabryjskich w północnej Hiszpanii. Jest to pasmo dość wysokie, aż 38 szczytów ma wysokość ponad 2500 m. Znajduje się tutaj najwyższy szczyt Gór Kantabryjskich Torre de Cerredo. Masyw ten dzieli się na kilka grup:
Najwyższe szczyty:

</doc>
<doc id="1645136" url="https://pl.wikipedia.org/wiki?curid=1645136" title="Dendrocygna arboreta">
Dendrocygna arboreta



</doc>
<doc id="1645138" url="https://pl.wikipedia.org/wiki?curid=1645138" title="Dreamlover">
Dreamlover

Dreamlover – piosenka napisana przez Mariah Carey, Dave’a Halla i Waltera Afanasieffa. Piosenka została wydana jako pierwszy singel promujący czwarty album Mariah "Music Box" w trzecim kwartale 1993. Piosenka została nominowana do 1994 Grammy Awards, ale przegrała z „I Will Always Love You” Whitney Houston. Jak każdy singel, który promował jakiś album studyjny Mariah Carey, „Dreamlover” zdobył BMI Pop Award.
„Dreamlover” był bardzo popularna piosenką i Carey umieszczała go w liście utworów każdego koncertu, najczęściej na początku.
Listy przebojów.
„Dreamlover” stał się siódmym singlem #1 w dorobku Mariah Carey, który znalazł się na szczycie listy "Billboard" Hot 100. Na pierwszym miejscu znalazł się w swoim 6. tygodniu na liście i utrzymał się tam przez kolejne osiem tygodni (najdłużej ze wszystkich singli Carey). Piosenka następnie spędziła 26 tygodni w pierwszej 40., a na końcoworocznej "Billboard" Hot 100 w 1993 roku znalazła się na miejscu ósmym. Singel znalazł się na szczycie 8 innych list "Billboardu", i dzięki temu, jako pierwszy z singli Carey, zdobył status Platynowej Płyty od RIAA.
„Dreamlover” odniósł sukces także poza USA. W Kanadzie stał się czwartym singlem #1 w dyskografii wokalistki, utrzymując się na tym miejscu przez 3 tygodnie. W Nowej Zelandii znalazł się na 2. pozycji i zdobył tam status Złotej Płyty (RIANZ). W kilku państwach znalazł się w pierwszej 10, np. w Wielkiej Brytanii i Australii (gdzie także zdobył status Złotej Płyty), Holandii i Izraelu. „Dreamlover” nie odniósł spektakularnego sukcesu w kontynentalnej Europie i nie udało mu się znaleźć w pierwszej 40. list francuskich.
Teledysk i remiksy.
Teledysk, który wyreżyserowała Diane Martel, był pierwszym, w którego tworzeniu Carey mogła uczestniczyć i decydować o jego choreografii.
„Dreamlover” pozwolil Carey na większą kontrolę nad remiksami tej piosenki. Zatrudniła ona Davida Moralesa, aby skomponował „Dramlover (Def Club Mix)” i był to pierwszy remiks, w którym użyto nowego wokalu Carey (wcześniej po prostu umiesczano nowy podkład pod tekst). Dzięki sukcesowi tego remiksu, David Morales zaczął się liczyć na rynku remiksów i rozwinęła się jego kariera jako producenta i kompozytora remiksów.
Oprócz „Def Club Mix”, nagrano inne remiksy. Jednak te zawierają oryginalny wokal z albumowej wersji piosenki. Są to skomponowane przez Briana Morgana „Theo’s Club Joint Mix” oraz „Bam Jam Soul”. Oficjalnie została wydana wersja „Dreamlover”, nagrana podczas programu TV, pt. "Here Is Mariah Carey".
Strona B „Dreamlovera” – „Do You Think of Me” został napisany i wyprodukowany przez Carey, Waltera Afanasieffa, Cory’ego Rooneya i Marka Moralesa. Znajduje się on także na kanadyjskiej wersji "Music Box".

</doc>
<doc id="1645139" url="https://pl.wikipedia.org/wiki?curid=1645139" title="Antoine Guignard">
Antoine Guignard

Antoine Guignard (ur. 30 lipca 1984 w Le Sentier) – szwajcarski skoczek narciarski, reprezentant klubu z Le Brassus. Uczestnik mistrzostw świata w lotach narciarskich, medalista mistrzostw kraju.
Przebieg kariery.
Do zawodów Pucharu Kontynentalnego po raz pierwszy zgłoszony został już jako czternastolatek. W rozgrywanych w grudniu 1998 w Sankt Moritz zawodach odpadł w kwalifikacjach. W konkursie głównym po raz pierwszy wystąpił w lutym 2001 w Neustadt, zajmując 47. miejsce. W latach 2001–02 dwukrotnie wystartował na mistrzostwach świata juniorów. Indywidualnie zajął kolejno 27. i 26. miejsce, a w drużynie dwukrotnie kończył zawody na 11. pozycji.
W latach 2002–2006 nie występował w oficjalnych zawodach międzynarodowych. W pierwszym po powrocie występie, w lutym 2006 w Courchevel, zdobył punkty FIS Cup. W najlepszej trzydziestce Pucharu Kontynentalnego Guignard znalazł się po raz pierwszy w lutym 2007 w Pragelato. Umożliwiło mu to debiut w zawodach Pucharu Świata. 10 marca 2007 wystąpił w drużynowym konkursie cyklu, zajmując 6. miejsce w Lahti. Odpadł w kwalifikacjach do rozgrywanych dzień później zawodów indywidualnych. 18 marca w Zakopanem zajął najwyższe w karierze, szóste miejsce w konkursie Pucharu Kontynentalnego. Zdobył punkty do klasyfikacji generalnej Letniego Grand Prix 2007, zajmując 29. miejsce w zawodach w Oberhofie. W sezonie 2007/2008 dwukrotnie wystąpił w konkursie głównym w ramach zawodów indywidualnych cyklu, zajmując 40. miejsce w Val di Fiemme 12 stycznia i 44. w Willingen 17 lutego. W Pucharze Kontynentalnym najwyżej sklasyfikowany był na 8. pozycji. Wystąpił na Mistrzostwach Świata w Lotach Narciarskich 2008. Indywidualnie odpadł w kwalifikacjach, a w zawodach drużynowych zajął 9. miejsce.
W kolejnych dwóch latach osiągał gorsze wyniki: nie wystąpił już w konkursie indywidualnym w ramach Pucharu Świata, w PK punkty zdobywał dwukrotnie w sezonie 2008/09 i raz latem 2009. Ostatni występ Guignarda w zawodach międzynarodowych organizowanych przez FIS miał miejsce podczas FIS Cup w Courchevel w marcu 2010.
Zdobył brązowy medal indywidualnie oraz srebrny w drużynie na Mistrzostwach Szwajcarii w Skokach Narciarskich 2008.

</doc>
<doc id="1645140" url="https://pl.wikipedia.org/wiki?curid=1645140" title="Dendrocygna javanica">
Dendrocygna javanica



</doc>
<doc id="1645142" url="https://pl.wikipedia.org/wiki?curid=1645142" title="Thalassornis leuconotus">
Thalassornis leuconotus



</doc>
<doc id="1645143" url="https://pl.wikipedia.org/wiki?curid=1645143" title="MTV Unplugged +3">
MTV Unplugged +3

MTV Unplugged +3 – drugie DVD Mariah Carey, które zawiera nagranie z jej występu w programie "MTV Unplugged" 16 marca 1992. Materiał ten został wydany także na CD jako "MTV Unplugged EP".

</doc>
<doc id="1645145" url="https://pl.wikipedia.org/wiki?curid=1645145" title="Małgorzata Bocheńska">
Małgorzata Bocheńska

Małgorzata Bocheńska z domu Gąsiorowska (ur. 10 września 1949 w Warszawie, zm. 2 stycznia 2018 tamże) – polska dziennikarka, animatorka kultury i publicystka.
Życiorys.
Studia polonistyczne ukończyła na Uniwersytecie Warszawskim w 1976. W latach 1974–1981 pracowała jako redaktor w Teatrze Telewizji TVP.
W latach 1984–1989 współpracowała ze związanym ze środowiskiem opozycji demokratycznej Komitetem Helsińskim.
W 1984 powołała Salon 101, miejsce spotkań elit politycznych, naukowych i artystycznych skupiające rozproszone środowiska niepodległościowe.
W 1986 powołała Niezależną Grupę Filmową Index realizującą dokumenty w Europie i Ameryce Południowej na zamówienie polskich środowisk emigracyjnych i Freedom House. Jako reporter filmowy podziemia Małgorzata Bocheńska rejestrowała najważniejsze wydarzenia społeczne i polityczne – działalność ruchu społecznego „Solidarność”, NZS, Komitetów Obywatelskich przy przewodniczącym Lechu Wałęsie.
W latach 1990–1992 była redaktorem naczelnym Redakcji Społeczno-Politycznej TVP. Prowadziła autorskie programy: "Zapis", „Dziennikarze ujawniają", "Kraje, narody, wydarzenia”. Od 1993 do 1995 prowadziła w TV Polonia autorski program dla emigracji „Studio Kontakt” – promocja polskiej kultury. Od 1995 była doradcą programowym w TV Polsat. W 2001 zainaugurowała akcję „Dnia Dobrej Wiadomości” ustanowionego na 8 września.
Była członkiem m.in. Stowarzyszenia Dziennikarzy Polskich, Stowarzyszenia Kulturalnego Beit Warszawa, Stowarzyszenia Wolnego Słowa. W 1997 bez powodzenia ubiegała się o mandat posła na Sejm w okręgu warszawskim z listy polskiego Stronnictwa Ludowego.
Życie prywatne.
Była siostrą Krzysztofa Gąsiorowskiego. Miała czworo dzieci. Mieszkała i tworzyła m.in. w Hiszpanii oraz na Malcie. Zmarła w Warszawie, pochowana na cmentarzu Bródnowskim (kw. 48A-4-22).
Linki zewnętrzne.
 

</doc>
<doc id="1645146" url="https://pl.wikipedia.org/wiki?curid=1645146" title="Austrochaperina">
Austrochaperina

Austrochaperina – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w Australii, na Nowej Gwinei i Nowej Brytanii.
Systematyka.
Etymologia.
"Austrochaperina": , "austri" „południe”; rodzaj "Chaperina" .
Podział systematyczny.
Do rodzaju należą następujące gatunki:

</doc>
<doc id="1645148" url="https://pl.wikipedia.org/wiki?curid=1645148" title="Izrael Fels">
Izrael Fels

Izrael Fels (ur. 20 maja 1879 we Lwowie, zm. 1942 w Bełżcu) – polski lekarz żydowskiego pochodzenia.
Ukończył gimnazjum we Lwowie 19 czerwca 1891, następnie studiował medycynę na Uniwersytecie Wiedeńskim i otrzymał dyplom 27 lipca 1897 roku.
Od 1897 do maja 1899 praktykował jako lekarz pomocniczy w Szpitalu Powszechnym we Lwowie, głównie na oddziale wewnętrznym i okulistycznym. Potem prowadził praktykę prywatną we Lwowie przy ul. Słonecznej 1. W latach 1912-14 pełnił funkcję sekretarza Lwowskiego Ochotniczego Towarzystwa Ratunkowego. Recenzował polskie czasopiśmiennictwo lekarskie w „Polskiej Gazecie Lekarskiej”, a także w „Internacia Medicina Revuo” (obecnie Medicina Internacia Revuo) (w esperanto). Zginął podczas II wojny światowej, wywieziony razem z żoną do Obozu zagłady w Bełżcu i tam zamordowany.

</doc>
<doc id="1645150" url="https://pl.wikipedia.org/wiki?curid=1645150" title="Porwanie na żądanie">
Porwanie na żądanie

Porwanie na żądanie (tytuł oryg. "King's Ransom") – amerykańsko-kanadyjski film fabularny (komedia kryminalna) z 2005 roku.

</doc>
<doc id="1645151" url="https://pl.wikipedia.org/wiki?curid=1645151" title="Na tyłach wroga">
Na tyłach wroga

Na tyłach wroga (ang. "Saints and Soldiers", dosłownie „Święci i żołnierze”) – amerykański dramat wojenny z 2003, oparty na prawdziwych wydarzeniach z czasów II wojny światowej.
Fabuła.
Akcja filmu dzieje się w trakcie niemieckiej ofensywy w Ardenach. Niewielkiej grupie (czwórce) wziętych przez Niemców do niewoli żołnierzy amerykańskich udaje się uciec w trakcie masakry jeńców wojennych dokonanej przez oddział Waffen-SS (tzw. Masakra w Malmedy). Uzbrojeni początkowo tylko w jeden karabin, ukrywają się w zamarzniętym lesie i planują doczekać spokojnie w jakimś bezpiecznym miejscu przesunięcia frontu. Unikają Niemców, kryją się w stodołach i piwnicach. Natykają się na brytyjskiego pilota, którego samolot został zestrzelony w trakcie fotografowania pozycji wojsk niemieckich. Musi on jak najszybciej skontaktować się z dowództwem, by przekazać informacje, które mogą zapobiec śmierci wielu alianckich żołnierzy. Od teraz w piątkę desperacko usiłują przedrzeć się do własnych linii, odległych o ponad 30 kilometrów, zmagając się po drodze z wrogiem, mrozem, głodem i narastającymi konfliktami wewnątrz grupy.

</doc>
<doc id="1645152" url="https://pl.wikipedia.org/wiki?curid=1645152" title="Puffinus assimilis">
Puffinus assimilis



</doc>
<doc id="1645153" url="https://pl.wikipedia.org/wiki?curid=1645153" title="Bob Dylan’s Greatest Hits Vol. II">
Bob Dylan’s Greatest Hits Vol. II

Bob Dylan’s Greatest Hits Vol. II – drugi kompilacyjny album Boba Dylana gromadzący jego najpopularniejsze nagrania lat 1962–1970 oraz kilka niepublikowanych i wydany w 1971 r.
Historia i charakter albumu.
Album ten jest podwójną składanką Dylana gromadzącą jego najbardziej popularne utwory, w tym również wydane na singlach, oraz kilka niepublikowanych piosenek.
Po wydaniu albumu "New Morning" Dylan wycofał się z życia publicznego. Firma Columbia nie wiedziała, kiedy Dylan będzie miał ochotę wznowić nagrania. W końcu Clive Davis – prezes Columbii – zaproponował wydanie podwójnego albumu zbierającego starsze nagrania Dylana. Muzyk wyraził zgodę, ale zaproponował, aby jedna strona na którejś z płyt poświęcona została niewydanym utworom z archiwów muzyka.
Początkowo próbowano wykorzystać nagrania dokonane przez Dylana z grupą The Band w Woodstock (zobacz: "The Basement Tapes"), jednak rezultaty nie były zadowalające. Dylan przy pomocy Happy’ego Trauma dograł więc we wrześniu 1971 r. kilka piosenek.
Projekt artystyczny okładki wykorzystywał ówczesne zainteresowanie koncertem na rzecz Bangladeszu George’a Harrisona. Zdjęcie na okładce przedstawia Dylana właśnie na tym koncercie i zostało wykonane przez Barry’ego Feinsteina. Jest ono zbliżone nieco do zdjęcia z okładki do "Bob Dylan’s Greatest Hits" Rowlanda Schermana, które otrzymało nagrodę Grammy. Utrzymane jest także w tej samej niebieskiej tonacji.
Po wydaniu album cieszył się sporym powodzeniem i to mimo tego, że był podwójny (a więc tym samym droższy). Doszedł do 14 pozycji na liście najpopularniejszych albumów magazynu „Billboard”. Od tego czasu zdobył sześciokrotnie platynową płytę.
Wznowienie na nośniku cyfrowym tradycyjnie wydano na dwóch dyskach, chociaż nagrania zmieściłyby się na jednym CD.
Utwory niewydane.
Pomiędzy 16 a 19 marca 1971 r. Dylan udał się do Blue Rock Studios w Greenwich Village. Producentem sesji był mulitinstrumentalista Leon Russell. Nagrano wtedy m.in. tylko 2 oryginalne utwory: "Watching the River Flow" oraz "When I Paint My Masterpiece". "Watching the River Flow" został wydany w czerwcu 1971 r. jako singel. Na stronie B znalazł się utwór "Spanish Is the Loving Tongue" z sesji do albumu "New Morning".
24 września 1971 r. Dylan i jego przyjaciel Happy Traum nagrali 4 nowe piosenki do albumu: "Crash on the Levee (Down in the Flood)", "You Ain't Going Nowhere", "I Shall Be Released" oraz "Only a Hobo". Pierwsze trzy pochodziły z sesji w suterenie domu Big Pink w Woodstock i zostały wydane na omawianym albumie. "Only a Hobo" – stara kompozycja Dylana z 1963 r. – została wydana dopiero w 1991 r. na "The Bootleg Series Volumes 1-3 (Rare &amp; Unreleased) 1961-1991".
Na albumie tym znajdują się także 2 bardzo rzadko spotykane utwory Dylana i w dodatku oba zostały zaprezentowane w formie koncertowej. Są to "Tomorrow Is a Long Time" z koncertu, który odbył się 12 kwietnia 1963 w „Town Hall” w Nowym Jorku oraz "The Mighty Quinn (Quinn the Eskimo)" z koncertu z The Band 31 sierpnia 1969 r. w Woodside Bay w Ryde na wyspie Wight.

</doc>
<doc id="1645154" url="https://pl.wikipedia.org/wiki?curid=1645154" title="Liczba Grahama">
Liczba Grahama

Liczba Grahama – liczba będąca górnym oszacowaniem rozwiązania problemu twierdzenia Ramseya. Wpisana do Księgi rekordów Guinnessa jako największa liczba użyta w twierdzeniu matematycznym. Nazwana od jej twórcy, matematyka Ronalda Grahama.
Definicja.
Niech formula_1 (zob. Notacja strzałkowa). Wtedy formula_2 formula_3 itd. Liczba formula_4 jest liczbą Grahama.
Problem Grahama-Rothschilda.
Graham i Rothschild zajmowali się uogólnionym Twierdzeniem Ramseya. W 1971 opublikowali pracę, w której udowodnili istnienie takiej liczby naturalnej formula_5 że w dowolnym dwukolorowaniu krawędzi grafu pełnego powiązanego z formula_6-wymiarową kostką jednostkową zawsze pojawi się płaska jednokolorowa klika formula_7 Najmniejsze formula_6 o tej własności oznaczono przez RG(1,2,2), gdzie:
Dokładna wartość tej liczby nie jest znana, zawiera się w przedziale: formula_10

</doc>
<doc id="1645157" url="https://pl.wikipedia.org/wiki?curid=1645157" title="The First Vision">
The First Vision

The First Vision- pierwsze DVD Mariah Carey wydane w 1991 roku. Zawiera ono teledyski do czterech pierwszych singli wokalistki: "Vision of Love", "Love Takes Time", "Someday" i "I Don't Wanna Cry". Zawira on także materiał nagrany do "There's Got To Be a Way". Na płycie zawarty jest także pierwszy publiczny występ wokalistki, w trakcie którego wykonuje ona "Vison of Love" i "Love Takes Time" oraz piosenkę "Vanishing", która pochodzi z "Mariah Carey" oraz piosenkę Arethy Franklin "Don't Play That song" (śpiewała także "I Don't Wanna Cry, ale ujęcie z tego nie zostało uwzględnione).
Kulisy zawierają wywiad z Carey, w którym opowiada ona o swoich marzeniach, życiu i muzyce. Pokazują także ją śpiewającą "All in Your Mind". Występ, podczas którego śpiewała 'Don't Play That Song" oraz "Vanishing" został umieszczony na DVD dodanym do specjalnej australijskiej wersji płyty "Mariah Carey".

</doc>
<doc id="1645164" url="https://pl.wikipedia.org/wiki?curid=1645164" title="Cacatua sulphurea">
Cacatua sulphurea



</doc>
<doc id="1645166" url="https://pl.wikipedia.org/wiki?curid=1645166" title="Stepówka ciemnobrzucha">
Stepówka ciemnobrzucha



</doc>
<doc id="1645169" url="https://pl.wikipedia.org/wiki?curid=1645169" title="Hugo Candidus">
Hugo Candidus

Hugo Candidus, zwany też "Hugo Blancus", "Hugo Albus" lub "Hugo z Remiremont" (ur. ok. 1020 — zm. 1099) – francuski kardynał i benedyktyn.
Życiorys.
Urodził się w Lotaryngii, w szlacheckiej rodzinie, prawdopodobnie nie później niż na początku lat 20. XI wieku. Został mnichem w należącym do kongregacji kluniackiej klasztorze Remiremont. W 1049 roku niemiecki papież Leon IX (1049-1054) wezwał go do Rzymu i mianował kardynałem prezbiterem San Clemente. Był jednym z najbliższych współpracowników Leona IX w dziele oczyszczania Kościoła z nadużyć (nikolaizm, symonia), jednak po jego śmierci drogi Hugona i reformatorskiego papiestwa stopniowo się rozchodziły. W 1061 Hugo nie uznał wyboru papieża Aleksandra II, obranego zgodnie z dekretem In Nomine Domini (1059), i przystąpił do obediencji antypapieża Honoriusza II (Cadalusa z Parmy). Rychło jednak pojednał się z Aleksandrem II i w latach 1063-1068 działał jako jego legat w Hiszpanii i południowej Francji. Odniósł znaczne sukcesy we wdrażaniu w tych krajach rozporządzeń Stolicy Apostolskiej o celibacie księży oraz zastąpieniu liturgii mozarabskiej liturgią rzymską. Na początku 1069 brał udział w synodzie w Rzymie. W latach 1071-1072 ponownie przebywał w Hiszpanii i Francji jako legat papieski. W czasie tej drugiej legacji mnisi z Cluny oskarżyli go o symonię i przedstawili te zarzuty Stolicy Apostolskiej. Papież Grzegorz VII, wybrany w kwietniu 1073 głównie dzięki poparciu Hugona, odrzucił jednak te zarzuty i zadeklarował pełne zaufanie do kardynała; co więcej, ponownie mianował go legatem w Hiszpanii. Już w 1075 roku doszło jednak do konfliktu między nimi. W tym roku Hugo został ekskomunikowany przez Grzegorza VII za współpracę z przeciwnikami papieża w północnej Italii. W styczniu 1076 Hugo wziął udział w synodzie w Wormacji, na którym niemiecki episkopat wypowiedział posłuszeństwo papieżowi. W rezultacie w marcu 1078 został ostatecznie pozbawiony godności kardynalskiej.
25 czerwca 1080 Hugo Candidus wziął udział w wyborze antypapieża Klemensa III (Wiberta z Rawenny) na synodzie Brixen. Klemens III potwierdził jego godność kardynalską, wbrew zarządzeniu Grzegorza VII z 1078 roku. Podpisał on bullę antypapieża datowaną 4 listopada 1084 jako kardynał San Clemente. Z bulli tej wynika, że Hugo w tym czasie sprawował też funkcję biskupa Fermo, jednak okoliczności objęcia przez niego tej funkcji nie są znane. W 1085 roku był legatem Klemensa III w Niemczech. Po powrocie z tej legacji został mianowany kardynałem biskupem Palestriny (prawdopodobnie w 1089). W sierpniu 1098 uczestniczył w "wibertyńskim" synodzie w Rzymie. Jego imię po raz ostatni pojawia się wśród sygnatariuszy bulli Klemensa III z 18 października 1099. Prawdopodobnie niedługo potem zmarł.
W katolickiej historiografii Hugo Candidus uważany był za jednego z głównych przeciwników "reformy gregoriańskiej" w Kościele oraz za obrońcę panujących wówczas nadużyć, zwł. symonii. Jakkolwiek jest faktem, że w 1072/73 został on oskarżony o symonię przez mnichów kluniackich, temu jednoznacznie negatywnemu obrazowi przeczy jednak jego wcześniejsza współpraca z Leonem IX oraz Hildebrandem, jeszcze zanim ten ostatni został papieżem Grzegorzem VII. Zwraca się uwagę, że źródłem dla większości zarzutów przeciw niemu jest biskup Bonizo z Sutri, zagorzały gregorianin, który z pewnością nie był bezstronny w jego ocenie. Także pontyfikat antypapieża Klemensa III, którego Hugo był bliskim współpracownikiem, jest obecnie przedstawiany w nieco korzystniejszym świetle; wiadomo, że również on zwalczał symonię i nikolaizm, natomiast różnice między nim a obozem "gregoriańskim" dotyczyły głównie kwestii politycznych, zwłaszcza stosunku do Cesarstwa.

</doc>
<doc id="1645171" url="https://pl.wikipedia.org/wiki?curid=1645171" title="Sony Ericsson Open 2009 (kobiety)">
Sony Ericsson Open 2009 (kobiety)

Tenisowy turniej WTA Sony Ericsson Open (Miami Masters) 2009 odbył się w dniach 25 marca – 5 kwietnia w amerykańskim Miami na kortach twardych. Pula nagród wyniosła 4 500 000 dolarów amerykańskich.

</doc>
<doc id="1645173" url="https://pl.wikipedia.org/wiki?curid=1645173" title="Fastnet Rock">
Fastnet Rock

Fastnet Rock (Irl. "An Charraig Aonair" – tłum. „samotna skała”) – niewielka skalista wysepka leżąca ok. 11 km na południe od wybrzeża Irlandii. Jest to najbardziej na południe wysunięty punkt tego kraju.
Podczas odpływu wysokość skały wynosi 30 m. Fastnet Rock składa się z dwóch skał: Fastnet Rock oraz oddzielonej 10 m kanałem dużo mniejszej Little Fastnet. Wysepka miała przed wojną drugą nazwę „Irlandzka Łza”, gdyż była ostatnim punktem Irlandii, który oglądali emigranci udający się statkami do Ameryki. Wysepka ta jest punktem pomiarowym regat "Rolex Fastnet Race", a także punktem odległościowym transatlantyków płynących do różnych portów Ameryki Północnej i Południowej. Znajduje się na niej wybudowana w 1853 roku latarnia morska.

</doc>
<doc id="1645174" url="https://pl.wikipedia.org/wiki?curid=1645174" title="Lech Kulwicki">
Lech Kulwicki

Lech Kulwicki (ur. 2 listopada 1951 w Tczewie) – były polski piłkarz występujący na pozycji obrońcy. Niegdyś piłkarz Lechii Gdańsk, z którą zdobył pierwszy i jak na razie jedyny Puchar oraz Superpuchar Polski w piłce nożnej. Brał udział również w spotkaniu Lechii z Juventusem o Puchar Zdobywców Pucharów. Obecnie trener Orła Trąbki Wielkie.

</doc>
<doc id="1645181" url="https://pl.wikipedia.org/wiki?curid=1645181" title="Manifestacja 20 czerwca 1792">
Manifestacja 20 czerwca 1792

Manifestacja 20 czerwca 1792 (fr. "Journée du 20 juin 1792") – manifestacja w Paryżu zorganizowana przez żyrondystów. Ze względu na silnie antykrólewskie nastroje w mieście wymknęła się spod kontroli organizatorów. 
Tło wydarzeń.
Po wypowiedzeniu przez Francję wojny Prusom i Austrii, serii wet królewskich przeciwko kolejnym ustawom Legislatywy i powołaniu przez Ludwika XVI rządu złożonego jedynie z feuillantów w Paryżu wzrosły zdecydowanie nastroje wrogie królowi, spotęgowane jeszcze przez pojawienie się w okolicach miasta tysięcy rewolucyjnie nastawionych ochotników do wyjazdu na front. Radykalizował się język używany przez główne kluby polityczne miasta, jakobinów oraz kordelierów, które zaczęły otwarcie nawoływać do ataku na monarchię. 
16 czerwca generał Marie Joseph de La Fayette zażądał od Legislatywy ukrócenia „anarchii” inspirowanej jego zdaniem przez klub jakobinów. Stanowiący większość w Legislatywie żyrondyści uznali to za atak na całą rewolucję, w tym także na ich stronnictwo. Nie chcąc jednak dopuścić również do przejęcia władzy przez radykałów, postanowili zorganizować manifestację, która równocześnie ukazałaby królowi i umiarkowanym ich własną słabość, jak i skanalizowałaby czasowo nastroje panujące w mieście. Przeciwko manifestacji występowali jakobini, podejrzewając, że może być ona pułapką zmierzającą do spacyfikowania ruchu sankiulockiego, a żyrondyści – stronnictwem potajemnie sprzyjającemu monarchii w jej dotychczasowym kształcie. 
Przebieg manifestacji.
W założeniach organizatorów chętni do udziału w przemarszu mieli zbierać się na przedmieściach Paryża, po czym w kolumnach maszerować pod pałac Tuileries, złożyć petycję w Legislatywie bez spotykania się z królem. Przebieg wydarzeń tego dnia zaskoczył jednak żyrondystów. Manifestanci, mający po swojej stronie ochraniającą pochód Gwardię Narodową, nie tylko odczytali petycję w parlamencie, ale i wtargnęli do pomieszczeń króla, gdzie zmusili Ludwika XVI do założenia czapki frygijskiej oraz głośno zwymyślali jego oraz królową Marię Antoninę. Tłum splądrował również część pomieszczeń i groził rodzinie królewskiej śmiercią. Ludwik XVI zachował spokój, bronił swojej decyzji o wetowaniu ustaw i rozwiązaniu rządu powołując się na swoje uprawnienia konstytucyjne. Odważne zachowanie króla skłoniło paryżan do odstąpienia.
Skutki manifestacji.
Po manifestacji La Fayette oskarżył Legislatywę o świadome narażenie króla na niebezpieczeństwo i ponownie zażądał środków przeciwko jakobinom, których uznał za tajnych inicjatorów spontanicznego zajścia. Zaoferował również królowi opuszczenie Paryża i przeniesienie się do Compiègne, pod opiekę przychylnych mu wojsk. Ludwik XVI, który miał jednak nadzieję na pokonanie rewolucji przez wojska austriackie i pruskie, odmówił. 
Żyrondyści uznali przebieg manifestacji za własną kompromitację i nie byli w stanie zdecydować się co do dalszego kierunku działań: zbliżenia z jakobinami lub też współdziałania z królem. Umiarkowana część opinii publicznej poparła postawę króla, pod petycją potępiającą manifestację, sporządzoną przez rojalistę du Pont de Nemours, podpisało się 20 tysięcy osób. W ruchu sankiulockim manifestacja została uznana za dowód siły ludu Paryża i radykałów. W następujących po niej dniach rozpoczęły się przygotowania do zorganizowanego w podobny sposób powstania 10 sierpnia 1792, które na trwałe obaliło monarchię.

</doc>
<doc id="1645182" url="https://pl.wikipedia.org/wiki?curid=1645182" title="Bishop Rock">
Bishop Rock

Bishop Rock (korn. "Men an Eskop") – jest niewielką skałą, najbardziej na zachód wysuniętym punktem wysp Scilly. Znajduje się na niej wybudowana w 1858 roku latarnia morska. Wysepka ta występuje w „Księdze rekordów Guinnessa” jako najmniejsza na całej Ziemi, na jakiej wzniesiony został budynek. W 1992 roku latarnia została wpisana na listę zabytków English Heritage. 
Wysepka jest tak mała, że oprócz 49-metrowej latarni morskiej nic się na niej nie mieści. Skała stanowi punkt graniczny pomiędzy Wielką Brytanią i Atlantykiem. Pierwszą, żelazną latarnię, budowano w roku 1847, ale fale zmyły ją nim budowa została ukończona. Obecnie istniejąca budowla została ukończona w roku 1858, a światło zapłonęło w niej 1 września tegoż roku. W pierwszych latach XXI wieku dobudowano na jej szczycie lądowisko dla helikopterów.
Bishop Rock jest uznawana za wschodni kraniec północnoatlantyckiej linii żeglugowej, z której korzystały do lat sześćdziesiątych XX wieku transatlantyki, szybkie statki pasażerskie zdążające do Nowego Jorku. Zachodnią granicę tej trasy wyznaczało wejście do Zatoki Nowojorskiej. Na trasie tej wielkie liniowce walczyły o zdobycie rekordu szybkości, co nagradzane było Błękitną Wstęgą Atlantyku.

</doc>
<doc id="1645184" url="https://pl.wikipedia.org/wiki?curid=1645184" title="Zbiornik Kuźnica Warężyńska">
Zbiornik Kuźnica Warężyńska

Zbiornik Kuźnica Warężyńska – zbiornik poeksploatacyjny (popiaskowy) w dorzeczu Czarnej Przemszy utworzony w 2005 roku w miejscu zlikwidowanej piaskowni o nazwie „Kuźnica Warężyńska”. Zbiornik uroczyście otwarto 25 sierpnia 2005 roku. Zarówno nazwa dawnej piaskowni jak i zbiornika pochodzą od nazwy pobliskiej wsi Kuźnica Warężyńska. Zbiornik nieoficjalnie bywa nazywany zbiornikiem Pogoria IV, chociaż brak hydrologicznego uzasadnienia dla tej nazwy z uwagi na położenie poza zlewnią Pogorii.
Powierzchnia lustra wody przy maksymalnym poziomie piętrzenia wynosi 560 ha, długość – ok. 5 km, szerokość średnia – ok. 1,0 km, szerokość maksymalna – ok. 1,8 km. Linia brzegowa ma długość ok. 13 km. Jezioro poeksploatacyjne ma pojemność 51,2 mln m³, przy czym głębokość maksymalna wynosi 23 m. Zbiornik jest zasilany wodami Czarnej Przemszy od północnej strony czaszy i do tej samej rzeki kierowane są wody odpływające z tego zbiornika przez urządzenia zrzutowo-upustowe zlokalizowane na południowo-zachodnim brzegu. Istnieje również możliwość upustu wód ze zbiornika do położonego w sąsiedniej zlewni zbiornika Pogoria III przez łącznik o charakterze grawitacyjnym. Są to dwa stalowe rurociągi o długości 216 metrów z żelbetową zabudową, niecką wlotową, niecką wypadową oraz żeliwnymi zasuwami.
Oprócz znaczenia przyrodniczego i krajobrazowego zbiornik spełnia ważne zadania przeciwpowodziowe (4-krotna redukcja ewentualnych przepływów powodziowych Przemszy z Q1% – 60 m³/s do przepływu 14,3 m³/s oraz z Q0,3% – 80 m³/s do 19,4 m³/s). Ponadto zapewnia utrzymanie przepływów nienaruszalnych w Czarnej Przemszy oraz sprzyja zabezpieczeniu pojemności wyrównawczej zbiorników wodnych górnośląskiego systemu wodno-gospodarczego (konkretnie jego części, tj. systemu wodno-gospodarczego Czarnej Przemszy i Brynicy). Jest także przeznaczony do pełnienia funkcji turystyczno-rekreacyjnych, chociaż na razie nie posiada bazy noclegowej, gastronomicznej i towarzyszącej (poza urządzeniami turystycznymi w postaci szlaków spacerowych i traktów rowerowych). Jest miejscem uprawiania wędkarstwa i nadwodnego wypoczynku na bazie nieformalnych kąpielisk i spontanicznie organizowanych miejsc plażowania oraz sportów nawodnych, a także podwodnych.

</doc>
<doc id="1645185" url="https://pl.wikipedia.org/wiki?curid=1645185" title="Ferdinand Sarrien">
Ferdinand Sarrien

Ferdinand Sarrien (ur. 15 października 1840, zm. 28 listopada 1915) – francuski polityk czasów III Republiki, premier Francji.
Sarrien urodził się w 1840 roku w Bourbon-Lancy. W młodości studiował prawo a następnie został adwokatem. Uczestnik wojny francusko-pruskiej. Po wojnie wstąpił do partii republikańskiej. W 1873 roku wszedł do rządu Alberta Victora de Broglie.
W 1876 roku został wybrany do Zgromadzenia Narodowego. W parlamencie reprezentował departament Saona i Loara. Od 1885 roku pełnił liczne funkcję ministerialne obejmując urząd spraw wewnętrznych a następnie sprawiedliwości.
12 marca 1906 roku stojąc na czele przedstawicieli ugrupowań republikańskich i lewicowych został mianowany na funkcję premiera Francji. Po kilku miesiącach rządzenia, socjaliści wchodzący w skład tzw. koalicji republikańskiej opuścili rząd. W wyniku tego Sarrien stracił urząd premiera 25 października 1906 roku. Nowym premierem Republiki Francuskiej został Georges Clemenceau.
Ferdinand Sarrien zmarł w 1915 roku w Paryżu w wieku 75 lat.

</doc>
<doc id="1645189" url="https://pl.wikipedia.org/wiki?curid=1645189" title="Charlaine Harris">
Charlaine Harris

Charlaine Harris (ur. 25 listopada 1951 w Tunica w stanie Missisipi) – amerykańska pisarka publikująca od ponad trzydziestu lat. Początkowo pisała poezję, później, podczas studiów na Rhodes College w Memphis w stanie Tennessee tworzyła sztuki teatralne. Kilka lat po ukończeniu studiów zaczęła pisać powieści. Obecnie mieszka w Magnolia w stanie Arkansas ze swoim mężem i trojgiem dzieci.
Do jej najgłośniejszych publikacji należy cykl "The Southern Vampire Mysteries" opowiadający o Sookie Stackhouse – kelnerce-telepatce z Luizjany, na podstawie którego HBO nakręciło serial "Czysta krew" ("True Blood").

</doc>
<doc id="1645191" url="https://pl.wikipedia.org/wiki?curid=1645191" title="La Rhune">
La Rhune

La Rhune - 905 mnpm (po baskijsku: „Larrun”) – szczyt na zachodnim krańcu Pirenejów. Leży na granicy między Francją, a Hiszpanią, na terytorium Nawarry. La Rhune jest ikoną baskijskiej kultury. Jest pokryty dolmenami i innymi budowlami neolitycznymi. Jest świętym miejscem według baskijskiej mitologii. 
Góra była wykorzystywana przez wojska francuskie jako punkt obrony w czasach Wojen Napoleońskich, ale Wellington wyparł wojska marszałka Soult'a z tych terenów w czasie bitwy pod Nivelle, 10 listopada 1813 r.
La Rhune jest teraz popularnym celem wycieczek i spacerów. Mała kolejka „Petit train de la Rhune”, wyjeżdża na szczyt od strony francuskiej.

</doc>
<doc id="1645195" url="https://pl.wikipedia.org/wiki?curid=1645195" title="Romance on the phone">
Romance on the phone



</doc>
<doc id="1645207" url="https://pl.wikipedia.org/wiki?curid=1645207" title="Gran Hermano (Pacyfik)">
Gran Hermano (Pacyfik)

Gran Hermano – wersja Big Brothera. Państwa, które pokazywały Gran Hermano del Pacífico, to Ekwador, Chile i Peru. Stacje telewizyjne, które pokazywały program to Telesistema (Ekwador), RedTV (Chile), ATV (Peru). Prowadzącym był Álvaro García. Dom Wielkiego Brata mieści się w Bogocie w Kolumbii.
1 edycja.
1 edycja Big Brothera w regionie Pacyfiku wystartowała 11 czerwca 2005, a zakończyła się 24 września 2005 (106 dni).

</doc>
<doc id="1645210" url="https://pl.wikipedia.org/wiki?curid=1645210" title="Lekkoatletyka na Letniej Uniwersjadzie 2007">
Lekkoatletyka na Letniej Uniwersjadzie 2007

Lekkoatletyka na Letniej Uniwersjadzie 2007 – zawody sportowe, które odbywały się w dniach 9 - 14 sierpnia na stadionie Thammasat w Bangkoku. Rozegranych zostało 46 konkurencji. Reprezentanci Polski zdobyli 1 złoty, 2 srebrne i 3 brązowe medale.
Linki zewnętrzne.
Strona FISU

</doc>
<doc id="1645211" url="https://pl.wikipedia.org/wiki?curid=1645211" title="Orhy">
Orhy

Orhy (t. "Ori", "Orhi") – szczyt górski w zachodnich Pirenejach leżący na granicy Francji i Hiszpanii. Najdalej wysunięty na zachód szczyt Pirenejów o wysokości ponad 2000 m n.p.m.

</doc>
<doc id="1645213" url="https://pl.wikipedia.org/wiki?curid=1645213" title="Gryszpan">
Gryszpan



</doc>
<doc id="1645215" url="https://pl.wikipedia.org/wiki?curid=1645215" title="Tchórzyno">
Tchórzyno

Rezerwat przyrody „Tchórzyno” – rezerwat florystyczny o powierzchni 37,18 ha, w województwie zachodniopomorskim, w powiecie myśliborskim, w gminie Myślibórz, 2 km na północny zachód od Otanowa i 1,5 km na południe od wsi Sitno.
Został utworzony na mocy Zarządzenia Ministra Leśnictwa i Przemysłu Drzewnego z dnia 23 października 1965 r. i początkowo zajmował powierzchnię 32,00 ha.
Rezerwat przyrody swym obszarem obejmuje jezioro Tchórzyno ("Jezioro Tarnowskie", 29,50 ha) wraz z torfowiskiem przejściowym na jego południowo-wschodnim skraju (7,68 ha). Jest położony w obszarze chronionego krajobrazu „B” (Myślibórz).
Celem ochrony jest zachowanie torfowiska z bogatą i rzadką roślinnością na kredzie jeziornej oraz zarastającego jeziora z podwodnymi łąkami, porośniętymi głównie kredotwórczymi glonami – ramienicami "Charales", oraz w szczególności: lipiennika Loesela ("Liparis loeselii"), goryczki błotnej ("Gentianella uliginosa"), storczyka krwistego ("Dactylorhiza incarnata"), storczyka szerokolistnego ("Dactylorhiza incarnata"), kukawki ("Orchis militaris"), kruszczyka błotnego ("Epipactis palustris"), centurii nadbrzeżnej odmiany bagiennej ("Centaurium littorale sp. uliginosum"), tłustosza plamistego ("Pinguicula vulgaris"). Chronione gatunki świata zwierząt to m.in.: ropucha szara ("Bufo bufo"), żaba jeziorkowa ("Rana lessonae"), żaba trawna ("Rana temporaria"), jaszczurka zwinka ("Lacerta agilis"), jaszczurka żyworodna ("Lacerta vivipara"), świergotek drzewny ("Anthus trivalis"), pliszka siwa ("Motacilla alba"), strzyżyk ("Troglodytes troglodytes"), pokrzywnica ("Prunella modularis"), rudzik ("Erithacus rubecela"), słowik rdzawy ("Luscinia megarhynchos"), łozówka ("Acrocephalus palustris"), zaganiacz ("Hippolais icterina"), kapturka ("Sylvia atricapilla"), pierwiosnek ("Phylloscopus collybita"), mysikrólik ("Regulus regulus"), trzcinniczek ("Acrocephalus scirpaceus"), żuraw ("Grus grus"), dzięcioł czarny ("Dryocopus martius"), szczeżuja spłaszczona ("Anodonta complanata"), szczeżuja wielka ("Anodonta cygnea"), skójka malarska ("Unio pictorum"), trzmiel ("Bombus"), tygrzyk paskowany ("Argiope bruennichi").
Zarządca: Nadleśnictwo Myślibórz.

</doc>
<doc id="1645218" url="https://pl.wikipedia.org/wiki?curid=1645218" title="Skanled (gazociąg)">
Skanled (gazociąg)

Skanled – planowany gazociąg podmorski mający biec z Norwegii do Danii i Szwecji.
Jego długość miała wynosić 463 kilometry. Gazociąg rozpoczynać się miał od instalacji w Kårstø (jedyny punkt wejścia), gdzie połączony miał być z siecią przesyłową Europipe II. Przewidywanych było 5 punktów wyjścia: Rafnes (Norwegia), Lysekil, Vallby Kile, Bua (Szwecja), Jutlandia (Dania).
Faza III (projektowa) miała potrwać do października 2009 r., kiedy miała zapaść ostateczna decyzja o uruchomieniu środków.
20 czerwca 2007 PGNiG SA przystąpiło i objęło nieodpłatnie 15% udziałów w konsorcjum budującym gazociąg. W lutym 2009 władze w Oslo wsparły projekt kierując do konsorcjum budującego gazociąg państwową firmę Petoro. PGNiG zadeklarowało, iż chce by planowanym rurociągiem popłynął gaz z przeznaczeniem na polskie potrzeby w ilości 2,5 mld m³ rocznie. Po połączeniu z planowanym gazociągiem Baltic Pipe zwiększyłoby to bezpieczeństwo energetyczne Polski.
Projekt został zawieszony w kwietniu 2009 roku z uwagi na ryzyka i zjawiska w globalnej gospodarce.

</doc>
<doc id="1645221" url="https://pl.wikipedia.org/wiki?curid=1645221" title="Matic Kramaršič">
Matic Kramaršič

Matic Kramaršič (ur. 2 lutego 1990) – słoweński skoczek narciarski, reprezentant klubu SSK Costella Ilirija
Jego debiut w zawodach Pucharu Świata miał miejsce 29 listopada 2008, gdy awansował do pierwszej serii zawodów w Ruce, jednak podczas zawodów zaliczył upadek, co pozbawiło go szans na awans. Po raz ostatni w międzynarodowych zawodach FIS wystąpił w sezonie 2015/2016.

</doc>
<doc id="1645222" url="https://pl.wikipedia.org/wiki?curid=1645222" title="Schweizer Archiv für Neurologie und Psychiatrie">
Schweizer Archiv für Neurologie und Psychiatrie

Schweizer Archiv für Neurologie und Psychiatrie – szwajcarskie czasopismo medyczne, poświęcone zagadnieniom neurologii i psychiatrii, założone w 1917 roku. W pierwszym komitecie redakcyjnym czasopisma byli Constantin von Monakow, Paul Dubois, R. Weber, B. Manzoni i Hans Wolfgang Maier. Od początku było oficjalnym czasopismem Szwajcarskiego Towarzystwa Neurologicznego i Szwajcarskiego Stowarzyszenia Psychiatrycznego.
Pierwszym redaktorem naczelnym był Monakow, po jego śmierci w 1930 roku redaktorami zostali Mieczysław Minkowski i Robert Bing. W 1959 redaktorem naczelnym został neurochirurg Hugo Krayenbühl.

</doc>
<doc id="1645224" url="https://pl.wikipedia.org/wiki?curid=1645224" title="Dom przedpogrzebowy w Kaliszu">
Dom przedpogrzebowy w Kaliszu

Dom przedpogrzebowy w Kaliszu – dom przedpogrzebowy na nowym cmentarzu żydowskim w Kaliszu, wzniesiony w latach 1926–1939, przebudowany w 1940, odrestaurowany w latach 2001–2002; wraz z cmentarzem wpisany do rejestru zabytków w 2002; mieści muzeum.

</doc>
<doc id="1645225" url="https://pl.wikipedia.org/wiki?curid=1645225" title="Ulf Karkoschka">
Ulf Karkoschka

Ulf Karkoschka (ur. 20 czerwca 1973) – niemiecki biathlonista. Największe sukcesy odnosił w mistrzostwach Europy, na których zdobył siedem medali. Czterokrotnie stał na najwyższym stopniu podium (za bieg sztafetowy), dwukrotnie zdobywał srebro (w biegu indywidualnym), a raz brąz (w sztafecie).

</doc>
<doc id="1645227" url="https://pl.wikipedia.org/wiki?curid=1645227" title="Płamen Oreszarski">
Płamen Oreszarski

Płamen Wasilew Oreszarski, bułg. Пламен Василев Орешарски (ur. 21 lutego 1960 w Dupnicy) – bułgarski ekonomista, nauczyciel akademicki i polityk, wiceminister finansów w rządzie Iwana Kostowa (1997–2001), minister finansów w gabinecie Sergeja Staniszewa (2005–2009), premier Bułgarii od 29 maja 2013 do 6 sierpnia 2014.
Życiorys.
W 1985 ukończył studia w Wyższym Instytucie Ekonomicznym im. Karla Marksa w Sofii, specjalizując się w zakresie finansów. Na tej samej uczelni doktoryzował się w 1992. Kształcił się także z bankowości w Stanach Zjednoczonych oraz z dziedziny emisji papierów wartościowych w Wielkiej Brytanii.
W latach 1992–1997 pracował jako wykładowca w Uniwersytecie Gospodarki Narodowej i Światowej w Sofii, a także jako członek grup eksperckich przygotowujących restrukturyzację bułgarskiego długu zagranicznego, wprowadzenie systemu izby walutowej, liberalizację systemu cenowego i emisję papierów wartościowych. Od 1993 był dyrektorem wydziału ds. skarbu i zadłużenia w ministerstwie finansów. Między 1995 i 1997 wchodził w skład rady zarządzającej Bułgarskiej Giełdy Papierów Wartościowych, a od 1997 do 2000 w skład zarządu banku Bulbank. Od 1996 do 1997 pełnił funkcję prezesa zarządu banku Sofija-bank.
W 1997, po objęciu stanowiska premiera przez Iwana Kostowa, został wiceministrem finansów. Odpowiadał m.in. za zarządzanie długiem państwowym i nadzór nad rynkiem papierów wartościowych. Po wyborach parlamentarnych w 2001 powrócił do zawodu nauczyciela uniwersyteckiego. Przez krótki okres był wiceprzewodniczącym Związku Sił Demokratycznych, ostatecznie w 2003 definitywnie opuścił to ugrupowanie.
W 2005 ponownie wszedł w skład rządu, obejmując urząd ministra finansów w gabinecie Sergeja Staniszewa. Sprawował go do 2009. W wyborach w 2009 i w 2013 uzyskiwał mandat posła do Zgromadzenia Narodowego 41. i 42. kadencji z ramienia Bułgarskiej Partii Socjalistycznej.
W wyborach w 2013 socjaliści i ich koalicjant Ruch na rzecz Praw i Wolności uzyskali równo połowę mandatów w parlamencie. Płamen Oreszarski otrzymał misję tworzenia nowego rządu. Pierwsze protesty przeciwko jego gabinetowi nastąpiły bezpośrednio po ogłoszeniu proponowanego składu rządu. Ostatecznie 29 maja 2013 parlament zaaprobował jego rząd (120 głosów za, 97 przeciw), co było możliwe dzięki zbojkotowaniu głosowania przez posłów nacjonalistycznej partii Ataka. Masowe protesty wybuchły w czerwcu 2013, gdy Zgromadzenie Narodowe powołało kontrowersyjnego koalicyjnego posła Delana Peewskiego na prezesa Agencji Bezpieczeństwa Narodowego (DANS). Szybka rezygnacja Delana Peewskiego nie przerwała protestów. 23 lipca 2014 Płamen Oreszarski podał się do dymisji, Zgromadzenie Narodowe przyjęło jego rezygnację następnego dnia. Zakończył urzędowanie 6 sierpnia 2014, gdy urząd premiera tymczasowo objął Georgi Bliznaszki.
W 2016 wystartował w wyborach prezydenckich jako niezależny z poparciem Ruchu na rzecz Praw i Wolności, otrzymując w pierwszej turze 6,6% głosów (5. miejsce).
Życie prywatne.
Płamen Oreszarski jest żonaty, ma syna.

</doc>
<doc id="1645228" url="https://pl.wikipedia.org/wiki?curid=1645228" title="Bet Hashmonai">
Bet Hashmonai



</doc>
<doc id="1645235" url="https://pl.wikipedia.org/wiki?curid=1645235" title="Pic d’Anie">
Pic d’Anie

Pic d’Anie (bask. "Auñamendi") – szczyt górski w Pierenejach w południowej Francji. Leży blisko granicy z Hiszpanią. Ma kształt niemal idealnej piramidy.

</doc>
<doc id="1645241" url="https://pl.wikipedia.org/wiki?curid=1645241" title="Karolina Bendera">
Karolina Bendera

Karolina Bendera (ur. 17 maja 1975 w Białej Podlaskiej) – polska twórczyni filmów dokumentalnych, reżyser, operatorka filmowa i scenarzystka. Współpracuje też z twórcami filmów fabularnych.
Nagrody.
Karolina Bendera jest wnuczką uczestnika słynnej ucieczki z obozu Auschwitz-Birkenau, Eugeniusza Bendery.

</doc>
<doc id="1645247" url="https://pl.wikipedia.org/wiki?curid=1645247" title="Enter by the Twelfth Gate">
Enter by the Twelfth Gate

Enter by the Twelfth Gate – pierwszy solowy album Michaela Pinnelli, klawiszowca znanego z progresywno metalowej formacji Symphony X. Wszystkie utwory są instrumentalne, a Michael umiejętnie połączył muzykę poważną z rockiem progresywnym.

</doc>
<doc id="1645253" url="https://pl.wikipedia.org/wiki?curid=1645253" title="Marcus Nilsson">
Marcus Nilsson

Marcus "Max" Nilsson (ur. 7 października 1982 w Torup) – szwedzki siatkarz, grający na pozycji atakującego, reprezentant kraju. 
Kariera.
Kariera klubowa.
W siatkówkę zaczął grać w klubie Hylte VBK, mającym siedzibę w Hyltebruk, niedaleko Torup, jego rodzinnej miejscowości. Szybko dostrzeżono jego siatkarski talent i jako szesnastolatek rozpoczął naukę w szkole mistrzostwa sportowego o profilu siatkarskim (Volleybollgymnasiet) w Falköping. Przez lata nauki reprezentował szkolny klub RIG Falköping.
Po ukończeniu szkoły na jeden sezon powrócił do Hylte VBK, który był wówczas mistrzem Szwecji. Sukcesu nie udało się powtórzyć i zakończył sezon na czwartym miejscu.
W 2002 roku wyjechał do Włoch; rozpoczął zawodową karierę w zespole Volley Del Colle, grającym wówczas w Serie A2. Klub z Gioia del Colle wygrał rozgrywki ligowe, ale Nilsson nie zadebiutował w Serie A1, ponieważ podpisał kontrakt z greckim Pannelinios GS. Reprezentował ten klub przez kolejne dwa lata.
W 2004 roku drużyna z Aten zajęła pierwsze miejsce w greckiej drugiej lidze, a rok później została szóstą drużyna Grecji. Marcus Nilsson był najlepiej punktującym zawodnikiem ligi greckiej. Otrzymał również nagrody dla najlepiej zagrywającego i najlepiej atakującego siatkarza.
Po zakończonym sezonie przeniósł się do Francji, by reprezentować Paris Volley. Z tym zespołem został mistrzem Francji. W tym samym sezonie drużyna z Paryża uczestniczyła w turnieju „Final Four” Pucharu CEV. W meczu półfinałowym z Lube Banca Macerata, w decydującym momencie trzeciego seta, Marcus dotknął siatki, co zauważył drugi sędzia. Główny arbiter nie dostrzegł tego i zadecydował o przyznaniu punktu drużynie z Paryża. Marcus jednak przyznał się do błędu, a sędzia główny zmienił swoją decyzję, co miało wpływ na końcowy wynik. Za swoją postawę 23 letni wówczas Marcus Nilsson został uhonorowany Nagrodą Fair Play przez Europejska Konfederacje Piłki Siatkowej. Zespół z Macerata zdobył puchar, a Paris Volley zajął trzecie miejsce, po wygranej z Volley Padwa w meczu o brąz.
W 2006 roku wrócił do Grecji. Tym razem podpisał kontrakt z Iraklisem Saloniki. Z tym klubem dwukrotnie zdobył tytuł mistrza Grecji, a w roku 2008 ponownie był najlepiej punktującym zawodnikiem w lidze greckiej, a ponadto otrzymał tytuł MVP (Most Valuable Player), przyznawany najlepszemu zawodnikowi sezonu. W 2009 roku zespół z Salonik zajął drugie miejsce w siatkarskiej Lidze Mistrzów, a Marcus Nilsson został uznany za najlepszego zawodnika turnieju.
Kariera reprezentacyjna.
Marcus Nilsson jest podstawowym zawodnikiem szwedzkiej drużyny narodowej. Rozegrał w niej 68 spotkań.(2009) Reprezentacja Szwecji w ostatnich latach nie odnosi sukcesów na arenie międzynarodowej.
Siatkówka plażowa.
Nilsson z powodzeniem uprawia też siatkówkę plażową, w której to dyscyplinie dwukrotnie sięgnął po tytuł mistrza Szwecji. W 2006 roku w parze z Mikaelem Östberg i w 2008 z Petterem Jonssonem.
Sukcesy w siatkówce plażowej.
Mistrzostwo Szwecji:
Sukcesy klubowe.
Puchar CEV:
Mistrzostwo Francji:
Superpuchar Grecji:
Mistrzostwo Grecji:
Liga Mistrzów:
Memoriał Zdzisława Ambroziaka:
Mistrzostwo Szwecji:

</doc>
<doc id="1645255" url="https://pl.wikipedia.org/wiki?curid=1645255" title="Collarada">
Collarada

Collarada to szczyt w Pirenejach na północy Hiszpanii. Administracyjne należy do prowincji Huesca. Szczyt bardzo dobrze widać z pobliskiej miejscowości Larres.

</doc>
<doc id="1645258" url="https://pl.wikipedia.org/wiki?curid=1645258" title="Baltic Pipe">
Baltic Pipe

Baltic Pipe ("Korytarz Bałtycki", "Gazociąg Bałtycki") – system gazociągów łączących Norwegię, Danię i Polskę o przepustowości 10 mld m³ rocznie uruchomiony 27 września 2022.
Założeniem przedsięwzięcia było powstanie nowego korytarza dostaw gazu ziemnego do Danii i Polski oraz krajów sąsiednich ze złóż na szelfie norweskim – gdzie 19 koncesji wydobywczych należy do firmy Polskie Górnictwo Naftowe i Gazownictwo (PGNiG). Baltic Pipe jest częścią szerszego zamysłu tzw. "Bramy Północnej", mającej na celu pełne zróżnicowanie dostaw gazu do Polski poprzez Gazociąg Bałtycki oraz terminal gazu płynnego w Świnoujściu – tzw. gazoport.
Historia.
Zróżnicowanie dostaw gazu do Polski poprzez import z Norwegii dyskutowano od 1991 roku. Pomysł budowy gazociągu łączącego Polskę z norweskimi złożami pojawił się po raz pierwszy w 2001 roku za rządu Jerzego Buzka. Jego proponentami byli: Piotr Naimski (ówczesny doradca premiera ds. bezpieczeństwa energetycznego) oraz Piotr Woźniak (ówczesny doradca w Kancelarii Premiera). We wrześniu 2001 roku podpisano umowę na dostawy gazu i budowę gazociągu między PGNiG a pięcioma norweskimi firmami: Statoil ASA, Norsk Hydro Produksjon a.s., TotalFinaElf Exploration Norge AS, A/S Norskeshell, Mobil Exploration Norway Inc.. Wg umowy gazociąg miał od 2004 roku dostarczać do Polski gaz z Danii a od 2008 także z Norwegii. Po zmianie koalicji rządowej w efekcie wyborów parlamentarnych w 2001 powstał rząd Leszka Millera, który odstąpił od realizacji projektu.
W 2007 PGNiG zaangażowało się w projekt budowy gazociągu Skanled, który miał przesyłać gaz z Norwegii do Szwecji i Danii a gazociąg bałtycki miał być jego przedłużeniem do Polski. PGNiG objął 15% udziałów w projekcie i obok E.ON była największym udziałowcem inwestycji. W 2013 roku wobec wycofania się zaangażowanego w projekt Nord Stream 2 E.ON realizacja Skanled została bezterminowo zawieszona. 
W 2016 polski operator gazociągów, Gaz-System i duński operator systemu przesyłowego badały możliwość powstania połączenia międzysystemowego pomiędzy Norwegią, Danią a Polską w postaci dwukierunkowego gazociągu podmorskiego. Zaplanowano przepustowość techniczną całej infrastruktury na poziomie do 10 mld m³/r do Polski (z Norwegii poprzez Danię) oraz do 3 mld m³/r z Polski do Danii i Szwecji.
W 2017 wykonano wstępne badanie rynku. Na podstawie studium wykonalności przedsięwzięcia określono, że projekt Baltic Pipe będzie opłacalny przy rocznych dostawach gazu do Polski na poziomie ok. 10 mld m³. Tym samym, od 2022 – po wygaśnięciu kontraktu z rosyjskim koncernem państwowym Gazprom zawartego w 1996 i aneksowanego w 2012 – pozwolało to zapewnić dostawy i zmianę głównego dostawcy gazu do Polski oraz umożliwi jego reeksport.
W styczniu 2018 uzyskanie pozytywnych wyników testów ekonomicznych i spełnienie pozostałych warunków wynikających z Regulaminu OS 2017 pozwoliły Gaz-Systemowi i Energinetowi na zawarcie umów przesyłowych z uczestnikami rynku. Umowy te definiują warunki świadczenia usług przesyłu gazu i pozostaną wiążące przez okres 15 lat od momentu uruchomienia przesyłu gazu przez Baltic Pipe.
W listopadzie 2018 operatorzy systemów przesyłowych Polski i Danii podjęli pozytywne decyzje inwestycyjne o zrealizowaniu projektu Baltic Pipe, co zostało poprzedzone podpisaniem przez obie spółki (Gaz-System i Energinet) umowy o budowie ("Construction Agreement"). Podobną umowę Energinet podpisał również z norweskim operatorem Gassco w zakresie przyłącza norweskiego.
9 czerwca 2017 premierzy Polski i Danii, Beata Szydło i Lars Løkke Rasmussen, podpisali w Kopenhadze memorandum w sprawie współpracy przy realizacji projektu Baltic Pipe.
5 kwietnia 2019 Prezydent RP Andrzej Duda podpisał Ustawę z dnia 21 lutego 2019 o ratyfikacji Umowy między Rzecząpospolitą Polską a Królestwem Danii w sprawie projektu Baltic Pipe, podpisanej w Katowicach dnia 11 grudnia 2018 oraz Ustawę z dnia 21 lutego 2019 o ratyfikacji Umowy między Rzecząpospolitą Polską a Królestwem Danii w sprawie rozgraniczenia obszarów morskich na Morzu Bałtyckim, podpisanej w Brukseli dnia 19 listopada 2018.
Od 27 kwietnia 2021 do 8 czerwca 2021 drążono tunel na gazociąg pod wydmami i plażą w Pogorzelicy (gmina Rewal).
W czerwcu 2021 zezwoliła na kontynuację prowadzenia prac na obszarze Danii, których wstrzymanie spowodowało ok. 3-miesięczne opóźnienie ukończenia projektu. 21 lipca 2022 gazociąg został fizycznie połączony z duńską i polską siecią gazowniczą.
27 września 2022 nastąpiło oficjalnie otwarcie gazociągu. 
30 listopada 2022 roku Gaz-System poinformował, że gazociąg osiągnął pełną przepustowość.
Zakres projektu.
Inwestycja składa się z pięciu głównych elementów:
Za realizację trzech pierwszych odpowiada Energinet, natomiast za budowę gazociągu na dnie Morza Bałtyckiego oraz za rozbudowę polskiego systemu przesyłowego odpowiedzialny jest Gaz-System.
1) Gazociąg na dnie Morza Północnego – podmorski gazociąg łączący norweski system gazowy na Morzu Północnym z duńskim systemem gazowym na lądzie. Gazociąg zostanie na Morzu Północnym połączony z istniejącą infrastrukturą przesyłową (tj. z rurociągiem Europipe II), zapewniając w ten sposób dostęp do gazu ze złóż norweskich. Wyjście gazociągu na ląd planowane jest na zachodnim wybrzeżu Danii w pobliżu Blaabjerg.
2) Rozbudowa duńskiego systemu przesyłowego – realizacja projektu Baltic Pipe spowoduje zwiększenie przesyłu gazu przez duński system przesyłowy. Aby to uwzględnić i umożliwić transport gazu z zachodniego wybrzeża Danii do południowo-wschodniej części Zelandii, niezbędna jest rozbudowa infrastruktury przesyłowej Danii.
3) Tłocznia gazu w Danii – tłocznia zlokalizowana będzie we wschodniej części wyspy Zelandia, a jej funkcją będzie sprężanie gazu, umożliwiające jego transport. Tłocznia zapewni dwukierunkowy przesył gazu: z Danii do Polski i z Polski do Danii.
4) Gazociąg na dnie Morza Bałtyckiego – podmorski gazociąg łączący duński system przesyłowy z polskim systemem przesyłowym. Preferowane miejsca wyjścia gazociągu na ląd to Faxe w Danii oraz Niechorze-Pogorzelica w Polsce.
5) Rozbudowa polskiego systemu przesyłowego – Rozbudowa krajowego systemu przesyłowego przewiduje realizację pięciu projektów
a) Budowa gazociągu łączącego gazociąg podmorski z krajowym systemem przesyłowym wraz z terminalem odbiorczym. Trasa gazociągu łączącego (w zależności od wybranej trasy i miejsca wyjścia gazociągu podmorskiego na brzeg Morza Bałtyckiego) może przebiegać na terenie woj. zachodniopomorskiego w następujących wariantach:
Wariant preferowany – odcinek gazociągu relacji Niechorze-Płoty na terenie gmin Rewal, Karnice, Trzebiatów, Gryfice i Płoty
"Wariant alternatywny – odcinek gazociągu relacji Rogowo-Płoty na terenie gmin Trzebiatów, Gryfice i Płoty"
Nominalna średnica gazociągu łączącego:
Odcinek gazociągu relacji Płoty-Goleniów od Węzła Przesyłu Gazu Płoty do Tłoczni Gazu Goleniów na terenie gmin Płoty, Nowogard, Osina, Goleniów i Maszewo
b) Budowa gazociągu relacji Goleniów-Lwówek. Gazociąg zostanie zbudowany na terenie województw zachodniopomorskiego, lubuskiego i wielkopolskiego, w gminach Goleniów, Maszewo, Stargard, Dolice, Przelewice, Pełczyce, Strzelce Krajeńskie, Zwierzyn, Santok, Deszczno, Skwierzyna, Przytoczna, Pszczew, Międzychód, Lwówek. Budowa gazociągu będzie realizowana etapami: etap I – odcinek gazociągu relacji Goleniów-Ciecierzyce (ok. 117 km); etap II – odcinek gazociągu relacji Ciecierzyce-Lwówek (ok. 71 km).
c) Rozbudowa Tłoczni Gazu Goleniów – inwestycja będzie polegała na rozbudowie istniejącej tłoczni w Goleniowie w woj. zachodniopomorskim, w tym rozbudowie węzła przesyłowego, oraz na wykonaniu połączenia tych elementów z istniejącą infrastrukturą przesyłową.
d) Budowa Tłoczni Gazu Gustorzyn – inwestycja będzie polegała na budowie tłoczni oraz rozbudowie istniejącego Węzła Gazu w Gustorzynie w gminie Brześć Kujawski w woj. kujawsko-pomorskim. Tłocznia będzie połączona gazociągiem z terminalem FSRU w porcie w Gdańsku.
e) Rozbudowa Tłoczni Gazu Odolanów – inwestycja będzie polegała na rozbudowie istniejącej tłoczni i Węzła Przesyłowego w Odolanowie w woj. wielkopolskim oraz na wykonaniu połączenia tych elementów z istniejącą infrastrukturą przesyłową.
Status PCI.
Projekt Baltic Pipe został uznany przez Komisję Europejską za „Projekt o znaczeniu wspólnotowym” (PCI). Status ten jest przyznawany projektom infrastrukturalnym, mającym na celu wzmocnienie europejskiego wewnętrznego rynku energii i realizującym cele polityki energetycznej Unii Europejskiej, w tym zapewnienie dostępu do niedrogiej, bezpiecznej i odnawialnej energii.
W 2013 projekt Baltic Pipe znalazł się na pierwszej liście projektów PCI, w 2015 na następnej a 24 listopada 2017 ogłoszono trzecią listę projektów PCI, na której po raz kolejny Komisja Europejska uwzględniła projekt Baltic Pipe.
Finansowanie z Unii Europejskiej.
Projekt Baltic Pipe otrzymał dofinansowanie w ramach instrumentu „Łącząc Europę” ("Connecting Europe Facility – CEF"). CEF to instrument finansowy, który zastąpił dotychczasowy program TEN-T. Wspiera on rozwój trzech obszarów – sieci transportowej, energetycznej oraz telekomunikacyjnej.
Łącznie wysokość dofinansowania przyznanego do połowy 2019 wynosi 266,8 mln EUR.
W 2015 dofinansowanie z CEF Energy zostało przyznane na prace analityczne i opracowanie „Studium Wykonalności dla Połączenia międzysystemowego Baltic Pipe łączącego Polskę z Danią”. Wysokość dofinansowania: 400 tys. EUR.
24 maja 2018 podpisano kolejną umowę na dofinansowanie w ramach CEF prac projektowych. Po przeprowadzonym w 2017 konkursie grantowym wsparcie zostało przyznane na działanie pod nazwą „Prace przygotowawcze do Projektu Baltic Pipe aż do uzyskania niezbędnych pozwoleń na budowę w Polsce oraz w Danii” realizowane przez obu partnerów, tj. Gaz-System oraz Energinet. Maksymalna wysokość przyznanego dofinansowania: 33,1 mln EUR.
16 lipca 2018 państwa członkowskie UE zaakceptowały propozycję Komisji Europejskiej o przyznaniu dofinansowania dla projektu Baltic Pipe w ramach CEF na działanie pod nazwą „Wzmocnienie krajowych systemów przesyłowych gazu w Polsce i Danii dla projektu Baltic Pipe”. Maksymalna wysokość dofinansowania przyznanego obu partnerów projektu: 18,3 mln EUR.
W 2019 Komisja Europejska podjęła decyzję o przyznaniu Gaz-Systemowi dofinansowania dla projektu Baltic Pipe na działanie pod nazwą „Prace budowlane dla klastra infrastrukturalnego 8.3 w ramach projektów o znaczeniu wspólnotowym (PCI)”. 23 stycznia 2019 została ona zaakceptowana przez państwa członkowskie UE. Wsparcie przyznano w ramach przeprowadzonego w 2018 drugiego konkursu grantowego CEF Energy. Decyzja ta podkreśla istotne znaczenie projektu dla budowy europejskiego rynku gazu oraz wzmocnienia bezpieczeństwa dostaw w regionie. Uroczystość podpisania umowy grantowej odbyła się 15 kwietnia 2019 w Brukseli. Wsparcie zostanie przeznaczone na realizację prac budowlanych dla gazociągu podmorskiego, łączącego systemy przesyłowe Polski i Danii oraz na rozbudowę i modernizację polskiego systemu przesyłowego gazu ziemnego. Maksymalna wysokość dofinansowania: blisko 215 mln EUR.

</doc>
<doc id="1645261" url="https://pl.wikipedia.org/wiki?curid=1645261" title="Erich Beer">
Erich Beer

Erich Beer (ur. 9 grudnia 1946 w Neustadt bei Coburg) – niemiecki piłkarz.
Kariera klubowa.
Beer zawodową karierę rozpoczynał w pierwszoligowym 1. FC Nürnberg. W Bundeslidze zadebiutował 17 sierpnia 1968 w przegranym przez jego zespół 1:4 pojedynku z Alemannią Akwizgran. 31 sierpnia 1968 w wygranym 4:0 meczu z Borussią Mönchengladbach strzelił pierwszego gola w trakcie gry w Bundeslidze. W 1969 roku zajął z klubem 17. miejsce w lidze i spadł z nim do 2. Bundesligi. Wówczas przeniósł się do beniaminka Bundesligi – Rot-Weiss Essen. Pierwszy ligowy mecz zaliczył tam 23 sierpnia 1969 w przeciwko Alemannii Akwizgran (2:0). W 1971 roku, po spadku Rot-Weiss Essen do 2. Bundesligi, Beer odszedł z klubu.
Został zawodnikiem pierwszoligowej Herthy Berlin. Zadebiutował tam 14 sierpnia 1971 w przegranym przez Herthę 0:3 ligowym meczu z VfB Stuttgart. W 1975 roku wywalczył z klubem wicemistrzostwo Niemiec. W sezonie 1975/1976 w klasyfikacji strzelców Bundesligi Beer z 23 bramkami na koncie zajął 2. miejsce. W 1977 i 1979 roku jego klub wystąpił w finale Pucharu Niemiec, ale w obu przypadkach przegrywał tam swoje mecze. W Hercie Beer grał do 1979 roku. W sumie zagrał tam w lidze 253 razy i strzelił 83 gole.
W 1979 roku przeszedł do saudyjskiego Ittihad FC. Grał tam przez dwa lata, a potem powrócił do Niemiec. Podpisał kontrakt z drugoligowym TSV 1860 Monachium. W 1980 roku zajął z klubem 4. miejsce w lidze, jednak z powodu bankructwa klubu, został z nim zdegradowany do Oberligi. W TSV grał jeszcze przez dwa lata. W 1984 roku zakończył karierę.
Kariera reprezentacyjna.
W reprezentacji Niemiec Beer zadebiutował 17 maja 1975 w zremisowanym 1:1 towarzyskim meczu z Holandią. 3 września 1975 w wygranym 2:0 towarzyskim spotkaniu z Austrią strzelił dwa gole, które były jego pierwszymi w trakcie gry w kadrze. W 1976 roku został powołany do drużyny narodowej na Mistrzostwa Europy. Rozegrał na nich 5 spotkań i zdobył bramki, a Niemcy wywalczyli wicemistrzostwo Europy. W 1978 roku Beer był uczestnikiem Mistrzostw Świata, na których zagrał w 4 meczach, a Niemcy zakończyli je na drugiej rundzie. W latach 1975-1978 w drużynie narodowej Beer rozegrał łącznie 24 spotkania i zdobył 7 bramek.
Kariera trenerska.
W trakcie kariery został grającym trenerem. Jego pierwszym klubem był TSV 1860 Monachium, który trenował od stycznia do września 1983. Potem pozostał w klubie już tylko jako zawodnik. Drużynę TSV prowadził jeszcze także w listopadzie 1984. Od tego czasu nigdzie nie pracował jako trener.

</doc>
<doc id="1645264" url="https://pl.wikipedia.org/wiki?curid=1645264" title="BI-RADS">
BI-RADS

BI-RADS (ang. "Breast Imaging-Reporting and Data System") – system stworzony przez American College of Radiology (ACR) w celu standaryzacji opisów mammograficznych. 
Skala BI-RADS (stosuje się również zapis BIRADS) jest publikowana przez ACR w atlasach, dotyczy mammografii oraz w najnowszej edycji skali badań USG oraz rezonansu magnetycznego.
BI-RADS definiuje terminologię jaką należy posługiwać się w opisach badania, strukturę opisu oraz kategorie końcowej oceny z wnioskami określającymi dalszy sposób postępowania.
(*) podział kategorii BI-RADS 4 na podgrupy dotyczy tylko badań USG i mammografii, nie dotyczy badań wykonanych metodą rezonansu magnetycznego.

</doc>
<doc id="1645270" url="https://pl.wikipedia.org/wiki?curid=1645270" title="Balaitus">
Balaitus

Balaitus (fr. "Pic du Balaïtous", arag. "Pico Os Moros") - granitowy masyw w Pirenejach, w północnej Hiszpanii tuż przy granicy z Francją.
Balaitus jest początkiem "Wysokich Pirenejów", patrząc od strony Atlantyku. Zwany jest czasami Pico de los Moros (Szczyt Maurów).
Pierwszego wejścia dokonali dwaj francuscy geodeci Peytier i Hossard .

</doc>
<doc id="1645271" url="https://pl.wikipedia.org/wiki?curid=1645271" title="Słowacja na Letniej Uniwersjadzie 2007">
Słowacja na Letniej Uniwersjadzie 2007

Słowację na Letniej Uniwersjadzie w Bangkoku reprezentowało zawodnik. Słowacy zdobyli pięć medali (1 złoty, 2 srebrne i 2 brązowe).

</doc>
<doc id="1645273" url="https://pl.wikipedia.org/wiki?curid=1645273" title="Jezioro Linowe">
Jezioro Linowe



</doc>
<doc id="1645276" url="https://pl.wikipedia.org/wiki?curid=1645276" title="Pic Long">
Pic Long

Pic Long – najwyższy szczyt w masywie Néouvielle w Pirenejach. Położony jest w południowej Francji, na terenie gminy Aragnouet, w pobliżu granicy z Hiszpanią. Usytuowany jest w Parku Narodowym Pirenejów.

</doc>
<doc id="1645277" url="https://pl.wikipedia.org/wiki?curid=1645277" title="Julianów (gmina)">
Julianów (gmina)

Julianów (przejściowo "Juljanów") – dawna gmina wiejska istniejąca do 1954 roku w woj. kieleckim. Siedzibą władz gminy był Julianów, a następnie Wólka Lipowa. 
Gminę zbiorową Ruda Kościelna utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 1894 mieszkańców. 13 stycznia 1870 do gminy przyłączono pozbawione praw miejskich Gliniany.
W okresie międzywojennym gmina Juljanów należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 17 gromad: Bronisławów, Brzozowa, Duranów, Gliniany, Julianów, Maksymów, Mieczysławów, Nowe, Potok, Potok kol., Słupia Nadbrzeżna, Słupia Nadbrzeżna kol., Tadeuszów, Teofilów, Wesołówka, Wólka Lipowa i Wólka Tarłowska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Julianów nie przywrócono, a jej dawny obszar wszedł głównie w skład gminy Tarłów w powiecie lipskim w tymże województwie.

</doc>
<doc id="1645278" url="https://pl.wikipedia.org/wiki?curid=1645278" title="Gmina Juljanów">
Gmina Juljanów



</doc>
<doc id="1645280" url="https://pl.wikipedia.org/wiki?curid=1645280" title="Pic de Néouvielle">
Pic de Néouvielle

Pic de Néouvielle – szczyt w Pirenejach, w masywie Néouvielle. Położony jest w południowej Francji, na terenie gminy Saint-Lary-Soulan, w pobliżu granicy z Hiszpanią. Usytuowany jest na skraju Parku Narodowego Pirenejów. 
Pierwszego znanego wejścia dokonali Vincent de Chausenque i Bastien Teinturier, 10 lipca 1847.

</doc>
<doc id="1645282" url="https://pl.wikipedia.org/wiki?curid=1645282" title="Turcja na Letniej Uniwersjadzie 2007">
Turcja na Letniej Uniwersjadzie 2007

Turcję na letniej uniwersjadzie w Bangkoku reprezentowało zawodników. Turcy zdobyli dziesięć medali (3 złote, 3 srebrne, 4 brązowe).

</doc>
<doc id="1645287" url="https://pl.wikipedia.org/wiki?curid=1645287" title="Lasocin (gmina)">
Lasocin (gmina)

Lasocin (do 1870 "Dębno") – dawna gmina wiejska istniejąca do 1954 roku w woj. kieleckim. Siedzibą władz gminy był Lasocin.
Gmina Lasocin powstała za Królestwa Polskiego w powiecie kozienickim w guberni radomskiej 13 stycznia 1870 w związku z przemianowaniem dotychczasowej gminy Dembno na "Lasocin" (po przyłączeniu do niej zniesionego miasta Lasocin).
W okresie międzywojennym gmina Lasocin należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 12 gromad: Biedrzychów, Czachów, Dębno, Janopol, Janów, Lasocin, Linów, Linów kol., Łubowa, Markuszów, Szymanówka i Wlonice B.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Lasocin nie przywrócono, a jej dawny obszar wszedł głównie w skład gmin Ożarów (w tymże powiecie i województwie) i Zawichost (w powiecie sandomierskim w tymże województwie).

</doc>
<doc id="1645288" url="https://pl.wikipedia.org/wiki?curid=1645288" title="Alexander Carl Otto Westphal">
Alexander Carl Otto Westphal

Alexander Carl Otto Westphal (ur. 18 maja 1863 w Berlinie, zm. 9 stycznia 1941 w Bonn) – niemiecki lekarz psychiatra i neurolog, profesor Uniwersytetu w Bonn.
Życiorys.
Syn neurologa i psychiatry Carla Westphala (1833–1890) i jego żony Clary z domu Mendelssohn.
Studiował medycynę na Uniwersytecie w Heidelbergu i Uniwersytecie w Berlinie, tytuł doktora medycyny otrzymał w Berlinie w 1888. Następnie był asystentem Wilhelma Heinricha Erba i Hansa Curschmanna w Lipsku. W 1892 został ordynatorem oddziału chorób neurologicznych kliniki Charité u Friedricha Jolly'ego, w 1894 roku specjalizował się w neurologii i psychiatrii. W 1902 przyjął propozycję Uniwersytetu w Greifswaldzie i został profesorem nadzwyczajnym na tamtejszej katedrze neurologii, w 1904 został profesorem zwyczajnym na Uniwersytecie w Bonn. W 1928 przeszedł na emeryturę. Zmarł w 1941 roku, pochowany jest na cmentarzu żydowskim przy Hallesches Tor ("Friedhof I der Jerusalems- und Neuen Kirchengemeinde") w Berlinie-Kreuzbergu.
Jego uczniami byli m.in. Otto Lowenstein i Max Mikorey. Zmarł w 1941 roku.
Dorobek naukowy.
Westphal zajmował się m.in. moczówką prostą, białaczkami i różnorodnymi zagadnieniami neuropsychiatrycznymi. Upamiętniają go nazwy zespołu Westphala-Piltza (odruchu źrenicznego Westphala-Piltza) i zespołu Westphala-Bernharda (pierwotne bliznowate zwężenie brodawki Vatera).

</doc>
<doc id="1645289" url="https://pl.wikipedia.org/wiki?curid=1645289" title="Alexander Westphal">
Alexander Westphal



</doc>
<doc id="1645290" url="https://pl.wikipedia.org/wiki?curid=1645290" title="Czyżów Szlachecki (gmina)">
Czyżów Szlachecki (gmina)

Czyżów Szlachecki (lub "Czyżów") – dawna gmina wiejska istniejąca do 1954 roku w woj. kieleckim. Siedzibą władz gminy był Czyżów Szlachecki. 
Gminę zbiorową Czyżów Szlachecki utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 1633 mieszkańców. 13 stycznia 1870 do gminy przyłączono Jankowice-Wonwoźne, folwark Podgaj, Bieńkowice, Prussy, Pisary, folwark Bugaj, Józefów, Sobótka-Szlachecka i Sobótka-Plebańsk z nowo utworzonej gminy Ożarów.
W okresie międzywojennym gmina Czyżów Szlachecki należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad: Binkowice, Chrapanów, Czyżów Plebański, Czyżów Szlachecki, Dąbie, Dziurów, Janików, Jankowice, Pawłów, Piotrowice, Pisary, Podszyn, Prusy, Sobótka, Suchodółka, Trójca, Wólka Chrapanowska i Wygoda.
29 września 1954 z gminy Czyżów Szlachecki wyłączono Trójcę, włączając ją do Zawichostu w powiecie sandomierskim, po czym gmina Czyżów Szlachecki została zniesiona wraz z reformą wprowadzającą gromady w miejsce gmin (patrz gromada Czyżów Szlachecki, gromada Janików, gromada Linów, gromada Jakubowice i gromada Sobótka).
Po reaktywowaniu gmin z dniem 1 stycznia 1973 roku gminy Czyżów Szlachecki nie przywrócono, a jej dawny obszar wszedł głównie w skład gmin Ożarów (w tymże powiecie i województwie) i Zawichost (w powiecie sandomierskim w tymże województwie).

</doc>
<doc id="1645291" url="https://pl.wikipedia.org/wiki?curid=1645291" title="Cilindro de Marboré">
Cilindro de Marboré

Cilindro de Marboré lub Pico Cilindro (franc. "Pic du Cylindre", arag. "Zelindro Marmorés") – szczyt w Pirenejach. Leży w północnej Hiszpanii przy granicy z Francją.
To jeden z trzech szczytów składających się na "Las Tres Sorores" (trzy siostry), pozostałe to Monte Perdido (3355 m) i Soum de Ramond (3263 m).

</doc>
<doc id="1645296" url="https://pl.wikipedia.org/wiki?curid=1645296" title="Ruda Kościelna (gmina)">
Ruda Kościelna (gmina)

Ruda Kościelna – dawna gmina wiejska istniejąca w latach 1867–1954 na Kielecczyźnie. Siedzibą władz gminy była Ruda Kościelna, a następnie Boria (przejściowo jako "Borja").
Gminę zbiorową Ruda Kościelna utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 1835 mieszkańców.
W okresie międzywojennym gmina Ruda Kościelna należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Boria, Czarna Glina, Dębowa Wola, Dębowa Wola-Las, Lemierze, Łysowody, Magonie, Maksymilianów, Podgórze, Podgrodzie, Ruda Kościelna, Rudka Bałtowska, Sarnówek, Stoki Duże, Stoki Stare i Wiktoryn.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Ruda Kościelna nie przywrócono, a jej dawny obszar wszedł głównie w skład gminy Ćmielów w tymże powiecie i województwie.

</doc>
<doc id="1645297" url="https://pl.wikipedia.org/wiki?curid=1645297" title="Hans Zehetmayer">
Hans Zehetmayer

Hans Zehetmayer (ur. 28 kwietnia 1909) – austriacki bokser, mistrz Europy.
Startując w Mistrzostwach Europy w Budapeszcie w 1934, wywalczył złoty medal w kategorii półciężkiej (pokonał Romana Antczaka).
Uczestniczył w Igrzyskach Olimpijskich w Berlinie w 1936, walcząc w wadze średniej.

</doc>
<doc id="1645299" url="https://pl.wikipedia.org/wiki?curid=1645299" title="Soum de Ramond">
Soum de Ramond

Soum de Ramond (t."Pico Añisclo", "Pico Soum de Ramond") – szczyt górski w Pirenejach. Leży w północnej Hiszpanii, przy granicy z Francją. Jest to jeden z trzech szczytów zwanych "trzema siostrami", pozostałe to Monte Perdido i Cilindro de Marboré.

</doc>
<doc id="1645300" url="https://pl.wikipedia.org/wiki?curid=1645300" title="Boksyce (gmina)">
Boksyce (gmina)

Boksyce – dawna gmina wiejska istniejąca do 1954 roku w woj. kieleckim. Siedzibą władz gminy były Boksyce, a następnie Momina. 
Gminę zbiorową Boksyce utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 2780 mieszkańców.
W okresie międzywojennym gmina Boksyce należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Biechów, Boksyce, Broniszowice, Garbacz, Janowice, Jeżów, Kosowice, Kraszków, Milejowice, Momina, Rostylice, Strupice, Stryczowice i Wronów.
Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Boksyce nie przywrócono, a jej dawny obszar wszedł głównie w skład gminy Waśniów w tymże powiecie i województwie.

</doc>
<doc id="1645301" url="https://pl.wikipedia.org/wiki?curid=1645301" title="Dysplazja kręgosłupowo-przynasadowa Kozłowskiego">
Dysplazja kręgosłupowo-przynasadowa Kozłowskiego

Dysplazja kręgosłupowo-przynasadowa Kozłowskiego zwana także dysplazją spondylometafizalną Kozłowskiego lub zespołem Kozłowskiego (ang. "Kozlowski spondylometaphyseal dysplasia") – bardzo rzadki zespół wad wrodzonych, zaliczana do osteochondrodysplazji. Choroba została po raz pierwszy opisana w 1967.
Mechanizm defektu w tej wadzie jest nieznany. Choroba dziedziczy się najczęściej autosomalnie dominująco, choć opisano również przypadki dziedziczenia recesywnego.
Obraz choroby może przybierać wiele wariantów, obecnie wyróżnia się 7 typów zespołu. Rozpoznanie choroby opiera się na podstawie analizy zdjęć radiologicznych kośća. Objawami osiowymi, występującymi we wszystkich typach jest karłowatość z krótkim tułowiem, skrzywienie kręgosłupa, zaburzenia chodu i kostnienie przynasadowe.
Dzieci po porodzie nie wykazują zaburzeń rozwoju, w związku z czym rozpoznanie nie jest zazwyczaj stawiane zaraz po urodzeniu. Jednakże już we wczesnym okresie niemowlęcym pojawiają się zaburzenia wzrostu, przejawiające się przede wszystkim nieproporcjonalnym skróceniem tułowia, przy zachowanej długości kończyn. Do obrazu dołącza się ograniczenie ruchomości kończyn, koślawość kolan, skolioza i klatka piersiowa kurza. Osoby dorosłe osiągają 130–150 cm wzrostu, nie stwierdza się u nich upośledzenia umysłowego.

</doc>
<doc id="1645304" url="https://pl.wikipedia.org/wiki?curid=1645304" title="Dysplazja spondylometafizalna Kozłowskiego">
Dysplazja spondylometafizalna Kozłowskiego



</doc>
<doc id="1645305" url="https://pl.wikipedia.org/wiki?curid=1645305" title="Zespół Kozłowskiego">
Zespół Kozłowskiego



</doc>
<doc id="1645308" url="https://pl.wikipedia.org/wiki?curid=1645308" title="Grzegorzowice (gmina)">
Grzegorzowice (gmina)

Grzegorzowice (alt. "Grzegorzewice") – dawna gmina wiejska istniejąca do 1954 roku w woj. kieleckim. Siedzibą władz gminy były Grzegorzowice, a następnie Słupia Stara (obecnie jako "Stara Słupia").
Gminę zbiorową Grzegorzowice utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 2257 mieszkańców.
W okresie międzywojennym gmina Grzegorzowice należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 7 gromad: Cząstków, Grzegorzowice, Jeleniów, Sarnia-Zwola, Skały, Skoszyn i Słupia Stara.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Grzegorzowice nie przywrócono, a jej dawny obszar wszedł głównie w skład gmin Waśniów (w tymże powiecie i województwie) i Nowa Słupia (w powiecie kieleckim w tymże województwie).

</doc>
<doc id="1645310" url="https://pl.wikipedia.org/wiki?curid=1645310" title="Stratovarius (album)">
Stratovarius (album)

Stratovarius – 11 studyjny album fińskiego power metalowego zespołu Stratovarius. Jest to ostatnie wydawnictwo na którym zagrał lider i główny kompozytor – Timo Tolkki. "Stratovarius" powstał po załamaniu psychicznym gitarzysty, przez który zespół omal nie przestał istnieć. Muzyka na nim zawarta jest w większości utworów o wiele cięższa i mroczniejsza, aniżeli na wcześniejszych płytach grupy, co nie spotkało się z ciepłym przyjęciem przez fanów zespołu.

</doc>
<doc id="1645313" url="https://pl.wikipedia.org/wiki?curid=1645313" title="Argonny">
Argonny

Argonny, także Las Argoński (fr. "l'Argonne") – pasmo wzgórz w północno-wschodniej Francji, stanowiące wschodnią granicę Basenu Paryskiego i oddzielające go od Wyżyny Lotaryńskiej.
Argonny rozciągają się na długości 100 km z południa na północ między górną Aisne a górną Mozą. Pasmo ma 20-35 km szerokości i sięga 357 m n.p.m. Wschodnie stoki strome, zachodnie płaskie. Zbudowane z odpornych piaskowców z dolnej kredy. Poprzecinane głębokimi wąwozami. Porośnięte głównie lasami liściastymi; w dolinach występują także łąki i bagna.
Rys historyczny.
W roku 1792 w lesie tym Charles François Dumouriez wymanewrował nacierające siły księcia Brunszwiku przed bitwą pod Valmy.
Las Argoński był również widownią działań zbrojnych w trakcie I wojny światowej. Kilku żołnierzy US Army zdobyło tu Medal Honoru, między innymi major Charles White Whittlesey, sierżant Alvin York – większość z nich była częścią Zagubionego Batalionu.
Przed wybuchem II wojny światowej las został wybrany jako główny kierunek uderzenia wojsk zmechanizowanych III Rzeszy w planowanej inwazji na Francję. Znaczne rozmiary lasu gwarantowały ukrycie w nim kilku dywizji pancernych. Francuzi nie spodziewali się, że Niemcy zaryzykują uderzenie pancerne w tym miejscu, w związku z czym nie podjęli właściwych przygotowań obronnych. Oddziały niemieckie, dowodzone początkowo przez Ericha Mansteina z powodzeniem wykorzystały przewagę i kilka dywizji minęło Linię Maginota wdzierając się w głąb Francji.

</doc>
<doc id="1645314" url="https://pl.wikipedia.org/wiki?curid=1645314" title="Lewica, Ekologia, Wolność">
Lewica, Ekologia, Wolność

Lewica, Ekologia, Wolność (wł. "Sinistra Ecologia Libertà", SEL) – włoska koalicja lewicowych partii politycznych powołana w 2009, od 2010 do 2016 jednolite ugrupowanie polityczne.
Historia.
Blok pod nazwą Lewica i Wolność ("Sinistra e libertà") został oficjalnie powołany 16 marca 2009 celem wspólnego startu w wyborach do Parlamentu Europejskiego. Utworzyło go łącznie pięć pozaparlamentarnych ugrupowań komunistycznych, socjalistycznych i zielonych. W jego skład weszły:
Pod koniec VI kadencji do partii członkowskich należało łącznie 13 europosłów. Koalicja uzyskała w głosowaniu 3,12% głosów i nie przekroczyła progu wyborczego. Ugrupowania członkowskie miały powołać jednolitą formację, która po wyborach zmieniła nazwę. Ostatecznie Zieloni i Partia Socjalistyczna zdecydowały się opuścić federację. Pozostałe trzy stronnictwa, wraz z niewielkimi frakcjami z Verdi i PS, pozostały w ramach SEL. Kongres założycielski odbyła się w październiku 2010. Przewodniczącym został Nichi Vendola, a koordynatorem Claudio Fava.
W wyborach w 2013 ugrupowanie wystartowało w koalicji z Partią Demokratyczną. Uzyskało około 3% głosów, co przełożyło się na 7 mandatów w Senacie i 37 mandatów (w tym dodatkowe z uwagi na wygrane przez koalicję wybory) w Izbie Deputowanych. Ugrupowanie pozostało jednak w opozycji do współtworzonych przez PD gabinetów.
17 grudnia 2016 partia została rozwiązana w związku z tworzeniem nowej lewicowej formacji pod nazwą Sinistra Italiana, które powstało formalnie w lutym 2017. Kilkunastu deputowanych wywodzących się z SEL przeszło jednak wkrótce z frakcji SI do nowego ruchu politycznego Artykuł 1 – Ruch Demokratyczny i Postępowy.

</doc>
<doc id="1645315" url="https://pl.wikipedia.org/wiki?curid=1645315" title="Rudolph Loewenstein">
Rudolph Loewenstein

Rudolph Maurice Loewenstein, Rudolf Löwenstein (ur. 17 stycznia 1898 w Łodzi, zm. 14 kwietnia 1976 w Nowym Jorku) – francuski i amerykański lekarz psychiatra, psychoanalityk.
Życiorys.
Urodził się w Łodzi będącej wówczas pod zaborem rosyjskim, w żydowskiej rodzinie. Studiował medycynę na Uniwersytecie w Zurychu. W 1925 roku został członkiem Niemieckiego Towarzystwa Psychoanalitycznego. Następnie praktykował w Paryżu, uczył również psychoanalizy (m.in. Jacques'a Lacana). W 1926 był współzałożycielem Francuskiego Towarzystwa Psychoanalitycznego. Rok później miał udział w powstaniu Revue française de psychanalyse. W 1930 roku został obywatelem francuskim, w 1935 przedstawił swoją dysertację doktorską. W 1939 roku zmobilizowany do armii francuskiej jako lekarz wojskowy. Po zakończeniu walk emigrował do Stanów Zjednoczonych i osiadł w Nowym Jorku.
Od roku 1965 do 1967 był wiceprezesem Międzynarodowego Towarzystwa Psychoanalitycznego.
Jego żoną była Elisabeth Geleerd-Loewenstein (1909–1969).

</doc>
<doc id="1645316" url="https://pl.wikipedia.org/wiki?curid=1645316" title="Constantin von Monakoff">
Constantin von Monakoff



</doc>
<doc id="1645318" url="https://pl.wikipedia.org/wiki?curid=1645318" title="Gęsice (gmina)">
Gęsice (gmina)

Gęsice – dawna gmina wiejska istniejąca do 1954 roku w woj. kieleckim. Siedzibą władz gminy były Gęsice, a następnie Zbelutka. 
Gminę zbiorową Grzegorzowice utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 1619 mieszkańców.
W okresie międzywojennym gmina Gęsice należała do powiatu opatowskiego w woj. kieleckim. Podczas okupacji hitlerowskiej, jako jedyna gmina powiatu opatowskiego, została zniesiona.
Po wojnie gmina znów przywrócono, zachowała przynależność administracyjną. Według stanu z dnia 1 lipca 1952 roku gmina składała się z 5 gromad: Duraczów, Gęsice, Melonek, Sadków i Zbelutka. Jednostka została zniesiona 29 września 1954 roku wraz z reformą wprowadzającą gromady w miejsce gmin.
Po reaktywowaniu gmin z dniem 1 stycznia 1973 roku gminy Gęsice nie przywrócono, a jej dawny obszar wszedł głównie w skład gminy Łagów w tymże powiecie i województwie.

</doc>
<doc id="1645319" url="https://pl.wikipedia.org/wiki?curid=1645319" title="Café Montmartre">
Café Montmartre



</doc>
<doc id="1645323" url="https://pl.wikipedia.org/wiki?curid=1645323" title="Piórków (gmina)">
Piórków (gmina)

Piórków – dawna gmina wiejska istniejąca do 1954 roku w woj. kieleckim. Siedzibą władz gminy był Piórków. 
Gminę zbiorową Piórków utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 2412 mieszkańców.
W okresie międzywojennym gmina Piórków należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 5 gromad: Nieskurzów Nowy, Nieskurzów Stary, Piotrów, Piórków i Piotrków kol..
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Piórków nie przywrócono, a jej dawny obszar wszedł głównie w skład gminy Baćkowice w tymże powiecie i województwie.

</doc>
<doc id="1645325" url="https://pl.wikipedia.org/wiki?curid=1645325" title="Andrij Wasyłytczuk">
Andrij Wasyłytczuk

Andrij Mykołajowycz Wasyłytczuk, ukr. Андрій Миколайович Василитчук, ros. Андрей Николаевич Василитчук, "Andriej Nikołajewicz Wasilitczuk" (ur. 23 października 1965 we Lwowie, Ukraińska SRR) – ukraiński piłkarz, grający na pozycji obrońcy, reprezentant Ukrainy.
Kariera piłkarska.
Kariera klubowa.
W 1989 rozpoczął karierę piłkarską w klubie Spartak Orzeł, skąd w 1991 przeszedł do Hałyczyny Drohobycz. W latach 1992–1994 występował w Nywie Tarnopol. Następnie bronił barw Karpat Lwów. W 1996 wyjechał do Rosji, gdzie występował w klubach Żemczużyna Soczi i Energija-Tekstilszczik Kamyszyn. Ostatnim klubem w karierze piłkarskiej był Hetman Zamość, w którym w 2000 ukończył swoje występy.
Kariera reprezentacyjna.
16 października 1993 zadebiutował w narodowej reprezentacji Ukrainy w spotkaniu towarzyskim z USA wygranym 2:1. Łącznie rozegrał 4 gry reprezentacyjne.

</doc>
<doc id="1645328" url="https://pl.wikipedia.org/wiki?curid=1645328" title="Borys Klein">
Borys Klein



</doc>
<doc id="1645329" url="https://pl.wikipedia.org/wiki?curid=1645329" title="Borys Klejn">
Borys Klejn



</doc>
<doc id="1645330" url="https://pl.wikipedia.org/wiki?curid=1645330" title="Energija-Tekstilszczik Kamyszyn">
Energija-Tekstilszczik Kamyszyn



</doc>
<doc id="1645333" url="https://pl.wikipedia.org/wiki?curid=1645333" title="Paweł Michał Miotk">
Paweł Michał Miotk

Paweł Michał Miotk (ur. 25 września 1887 w Będargowie koło Szemuda, zm. 11 listopada 1933) – działacz społeczny, ludowy poeta kaszubski, wójt Luzina (1933).
Życiorys.
Pochodził z rodziny chłopskiej. Był synem weterana powstania styczniowego. Ukończył pruską szkołę elementarną. W latach 1908–1909 odbywał służbę wojskową. W okresie I wojny światowej ponownie przywdział mundur niemiecki, walczył na różnych frontach (w tym w Chinach) dochodząc do stopnia oficerskiego. Dwukrotnie ranny z wojny wrócił jako inwalida z bezwładem lewej ręki.
W 1918 pracował w Wejherowie jako celnik w porcie węglowym. W 1920 przeniósł się na stałe do Luzina, gdzie wykupił od niemieckiego właściciela karczmę z zajazdem i salą widowiskową. Prowadził zlewnię mleka oraz uruchomił prywatną linię autobusową do Strzepcza. Zainwestował w lokal, wyposażył go w elektryczność, centralne ogrzewanie oraz telefon. Niebawem karczma Miotka nabrała charakteru centrum kulturalno-społecznego Luzina, odbywały się tu spotkania mieszkańców oraz imprezy narodowo-patriotyczne, na których mówcą często bywał gospodarz lokalu obdarzony talentem oratorskim. W okraszonych humorem mowach przewijały się zazwyczaj wątki antyniemieckie. Miotk działał także w amatorskiej Regionalnej Grupie Teatralnej w Luzinie wystawiającej kaszubskie przedstawienia autorstwa Bernarda Sychty i Leona Heykego. Dążył do włączenia młodzieży kaszubskiej w polski ruch narodowy. Był członkiem m.in. Kółka Rolniczego i Towarzystwa Powstańców i Wojaków. Należał do grona założycieli i akcjonariuszy spółki wydawniczej i drukarskiej „Gazeta Kaszubska” politycznie bliskiej ruchom endeckim.
Mowy Miotka („gadki”) były często wierszami okolicznościowymi, pisanymi i wygłaszanymi na użytek chwili. Wiele z nich prezentowały także inne zespoły ludowe z Kaszub. Sam autor nie dbał o ich zapis, wskutek czego większość wierszy zaginęła; część pozostała w rękopisach w rękach rodziny. W 1959 na łamach „Literatury Ludowej” dwie humoreski opublikował Leon Roppel, w 1987 w „Pomeranii” jedną ogłosił Stanisław Janke.
W 1932 Miotk pełnił godność starosty ogólnopolskich dożynek w Spale, gdzie przebywał na czele zespołu kaszubskiego z Luzina. W maju 1933 objął funkcję wójta Luzina, zmarł pół roku później 11 listopada 1933 na atak serca. Pochowany został na cmentarzu w Luzinie.
Od 1918 był żonaty z Anastazją Formelą (Formellą) z Borka. Dzieci nie miał, wychowywał siostrzenicę żony, Jadwigę Kotłowską (potem po mężu Semak, artystkę ludową, działaczkę społeczną). Wdowa po 1933 wyszła za mąż za Ludwika Jasiewicza i wraz z nim została uwięziona przez Niemców w 1939 (hitlerowcy poszukiwali Miotka, nie wiedząc o jego śmierci); do końca wojny była więźniarką obozu w Ravensbrück.

</doc>
<doc id="1645336" url="https://pl.wikipedia.org/wiki?curid=1645336" title="Paweł Miotk">
Paweł Miotk



</doc>
<doc id="1645337" url="https://pl.wikipedia.org/wiki?curid=1645337" title="Modliborzyce (gmina w województwie kieleckim)">
Modliborzyce (gmina w województwie kieleckim)

Modliborzyce – dawna gmina wiejska istniejąca do 1954 roku w woj. kieleckim. Siedzibą władz gminy za KP oraz w II RP były Modliborzyce, a po wojnie Gołoszyce.
Gminę zbiorową Modliborzyce utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 1766 mieszkańców. do gminy przyłączono wsie Kochuwek, Kobylanki, Kochów, Kobylany, Jagnin, Tudorowiec A i B, Strzyżowice, Wymysłów i Romanów z gminy Iwaniska także wieś Bratków z gminy Opatów.
W okresie międzywojennym gmina Modliborzyce należała do powiatu opatowskiego w woj. kieleckim. Po wojnie gmina zachowała przynależność administracyjną. 1 lipca 1952 roku gmina składała się z 18 gromad: Biskupice, Bukowiany, Gołoszyce, Jagnin, Kobylanki, Kobylany, Kochów, Łężyce, Michałów, Modliborzyce, Oziębłów, Piskrzyn, Rudniki, Strzyżowice, Truskolasy, Wojnowice, Worowice i Żerniki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Modliborzyce nie przywrócono, a jej dawny obszar wszedł głównie w skład gmin Baćkowice i Sadowie w tymże powiecie i województwie.

</doc>
<doc id="1645340" url="https://pl.wikipedia.org/wiki?curid=1645340" title="Lewica - Tęcza">
Lewica - Tęcza



</doc>
<doc id="1645341" url="https://pl.wikipedia.org/wiki?curid=1645341" title="Kannemeyeriidae">
Kannemeyeriidae

Kannemeyeriidae – rodzina dużych, krępych dicynodontów mających dziób, a czasami kły. Były dominującymi dużymi roślinożercami przez większą część trwania triasu. Miały ogromne głowy, a beczkowate ciało podpierały masywne kończyny. Twardymi dziobami wyrywały kęsy trawy z korzeniami które następnie rozdrabniały w bezzębnych szczękach.
Rodzaje:

</doc>
<doc id="1645343" url="https://pl.wikipedia.org/wiki?curid=1645343" title="Morgedal">
Morgedal

Morgedal – wioska w Norwegii położona w gminie Kviteseid w regionie Telemark. Pełni rolę kurortu narciarskiego. Z tej wioski pochodzili między innymi Sondre Norheim, Torjus Hemmestveit, Mikkjel Hemmestveit. W 1881 roku bracia Hemmestveit utworzyli szkołę narciarską.

</doc>
<doc id="1645344" url="https://pl.wikipedia.org/wiki?curid=1645344" title="Malkowice (gmina)">
Malkowice (gmina)

Malkowice – dawna gmina wiejska istniejąca do 1954 roku w woj. kieleckim. Siedzibą władz gminy za KP były Malkowice, w II RP – Przyborowice, a po II wojnie światowej – Gorzków, a po wojnie Gorzków.
Gminę zbiorową Malkowice utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 2776 mieszkańców.
W okresie międzywojennym gmina Malkowice należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 21 gromad: Ceber, Dziewiątle, Gorzków, Gryzikamień, Grzybów, Jastrzębska Wola, Kiełczyna, Łagowica, Łagówka, Łopatno, Malkowice, Marianów, Miłoszowice, Niedźwiedź, Przyborowice, Skolankowska Wola, Ujazdek, Wierzbka, Wola Kiełczyńska, Wola Malkowska i Wygiełzów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Malkowice nie przywrócono, a jej dawny obszar wszedł głównie w skład nowej gminy Bogoria w powiecie staszowskim oraz fragmentarycznie do gminy Iwaniska w tymże powiecie w woj. kieleckim.

</doc>
<doc id="1645345" url="https://pl.wikipedia.org/wiki?curid=1645345" title="Esko Mikkola">
Esko Mikkola

Esko Mikkola (ur. 14 lutego 1975 w Tampere) – fiński lekkoatleta specjalizujący się w rzucie oszczepem.
Wicemistrz uniwersjady w Daegu w roku 2003 gdzie osiągnął wynik 75,82 i o metr przegrał złoto z reprezentantem Polski Igorem Janikiem. Uczestnik igrzysk olimpijskich w Atenach (2004). Z rezultatem 79,43 zajął 11. miejsce w finale. W 2005 bez powodzenia startował w rozgrywanych w Helsinkach mistrzostwach świata. Trzykrotny medalista mistrzostw Finlandii (2 medale srebrne - 2004, 2005 i 1 brązowy - 2008).
Rekord życiowy: 84,27 (22 lipca 2004, Nokia).

</doc>
<doc id="1645347" url="https://pl.wikipedia.org/wiki?curid=1645347" title="Westray">
Westray

Westray (w języku staronordyjskim "Vestrey" co oznacza "zachodnia wyspa"; gael. "Bheastraigh") – jest jedną z wysp archipelagu Orkadów w Szkocji. Liczy około 550 mieszkańców. Jej główną wsią jest Pierowall, z muzeum prezentującym historię i kulturę, ruinami żeńskiego klasztoru oraz połączeniem promowym z Papa Westray.
Geografia i geologia.
Z powierzchnią 18.2 mil kwadratowych jest szóstą co do wielkości wyspą archipelagu Orkadów. Podstawową formacją skalną jest rodzaj piaskowca zwany Old Red Sandstone, doskonały jako materiał budowlany. Na wyspie nie ma wiele torfu, gleba zaś jest bardzo żyzna.
Historia.
Od czasów najwcześniejszych osad ludzkich, datowanych na ok. 3500 p.n.e., Westray oraz sąsiadująca Papa Westray, jak wierzono, były ze sobą połączone. Wykopaliska z czasów neolitu i epoki brązu w "Links of Noltland" znajdują się pod opieką instytucji "Historic Scotland". "Collins Encyclopedia of Scotland" pisze jednak, że "większa osada w Noltland na Westray jest w gorszej kondycji" od podobnej lokalizacji na sąsiedniej
Latarnia Noup Head zbudowana została w roku 1898
Przyroda.
Spektakularne klify wokół Noup Head są domem tysięcy ptaków morskich, wliczając w to 60 000 nurzyków i mew trójpalczastych, 30,000 alk oraz wiele nurników i maskonurów. Od roku 1990 nie odnotowano żadnego osobnika szczura śniadego ("Rattus rattus"), jakkolwiek wcześniej były one obecne. Myszy, oraz podgatunek gryzonia zwany Orkney Vole (występujący tylko na Orkadach) są obecne na Westray po dziś dzień, tak samo jak wydra europejska.

</doc>
<doc id="1645350" url="https://pl.wikipedia.org/wiki?curid=1645350" title="Rembów (gmina)">
Rembów (gmina)

Rembów (od 1973 "Raków") – dawna gmina wiejska istniejąca do 1954 roku w woj. kieleckim. Siedzibą władz gminy był Rembów.
Gminę zbiorową Rembów utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 2753 mieszkańców. 13 stycznia 1870 do gminy przyłączono pozbawiony praw miejskich Raków.
W okresie międzywojennym gmina Rembów należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Bardo, Czyżów, Dembno, Drogowle, Jamno, Lipiny, Pągowiec, Pułaczów, Radostów, Raków, Rakówka, Rembów, Szumsko, Wojteczki, Wola Wąkopna i Zalesie.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Rembów nie przywrócono, utworzono natomiast jej terytorialny odpowiednik, gminę Raków w powiecie staszowskim w woj. kieleckim.

</doc>
<doc id="1645353" url="https://pl.wikipedia.org/wiki?curid=1645353" title="Częstocice (gmina)">
Częstocice (gmina)

Częstocice (od 1973 "Szewna") – dawna gmina wiejska istniejąca do 1954 roku w woj. kieleckim. Siedzibą władz gminy były Częstocice (obecnie osiedle Ostrowca Świętokrzyskiego). 
Gminę zbiorową Częstocice utworzono 13 stycznia 1867 w związku z reformą administracyjną Królestwa Polskiego. Gmina weszła w skład nowego powiatu opatowskiego w guberni radomskiej i liczyła 2780 mieszkańców. 13 stycznia 1870 do gminy przyłączono pozbawiony praw miejskich Denków, a także wieś Staw Denkowski z gminy Bodzechów.
W okresie międzywojennym gmina Częstocice należała do powiatu opatowskiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad: Chmielów, Częstocice, Dudy, Jędrzejowice, Kurzacze, Miłkowska Karczma, Mirkowice, Mychów, Mychów kol., Ostrowiec Poduchowny, Podszkodzie, Szewna, Szwarszowice, Szyby i Świrna.
Jednostka została zniesiona 29 września 1954 roku wraz z reformą wprowadzającą gromady w miejsce gmin. 
Po reaktywowaniu gmin z dniem 1 stycznia 1973 roku gminy Częstocice nie przywrócono, utworzono natomiast jej terytorialny odpowiednik, gminę Szewna w tymże powiecie i województwie.

</doc>
<doc id="1645354" url="https://pl.wikipedia.org/wiki?curid=1645354" title="Ołeh Wepryk">
Ołeh Wepryk

Ołeh Ołeksijowycz Wepryk, ukr. Олег Олексійович Веприк (ur. 2 kwietnia 1983 w Iwano-Frankiwsku) – ukraiński piłkarz, grający na pozycji centralnego pomocnika.
Kariera piłkarska.
Kariera klubowa.
Wychowanek DJuSSz nr 3 w Iwano-Frankiwsku, a potem UFK Lwów. Rozpoczął karierę piłkarską w klubie Karpaty Lwów. Przeszedł drogę od trzeciej do pierwszej drużyny. 7 maja 2002 zadebiutował w podstawowej jedenastce Karpat. Po wygaśnięciu kontraktu w 2006 powrócił do Iwano-Frankiwsku, gdzie bronił barw miejscowego Spartaka Iwano-Frankiwsk. Następnie występował w MFK Mikołajów. W lipcu 2008 przeszedł do klubu Krymtepłycia Mołodiżne. Latem 2009 powrócił do Iwano-Frankiwska, gdzie został piłkarzem amatorskiego zespołu Karpaty Jaremcze. W 2011 grał w drużynie Karpaty Kołomyja, a potem zasilił skład Prykarpattia Iwano-Frankiwsk. Po rozformowaniu iwano-frankowskiego klubu na początku 2012 powrócił do Karpat Jaremcze, a potem przeniósł się do Karpat Kołomyja. Od 2014 grał w amatorskich zespołach FK Perehińsko, FK Kałusz, Nika Iwano-Frankiwsk, Hal-Wapno Halicz. W 2017 został piłkarzem Tepłowyka Iwano-Frankiwsk, który potem zmienił nazwę na Prykarpattia. 28 czerwca 2019 po wygaśnięciu kontraktu opuścił Prykarpattia.

</doc>
<doc id="1645356" url="https://pl.wikipedia.org/wiki?curid=1645356" title="Benz">
Benz

Niemcy:
Osoby:
Inne:

</doc>
<doc id="1645357" url="https://pl.wikipedia.org/wiki?curid=1645357" title="Isbel Luaces">
Isbel Luaces

Isbel Luaces (ur. 20 lipca 1975) – kubański lekkoatleta, który specjalizował się w rzucie oszczepem.
W 1994 zdobył brązowy krążek mistrzostw świata juniorów. Srebrny medalista uniwersjady w Pekinie (2001) z wynikiem 81,68. Dwa lata wcześniej podczas uniwersjady w Palma de Mallorca zdobył brąz osiągając rezultat 82,18. Dwukrotny olimpijczyk - Sydney 2000 oraz Ateny 2004. W obu startach nie odniósł sukcesów kończąc występy na eliminacjach. Uczestnik mistrzostw świata w 2003 roku - z wynikiem 74,07 nie awansował do finału. Mistrz Kuby z 2003 roku, jest również zdobywcą srebrnego medalu igrzysk panamerykańskich w Santo Domingo. Rekord życiowy: 83,63 (23 lipca 2002, Hawana).

</doc>
<doc id="1645359" url="https://pl.wikipedia.org/wiki?curid=1645359" title="Alija Grabskiego">
Alija Grabskiego



</doc>
<doc id="1645362" url="https://pl.wikipedia.org/wiki?curid=1645362" title="Gmina Świrz">
Gmina Świrz



</doc>
<doc id="1645363" url="https://pl.wikipedia.org/wiki?curid=1645363" title="Stare Wywierzysko">
Stare Wywierzysko

Stare Wywierzysko – jaskinia w masywie Śnieżnika w Sudetach Wschodnich. Położona obok wsi Kletno, na północnych stokach Stromej, w pobliżu Jaskini Niedźwiedziej. Jaskinia jest w trakcie eksploracji, która została rozpoczęta w 2001 roku.
Obecnie jaskinia posiada długość około 100 metrów i głębokość 13 metrów. Z ważniejszych odkryć należy wymienić meander długości 8 m i 10-metrowej głębokości studnię nazwaną Studnią Konkubiny.

</doc>
<doc id="1645366" url="https://pl.wikipedia.org/wiki?curid=1645366" title="Historia Żydów w Chinach">
Historia Żydów w Chinach

Żydzi (chiń. 犹太, "Yóutài") pojawili się w Chinach prawdopodobnie w okresie dynastii Tang (618-907). Pierwotnie osiedlali się w prowincji Guangdong. Arabski historyk Abu Zajd wymienił Żydów wśród 120 tysięcy cudzoziemców wymordowanych w Kantonie podczas rebelii pod wodzą Huang Chao, u schyłku panowania dynastii Tang.
W X i XI wieku Żydzi wyemigrowali do prowincji Henan. Ich głównym ośrodkiem stał się Kaifeng, gdzie posiadali synagogę z rabinem umiejącym czytać po hebrajsku. O licznych koloniach żydowskich w Chinach wspominali m.in. Marco Polo, Jan z Montecorvino i Muhammad Ibn Battuta. Po śmierci ostatniego rabina w połowie XIX wieku społeczność żydowska w Kaifengu rozpadła się, a sami Żydzi zasymilowali się z ludnością chińską.
Na przełomie XIX i XX wieku powstały nowe społeczności żydowskie w Szanghaju, Tiencinie czy Harbinie. W Mandżurii osiedliło się wówczas wielu rosyjskich Żydów. Społeczność żydowska w Mandżurii posiadała własne synagogi, szkoły, stołówki czy schroniska dla biednych. Wiele przedsiębiorstw handlowych i przemysłowych w Mandżurii należało właśnie do rosyjskich Żydów. W latach 30. i 40. liczba mandżurskich Żydów zwiększyła się wskutek napływu uciekinierów z Europy.
Po 1945 roku większość chińskich Żydów wyjechała do Australii, Ameryki i ZSRR.
W latach 50. XX wieku zniszczona synagoga w Kaifengu została odrestaurowana i zamieniona w muzeum.

</doc>
<doc id="1645373" url="https://pl.wikipedia.org/wiki?curid=1645373" title="Gmina Toporów">
Gmina Toporów

dawne gminy:

</doc>
<doc id="1645375" url="https://pl.wikipedia.org/wiki?curid=1645375" title="Inspektorat Podlaski Armii Krajowej">
Inspektorat Podlaski Armii Krajowej

Inspektorat Podlaski Armii Krajowej – terenowa struktura Okręgu Białystok Armii Krajowej
Struktura organizacyjna.
Organizacja w 1944:

</doc>
<doc id="1645376" url="https://pl.wikipedia.org/wiki?curid=1645376" title="Gisbert Wilhelm Groos">
Gisbert Wilhelm Groos

Gisbert Wilhelm Groos (ur. 10 sierpnia 1894, zm. 1997 w Niemczech) – as lotnictwa niemieckiego Luftstreitkräfte z 7 potwierdzonymi zwycięstwami w I wojnie światowej.
Informacje ogólne.
Gisbert Wilhelm Groos służył w 7 Pułku Ułanów. Szkolenie lotnicze odbył w FBS Königsberg - Szkole pilotów w Królewcu. Następnie służył na froncie wschodnim. W maju 1917 roku został przydzielony do eskadry myśliwskiej Jagdstaffel 4, gdzie odniósł swoje pierwsze zwycięstwo 19 maja 1917 roku. 24 maja został przeniesiony do Jagdstaffel 11. Po śmierci Karla Allmenrödera przewodził jego konduktowi pogrzebowemu. Dwukrotnie pełnił obowiązki dowódcy Jagdstaffel 11. 25 września 1918 roku został mianowany komendantem szkoły lotniczej w Nivelles. Zmarł w okolicach Bonn w 1997 roku.

</doc>
<doc id="1645381" url="https://pl.wikipedia.org/wiki?curid=1645381" title="Anna Piatych">
Anna Piatych

Anna Wiktorowna Piatych (ros. Анна Викторовна Пятых; ur. 4 kwietnia 1981) – rosyjska lekkoatletka specjalizująca się w trójskoku.

</doc>
<doc id="1645382" url="https://pl.wikipedia.org/wiki?curid=1645382" title="Anna Pyatykh">
Anna Pyatykh



</doc>
<doc id="1645385" url="https://pl.wikipedia.org/wiki?curid=1645385" title="Liga Obrony Powietrznej Państwa">
Liga Obrony Powietrznej Państwa



</doc>
<doc id="1645386" url="https://pl.wikipedia.org/wiki?curid=1645386" title="Spotkanie z Balladą">
Spotkanie z Balladą

Spotkanie z Balladą – polski cykliczny program telewizyjny emitowany w TVP2 w latach 1972–1990 i 1993-2006, było to widowisko estradowo-kabaretowe z udziałem publiczności. Niektóre części programu zostały zrealizowane tylko w wersji estradowej i nie pojawiły się w telewizji.
Historia.
Telewizyjna wersja programu ma swe źródła w studenckim krakowskim cyklu estradowym "Wieczór w Nowym Żaczku", którego kolejne odcinki nazywały się "Spotkanie z Balladą", a rozpoczęły się w roku 1968. Ich twórcą był Michał Bobrowski, a na scenie pojawiali się m.in. Krzysztof Materna, Marek Pacuła, Jerzy Stuhr, Bogusław Sobczuk. Cykl ten skierowany był głównie do młodzieży akademickiej. Kiedy w 1972 Bobrowski został kierownikiem Redakcji Rozrywki TVP, postanowił przenieść widowisko na ekrany telewizyjne. Pierwszy odcinek "Spotkania z Balladą" wyemitowano 31 grudnia 1972 roku w II programie Telewizji Polskiej. Początkowe dziesięć odcinków "Telewizyjnych Spotkań z Balladą" prowadzili ich współscenarzyści – Bogusław Sobczuk i Jerzy Stuhr (scenariusze pisali wspólnie z Bobrowskim). Oprawę muzyczną pierwszych telewizyjnych spotkań przygotowywał Antoni Mleczko, jednego spotkania – Andrzej Zieliński i Skaldowie (m.in. przebój "Wszystko kwitnie wkoło – Wiosna" po raz pierwszy zagrano w Spotkaniu). Regularnie występowali w Spotkaniach m.in. Andrzej Sikorowski, Mieczysław Grąbka, Marek Litewka, Grzegorz Rekliński, w epizodach pojawiali się Jan Nowicki, Bohdan Smoleń, Teresa Budzisz-Krzyżanowska, Edyta Wojtczak, Jan Suzin, Bogusław Linda – niektórzy już wówczas sławni, niektórzy kompletnie wtedy nieznani publiczności. Spotkania realizowano w Krakowie, występowali w nich głównie aktorzy scen krakowskich i studenci krakowskiej PWST.
Formuła programu nie spodobała się ówczesnym władzom, które uważały, że zbytnio eksponuje zachodnią kulturę. Fragmenty były przed emisją telewizyjną usuwane przez cenzurę. Jeden z odcinków ("Opolskie Spotkanie z Balladą"), który otrzymał Nagrodę Dziennikarzy, nie został dopuszczony do emisji w telewizji aż do roku 1980. Istniała też obawa, że program zostanie zdjęty z anteny.
W roku 1976 współpracę z programem zakończyli Jerzy Stuhr i Bogusław Sobczuk, jedno spotkanie prowadził Jerzy Święch, a kilka następnych Tadeusz Bradecki i Marcin Sosnowski. W programie pojawiali się ówcześni studenci IV roku krakowskiej PWST, w tym Leszek Benke. Ten aktor zdecydował się jednak podjąć pracę w teatrze w Łodzi. Następnie zmieniła się nieco formuła programu, który miał odtąd wyraźniejszą linię dramaturgiczną. Po odejściu z programu T. Bradeckiego i M. Sosnowskiego (koło 1978 r.). pojawiły się w nim nowe postacie – Kierownik, którego grał Feliks Szajnert, oraz Panna Marysia, w którą wcieliła się Ewa Kolasińska.
W latach 80. do "Spotkania z Balladą" powrócił L. Benke i został jego gospodarzem. Bobrowski nawiązał też współpracę z Irosławem Szymańskim z kabaretu Loża 44. W tym czasie oprócz telewizyjnych realizacji "Spotkań..." artyści wystawiali spektakle w wielu polskich miastach. Trwało to do 1990 roku, a wkrótce M. Bobrowski zdecydował się przejść na emeryturę i rozstać z telewizją. Jednak kiedy w 1993 roku telewizja zasygnalizowała, że chciałaby ponownie z nim współpracować, powstał kolejny odcinek programu, a niedługo później "Spotkanie z Balladą" stało się regularnym elementem ramówki programu II TVP.
Z przyczyn złego stanu zdrowia na początku XXI wieku Michał Bobrowski musiał zrezygnować z pracy nad programem, a w telewizji oprócz nielicznych premierowych emisji pojawiły się powtórki starszych odcinków.
Artyści "Spotkania z Balladą".
"kolejność alfabetyczna"

</doc>
<doc id="1645390" url="https://pl.wikipedia.org/wiki?curid=1645390" title="Dzień Dobrej Wiadomości">
Dzień Dobrej Wiadomości

Dzień Dobrej Wiadomości – święto proklamowane 8 września 2001 w Warszawie. Inicjatywa ta powstała w środowisku artystyczno-literackiego Salonu 101 prowadzonego przez Małgorzatę Bocheńską. To coroczne święto wydarzeń przebiegających pod wspólnym hasłem "Dobrej Wiadomości".
Proklamacja.
"Powiadają, że żyjemy w upadku, zapaści, zacieraniu się wrażliwości moralnej, w czasach rozpadu społecznego. Czyż media nie dają nam takiego właśnie obrazu rzeczywistości? Dramat, sensacja, przemoc i patologia stały się ich głównym towarem. Odbiorcy są ciągle nienasyceni. Nienasyceni koszmarem. Szukają mocnych doznań, pragną ostrych wrażeń. Czyżby zapomnieli, że destrukcja i dramat to nie jest ostateczna i podstawowa wizja świata" - napisano w przesłaniu.
Kapituła.
W Kapitule Dnia Dobrej Wiadomości zasiadali m.in. Małgorzata Bocheńska, Urszula Dudziak, Wojciech Eichelberger, Andrzej Tadeusz Kijowski, Tadeusz Rolke, Jacek Żakowski.
Cele.
Celem DDW jest angażowanie mediów w kształtowanie obrazu rzeczywistości przyjaznej człowiekowi, a także promowanie obrazu Polski i Polaków "jako ludzi życzliwych, twórczych, szukających wzorów i autorytetów".
Księga Trzeciego Tysiąclecia.
Księga Trzeciego Tysiąclecia zwana też Księgą Dobrej Wiadomości to kulminacyjna część projektu Dzień Dobrej Wiadomości. 
To ogromny i pięknie zdobiony wolumin. Na kilkaset kart tego tomu mają się złożyć wypowiedzi wybitnych naukowców, przywódców duchowych, biznesmenów, społeczników, artystów, architektów i polityków. 
Księga stanowić ma przesłanie dla nowego tysiąclecia. Ma przywoływać platońską trójjednię kalokagetei, czyli jedności wartości Dobra, Prawdy i Piękna. Ma współkształtować pozytywny obraz świata. Materiały do księgi zbierane będą na całym świecie do roku 2010. Inicjatywa Małgorzaty Bocheńskiej i Salonu 101 jest polską odpowiedzią na Manifest 2000 UNESCO. Zostanie opublikowana w 2011 r. – jako multimedialna encyklopedia myśli początku XXI w. Następnie zostanie zdeponowana w Nowej Bibliotece Aleksandryskiej. Do tego czasu jest przechowywana przez Bibliotekę Narodową w Warszawie. Dotychczas do Księgi wpisali się już m.in. Brigitte Bardot, Paulo Coelho, Dalajlama, Karol Myśliwiec, Szymon Peres, Szewach Weiss.

</doc>
<doc id="1645394" url="https://pl.wikipedia.org/wiki?curid=1645394" title="Bistrzycki">
Bistrzycki



</doc>
<doc id="1645397" url="https://pl.wikipedia.org/wiki?curid=1645397" title="Aleksy Janko">
Aleksy Janko



</doc>
<doc id="1645399" url="https://pl.wikipedia.org/wiki?curid=1645399" title="Burghölzli">
Burghölzli



</doc>
<doc id="1645400" url="https://pl.wikipedia.org/wiki?curid=1645400" title="Ołeksandr Hranowski">
Ołeksandr Hranowski

Ołeksandr Anatolijowycz Hranowski, ukr. Олександр Анатолійович Грановський (ur. 11 marca 1976 w Odessie, Ukraińska SRR) – ukraiński piłkarz, grający na pozycji obrońcy, reprezentant Ukrainy, trener piłkarski.
Kariera piłkarska.
Kariera klubowa.
Wychowanek klubu Czornomoreć Odessa. Pierwszy trener – O. Rozejnsztrauch. W 1992 rozpoczął karierę piłkarską w drugiej drużynie Czornomorca. Występował również w takich klubach jak Naftochimik Krzemieńczuk, Nywa Winnica, Tiligul Tyraspol, Krywbas Krzywy Róg, Karpaty Lwów, Spartak Moskwa, Rubin Kazań, Metalist Charków, Arsenał Charków, Slavia Praga i Dnipro Czerkasy. W 2007 po raz trzeci powrócił do Krywbasa Krzywy Róg. W styczniu 2010 po wygaśnięciu kontraktu postanowił zakończyć karierę piłkarską.
Kariera reprezentacyjna.
26 lutego 2001 zadebiutował w reprezentacji Ukrainy w spotkaniu towarzyskim z Rumunią przegranym 0:1.
Kariera trenerska.
Po zakończeniu kariery piłkarza rozpoczął pracę szkoleniową. Od 2012 do 2013 prowadził młodzieżową drużynę Krywbasu Krzywy Róg U-21. W 2014 pomagał szkolić MFK Mikołajów. W 2015 został zaproszony do sztabu szkoleniowego Czornomoreć Odessa. Od 22 sierpnia 2017 do 30 sierpnia 2017 pełnił funkcje głównego trenera odeskiego klubu. 5 stycznia 2018 dołączył do sztabu szkoleniowego BATE Borysów. 8 czerwca 2018 opuścił białoruski klub razem z głównym trenerem Alehiem Dułubem. W maju 2019 trener Dułub zaprosił go do sztabu szkoleniowego FK Atyrau.

</doc>
<doc id="1645402" url="https://pl.wikipedia.org/wiki?curid=1645402" title="Punkt eutektyczny">
Punkt eutektyczny

Punkt eutektyczny — punkt na wykresie równowagowym faz, w którym krzywa likwidusu ma część wspólną (styka się) z krzywą solidusu. W przypadku chłodzenia układu dwuskładnikowego (np. stopu metali) w punkcie tym z cieczy lub z mieszaniny ciecz–ciało stałe (zależnie od stężenia składników) powstaje mieszanina trzech różnych faz (eutektyk). 
W niezmiennej temperaturze z cieczy równocześnie powstają dwa rodzaje kryształów. W przypadku, gdy ciśnienie jest stałe układ nie ma stopni swobody (zobacz: reguła faz) i na wykresie zależności temperatury od czasu (krzywa chłodzenia) pojawia się odcinek poziomy („przystanek”, plateau).
Linia ta byłaby idealnie pozioma i prosta, gdyby chłodzony układ był stale w stanie równowagi, co może mieć miejsce tylko w przypadku nieskończenie powolnego chłodzenia. W warunkach rzeczywistych pojawiają się odchylenia od prostej, spowodowane np. przechłodzeniem. 
W przypadku układów zawierających więcej niż dwa składniki w punkcie eutektycznym występuje w równowadze więcej faz. Ich liczbę określa reguła faz.

</doc>
<doc id="1645405" url="https://pl.wikipedia.org/wiki?curid=1645405" title="Józef Landau (poeta)">
Józef Landau (poeta)

Józef Landau (ur. 1875, zm. w listopadzie 1933) – poeta, publicysta, filozof, działacz oświatowy, polonofil, asymilator, czołowy przedstawiciel ruchu wolnomyślicielskiego.
Życiorys.
Członek i promotor grupy postępowców zrzeszonych w Stowarzyszeniu Pracowników Handlowych Żydów w Warszawie. Od 1921 członek zarządu głównego Stowarzyszenia Wolnomyślicieli Polskich i redaktor naczelny „Myśli Wolnej" – organu prasowego SWP (1923–1924) oraz „Życia Wolnego”. Delegat na Kongres Międzynarodówki Myśli Wolnej w Paryżu (1925) i Luksemburgu (1929). Założyciel Warszawskiego Koło Intelektualistów (PZMW), od 1930 redaktor i wydawca jego organu prasowego – miesięcznika Racjonalista.
Zwolennik krytycznego myślenia, odrzucał irracjonalność dogmatów, "jakkolwiek przydomek ateisty (...) nie był mu miły, jednak za niemożliwość uznawał egzystencję Boga, rozumianego wedle wykładni którejkolwiek z religii". Piewca wolności sumienia i słowa, domagający się przede wszystkim reform ustawodawczych.
Autor publikacji "Szkice przeciwwyznaniowe" (Warszawa: Stowarzyszenie Wolnomyślicieli Polskich, 1923).

</doc>
<doc id="1645406" url="https://pl.wikipedia.org/wiki?curid=1645406" title="Adamandios Andrutsopulos">
Adamandios Andrutsopulos

Adamandios Andrutsopulos (; ur. 1919, zm. 10 listopada 2000) – grecki prawnik, profesor oraz premier Grecji.
Andrutsopulos urodził się w 1919 roku w Psari w prefekturze Mesenia. W młodości studiował na uniwersytetach w Atenach oraz Chicago.
W 1967 roku objął tekę ministra finansów, a w 1971 roku został mianowany na ministra spraw wewnętrznych. Obie te funkcje pełnił w czasie rządów Jeoriosa Papadopulosa.
Kiedy w 1973 roku Papadopulos zdecydował się odejść z funkcji premiera Grecji, Andrutsopulos zajął jego miejsce. Funkcję premiera objął oficjalnie 25 listopada 1973 roku. Wraz z upadkiem rządu junty wojskowej, Adamandios stracił swoje stanowisko 23 lipca 1974 roku.
Adamandios Andrutsopulos zmarł w 2000 roku wieku 81 lat.

</doc>
<doc id="1645409" url="https://pl.wikipedia.org/wiki?curid=1645409" title="Lasandryści">
Lasandryści



</doc>
<doc id="1645415" url="https://pl.wikipedia.org/wiki?curid=1645415" title="Bust">
Bust



</doc>
<doc id="1645417" url="https://pl.wikipedia.org/wiki?curid=1645417" title="Komórki Rohona-Bearda">
Komórki Rohona-Bearda

Komórki Rohona-Bearda – wyspecjalizowane neurony o funkcji mechanoreceptorowej występujące na etapie embrionalnym rozwoju w grzbietowej części rdzenia kręgowego u ryb i płazów. Neurony Rohona-Bearda wykształcają się na granicy ektodermy epidermalnej (powierzchniowej) i neuroektodermy, jako pierwsze w kolejności neurony receptorowe. U większości gatunków zanikają one w trakcie rozwoju osobniczego (np. u danio pręgowanego w ciągu pierwszych dwóch dni rozwoju, na etapie larwalnym, by zostać zastąpionymi przez zwój korzeni grzbietowych nerwów rdzeniowych) na drodze apoptozy. W naukach biologicznych są przedmiotem badań nad apoptozą.
Opisali je niezależnie od siebie John Beard i Jozef Viktor Rohon.

</doc>
<doc id="1645419" url="https://pl.wikipedia.org/wiki?curid=1645419" title="Neurony Rohona-Bearda">
Neurony Rohona-Bearda



</doc>
<doc id="1645420" url="https://pl.wikipedia.org/wiki?curid=1645420" title="Munk">
Munk

Nazwisko Munk może odnosić się do:

</doc>
<doc id="1645423" url="https://pl.wikipedia.org/wiki?curid=1645423" title="Temperatura jasnościowa">
Temperatura jasnościowa

Temperatura jasnościowa - temperatura obliczona na podstawie pomiarów odbieranego promieniowania elektromagnetycznego, często dla fal w podczerwieni lub promieniowania mikrofalowego. 
Używane najczęściej w radioastronomii i teledetekcji satelitarnej (prezentacji zdjęć satelitarnych).

</doc>
<doc id="1645424" url="https://pl.wikipedia.org/wiki?curid=1645424" title="Herbert Boeckl">
Herbert Boeckl

Herbert Boeckl, Herbert Böckl (ur. 3 czerwca 1894 w Klagenfurcie (Styria), zm. 20 stycznia 1966 w Wiedniu) – austriacki malarz, jeden z głównych przedstawicieli austriackiego modernizmu.
Życie.
Po zdaniu matury w Klagenfurcie w 1912 Herbert Boeckl ubiegał się o przyjęcie na studia w wiedeńskiej Akademii Sztuk Pięknych, został jednak odrzucony. Rozpoczął wtedy studia architektury na Politechnice (Technischen Hochschule) w Wiedniu oraz w prywatnej szkole postępowego architekta wiedeńskiego modernizmu Adolfa Loosa. W latach 1914–1918 jako oficer brał udział w I wojnie światowej.
Jako malarz był samoukiem. Pierwsze obrazy jego autorstwa powstawały w 1910 roku, w 1913 Boeckl uczestniczył w wystawie w wiedeńskiej galerii Kunstsalon Pisko.
Podczas wojny poznał młodego historyka sztuki Bruno Grimschitza, który służy w tym samym 28. regimencie artylerii polowej. Powstały ok. 1915–1916 portret Grimschitza pędzla Boeckla, wystawiony w 1918 na jesiennym przeglądzie organizowanym przez Künstlerhaus w Klagenfurcie, wzbudził zachwyt Egona Schiele i stał się początkiem kariery Boeckla. Schiele polecił go bowiem tuż przed swą śmiercią handlarzowi sztuką Gustawowi Nebenhay.
Kontrakt z handlarzem zawarty w 1920 roku otworzył malarzowi możliwość podróżowania. W latach 1921–1922 przebywał on w Berlinie, w 1923 w Paryżu, w 1924 w Palermo na Sycylii.
Wczesną (lata 1918–1920) twórczość artysty kształtowało w znacznym stopniu zmaganie się z osiągnięciami starszych kolegów Egona Schiele i Oskara Kokoschki oraz z późnymi dziełami niemieckiego mistrza Lovisa Corintha i ciągle jeszcze oddziałującą na wiedeński świat artystyczny sztuką wschodnioazjatycką.
Pierwszą cezurę w rozwoju malarstwa Herberta Boeckla wyznacza początek lat 20. XX wieku. Paryska podróż i zetknięcie się m.in. z pracami Paula Cezanne’a oraz Vincenta van Gogha i grupy (fowistów) okazały się dla następującej potem fazy twórczości artysty decydujące. Powstałe wtedy dzieła określa przede wszystkim ich czysta żywa barwa uwypuklając w nich to, co elementarne, zmysłowe.
Z kolei pobyt na Sycylii i wrażenia przytłaczającego krajobrazu z jednej strony, a pozostałości sztuki antycznej z drugiej skłoniły artystę do uproszczenia form w kierunku niemal "kubistycznych brył w ich tektonicznej monumentalności".
Po swych europejskich podróżach związał się Boeckl w latach 1925–1945 znów z rodzinnymi stronami. W latach 1926–1928 mieszkał w Klagenfurcie, od 1928 zajmował atelier w Wiedniu, letnie miesiące spędzając na austriackiej prowincji. W jego twórczości znalazło to odbicie głównie w kształtujących się w tym czasie trzech podstawowych tematach: pejzażu, martwej naturze i scenach o treści religijnej.
W 1927 roku wystawiał Herbert Boeckl w wiedeńskiej Secesji – była to jego pierwsza znacząca wystawa indywidualna. W latach 30. brał udział w wystawach światowych w Brukseli (1935) i Paryżu (1937). Od 1935 do 1939 wykładał też jako profesor na wiedeńskiej Akademii Sztuk Pięknych, później prowadził kursy aktu (tzw. Abendakt) na Akademii. Po II wojnie światowej przez krótki czas pełnił nawet funkcję rektora tej uczelni.
Kolejna faza rozwoju artystycznego Boeckla miała swój początek również w podróżach. Od 1946 roku malarz odwiedził m.in. Hiszpanię, Grecję kontynentalną i Kretę oraz Egipt i Syrię. Indywidualna wystawa Boeckla na XXV Biennale w Wenecji w 1950 roku podsumowywała z jednej strony zamknięty już rozdział przetwarzania dokonań europejskiego klasycznego modernizmu od Cezanne’a przez ekspresjonistów, z drugiej zapowiadała nowe tendencje w malarstwie Boeckla. Na koniec lat 40. XX wieku przypada bowiem czas jego intensywnych eksperymentów z abstrakcją (wariacje nt. obrazu "Dominikanin" czy "Lecący szpak"), zaś od 1950 praca nad freskami w tzw. "kaplicy anioła" ("Engelskapelle") opactwa w Seckau (Styria), trwająca aż do 1963 roku.
W 1958 roku reprezentował po raz kolejny Austrię na wystawie światowej w Brukseli oraz w roku następnym w São Paulo. W 1964 roku brał udział w XXXII Biennale w Wenecji.
W latach 1962–1965 ponownie był rektorem Akademii Sztuk Pięknych w Wiedniu, gdzie 20 stycznia 1966 zmarł w szpitalu Rudolfinerhaus.
Pochowany jest w grobie honorowym na wiedeńskim Zentralfriedhof. Ku jego czci w 1977 nazwano w Wiedniu jego imieniem ulicę (Herbert-Boeckl-Weg), a w 100. rocznicę urodzin w 1994 poczta austriacka wydała specjalną serię znaczków z podobizną malarza.

</doc>
<doc id="1645425" url="https://pl.wikipedia.org/wiki?curid=1645425" title="Stowarzyszenie Wolnomyślicieli Polskich">
Stowarzyszenie Wolnomyślicieli Polskich

Stowarzyszenie Wolnomyślicieli Polskich - ruch świecki powołany w 1907 w Warszawie. Stowarzyszenie Wolnomyślicieli Polskich było pierwszą taką organizacją na ziemiach polskich.
Historia.
8 grudnia 1907 r. delegaci I Krajowego Zjazdu Wolnomyślicielstwa Polskiego w Warszawie, powołali Stowarzyszenie Wolnomyślicieli Polskich. Wśród uczestników-założycieli byli działacze społeczni: Aleksander Świętochowski i Ludwik Krzywicki. Uczestnicy zjazdu rekrutowali się z różnych środowisk, głównie emigracyjnych stowarzyszeń świeckich takich jak powstała we Francji Polska Liga Myśli Wolnej. Stowarzyszenie stawiało sobie za cel walkę o wprowadzenie: świeckich standardów życia publicznego, świeckiej metryki, świeckiego ślubu i pogrzebu oraz zniesienie przymusu nauczania religii w szkołach. Carskie represji doprowadziły do szybkiej delegalizacji SWP już w 1909 roku.
W maju 1920 r. z inicjatywy Jana Baudouina de Courtenay reaktywowano działalność SWP. De Courtenay został jego pierwszym prezesem. Wśród założycieli byli m.in.: Romuald Minkiewicz, Jan Hempel, Józef Landau. Ruch domagał się przede wszystkim rzeczywistego oddzielenia kościoła od państwa, (szczególnie w sferze edukacji publicznej), prawnego uznania bezwyznaniowości. 
Na trzecim zjeździe SWP w 1925 r. dokonał się rozłam w organizacji na zwolenników tradycji oświeceniowej i liberalnej na czele z Janem Baudouin de Courtenay i Józefem Landauem, oraz zwolenników marksizmu. Władzę przejęła grupa lewicowych działaczy z Janem Hemplem, dla których wcześniejsze postulaty ruchu były nazbyt liberalne.
Stowarzyszenie zaczęło podkreślać wątki antyklerykalne i ateistyczne, przystąpiło do Międzynarodówki Proletariackich Wolnomyślicieli. 
Grupa działaczy związana ze starym kierownictwem opuściła organizację i powołała w 1926 Polski Związek Myśli Wolnej (PZMW). 
W 1928 r. władze administracyjne rozwiązały Stowarzyszenie Wolnomyślicieli Polskich. Większość działaczy zdelegalizowanego SWP przyłączyła się do Polskiego Związku Myśli Wolnej, który z czasem zaczął odwoływać się do lewicowych haseł, co doprowadziło do jego delegalizacji w 1936 roku.

</doc>
<doc id="1645427" url="https://pl.wikipedia.org/wiki?curid=1645427" title="Natryskiwanie powłok">
Natryskiwanie powłok



</doc>
<doc id="1645430" url="https://pl.wikipedia.org/wiki?curid=1645430" title="Wincenty Chościak-Popiel">
Wincenty Chościak-Popiel



</doc>
<doc id="1645431" url="https://pl.wikipedia.org/wiki?curid=1645431" title="Wincenty Popiel">
Wincenty Popiel



</doc>
<doc id="1645432" url="https://pl.wikipedia.org/wiki?curid=1645432" title="Wincenty Teofil Chościak Popiel">
Wincenty Teofil Chościak Popiel



</doc>
<doc id="1645433" url="https://pl.wikipedia.org/wiki?curid=1645433" title="Napylanie powłok">
Napylanie powłok



</doc>
<doc id="1645434" url="https://pl.wikipedia.org/wiki?curid=1645434" title="Gábor Szetey">
Gábor Szetey

Gábor Szetey (ur. 6 stycznia 1968) – węgierski polityk, były sekretarz stanu w Urzędzie Rady Ministrów. Członek Węgierskiej Partii Socjalistycznej.
W roku 1992 został absolwentem budapeszteńskiego Corvinus University, gdzie studiował ekonomię. W latach 2000–2001 pracował jako doradca w Time Manager International USA Inc. w Nowym Jorku, a następnie dla koncernu Kraft Foods. Powrócił na Węgry w roku 2006, gdy został zaproszony do współpracy w rodzimym rządzie.
5 lipca 2007 roku, podczas obchodów Gay Pride Day, zdeklarował się jako osoba homoseksualna.

</doc>
<doc id="1645437" url="https://pl.wikipedia.org/wiki?curid=1645437" title="Bob Dylan's Greatest Hits, Vol. II">
Bob Dylan's Greatest Hits, Vol. II



</doc>
<doc id="1645438" url="https://pl.wikipedia.org/wiki?curid=1645438" title="Juraj Rohoň">
Juraj Rohoň

Juraj Rohoň (także Rohoni, Rohony, Rohonyi, pseudonim ...od Slováka) (ur. 15 sierpnia 1773 w Horný Kalník zm. 20 października 1831 w Hložanach) – słowacki pisarz, badacz folkloru i kaznodzieja.

</doc>
<doc id="1645439" url="https://pl.wikipedia.org/wiki?curid=1645439" title="Jim Romagna">
Jim Romagna

James "Jim" Romagna (ur. 1970) – amerykański kulturysta i model fitness.
Życiorys.
Dojrzewał w stanie Wisconsin, jako najmłodszy z ośmiorga rodzeństwa. Po ukończeniu szkoły średniej, dzięki otrzymanemu stypendium piłkarskiemu, rozpoczął naukę na St. Cloud State University w St. Cloud w Minnesocie.
W latach 1989-1992 studiował wychowanie fizyczne w Loras College w Dubuque w stanie Iowa. Grał również w uczelnianej drużynie futbolowej. Po ukończeniu college'u aktywnie poświęcał się grze w rugby, lecz ostatecznie postawił na karierę kulturysty. Po debiucie kulturystycznym w roku 1994, wziął udział w ponad dwudziestu zawodach, m.in. Musclemanii. Został całkowitym zwycięzcą rozgrywek 1996 Upper Midwest Championships. W 2000 roku podczas NPC Los Angeles Championships ulokował się na pozycji trzeciej. 19 czerwca 2004 w trakcie NPC Junior National Championships zajął czternastą pozycję.
W 2006 roku pojawił się na okładce marcowego wydania magazynu "Muscle &amp; Fitness". Sesję powtórzył w czerwcu przyszłego roku.
Obecnie mieszka w Dubuque, gdzie pracuje jako trener w Loras College. Jest także trenerem osobistym. Pisze też w kolumnach poszczególnych sportowych magazynów, jak "Muscle &amp; Fitness". Właściciel Natural Fit Inc.

</doc>
<doc id="1645441" url="https://pl.wikipedia.org/wiki?curid=1645441" title="Myszy i ludzie (ujednoznacznienie)">
Myszy i ludzie (ujednoznacznienie)



</doc>
<doc id="1645442" url="https://pl.wikipedia.org/wiki?curid=1645442" title="Witiaź (pociąg pancerny)">
Witiaź (pociąg pancerny)

Witiaź (ros. Бронепоезд "Витязь") – pociąg pancerny białych podczas wojny domowej w Rosji
Został utworzony wiosną 1920 r. na stacji węzłowej Karymskaja na Zabajkalu. Wchodził w skład Armii Dalekowschodniej atamana gen. Grigorija M. Siemionowa. Załoga pochodziła z kompanii oficerskiej Brygady Wołżańskiej. Pociąg był uzbrojony w 6 dział i 18 karabinów maszynowych. Dowódcą był ppłk Fiodor F. Mejbom. Chrzest bojowy pociągu miał miejsce w rejonie stacji Urulga, gdzie zaatakowały oddziały bolszewickie w celu zdobycia stacji Karymskaja. Współdziałał on z 1 pułkiem Brygady Ochotniczej płk. Czerkiesa. Ogniem dział został prawie zniszczony bolszewicki pociąg pancerny "Towarzysz Blücher". Cały atak został odparty. Następnie pociąg wspierał uderzenie wojsk III Korpusu gen. lejt. Mołczanowa ze Sreteńska w kierunku stacji Borzia. Po jej zajęciu patrolował odcinek frontu, ostrzeliwując pozycje bolszewickie. Kiedy rozpoczęło się nieprzyjacielskie kontruderzenie, wspierał oddziały 1 pułku Brygady Ochotniczej ogniem artyleryjskim i karabinów maszynowych. Podczas walki dostał jedno trafienie pociskiem artyleryjskim. Kiedy wycofywał się trafiony został też parowóz. Ogółem zabitych i rannych zostało 16 oficerów oraz 23 szeregowych członków załogi. Ranny był też ppłk F. F. Mejbom. Na pomoc przyjechał pociąg pancerny "Odważny", który odwiózł na holu "Witiazia" na stację Karymskaja. Tam otrzymano od dowódcy Brygady Ochotniczej gen. Osipowa rozkaz ochrony pobliskiego mostu kolejowego do czasu przejechania pociągów pancernych z Czity, a następnie zniszczenia go i odwrotu do stacji Siedlowaja. W związku z ogólnym odwrotem Brygady Ochotniczej załoga "Witiazia" wysadziła w powietrze most, po czym zaczęto wycofywać się w nakazanym kierunku. Jednakże okazało się, że stacja Siedlowaja była atakowana przez oddziały bolszewickie. "Witiaź" ogniem artylerii i karabinów maszynów odrzucił przeciwnika, ratując od zniszczenia 1 pułk Brygady Ochotniczej. Kolejny rozkaz polecił wycofać się na stację Borzia i nawiązać kontakt z Mieszaną Dywizją gen. Krugłowskiego. Stamtąd rozpoczęto odwrót w kierunku granicy z Chinami. Pociąg został wysadzony przez własną załogę jesienią 1920 r. pod granicą.

</doc>
<doc id="1645443" url="https://pl.wikipedia.org/wiki?curid=1645443" title="Tamba-Sasayama">
Tamba-Sasayama

 – miasto w Japonii, na wyspie Honsiu ("Honshū"), w prefekturze Hyōgo.
Położenie.
Miasto położone jest w środkowej części prefektury Hyōgo, na północ od Kobe, stolicy prefektury. Powierzchnia miasta stanowi 4,6% powierzchni prefektury. Miasto graniczy z:

</doc>
<doc id="1645444" url="https://pl.wikipedia.org/wiki?curid=1645444" title="John Rimmer">
John Rimmer

John Thomas „Jack” Rimmer (ur. 27 kwietnia 1878 w Birkdale, zm. 6 czerwca 1962 w Liverpoolu) – brytyjski lekkoatleta, dwukrotny mistrz olimpijski.
Kariera.
Na igrzyskach olimpijskich w 1900 w Paryżu rozgrywano dwa biegi z przeszkodami. Rimmer nie startował na krótszym dystansie 2500 m i w biegu na 4000 m z przeszkodami był świeższy od wielu konkurentów. Zwyciężył w tej konkurencji przed swymi rodakami Charlesem Bennettem i Sidneyem Robinsonem.
Rimmer zdobył drugi złoty medal olimpijski w drużynowym biegu na 5000 metrów startując w drużynie mieszanej, w skład której wchodzili oprócz niego Brytyjczycy Charles Bennett, Sidney Robinson, Alfred Tysoe i Australijczyk Stanley Rowley. Indywidualnie Rimmer był w tym biegu drugi za Bennettem. Wystąpił również w biegu na 1500 metrów, w którym został sklasyfikowany między 7. a 9. miejscem.
Był mistrzem Amateur Athletic Association w biegu na 4 mile w 1901 oraz wicemistrzem na 10 mil w 1899, 1900 i 1901.
Rimmer był policjantem w Liverpool City Police przez 30 lat od 1901. Zakończył służbę jako sierżant.
Rekordy życiowe.
źródło:

</doc>
<doc id="1645452" url="https://pl.wikipedia.org/wiki?curid=1645452" title="Przewód żylny">
Przewód żylny

Przewód żylny, przewód Arancjusza (łac. "ductus venosus", "ductus Arantii") – krótkie naczynie odchodzące od żyły pępowinowej tuż przed jej połączeniem z żyłą wrotną i uchodzące do żyły głównej dolnej, z ominięciem krążenia wrotnego. Występuje w życiu płodowym, a po narodzinach ulega w ciągu kilku dni obliteracji, tworząc więzadło żylne wątroby (łac. "ligamentum venosum").
Przewód żylny został po raz pierwszy opisany przez włoskiego anatoma Giulio Cesare Aranzio.

</doc>
<doc id="1645457" url="https://pl.wikipedia.org/wiki?curid=1645457" title="Trójbój siłowy na World Games 2009">
Trójbój siłowy na World Games 2009

Trójbój siłowy na World Games 2009, odbył się w dniach 25 – 26 lipca w hali Sun Jat-sena Uniwersytetu Sun Jat-sena ("NSYSU Sun Yat-Sen Hall") nad brzegiem Morza Południowochińskiego. Tabelę medalową wygrali ciężarowcy z Ukrainy.
Zasady rywalizacji.
Rywalizacja odbywała się w obrębie kategorii wagowej według formuły Wilks'a – wyższe miejsce otrzymywał zawodnik z większą ilością punktów Wilks'a. Rekordy świata i kontynentów zaliczane były zgodnie z przynależnością zawodnika do nominalnej kategorii wagowej, wynikającej z przepisów sędziowania IPF. Spalony bój eliminował startującego z konkurencji (przepis nie ma odzwierciedlenia w przepisach sędziowania IPF; poprawka będzie umieszczona w przepisach najprawdopodobniej przed listopadowym Kongresem IPF 2009). 
Do każdej kategorii wagowej World Games nominowano 10 osób – mistrzów i wicemistrzów świata w trójboju siłowym 2008 oraz zawodników wytypowanych przez organizacje posiadające „dzikie karty” przydzielone im przez IPF. 
Rywalizowało 40 zawodników i 39 zawodniczek.
Na zawody wytypowano do sędziowania 10 sędziów z całego świata. 
Kategorie wagowe.
Zawodniczki i zawodnicy występowali w 4 kategoriach wagowych grupujących standardowe kategorie wagowe:
Rekordy świata seniorek i seniorów.
Na zawodach w kategorii seniorów padły 3 rekordy świata mężczyzn i 7 rekordów świata kobiet.
Najlepsi.
Wynik uzyskany przez Chen Wei-ling z Chińskiego Tajpej – 668,275 pkt. – jest najwyższym w historii IPF wynikiem uzyskanym przez kobietę lub mężczyznę.
Wynik uzyskany przez Jarosława Olecha z Polski – 634,191 pkt. – jest najwyższym wynikiem na World Games 2009 w kategorii mężczyzn.

</doc>
<doc id="1645458" url="https://pl.wikipedia.org/wiki?curid=1645458" title="Brain Damage (magazyn)">
Brain Damage (magazyn)

Brain Damage (magazyn) – pierwszy drukowany w kolorze magazyn poświęcony tematyce graffiti, aerosol culture w Polsce.
Historia.
Pierwszy tytuł roboczy nieistniejącego jeszcze magazynu nosił nazwę „CANART” – ale wówczas (1995) była to tylko idea. Musiały minąć dwa lata, w ciągu których założyciele magazynu – pionierzy graffiti w Polsce – Igor „Ash1” Dzierżanowski i Piotr „SirOne” Gierałtowski nauczyli się jak zrealizować swoją wizję technicznie i pokonali merytoryczne trudy zbierania pierwszych materiałów (Internet był wtedy jeszcze w zalążku). Magazyn przyjął oficjalną nazwę „Brain Damage” co w tłumaczeniu na polski znaczy dosłownie – „uszkodzenie mózgu”, a w wersji redakcyjnej miało symbolizować pasję tak silną, że zbliżającą się do szaleństwa.
Pierwszy numer ukazał się we wrześniu 1997 roku, miał 20 stron (12 czarno-białych, 8 stron kolorowych) w nakładzie 300 egzemplarzy. Od drugiego numeru (rok 2000) pismo przyjęło formę dwujęzyczną (polski, angielski) i było rozprowadzane w Polsce, Niemczech, Stanach Zjednoczonych i innych krajach – głównie w Europie. W sumie wydano 13 numerów, a ostatni ukazał się w styczniu 2006 roku. Magazyn osiągnął objętość 100 stron i nakład 10000 egzemplarzy już w 5 numerze i utrzymał się na tym poziomie.
13 numer Brain Damage był ostatnim wydanym w pełnym składzie redakcyjnym, po którym ekipa ze względów formalnych i osobistych oficjalnie zawiesiła działalność.
Struktura.
Od 4 numeru magazyn zaczął ewoluować w kierunku stałej formy wydawniczej, a głównymi założeniami redakcji były trzy filary: niepowtarzalność i ekskluzywność zamieszczanych materiałów, edukacyjna wartość artykułów oraz wierność wartościom. Autorzy tekstów, felietonów oraz sama redakcja z dużym wyczuciem balansowała na granicy „misyjności” nie popadając przy tym w przesadny patos czy trywialność. W każdym numerze pojawiały się eksperymenty graficzne i merytoryczne oraz świeże pomysły rozszerzające i wzbogacające formułę pisma. Dzięki współpracy z autorami tekstów i artystami z całego świata powstało unikalne czasopismo, docenione i szanowane przez światową scenę sztuki niezależnej.
Od 5 numeru, każde wydanie miało temat przewodni, którego różne aspekty ukazane przez dobrane starannie artykuły budowały wielowymiarowy obraz poruszanego problemu.
Nazwy kodowe kolejnych numerów: #5 – 5 Elements; #6 – Life; #7 – bez tematu przewodniego #8 – Connections; #9 – Freedom; #10 – Graffiti goes east; #11 – Berlin Impressions; #12 – Getting Up; #13 – Evolution.
Działy pojawiające się częściej niż raz:
Edytoriał
News
Felieton
Wywiad z artystą
„Before you bomb…” – porady prawne
Style Workshop
Galeria Ścian
Galeria Pociągów
Galeria Street Artu
Galeria Bombingu
Misja.
Celem stworzenia Brain Damage było dostarczanie rzetelnych, niedostępnych w inny sposób informacji młodym ludziom zainteresowanym graffiti i twórczością uliczną, promowanie wartości uniwersalnych (których w obecnym świecie trochę brak), oraz rozwijanie kreatywnego i niezależnego myślenia.
Horyzonty magazynu nie zamykały się tylko na graffiti, tematyka dotyczyła obszarów sztuki niezależnej, alternatywnej i współczesnej, a twórczość była raczej pretekstem do rozważań nad naturą ludzką oraz ogólnych. Pismo odznaczało się niekomercyjnym charakterem wynikającym z czystej pasji jego założycieli oraz niechęci do kompromisów i obniżania poziomu „na życzenie” rynku.
Magazyn inspirował do interakcji na poziomie wydawca – czytelnik: młodzi artyści nadsyłało redakcji wszelkie materiały dotyczące graffiti (często autorskiego pochodzenia), co przyczyniało się do kolektywnego, prospołecznego charakteru działania magazynu, charakterystycznego dla kultury graffiti na całym świecie.
W ciągu 6 lat wydawania wykrystalizowały się zasady, według których magazyn był realizowany. Po pierwsze miał przekazywać światu, jaki jest stan niezależnej sceny polskiej, i pokazywać polskim twórcom, co dzieje się na świecie. Wskazywał ciekawe postaci, przybliżał sylwetki artystów, jakich nie dało się zobaczyć nigdzie indziej. Redakcja odchodziła od standardowych wzorów, uciekała od rutyny. Stąd pojawił się pomysł by odróżnić się od szablonowych magazynów graffiti i zacząć zaskakiwać czytelników. Redaktorzy szukali tematów związanych z kulturą aerozolu i street artem i drążyli je, a następnie esencję przelewali na papier i udostępniali czytelnikom. Poszerzanie horyzontów pozwoliło w atrakcyjnej formie edukować młodszych lub mniej wyrobionych czytelników. Pismo pokazywało najlepsze w swoim nurcie prace, wskazywało nowe trendy oraz kształtowało postawy.

</doc>
<doc id="1645459" url="https://pl.wikipedia.org/wiki?curid=1645459" title="Martiros Sarian">
Martiros Sarian

Martiros Sarian (orm. Մարտիրոս Սարյան) (ur. 28 lutego 1880 w Nor-Nachiczewaniu (obecnie dzielnica Rostowa nad Donem), zm. 5 maja 1972 w Erywaniu) – ormiański malarz.
Życiorys.
Urodził się w zamieszkałej w Rosji rodzinie ormiańskiej. W latach 1897 - 1903 studiował malarstwo w Moskwie u Walentyna Sierowa i Konstantego Korowina. W roku 1901 po raz pierwszy odwiedził Armenię – kraj przodków. Sarian odbył też podróże na Bliski Wschód, w tym do Egiptu (1911) i Iranu (1913). Był członkiem grupy "Błękitna róża".
W roku 1915 przyjechał do Eczmiadzinu, aby pomagać uchodźcom przed rzezią Ormian w tureckiej Armenii. W roku 1916 w Tbilisi ożenił się z Lusik Agajan, córką ormiańskiego pisarza. Uczestniczył w organizacji Związku Artystów Ormiańskich. W roku 1921 osiedlił się na stałe w Armenii. W latach 1926 - 1928 Sarian przebywał w Paryżu. W latach trzydziestych XX w. zajmował się malarstwem krajobrazowym i portretowym oraz martwą naturą. Uznany przez krytykę za najwybitniejszego malarza Armenii, malował w stylu wolnym od wpływów socrealizmu. Tworzył również grafikę książkową i scenografię. W latach 1946-1958 był deputowanym do Rady Najwyższej ZSRR, mimo że był bezpartyjny.

</doc>
<doc id="1645464" url="https://pl.wikipedia.org/wiki?curid=1645464" title="Las Wojnowski">
Las Wojnowski

Las Wojnowski ("Igelwald", "Las Jeżnik") – kompleks leśny położony we wschodniej części Wrocławia. Ma powierzchnię około 18 ha. Północną granicę lasu wyznacza "Grobla Dobrzykowicka", za którą przebiega koryto Kanału Granicznego. Las, wraz z przyległymi polami, znajduje się w użytkowaniu wieczystym, które przysługuje Uniwersytetowi Przyrodniczemu. Las nawiązuje do grądów. Na drzewostan lasu składają się przede wszystkim: dąb szypułkowy, lipa drobnolistna oraz nasadzenia sosny pospolitej.
Las Wojnowski położony jest pomiędzy osiedlami miasta Wrocławia i wsiami:
Do lasu prowadzą ulice: Wschodnia i Narciarska.
Zgodnie z założeniami utworzenia nowego parku krajobrazowego "Odra II" planuje się, iż Las Wojnowski znajdzie się w granicach utworzonego parku.

</doc>
<doc id="1645465" url="https://pl.wikipedia.org/wiki?curid=1645465" title="Marek Parchem">
Marek Parchem

Marek Parchem (ur. 3 stycznia 1966 w Gdyni) – polski ksiądz katolicki, doktor habilitowany nauk teologicznych w zakresie biblistyki, profesor zwyczajny nauk teologicznych, pracownik Uniwersytetu Kardynała Stefana Wyszyńskiego w Warszawie. 
Życiorys.
W latach 1985–1991 uczęszczał do Wyższego Seminarium Duchownego w Pelplinie. W 1991 przyjął święcenia kapłańskie. Następnie pracował jako wikariusz w parafiach diecezji chełmińskiej i od 1992 pelplińskiej. W latach 1996-2001 odbył studia doktorskie na Uniwersytecie Kardynała Stefana Wyszyńskiego w Warszawie, zakończone obroną pracy doktorskiej "Pojęcie królestwa Bożego w Księdze Daniela oraz jego recepcja w pismach qumrańskich i w apokaliptyce żydowskiej" napisanej pod kierunkiem Stanisława Mędali. W latach 2001-2004 studiował w Papieskim Instytucie Biblijnym w Rzymie, gdzie w 2005 obronił licencjat z nauk biblijnych (w międzyczasie w latach 2002-2003 również na Uniwersytecie Hebrajskim w Jerozolimie).
Od 2005 jest pracownikiem Uniwersytetu Kardynała Stefana Wyszyńskiego w Warszawie. W 2009 obronił rozprawę habilitacyjną "Ostateczne zwycięstwo Boga w walce między dobrem a złem w świetle pism z Qumran". W 2010 został mianowany profesorem UKSW i kierownikiem Katedry Literatury Międzytestamentalnej w Instytucie Nauk Biblijnych Wydziału Teologicznego UKSW. W 2015 r. otrzymał tytuł naukowy profesora nauk teologicznych. W 2016 r. zatrudniony na stanowisku profesora zwyczajnego na Wydziale Teologicznym Uniwersytetu Kardynała Stefana Wyszyńskiego w Warszawie.
Zajmuje się Starym Testamentem (Księga Daniela) oraz literaturą międzytestamentalną (zwoje z Qumran, apokryfy Starego Testamentu, literatura targumiczna), szczególnym przedmiotem badań są żydowskie pisma o charakterze apokaliptycznymie z okresu Drugiej Świątyni. 
Jest redaktorem naukowym serii wydawniczej "Biblica et Judaica" (Wydawnictwo "Bernardinum", Pelplin). 
Jest członkiem Stowarzyszenia Biblistów Polskich, Society of Biblical Literature i Catholic Biblical Association of America.

</doc>
<doc id="1645471" url="https://pl.wikipedia.org/wiki?curid=1645471" title="Burnham-on-Crouch">
Burnham-on-Crouch

Burnham-on-Crouch – miasto i civil parish portowe w Wielkiej Brytanii, w Anglii, w regionie East of England, w hrabstwie Essex, w dystrykcie Maldon. W 2011 roku civil parish liczyła 7671 mieszkańców. Burnham jest wspomniana w Domesday Book (1086) jako "Burn(e)ham".

</doc>
<doc id="1645473" url="https://pl.wikipedia.org/wiki?curid=1645473" title="Yngvar Nielsen">
Yngvar Nielsen

Yngvar Nielsen (ur. 1843, zm. 1916) – norweski historyk i geograf, a także konserwatywny polityk i doradca szwedzko-norweskiego króla Oskara II. Walnie przyczynił się do rozwoju turystyki w Norwegii, głównie dzięki publikacji przewodników w języku angielskim i niemieckim.

</doc>
<doc id="1645474" url="https://pl.wikipedia.org/wiki?curid=1645474" title="Materia allochtoniczna">
Materia allochtoniczna

Materia allochtoniczna – materia niewyprodukowana w danym ekosystemie, pochodząca z zewnątrz (tj. innego ekosystemu), przenoszona wodą, za pomocą wiatru lub prądów rzecznych i morskich. Ekosystem funkcjonujący w oparciu o tę materię nazywa się heterotroficznym.

</doc>
<doc id="1645476" url="https://pl.wikipedia.org/wiki?curid=1645476" title="Interludium (teatr)">
Interludium (teatr)

Interludium – występująca w teatrze średniowiecznym krótka, komiczna wstawka sceniczna odgrywana w przerwach pomiędzy częściami misterium.

</doc>
<doc id="1645477" url="https://pl.wikipedia.org/wiki?curid=1645477" title="Pejzaż z Polifemem">
Pejzaż z Polifemem

Pejzaż z Polifemem (fr. "Paysage avec Polyphème") – obraz francuskiego malarza Nicolasa Poussina z 1649 roku.
Historia.
Dzieło odnosi się do treści hiszpańskiego wiersza z XVII wieku pt. "Fábula de Polifemo y Galatea", który z kolei został zainspirowany starożytnym poematem "Metamorfozy" Owidiusza. Namalowanie obrazu zlecił bankier Jean Pointel, a został on wykonany techniką olejną.
Pejzaż przedstawia postacie z mitologii greckiej. Na pierwszym planie znajdują się półnagie nimfy podglądane z ukrycia przez satyrów. W tle umieszczeni są ludzi słuchający muzyki wygrywanej na flecie przez tytułowego cyklopa Polifema, który wkomponowany jest w położone w oddali góry.
W 1722 roku dzieło zostało nabyte dla hiszpańskiego króla Filipa V.
Obecnie obraz znajduje się w kolekcji Muzeum Ermitażu w Sankt Petersburgu.

</doc>
<doc id="1645478" url="https://pl.wikipedia.org/wiki?curid=1645478" title="Centrum chiralne">
Centrum chiralne



</doc>
<doc id="1645480" url="https://pl.wikipedia.org/wiki?curid=1645480" title="Majnard z Pompozy">
Majnard z Pompozy

Majnard z Pompozy (zm. w marcu 1073) – włoski benedyktyn i kardynał. Jeden z bliskich współpracowników reformatorskich papieży Mikołaja II (1059–1061) i Aleksandra II (1061–1073).
Był mnichem benedyktyńskim na Monte Cassino, jednak około 1058 przeszedł na służbę do kurii papieskiej. W grudniu 1059 jest poświadczony jako wicekanclerz i datariusz bulli Mikołaja II. W maju 1061 roku został mianowany kardynałem-biskupem Silvy Candidy. Uczestniczył w papieskiej elekcji 1061. W 1062 roku Aleksander II mianował go kanclerzem Stolicy Apostolskiej, jednak rok później został wybrany opatem Pompozy niedaleko Ferrary i zrezygnował z urzędu kanclerskiego. Mimo to do 1069 roku pozostawał w służbie papiestwa. W 1064/65 był legatem w Niemczech, a w 1067 w Mediolanie. Jego podpis widnieje też na kilku bullach Aleksandra II z lat 1065–67. Po raz ostatni jest poświadczony w Rzymie na początku 1069 roku wśród uczestników odbywającego się wówczas synodu. Ostatnie lata życia spędził w opactwie Pomposa, gdzie zmarł krótko przed 24 marca 1073 roku. Do końca życia zachował godność kardynała-biskupa Silvy Candidy; był ostatnim prawnie obranym biskupem tej diecezji przed jej zjednoczeniem z diecezją Porto przez Kaliksta II (1119–1124).

</doc>
<doc id="1645484" url="https://pl.wikipedia.org/wiki?curid=1645484" title="Mistrzostwa Świata w Biegach Przełajowych 1991">
Mistrzostwa Świata w Biegach Przełajowych 1991

19. Mistrzostwa Świata w Biegach Przełajowych – zawody lekkoatletyczne, które odbyły się 24 marca 1991 roku w Antwerpii w Belgii.

</doc>
<doc id="1645490" url="https://pl.wikipedia.org/wiki?curid=1645490" title="Mistrzostwa Świata w Biegach Przełajowych 1992">
Mistrzostwa Świata w Biegach Przełajowych 1992

20. Mistrzostwa Świata w Biegach Przełajowych – zawody lekkoatletyczne, które odbyły się 21 marca 1992 roku w Bostonie, w USA.

</doc>
<doc id="1645493" url="https://pl.wikipedia.org/wiki?curid=1645493" title="Burntwood">
Burntwood

Burntwood - miasto i civil parish w Wielkiej Brytanii, w Anglii, w regionie West Midlands, w hrabstwie Staffordshire, w dystrykcie Lichfield. Leży 5,2 km od miasta Lichfield, 20,4 km od miasta Stafford i 179,6 km od Londynu. W 2001 roku miasto liczyło 29 205 mieszkańców. W 2011 roku civil parish liczyła 26 049 mieszkańców.

</doc>
<doc id="1645494" url="https://pl.wikipedia.org/wiki?curid=1645494" title="Mistrzostwa Świata w Biegach Przełajowych 1993">
Mistrzostwa Świata w Biegach Przełajowych 1993

21. Mistrzostwa Świata w Biegach Przełajowych – zawody lekkoatletyczne, które odbyły się 28 marca 1993 roku w Amorebieta, w Hiszpanii.

</doc>
<doc id="1645495" url="https://pl.wikipedia.org/wiki?curid=1645495" title="Castellano (moneta)">
Castellano (moneta)

Castellano ("dobla") – złota moneta wprowadzona przez Ferdynanda III, króla Kastylii i Leónu. Wagowo odpowiadała 4,6 grama złota.

</doc>
<doc id="1645496" url="https://pl.wikipedia.org/wiki?curid=1645496" title="Burton Latimer">
Burton Latimer

Burton Latimer - miasto i civil parish w Wielkiej Brytanii, w Anglii, w regionie East Midlands, w hrabstwie Northamptonshire, w dystrykcie ("unitary authority") North Northamptonshire. Leży 4,5 km od miasta Kettering, 19,1 km od miasta Northampton i 102,6 km od Londynu. W 2001 roku miasto liczyło 6740 mieszkańców. W 2011 roku civil parish liczyła 7449 mieszkańców. Burton Latimer jest wspomniana w Domesday Book (1086) jako "Burtone".

</doc>
<doc id="1645502" url="https://pl.wikipedia.org/wiki?curid=1645502" title="Eugeniusz Wyrwicki">
Eugeniusz Wyrwicki

Eugeniusz Sylwester Wyrwicki (ur. 30 grudnia 1901 w Pabianicach, zm. 7 czerwca 1940 w Rouen) – major dyplomowany pilot Wojska Polskiego.
Życiorys.
Urodził się w Pabianicach, w rodzinie Jakuba, szewca, i Weroniki. W 1918 roku, wraz ze swoim bratem, brał udział w rozbrajaniu żołnierzy pruskich. Brał udział w wojnie polsko-radzieckiej, za co otrzymał możliwość bezpłatnych studiów, ale nie skorzystał z niej i w 1920 roku zgłosił się ochotniczo do Wojska Polskiego. W 1923 roku ukończył Oficerską Szkołę Piechoty. 2 lipca 1923 roku Prezydent RP mianował go podporucznikiem ze starszeństwem z dniem 1 lipca 1923 roku i 46. lokatą w korpusie oficerów piechoty, a minister spraw wojskowych wcielił do 32 pułku piechoty w Modlinie.
Rok później zgłosił się na ochotnika do służby w lotnictwie. Został skierowany do Niższej Szkoły Pilotów w Bydgoszczy, a potem także do Wyższej Szkoły Pilotów w Grudziądzu. W grudniu 1925 roku przeniesiony z korpusu oficerów piechoty do korpusu oficerów aeronautycznych z równoczesnym wcieleniem do 6 pułku lotniczego we Lwowie. Od 1928 roku służył w 3 pułku lotniczym w Poznaniu.
W listopadzie 1929 roku uczestniczył w zdjęciach walk powietrznych do filmu „Gwiaździsta eskadra”. 12 listopada tego roku, w czasie jednej z walk stoczonej na wysokości około 800 metrów nad ziemią, uderzył podwoziem swojej maszyny Spad 61C1 o prawe górne skrzydło samolotu Potez XV pilotowanego przez por. pil. Jana Bilskiego. W wyniku kolizji skrzydło oderwało się od kadłuba, a samolot porucznika Bilskiego wpadł w korkociąg i runął na ziemię. Pilot oraz obserwator, ppor. Feliks Szczęsny Lipiński, ponieśli śmierć. Obaj lotnicy nie posiadali spadochronów. Porucznik Wyrwicki lądował przymusowo w Krzyżownikach. W trakcie lądowania samolot został rozbity. Pilot wyszedł z kraksy bez szwanku.
W latach 1931–1933 był słuchaczem XII Kursu Normalnego Wyższej Szkoły Wojennej w Warszawie. Z dniem 1 października 1933 roku, po ukończeniu kursu i uzyskaniu tytułu naukowego oficera dyplomowanego, został przydzielony do Departamentu Aeronautyki Ministerstwa Spraw Wojskowych. Przeniesiony na własną prośbę do 1 pułku lotniczego w Warszawie. 22 listopada 1934 roku objął dowództwo 113 eskadry myśliwskiej. Jako „młody i zdolny oficer, utalentowany pilot myśliwski, w szybkim tempie doprowadził jednostkę do wyników stawiających ją na poziomie najlepiej wyszkolonych eskadr myśliwskich 1 pułku lotniczego”. W 1935 roku ukończył kurs dowódców eskadr, a z dniem 1 listopada 1936 roku zdał dowództwo eskadry. Był wykładowcą w Wyższej Szkole Lotniczej w Warszawie (od 1937 roku). Od czerwca 1939 roku szef sztabu Brygady Pościgowej. Był jednym z twórców systemu wczesnego ostrzegania – pierwszego jakiego użyto na świecie – dla Brygady Pościgowej umożliwiającemu naprowadzanie na niemieckie samoloty dokonujące ataków na Warszawę.
Od 1 do 7 września w sztabie Brygady Pościgowej. 7 września wraz z Brygadą Pościgową przebazowany pod Lublin. 10 września otrzymuje zadanie zwiadu lotniczego w okolicach Warszawy. Wyrwicki na P.11 wylądował na lotnisku na Mokotowie i zameldował się w Naczelnym Dowództwie, gdzie otrzymał rozkaz dostarczenia map sztabowych dla będących w okrążeniu Armii „Poznań” i „Pomorze”. 18 września Brygada Pościgowa otrzymała rozkaz ewakuowania do Rumunii. 17 września major Wyrwicki pilotując RWD-13 przewiózł z lotniska Petlikowice k. Buczacza do Warszawy rozkazy Naczelnego Wodza dla dowództwa obrony miasta. Przy lądowaniu na Lotnisku Mokotowskim samolot został rozbity. Wyrwicki otrzymał myśliwiec P.11a, którym wykonał loty łącznikowe do Modlina, gdzie zrzucał też środki opatrunkowe. Udało mu się również dokonać nalotów na niemieckie pozycje na obrzeżach Warszawy. W obliczu kapitulacji Warszawy, Wyrwicki postanowił przedostać się za granicę. 22 września 1939 roku, po zdemontowaniu fotela w jednoosobowym P.11a, bez spadochronów, zabrał ze sobą do kabiny ppłk. Mateusza Iżyckiego i udało im się opuścić Warszawę, a następnie dotrzeć na Węgry.
Po przedostaniu się do Francji był instruktorem. Potem został mianowany dowódcą 4 dywizjonu myśliwskiego. Braki odpowiedniej ilości sprzętu sprawiły, że dywizjon nie został uformowany, a od 3 czerwca 1940 roku Wyrwicki został dowódcą polskiego podwójnego klucza frontowego nr 7 „Wy” – wchodzącego w skład francuskiego II/10 dywizjonu myśliwskiego (Groupe de Chasse II/10) latającego na samolotach Bloch MB.152 i stacjonującego w Bernay leżącym w okolicach Amiens.
7 czerwca 1940 roku, o 4:00, 11 samolotów Groupe de Chasse II/10 wystartowało z Bernay na tzw. wymiatanie, czyli rodzaj patrolu którego celem jest atakowanie napotkanych przypadkiem samolotów nieprzyjaciela. Około godziny 6:30 w okolicach Amiens natknięto się na sześć Bf 109 i dużą liczbę Bf 110, które lecąc od strony słońca, nie zostały dostrzeżone przez pilotów Groupe de Chasse zanim nie zaatakowały, a do których przyłączyły się wspomniane Bf-109. Wskutek ataku Niemców, francusko-polski dywizjon został rozproszony, a po zestrzeleniu jednego z francuskich pilotów, pozostali Francuzi wycofali się. Czterej Polacy – mjr Wyrwicki, ppor. Dudwał, ppor. Poniatowski i ppor. Radomski, zostali sami.
Podporucznik Radomski zauważył zestrzelenie jednego z polskich samolotów. Utraciwszy kontakt z pozostałymi dwoma, wycofał się i bezpiecznie wylądował. Był jedynym Polakiem, który wrócił z tej walki. Podporucznik Dudwał zginął, gdy siła wybuchu jego samolotu wyrzuciła go z kabiny. Pilot spadł na ziemię nie otwierając spadochronu. Dwaj pozostali piloci – major Wyrwicki i ppor. Poniatowski zostali ranni, lądowali przymusowo i zmarli w wyniku odniesionych ran. Major Wyrwicki zmarł w szpitalu w Rouen. Został pochowany na cmentarzu wojennym w d’Auberive nad Marną (grób nr 284).
Eugeniusz Wyrwicki był żonaty z Felicją, z którą miał dwoje dzieci: Zofię i Bogumiła. Bogumił Wyrwicki, który brał udział w powstaniu warszawskim, zginął w obozie koncentracyjnym Auschwitz-Birkenau.

</doc>
<doc id="1645503" url="https://pl.wikipedia.org/wiki?curid=1645503" title="Alvaro del Portillo">
Alvaro del Portillo



</doc>
<doc id="1645504" url="https://pl.wikipedia.org/wiki?curid=1645504" title="Serhij Danyłowski">
Serhij Danyłowski

Serhij Jurijowycz Danyłowski, ukr. Сергій Юрійович Даниловський (ur. 20 sierpnia 1981 w Tbilisi, Gruzińska SRR) – ukraiński piłkarz, grający na pozycji centralnego pomocnika, reprezentant Ukrainy.
Kariera piłkarska.
Kariera klubowa.
Rozpoczął karierę piłkarską w klubie Karpaty Lwów. Występował przeważnie w drugiej drużynie Karpat. W lipcu 2004 przeszedł do Czornomorca Odessa, gdzie występował w podstawowej jedenastce. W 2007 został kupiony do Metałurha Donieck. Na początku 2010 przeszedł do Krywbasa Krzywy Róg, w którym pełnił funkcję kapitana drużyny. Po wygaśnięciu kontraktu opuścił Krywbas. W pierwszej połowie 2012 bronił barw klubu Howerła-Zakarpattia Użhorod, a latem wyjechał do Rosji, gdzie został piłkarzem FK Chimki. Latem 2013 został piłkarzem Ruchu Winniki.
Kariera reprezentacyjna.
22 sierpnia 2007 zadebiutował w reprezentacji Ukrainy w spotkaniu towarzyskim z Uzbekistanem wygranym 2:1.

</doc>
<doc id="1645505" url="https://pl.wikipedia.org/wiki?curid=1645505" title="Calne">
Calne

Calne - miasto i civil parish w Wielkiej Brytanii, w Anglii, w regionie South West England, w hrabstwie Wiltshire, w dystrykcie (unitary authority) Wiltshire. Leży 20,6 km od miasta Swindon i 133,3 km na zachód od Londynu. W 2001 roku miasto liczyło 13 789 mieszkańców. W 2011 roku civil parish liczyła 17 274 mieszkańców. Calne jest wspomniana w Domesday Book (1086) jako "Calne"/"Caunalne".
W tym mieście ma swą siedzibę klub piłkarski - Calne Town F.C.

</doc>
<doc id="1645506" url="https://pl.wikipedia.org/wiki?curid=1645506" title="Dom szwedzki">
Dom szwedzki

Dom szwedzki (szw. "Sverigehuset") – budynek znajdujący się w pobliżu Kungsträdgården w Sztokholmie. Zaprojektowany przez Svena Markeliusa i zbudowany w latach 1961-1969.
Znajduje się w nim siedziba Instytutu Szwedzkiego, który zajmuje się wymianą kulturalną z innymi krajami i poprzez swoje zagraniczne oddziały rozpowszechnia wiedzę o Szwecji. Piętro wyżej znajduje się Księgarnia Szwedzka.
Na parterze ma siedziba Informacja turystyczna, w którym dostępne są informacje o Sztokholmie i o regionie. W tym samym miejscu znajduje się biuro rezerwacji miejsc noclegowych, oraz sklep z pamiątkami.

</doc>
<doc id="1645507" url="https://pl.wikipedia.org/wiki?curid=1645507" title="Giovanni Parisi">
Giovanni Parisi

Giovanni Parisi (ur. 2 grudnia 1967 w Vibo Valentia, zm. 25 marca 2009) – włoski bokser kategorii piórkowej, lekkopółśredniej, złoty medalista letnich igrzysk olimpijskich w Seulu.
Kariera zawodowa.
W 1989 roku został bokserem zawodowym w kategorii lekkopółśredniej. Pierwszej porażki doznał w trzynastym występie przeciwko Antonio Riverze (KO 3), ale dwa lata później Włoch zdobył wakujący pas WBO w wadze lekkiej po znokautowaniu Javier Altamirano|Javiera Altamirano. 25 września 1992 roku zdobył wakujący tytuł mistrza świata organizacji WBO pokonując na punkty Javiera Altamirano. Tytuł ten stracił w 1994 roku na rzecz Oscara De La Hoyi. 9 marca 1996 roku zdobył tytuł mistrza świata w kategorii lekkopółśredniej pokonując przez nokaut techniczny Sammy'ego Fuentesa. Tytuł stracił 29 maja 1998 po porażce przez nokaut z Carlosem Gonzalezem. W 2003 roku powrócił na ring wygrywając 3 kolejne pojedynki. 8 października 2006 roku stoczył ostatni pojedynek w karierze o tytuł mistrza Europy. Zginął w wypadku samochodowym.

</doc>
<doc id="1645508" url="https://pl.wikipedia.org/wiki?curid=1645508" title="Paduch">
Paduch



</doc>
<doc id="1645509" url="https://pl.wikipedia.org/wiki?curid=1645509" title="Bacówka PTTK „Pod Honem”">
Bacówka PTTK „Pod Honem”

Bacówka PTTK pod Honem – schronisko turystyczne, położone na wysokości 663 m n.p.m. nad Cisną, w paśmie Wysokiego Działu, na południowo-wschodnim stoku szczytu Hon (820 m n.p.m.) w Bieszczadach.
Bacówka została otwarta w 1986 roku. Jest obiektem całorocznym. Obecnie dysponuje 46 miejscami noclegowymi w pokojach 2, 3, 4 i 8-osobowych, oprócz tego - zgodnie z górskim zwyczajem gospodarze nie odmawiają miejsca nikomu, kiedy brak miejsc w pokojach turysta może przenocować na tzw. „glebie”. Istnieje również możliwość rozbicia namiotu obok schroniska. Bacówka posiada węzeł sanitarny i jadalnię z bufetem.
Bacówka jest punktem wypadowym do wycieczek w Pasmo Graniczne, Masyw Łopiennika i Pasmo Chryszczatej. Wypady piesze i rowerowe na Słowację umożliwiają turystyczne przejścia graniczne w Roztokach i Balnicy. W pobliżu bacówki znajdował się niegdyś wyciąg narciarski, obecnie nieczynny.

</doc>
<doc id="1645511" url="https://pl.wikipedia.org/wiki?curid=1645511" title="Soundtrack Recordings from the Film Jimi Hendrix">
Soundtrack Recordings from the Film Jimi Hendrix

Soundtrack Recordings from the Film Jimi Hendrix – wydany pośmiertnie soundtrack do filmu "Jimi Hendrix". Oprócz ścieżki dźwiękowej zawiera również niektóre wywiady z tego filmu.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1645512" url="https://pl.wikipedia.org/wiki?curid=1645512" title="Reklama wiralna">
Reklama wiralna

Reklama wiralna – technika, która wykorzystuje istniejące sieci powiązań towarzyskich w celu spopularyzowania marki. Wykorzystuje się docelową grupę odbiorców do sprzedawania marki innym, należącym do tej samej grupy demograficznej ludzi. Można to osiągnąć za pośrednictwem ustnych rekomendacji, poczty elektronicznej, internetowych społeczności lub połączenia nowych mediów. w efekcie przekaz rozchodzi się podobnie jak wirusy.
Etapy tworzenia reklamy wiralnej.
Aby taki mechanizm mógł zadziałać oraz aby reklama odniosła skutek, kampania reklamowa musi być zaprojektowana w odpowiedni sposób:
W reklamie wiralnej ważna jest prostota, brak nachalności, zaintrygowanie odbiorców.

</doc>
<doc id="1645518" url="https://pl.wikipedia.org/wiki?curid=1645518" title="Musique Originale du Film Jimi Plays Berkeley">
Musique Originale du Film Jimi Plays Berkeley

Musique Originale du Film Jimi Plays Berkeley – wydany po śmierci Jimiego Hendrixa album przedstawiany jako ścieżka dźwiękowa do filmu "Jimi Plays Berkeley". Jedynie dwa utwory pochodzą z filmu, reszta z innych koncertów i nagrań studyjnych. Płyta została wydana we Francji przez Barclay Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1645523" url="https://pl.wikipedia.org/wiki?curid=1645523" title="Kościół św. Jakuba w Sztokholmie">
Kościół św. Jakuba w Sztokholmie

Kościół św. Jakuba (szw. "Sankt Jacobs kyrka") – kościół znajdujący się w Sztokholmie.
Kościół św. Jakuba ma status zabytku sakralnego według rozdz. 4 Kulturminneslagen (pol. Prawo o pamiątkach kultury), ponieważ został wzniesiony do końca 1939 (3 §).
Historia.
W średniowieczu na miejscu obecnego Kungsträdgården stała niewielka kaplica pod wezwaniem św. Jakuba, patrona wędrowców. Zniszczył ją wraz z innym stojącym w pobliżu kościółkiem król Gustaw I Waza w XVI wieku. Jan III Waza chciał zbudować dwie nowe świątynie. W 1580 zaczął stawiać kościoły św. Jakuba i św. Klary.
Kościół św. Jakuba konsekrowano jako pierwszy w 1643 roku. Od tej pory kilkakrotnie go przebudowywano. W kościele znajduje się do dziś pochodząca z 1634 chrzcielnica i srebrne naczynia, a także portyki wykonane przez kamieniarzy Henrika Bloma i Hansa Hebla. Prospekt organowy stworzył w XVIII wieku architekt Carl Hårleman, a wielka polichromia na zachodniej ścianie jest dziełem Frederika Westina.

</doc>
<doc id="1645528" url="https://pl.wikipedia.org/wiki?curid=1645528" title="Sankt Jacobs kyrka">
Sankt Jacobs kyrka



</doc>
<doc id="1645529" url="https://pl.wikipedia.org/wiki?curid=1645529" title="Sverigehuset">
Sverigehuset



</doc>
<doc id="1645530" url="https://pl.wikipedia.org/wiki?curid=1645530" title="Jan Wittelsbach (Pfalz-Gelnhausen)">
Jan Wittelsbach (Pfalz-Gelnhausen)

Jan Wittelsbach (ur. 24 maja 1698 w Gelnhausen - zm. 10 lutego 1780 w Mannheim) – niemiecki arystokrata. 
Syn Jana Karola księcia Palatynatu-Gelnhausen i Estery Marii Witzleben. Małżeństwo rodziców było związkiem morganatycznym, dlatego też ojciec starał się otrzymać od starszego brata zapewnienie tytułu i spadku dla dzieci, zmarł jednak przed podpisaniem umowy w tej sprawie. Matka Jana przez długi okres walczyła w sądach o legitymizację swoich dzieci, co udało się jej dopiero po kilku latach.
19 sierpnia 1743 roku poślubił Zofię Charlottę Salm-Dhaun (1719-1770). Ich dziećmi byli:
Linki zewnętrzne.
Genealogia Jana

</doc>
<doc id="1645532" url="https://pl.wikipedia.org/wiki?curid=1645532" title="Dirck van Baburen">
Dirck van Baburen

Dirck van Baburen (ur. ok. 1595 w Wijk bij Duurstede, zm. 21 lutego 1624 w Utrechcie) –
holenderski malarz okresu baroku, caravaggionista utrechcki.
Był synem Jaspera van Babuyrena (pierwotna wersja nazwiska) i Margharety van Doyenburgh. Miał brata Petera i siostrę Cecylię. Był uczniem manierysty Paulusa Moreelse (1571-1628). W l. 1617-22 pracował w Rzymie, gdzie uległ wpływom Caravaggia i Carla Saraceniego. Przed 1620 wraz z Davidem de Haenem wykonał dekorację kaplicy Piety w kościele San Pietro in Montorio. Pracował także dla kardynałów Vincenzo Giustinianiego i Scipione Borghese. Po powrocie do Utrechtu ok. 1621 wstąpił do cechu malarzy.
Malował sceny biblijne, mitologiczne i rodzajowe. Wykorzystywał mocny światłocień do wydobycia z półmroku intensywnych plam barwnych. Sytuował duże postacie w bliskim planie kompozycyjnym, przeważnie zestawione ciasno na niewielkiej przestrzeni, często ujęte półfiguralnie. Grubą mięsistą farbą sugestywnie odtwarzał fakturę przedmiotów, tkanin i ciał. Często malował na miedzi.
Jego obraz "Stręczycielka" (1622), którego akcja rozgrywa się w domu rozpusty, występuje dwukrotnie w tle dwóch obrazów Jana Vermeera: "Koncert" (ok. 1665-66) i "Kobieta siedząca przy wirginale" (1673-75) i prawdopodobnie zainspirował go do namalowania obrazu pod takim samym tytułem. Obraz Baburena należał wówczas do teściowej Vermeera.

</doc>
<doc id="1645534" url="https://pl.wikipedia.org/wiki?curid=1645534" title="PureBasic">
PureBasic

PureBasic – odmiana języka programowania BASIC, opracowana wraz z IDE przez firmę Fantaisie Software dla Windows, Linux, Mac OS X i AmigaOS (choć nie jest już obsługiwana przez Amigi od v4.00).
PureBasic obsługuje wstawki assemblerowe pozwalając doświadczonym programistom zwiększać szybkość działania krytycznych części kodu swoich programów.
Posiada obszerny zestaw 1400+ poleceń i bezpośredni dostęp do wielu wywołań API systemów oraz obsługuje środowisko OGRE 3D, iRRLicht i Dreamotion.

</doc>
<doc id="1645535" url="https://pl.wikipedia.org/wiki?curid=1645535" title="Karate na World Games 2009">
Karate na World Games 2009

Karate na World Games 2009, odbyło się w dniach 25–26 lipca w hali NSYSU Gymnasium w Kaohsiung.

</doc>
<doc id="1645536" url="https://pl.wikipedia.org/wiki?curid=1645536" title="Ed Kaminski">
Ed Kaminski

Ed Kaminski (ur. 26 marca 1968 w Kansas City) – amerykański lekkoatleta, który specjalizował się w rzucie oszczepem.
Wicemistrz uniwersjady, która w 1993 roku odbyła się Buffalo, z wynikiem 77,52. Trzykrotny uczestnik mistrzostw świata - Stuttgart 1993, Göteborg 1995 oraz Ateny 1997. W żadnym z występów nie udało mu się awansować do finału. W 1998 miał reprezentować USA w pucharze świata jednak ostatecznie w zawodach nie wystąpił.

</doc>
<doc id="1645539" url="https://pl.wikipedia.org/wiki?curid=1645539" title="Wilhelm Wittelsbach (książę w Bawarii)">
Wilhelm Wittelsbach (książę w Bawarii)

Wilhelm Wittelsbach (ur. 10 listopada 1752 Gelnhausen, zm. 8 stycznia 1837 Mannheim) – hrabia palatyn Palatynatu-Gelnhausen, pierwszy książę w Bawarii "(Herzog in Bayern)".
Syn Jana Wittelsbacha i Zofia Charlotty Salm-Dhaun. W 1778 roku został honorowym członkiem Bawarskiej Akademii Nauk. 
30 stycznia 1780 w Mannheim poślubił księżniczkę Annę Marię Wittelsbach, córkę księcia Fryderyka Michała i Marii Franciszki. Anna Maria była siostrą królowej Saksonii Amalii Wittelsbach, księcia Zweibrücken Karola Wittelsbacha i króla Bawarii Maksymiliana I. Dziećmi Wilhelma i Anny byli:
Gdy 16 lutego 1799 roku umarł elektor Bawarii i Palatynatu Reńskiego Karol Teodor – linię rodu Wittelsbach dziedziczyć po nim mogli: książę Zweibrücken Maksymilian Józef lub hrabia palatyn Wilhelm. Elektorem został Maksymilian, zaś Wilhelm w ramach rekompensaty otrzymał tytuł księcia w Bawarii.
Po sekularyzacji dóbr kościelnych w 1813 roku przejął klasztor Banz w Bad Staffelstein i przekształcił go w swoją siedzibę.

</doc>
<doc id="1645540" url="https://pl.wikipedia.org/wiki?curid=1645540" title="Krasny Las (Elbląg)">
Krasny Las (Elbląg)

Krasny Las – jedna z północnych dzielnic Elbląga.
Wieś komornictwa zewnętrznego Elbląga w XVII i XVIII wieku. 
Położenie.
"Krasny Las" (niem. Schönwalde) leży w północnej części miasta. Znajduje się w odległości 8 km od centrum miasta. Od północy graniczy z osiedlem Próchnik, a od południa z Zajazdem. Dzielnica leży na skraju Parku Krajobrazowego Wysoczyzny Elbląskiej. We wschodniej jej części znajduje się ogormny kompleks leśny. Przy Fromborskiej 89 istniała kiedyś Jelenia Gospoda ("Hirschkrug"). Zabudowana jest wyłącznie domkami jednorodzinnymi. W latach 90. wieś ta została włączona w granice administracyjne Elbląga. "Krasny Las" ciągle się rozbudowuje – obecnie po zachodniej stronie ulicy Fromborskiej budowane jest nowe osiedle domków jednorodzinnych.
Komunikacja.
Do "Krasnego Lasu" można dojechać:

</doc>
<doc id="1645543" url="https://pl.wikipedia.org/wiki?curid=1645543" title="Robert Śniegocki">
Robert Śniegocki

Robert Śniegocki – polski historyk, absolwent Wydziału Historycznego Uniwersytetu im. Adama Mickiewicza w Poznaniu, nauczyciel historii w poznańskim II Liceum Ogólnokształcącym im. Generałowej Zamoyskiej i Heleny Modrzejewskiej, autor oraz współautor podręczników historycznych dla szkół średnich. W 2007 nagrodzony tytułem Belfra Roku w konkursie organizowanym przez Głos Wielkopolski. W 2020 roku został odznaczony Srebrnym Krzyżem Zasługi.

</doc>
<doc id="1645546" url="https://pl.wikipedia.org/wiki?curid=1645546" title="Dale Garland">
Dale Garland

Dale Garland (ur. 13 października 1980) – brytyjski lekkoatleta, uprawiający bieg na 400 m przez płotki, sprinty oraz wieloboje. 

</doc>
<doc id="1645549" url="https://pl.wikipedia.org/wiki?curid=1645549" title="Anna Maria Wittelsbach (Pfalz-Birkenfeld)">
Anna Maria Wittelsbach (Pfalz-Birkenfeld)

Maria Anna Wittelsbach (ur. 18 lipca 1753 Schwetzingen - zm. 4 lutego 1824 Bamberg) – księżniczka Palatynatu-Birkenfeld, księżna w Bawarii.
Genealogia.
Córka księcia Fryderyka Michała Wittelsbacha i Marii Franciszki Wittelsbach. Jej dziadkami byli: Christian III Wittelsbach książę Palatynatu-Zweibrücken i Karolina Nassau-Saarbrücken oraz Józef Karol hrabia Palatynatu-Sulzbach i Elżbieta Augusta Wittelsbach. Miała czwórkę rodzeństwa m.in.: Karola Augusta księcia Palatynatu-Zweibrücken, Marię Amalię królową Saksonii, Maksymiliana Józefa króla Bawarii.
30 stycznia 1780 w Mannheim wyszła za Wilhelma Witelsbacha. Para miała dwójkę dzieci które przeżyły okres dziedzięcy: 

</doc>
<doc id="1645551" url="https://pl.wikipedia.org/wiki?curid=1645551" title="Paweł Kaczmarczyk">
Paweł Kaczmarczyk

Paweł Kaczmarczyk (ur. 8 lutego 1984 w Krakowie) – polski pianista i kompozytor jazzowy. Jeden z najwybitniejszych instrumentalistów młodego pokolenia, solista i sideman. Nazywany objawieniem polskiego i europejskiego rynku jazzowego; ceniony przede wszystkim za wirtuozerię, kreatywność i niezwykle dojrzałą technikę. Jeszcze jako licealista, wraz ze swym zespołem, zaczął brać udział w festiwalach jazzowych, zdobywając pierwsze wyróżnienia i nagrody. W roku 2000 rozpoczął nieformalną edukację pod egidą legendarnego jazzmana Janusza Muniaka. Wielokrotnie wybierany „Nową Nadzieją Polskiego Jazzu” przez czytelników Jazz Forum.
Życiorys.
Student Akademii Muzycznej w Katowicach. Wyróżniony stypendium Ministerstwa Kultury i Dziedzictwa Narodowego w 2006 roku.
W 2001 roku założył zespół KBD Trio wraz z Michałem Barańskim i Pawłem Dobrowolskim. Inspirowani byli muzyką w stylu Billa Evansa, Herbie Hancocka lub Wayne Shortera. Już rok później trio zajęło I miejsce na 26. Międzynarodowym Konkursie Młodych i Debiutujących Zespołów Jazzowych "Jazz Juniors", a on sam został uznany za najlepszego instrumentalistę konkursu. Trio zdobyło nagrodę Grand Prix na 40. Wrocławskim Festiwalu Jazzowym Jazz nad Odrą w tym samym roku.
Kolejne nagrody to: Grand Prix i statuetka Anioła Jazzowego na Bielskiej Zadymce Jazzowej w 2005. Klucz do Kariery na Pomorskiej Jesieni Jazzowej, II nagroda Złotego Krokusa na festiwalu w Jeleniej Górze, medale w konkursie Kultursalen Hörbiger w Wiedniu w 2004 oraz I miejsce na Międzynarodowym Konkursie Zespołów Jazzowych Junior Jazz 2006 w Usti nad Labem (Czechy).
W lutym 2005 zespół KBD Trio nagrał pierwszą płytę pt. "LIve!", za którą otrzymał nagrodę jako Album Roku 2005 od Programu 2 TVP. Zarówno jego płyta "LIVE” (Kaczmarczyk/Barański/Dobrowolski Trio), jak i kolejna „Audiofeeling” zebrały deszcz pozytywnych recenzji, ale dopiero album „Complexity in Simplicity” wydany w 2009 roku dla prestiżowej wytwórni ACT Music otworzył pianiście drzwi do międzynarodowej kariery. Paweł Kaczmarczyk został tym samym trzecim polskim muzykiem (po Tomaszu Stańce i Marcinie Wasilewskim - ECM) nagrywającym dla tak prestiżowej wytwórni w roli lidera własnego zespołu.
W plebiscycie Jazz Top czasopisma Jazz Forum od kilku lat jest wyróżniany w różnych kategoriach. W 2007 roku płyta AUDIOFEELING uznana została za Jazzowy Album Roku, on sam po raz czwarty został Nadzieją Roku. W 2008 roku jest w czołówce w kategoriach Zespół Akustyczny, Kompozytor i Pianista.
W styczniowym numerze „Jazz Forum” opublikowano wyniki corocznego plebiscytu Jazz Top 2009. Tytuł Albumu Roku zdobył Paweł Kaczmarczyk Audiofeeling Band płytą „Complexity In Simplicity”. Jeszcze większą sensację sprawił zwycięstwem w kategorii najlepszy pianista – przerywając kilkunastoletnie panowanie Leszka Możdżera w tej specjalności! Paweł Kaczmarczyk zajął drugie miejsce w kategoriach Muzyk Roku i Kompozytor (w obu przypadkach za Tomaszem Stańko), a jego zespół jako Zespół Akustyczny uplasował się na drugim miejscu ankiety (za Marcin Wasilewski Trio).
Najnowsze zespoły i projekty.
Obecnie Paweł Kaczmarczyk prowadzi własny zespół pod nazwą Paweł Kaczmarczyk AUDIOFEELING BAND oraz współpracuje z Janusz Muniak Quartet, Rafał Sarnecki Quartet, New Bone oraz Alchemik. Krakowski muzyk stworzył również cykl projektów nazwanych Directions in Music. Zapoczątkowany przez Pawła Kaczmarczyka we wrześniu 2010 roku projekt jest wynikiem muzycznych fascynacji tego młodego i utytułowanego pianisty jazzowego i ma na celu przekrojową prezentację twórczości najwybitniejszych osobowości świata jazzu, które zainspirowały wiele pokoleń muzyków i słuchaczy. Każdy koncert to nie tylko spotkanie z historią muzyki jazzowej, ale także możliwość posłuchania na żywo wybitnych gości zapraszanych przez Pawła Kaczmarczyka.
Zrealizowane projekty:
Directions In Music: FREDDIE HUBBARD (Jerzy Małek, Piotr Schmidt)
Directions In Music: HANK MOBLEY (Tomasz Grzegorski)
Directions In Music: GARBAREK / JARRETT (Grzech Piotrowski)
Directions In Music: RAY CHARLES (Jorgos Skolias)
Directions In Music: THELONIOUS MONK (Karol White)
Directions In Music: DEXTER GORDON (Piotr Baron)
Directions In Music: MICHAEL BRECKER (Szymon Kamykowski)
Directions In Music: ELVIN JONES (Kazimierz Jonkisz)
Directions In Music: WOODY SHAW (Piotr Schmidt)
Directions In Music: ERIC DOLPHY (Maciej Obara)
Directions In Music: ZBIGNIEW SEIFERT (Mateusz Smoczyński)
Directions In Music: STAN GETZ (Janusz Muniak)
Directions In Music: CHET BAKER (Robert Murakowski)
Directions In Music: SAM RIVERS (Marek Pospieszalski)
Directions In Music: SŁAWOMIR KULPOWICZ (Paweł Jarzębski, Janusz Stefański)
Directions In Music: ELIS REGINA (Marita Alban Juarez)
Directions In Music: ZBIGNIEW WEGEHAUPT (Andrzej Olejniczak)
Directions In Music: THE HEADHUNTERS
Od 2009 roku, Paweł Kaczmarczyk związany jest z niemiecką wytwórnią płyt ACT Music+Video. W lutym 2010 roku muzyk uzyskał nominację do nagrody polskiego przemysłu fonograficznego Fryderyka w kategorii: jazzowy muzyk roku.
Obecnie Paweł przygotowuje się do nagrania kolejnej płyty, której premiera planowana jest na 2014 r. 

</doc>
<doc id="1645554" url="https://pl.wikipedia.org/wiki?curid=1645554" title="Nocny jastrząb">
Nocny jastrząb

Nocny Jastrząb () – amerykański film fabularny z 1981 roku, w reżyserii Bruce’a Malmutha, z Sylvestrem Stallone w roli głównej.
Fabuła.
Akcja filmu na początku toczy się równolegle w Nowym Jorku oraz Londynie. W Nowym Jorku policjanci, sierżant Deke DaSilva (Sylvester Stallone) i sierżant Matthew Fox (Billy Dee Williams) uczestniczą w obławach, najpierw na złodziei na przystanku nowojorskiej kolejki miejskiej, potem na handlarzy narkotyków. Równocześnie w Londynie terrorysta Wulfgar (Rutger Hauer) przeprowadza zamach na dom towarowy. Policji udaje się namierzyć kontakt Wulfgara z terrorystycznej organizacji na której zlecenie pracuje. Kontakt spotyka się z Wulfgarem na zabawie sylwestrowej, jednakże Wulfgar, zauważając przez okno akcję policji, ucieka, zabijając przy tym swój kontakt, nie wiedząc, że miał on przy sobie fałszywy paszport dla niego. Podczas tej akcji poznajemy specjalistę od walki z terroryzmem Petera Hartmana (Nigel Davenport), który tropi Wulfgara. Wulfgarowi udaje się zbiec do Paryża, gdzie w konfesjonale kościoła Sainte-Chapelle spotyka się z terrorystką Shakką Holland (Persis Khambatta), która pracuje dla ich zleceniodawcy – Hamada. Shakka przekazuje wiadomość dla Wulfgara, że Hamad nie jest zadowolony z zamachu w Londynie, gdzie zginęły dzieci i rezygnuje z jego usług. Wulfgar postanawia udowodnić Hamadowi swoją przydatność i przy pomocy Shakki planuje akcję dzięki której mógłby odzyskać pozycję w terrorystycznej organizacji. W tym celu przechodzi operację plastyczną, po której zabija chirurga, który go operował. Przybywa na fałszywy paszport do Nowego Jorku. Również do Nowego Jorku przybywa Peter Hartman, aby przeprowadzić szkolenie wśród wybranych policjantów, mające na celu udaremnienie zamiarów Wulfgara. Do szkolenia zostają wybrani, ku swojemu niezadowoleniu DaSilva i Fox. Podczas wykładów Hartmana dowiadujemy się, że Wulfgar to w rzeczywistości Niemiec Reinhardt Heymar, który podczas swoich studiów w Moskwie był szkolony przez KGB.
Tymczasem Wulfgar przybywa do Nowego Jorku i zaczyna działać według nakreślonego przez Hartmana schematu. Schemat ten polega na tym, że Wulfgar szuka sobie dziewczyny (z reguły na dyskotekach), po czym zamieszkuje z nią. W taki sposób poznaje i znajduje lokum u stewardesy Pam (Hilarie Thompson). Dziewczyna jednak przypadkiem odkrywa zawartość walizki Wulfgara, co przypłaca życiem. W tym czasie Wulfgar dokonuje bezkrwawego zamachu, który jest jedynie jego pokazem siły wobec policji i władz. Fox i DaSilva, który po konflikcie z Hartmanem był bliski przerwania szkolenia, zaczynają szukać informacji odnośnie do Amy. Na jednej z dyskotek, DaSilva, który na kursie naszkicował portret Wulfgara, rozpoznaje go. Dochodzi do strzelaniny, po której następuje pościg ulicami i metrem. Kończy się na jednej stacji ranieniem Foxa w szyję przez Wulfgara. Fox trafia do szpitala, na szczęście jednak rana jest niegroźna i może wrócić do pracy.
Wulfgar zaskoczony szybkim namierzeniem przez Foxa i DaSilvę, na spotkaniu w swojej kryjówce w piwnicy jednego ze sklepów z Shakką, od której dowiaduje się o roli Hartmana w szybkim namierzeniu go, postanawia zlikwidować go na balu dla ambasadorów przy ONZ. Zamiar swój realizuje przy pomocy Shakki, która zabija Hartmana, Uzyskując przewagę nad policją, dokonuje porwania wagonika kolejki linowej (Roosevelt Island Tramway), w której przebywają ambasadorowie z rodzinami. Dla pokazania siły zabija jedną z porwanych osób. Jednakże uwalnia niemowlę, które odbiera przybyły DaSilva. Wulfgar pozwala mu na opuszczenie wagonu kolejki za pomocą liny przytwierdzonej do helikoptera. Wulfgar żąda zwolnienia swoich współtowarzyszy oraz swobodnej drogi ucieczki. Każe sobie podstawić autobus, którym ma kierować DaSilva, którego planuje zabić po wszystkim. DaSilva jednak przechytrza Wulfgara, gdyż pod ubraniem zabiera ze sobą mały magnetofon, który włącza podczas przechodzenia zakładników z wagonika kolejki do autobusu. Na taśmie magnetofonowej jest wykład Hartmana dotyczący Shakki, która słysząc to, załamuje się, przez co popełnia błąd, dzięki któremu snajperzy zabijają ją, a Wulfgara zmuszają do ucieczki autobusem bez zakładników. Ucieczka ta kończy się w rzece Hudson.
Po tym wydarzeniu, policja lokalizuje kryjówkę Wulfgara. Podczas przeszukiwania jej DaSilva znajduje materiały dotyczące jego własnej osoby oraz jego żony wraz z jej adresem. Finałowy fragment filmu to próba zamordowania przez Wulfgara Irene DaSilvy. Wulfgar, obserwując jej przyjście do swojego mieszkania, włamuje się do niego. Obserwując cały czas kobietę, która przygotowuje kolację w kuchni, zakrada się. Gdy już przymierza się do zaatakowania jej nożem, Irene odwraca się i ku przerażeniu Wulfgara okazuje się Dekiem DaSilvą przebranym za swoją żonę w szlafrok i w peruce. Wulfgar, mimo tego, że DaSilva wymierza w niego broń w geście rozpaczy, atakuje go, jednakże DaSilva zabija go.
Soundtrack.
Ścieżka dźwiękowa do filmu została skomponowana i nagrana przez angielskiego wirtuoza instrumentów klawiszowych Keitha Emersona, znanego z gry w zespole Emerson, Lake and Palmer.
Podczas fragmentu rozgrywającego się w dyskotece wykorzystany został utwór The Rolling Stones „Brown Sugar”.

</doc>
<doc id="1645555" url="https://pl.wikipedia.org/wiki?curid=1645555" title="Pascal Lefèvre">
Pascal Lefèvre

Pascal Lefèvre (ur. 25 stycznia 1965 w Saint-Quentin) – francuski lekkoatleta, który specjalizował się w rzucie oszczepem.
Srebrny medalista uniwersjady w Duisburgu (1989). Uzyskał tam rezultat 82,56 i przegrał tylko z Brytyjczykiem Steve'em Backleyem. Olimpijczyk z Seulu (1988). Trzykrotny uczestnik mistrzostw świata: Rzym 1987, Tokio 1991 oraz Stuttgart 1993. Jego największym sukcesem w zawodach tej rangi było zajęcie 10. miejsca w finałowym konkursie w Rzymie. Siódmy zawodnik mistrzostw Europy, które w 1990 roku odbyły się w Splicie. Mistrz Francji w latach 1987–1995. Rekord życiowy: 82,56 (28 sierpnia 1989, Duisburg), jest to aktualny rekord Francji.

</doc>
<doc id="1645557" url="https://pl.wikipedia.org/wiki?curid=1645557" title="Pascal Lefevre">
Pascal Lefevre



</doc>
<doc id="1645562" url="https://pl.wikipedia.org/wiki?curid=1645562" title="Ługa">
Ługa

Ługa () – miasto w Rosji, centrum administracyjne osiedla miejskiego Ługa i okręgu miejskiego Ługa w obwodzie leningradzkim. Miasto jest położone nad rzeką Ługa (o tej samej nazwie) i znajduje się 136 km na południe od Petersburga.
W mieście znajduje się stacja kolejowa Ługa I na linii kolei Warszawsko-Petersburskiej.
Po raz pierwszy słowiańskie osiedle nad rzeką Ługa zostało wspomniane w kronice z 947. W 1777, za panowania Katarzyny Wielkiej, osiedle uzyskało prawa miejskie. W 1781 Ługa stała się głównym miastem okręgu Ługa. W 1941 Ługa stała się areną zaciekłych walk podczas ataku na Leningrad. Okupacja miasta przez armię niemiecką rozpoczęła się 24 sierpnia 1941, a zostało ono wyzwolone 12 lutego 1944. Miasto zostało odbudowane po wojnie.
W 2008 Ługa otrzymała honorowy tytuł „miasta-bohatera wojennego” Federacji Rosyjskiej.
Przemysł.
Podstawowe zakłady przemysłowe Ługi:

</doc>
<doc id="1645565" url="https://pl.wikipedia.org/wiki?curid=1645565" title="U-754">
U-754

U-754 – niemiecki okręt podwodny (U-Boot) "typu VII C" z okresu II wojny światowej. Okręt wszedł do służby w sierpniu 1941 roku, a zatopiony został podczas swojego trzeciego rejsu bojowego w lipcu 1942 roku.
Budowa jednostki i trening załogi.
Zamówienie na U-Boota zostało złożone 9 października 1939 roku. Po wybudowaniu dowództwo okrętu objął kapitan marynarki (niem. "Kapitänleutnant") Hans Oestermann. Szkolenie załogi odbyło się w 5. Flotylli U-Bootów pomiędzy 28 sierpnia a 30 października 1941 roku. 1 grudnia jednostkę skierowano do 1. Flotylli U-Bootów z bazą w Breście.
Służba bojowa.
U-754 odbył trzy rejsy bojowe, podczas których zatopił 13 statków o łącznej pojemności 55 659 BRT oraz uszkodził jeden (490 BRT). Spędził łącznie 135 dni na morzu.
Wszystkie rejsy bojowe odbyły się w ramach operacji Paukenschlag – rejonem działań było wschodnie wybrzeże Ameryki Północnej.
U-Booty typu "VII" były okrętami średniego zasięgu i jako takie, nie zostały przystosowane do aż tak dalekich rejsów. W celu oszczędności paliwa, musiały wobec tego pływać z niewielką prędkością, przy wykorzystaniu do napędu tylko jednego silnika diesla. U-754 ani razu nie uzupełniał jednak zapasów paliwa i żywności z okrętów zaopatrzeniowych (tzw. „mlecznych krów”), mimo iż "U-Bootwaffe" od czasów drugiego rejsu tej jednostki dysponowała takimi jednostkami, a inne U-Booty biorące udział w "operacji Paukenschlag" były w ten sposób zaopatrywane.
Pierwszy rejs bojowy.
Okręt wypłynął 30 grudnia 1941 roku z Kilonii, ominął od północy Wyspy Brytyjskie, osiągnął wybrzeże Nowej Fundlandii, a następnie dotarł do bazy w Breście we Francji (zobacz trasę) – był to pierwszy rzut "operacji Paukenschlag". Rejs trwał 42 dni, zatopiono w jego trakcie cztery statki o sumarycznej wyporności 11386 BRT.
21 stycznia o 19.22 U-754 storpedował niekonwojowany norweski parowiec „Belize” (2153 BRT) na pozycji . Cała 24-osobowa załoga zginęła (17 Norwegów, 5 Szwedów, Duńczyk oraz chłopak z Hondurasu Brytyjskiego). 24 stycznia kanadyjska korweta odnalazła łódź ratunkową z nazwą statku. Była wypełniona wodą, a w środku znajdowały się cztery ciała.
22 stycznia o 3:42 U-Boot storpedował norweski frachtowiec „William Hansen” (1344 BRT) na pozycji , płynący z amerykańskiej bazy w Argentii do portu St. John. W odwrotnym kierunku wiózł sprzęt wojskowy, teraz płynął pod balastem. Eskortę stanowił trałowiec, którego nikt już więcej nie widział. Po trafieniu torpedą na statku wybuchł pożar oraz szybko zatonął rufą. Z liczącej 19 osób załogi, tylko 8 znalazło się w łodzi ratunkowej, ale 3 z nich wkrótce zginęło z powodu trudnych warunków atmosferycznych. Następnego dnia odnalazła ich korweta „Algoma”, szukająca bezskutecznie rozbitków z innego statku.
25 stycznia o 9:25 U-754 storpedował grecki frachtowiec „Mount Kitheron” (3876 BRT); zatonął on o 9:38 na pozycji . Z liczącej 36 osób załogi uratowało się 24.
27 stycznia o 0:21 okręt wystrzelił salwę trzech torped w stronę greckiego frachtowca „Icarion” (4013 BRT). Po 5 minutach i 25 sekundach jedna z nich trafiła w rufę i o 1:08 frachtowiec zatonął na pozycji . Statek płynął pod balastem na trasie Manchester-Halifax w rozproszonym konwoju ON-53. Z liczącej 29 osób załogi zginęło 9.
9 lutego 1942 roku U-Boot dotarł do bazy w Breście.
Drugi rejs bojowy.
U-754 na swój drugi rejs bojowy wypłynął 7 marca 1942 roku (zobacz trasę). Zatopił na nim 7 statków o łącznej pojemności 31 578 BRT oraz uszkodził 1 o pojemności 490 BRT.
23 marca o 15:41 trafił on marudera z konwoju HX-181, brytyjski zbiornikowiec „British Prudence” (8620 BRT) na pozycji . Tankowiec wiózł do Clyde 12 000 ton oleju napędowego. Zginęły 3 osoby, 47 uratowano.
31 marca o 8:08 U-754 zaatakował z broni pokładowej amerykański parowy nieuzbrojony holownik „Menominee” (441 BRT), ciągnący trzy barki z Norfolk do Stamford. Holownik zwolnił barki, przyspieszając z 5 do 11 węzłów, jednak zatonął po 4 trafieniu (pozycja:). Większość członków załogi zdołała opuścić tonącą jednostkę, ale tylko dwójce udało się dotrzeć do tratwy ratunkowej – jedynie oni ocaleli. 16 osób zginęło. U-Boot wrócił do barek i ostrzelał je, topiąc „Allegheny” (914 BRT) wiozącą 1448 ton węgla, „Barnegat” (914 BRT) z ładunkiem 1511 ton węgla oraz uszkodził „Ontario” (490 BRT), która nie chciała zatonąć ze względu na ładunek drewna. W każdej z nich znajdowało się 3 członków załogi; wszyscy przeżyli.
Następnego dnia okręt zaatakował niekonwojowany i nieuzbrojony amerykański tankowiec „Tiger” (5992 BRT), wiozący do Norfolk 64 321 baryłek oleju napędowego dla marynarki wojennej. Pierwsza salwa trzech torped chybiła, ponieważ tankowiec zmniejszył prędkość aby wyłowić jedną osobę z morza. Kolejna torpeda trafiła i statek od 16:18 zaczął powoli osiadać na pozycji . Na okręcie przebywały wtedy 42 osoby – załoga licząca 36 osób oraz 6 artylerzystów (jako pasażerowie) – z powodu ataku zginął 1 człowiek, artylerzysta pełniący wachtę obserwacyjną. Próbowano odholować tankowiec, ale ostatecznie zatonął on podczas transportu 2 kwietnia.
3 kwietnia o 11:49 U-Boot zaatakował pojedynczą torpedą niekonwojowany, niezygzakujący amerykański frachtowiec „Otho” (4839 BRT), wiozący do Filadelfii 1300 ton oleju palmowego, 750 ton cyny oraz 4400 ton rudy manganu. Po trafieniu statek zatonął w ciągu dwunastu minut na pozycji . Znajdowały się na nim 53 osoby – 36-osobowa załoga, 10 operatorów dział oraz 7 pasażerów. Ewakuowali się oni trzema łodziami ratunkowymi oraz tratwą. 8 kwietnia odnaleziono jedną łódź, a 25 kwietnia tratwę z rozbitkami w stanie krytycznym (1 osoba zmarła w godzinę po podniesieniu z morza). Pozostałych łodzi ratunkowych nigdy nie odnaleziono. Zginęło 32 ludzi.
6 kwietnia o 20:58 U-754 zaatakował dwiema torpedami niekonwojowany tankowiec motorowy „Kollskegg” (9858 BRT) płynący pod norweską banderą. Wiózł 8000 ton ropy naftowej i 6300 ton oleju napędowego. Torpedy trafiły w sterburtę, przechylając statek o 20–25 stopni, mimo to utrzymywał się on nadal na powierzchni. Początkowy alarm ewakuacyjny został odwołany przez kapitana, który uświadomił sobie, że tankowiec nie zatonie. Z powodu alarmu utracono jednak motorówkę, która samotnie dryfowała, a 10 osób znajdowało się na innej łodzi ratunkowej poza statkiem w momencie wydania rozkazu „cała naprzód”. Ze względu na zagrożenie powtórnym atakiem nie czekano na ich powtórne wejście na pokład. Wysyłano drogą radiową komunikaty o wrogim okręcie podwodnym. U-754 rozpoczął pościg i ostatecznie następnego dnia, o 2:18, trafił torpedą w maszynownię i statek zatonął w ciągu 4 minut na pozycji . Z 42-osobowej załogi zginęły 4 osoby, w tym główny mechanik znajdujący się w maszynowni w momencie eksplozji.
Po 50 dniach, 25 kwietnia 1942 roku, okręt wrócił do bazy w Breście.
Trzeci rejs bojowy.
U-754 na swój trzeci rejs bojowy wypłynął 19 maja 1942 roku (zobacz trasę). Zatopił na nim 2 statki o łącznej pojemności 12 695 BRT.
29 maja o 6:10, płynąc na wschodnie wybrzeże Ameryki, Oestermann zaatakował i zatopił na środku oceanu nieeskortowany brytyjski frachtowiec „Waiwera” (12 435 BRT) płynący do Liverpoolu (pozycja:). Na statku znajdowało się 105 ludzi, 12 933 ton żywności oraz 2100 worków z pocztą. 8 osób zginęło.
Po przybyciu w rejon patrolowania meldował o silnej obronie oraz o braku celów – okręty pływały teraz wyłącznie w konwojach. Jedynie 28 lipca udało mu się zatopić z działa trawler rybacki „Ebb” (260 BRT) wiozący 38 ton prowiantu (pozycja ), zużywając około 50 pocisków. Z 17-osobowej załogi zginęło 5 ludzi. Zatopienie jest kontrowersyjne, ponieważ trawler został ostrzelany "przed" szansą ucieczki przez załogę; ogień wstrzymano po ratunkowym sygnale świetlnym. Niemieccy dowódcy częściej praktykowali zatrzymanie i żądanie opuszczenia statku – ostrzał prowadzono po ewakuacji lub gdy statek rozpoczął uciekać. Niewykluczone, że Oestermann obawiał się zasadzki, wywiad doniósł bowiem o pewnej ilości uzbrojonych trawlerów na Wschodnim Wybrzeżu.
Zatopienie.
31 lipca 1942 roku okręt został zaatakowany przez kanadyjski samolot zwalczania okrętów podwodnych typu "Hudson", na pozycji . Samolot zrzucił cztery bomby głębinowe w miejscu, gdzie zanurzał się U-Boot, po czym krążył nad tym akwenem. Po około godzinie pilot zauważył wynurzający się kiosk okrętu, który ostrzelał z karabinów maszynowych. Nastąpiła wtedy ogromna eksplozja, której przyczyna jest niejasna.
Nikt z załogi U-754 nie przeżył.
Lista trafionych jednostek.
1 rejs bojowy:
2 rejs bojowy:
3 rejs bojowy:

</doc>
<doc id="1645567" url="https://pl.wikipedia.org/wiki?curid=1645567" title="Meeus">
Meeus



</doc>
<doc id="1645568" url="https://pl.wikipedia.org/wiki?curid=1645568" title="Karl Schöpperle">
Karl Schöpperle

Karl Schöpperle (ur. 23 czerwca 1891, zm. 12 listopada 1948 w Landsberg am Lech) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Obersturmführer.
Członek Waffen-SS. Z zawodu był architektem, z tego powodu powierzono mu zadanie zbudowania i kierowania kilkoma podobozami KL Mauthausen. I tak od listopada 1941 do lata 1942 był on komendantem podobozu "Bretstein". Z kolei od 14 stycznia do sierpnia 1943 kierował podobozem "Gross-Raming", następnie identyczne stanowisko sprawował w podobozach "Schlier" i "Linz II". Wreszcie Schöpperle był również ostatnim komendantem podobozu "Linz III" od czerwca[1944. Przebywał tam do maja 1945. W czasie swojej służby w kompleksie Mauthausen kierował również komandem więźniarskim w podobozie "Wiener-Neudorf". 
Jako komendant "Gross-Raming" na wiosnę 1943 rozkazał esesmanom by psami obozowymi zaszczuli na śmierć więźnia narodowości jugosłowiańskiej. Zmuszął również więźniów do stania po dwa dni i dwie noce na placu apelowym niezależnie od pogody. Wielu z nich na skutek tego zmarło. Oprócz tego w podobozie tym Schöpperle bił więźniów, którzy za wolno pracowali. Z kolei w podobozie "Linz III" 28 kwietnia 1945 zlikwidował izbę przyjęć dla więźniów żydowskich, zamykając następnie 112 z ich bez wody i pożywienia w jednym z bloków. 50 zmarło w następstwie wycieńczenia lub zakatowania przez kapo i sanitariuszy SS. 5 maja 1945, na krótko przed wyzwoleniem obozu przez Amerykanów, Schöpperle ciężko pobił personel szpitala w "Linz III" i niektórych znajdujących się w nim więźniów. Kierował również egzekucją przez powieszenie trzech więźniów rosyjskich. Oprócz tego znęcał się nad więźniami (czasem ze skutkiem śmiertelnym) i skazywał ich na okrutne kary (między innymi karę chłosty). 
Po zakończeniu wojny Karl Schöpperle zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. Proces ten dotyczył głównie zbrodni popełnionych w podobozie "Gross-Raming" i "Linz III". 23 czerwca 1947 Schöpperle skazany został na karę śmierci przez powieszenie. Wyrok wykonano w więzieniu Landsberg w listopadzie 1948. 

</doc>
<doc id="1645569" url="https://pl.wikipedia.org/wiki?curid=1645569" title="Pius Wittelsbach (książę w Bawarii)">
Pius Wittelsbach (książę w Bawarii)

Pius August Wittelsbach (ur. 1 sierpnia 1786 w Landshut - zm. 3 sierpnia 1837 w Bayreuth) - książę w Bawarii "(Herzog in Bayern)".
Syn Wilhelma, księcia w Bawarii i Anny Marii, księżniczki Palatynatu-Birkenfeld. Jego dziadkami byli: Jan Wittelsbach i Zofia Charlotta Salm-Dhaun oraz Fryderyk Michał Wittelsbach i Maria Franciszka Wittelsbach.
26 maja 1807 ożenił się z Amalią Luizą, księżniczką Arenbergu (1789-1823), para miała jednego syna Maksymiliana.
W 1815 roku został honorowym członkiem Bawarskiej Akademii Nauk.
Linki zewnętrzne.
Genealogia Piusa Augusta 
Honorowi Członkowie Bawarskiej Akademii Nauk

</doc>
<doc id="1645570" url="https://pl.wikipedia.org/wiki?curid=1645570" title="Amalia Luiza Arenberg">
Amalia Luiza Arenberg

Amalia Luiza Arenberg (ur. 10 kwietnia 1789 w Brukseli, zm. 4 kwietnia 1823 w Bambergu) – księżniczka Arenbergu, księżna w Bawarii.
Życiorys.
Córka Ludwika Marii, księcia Arenbergu (1757-1795) i Anny de Mailly-Nesle (1766-1789).
26 maja 1807 roku wyszła za mąż za księcia Piusa Wittelsbacha, syna Wilhelma, księcia w Bawarii i Anny Marii, księżniczki Palatynatu-Birkenfeld. Para miała jednego syna, Maksymiliana.
Małżeństwo nie było udane; Pius był cholerykiem, często miał napady złości. Ze względu na to matka zdecydowała się wysłać syna na studia do Monachium, gdzie znajdował się pod nadzorem swojego stryja króla Bawarii Maksymiliana I Józefa.

</doc>
<doc id="1645578" url="https://pl.wikipedia.org/wiki?curid=1645578" title="Daylesford">
Daylesford

Daylesford – miejscowość w południowo-zachodniej Anglii, w Cotswold, hrabstwie Gloucestershire. Przez wiele lat należała do szlacheckiej rodziny Hastings. Znajduje się w niej Daylesford House - dawna siedziba Warrena Hastingsa, generalnego gubernatora Indii oraz kościół św. Piotra.

</doc>
<doc id="1645579" url="https://pl.wikipedia.org/wiki?curid=1645579" title="Gmina związkowa Puderbach">
Gmina związkowa Puderbach

Gmina związkowa Puderbach (niem. "Verbandsgemeinde Puderbach") – gmina związkowa w Niemczech, w kraju związkowym Nadrenia-Palatynat, w powiecie Neuwied. Siedziba gminy związkowej znajduje się w miejscowości Puderbach. Powierzchnia gminy wynosi 95,67 km², liczba ludności 14 738 (31 grudnia 2009). Powstała dnia 1 stycznia 1968, w trakcie reformy samorządowej.
Podział administracyjny.
Gmina związkowa zrzesza 16 gmin wiejskich:

</doc>
<doc id="1645586" url="https://pl.wikipedia.org/wiki?curid=1645586" title="Reprezentacja Polski w biathlonie">
Reprezentacja Polski w biathlonie

Reprezentacja Polski w biathlonie – grupa biathlonistów reprezentująca Rzeczpospolitą Polską w sportowych imprezach międzynarodowych.
Osiągnięcia drużynowe.
Starty Polek w sztafetach w Pucharze Świata.
Miejsca w „najlepszej 8”:

</doc>
<doc id="1645589" url="https://pl.wikipedia.org/wiki?curid=1645589" title="Holzbach (dopływ Wied koło Döttesfeld)">
Holzbach (dopływ Wied koło Döttesfeld)

Holzbach – niewielka rzeka w Niemczech, dopływ Wied w Nadrenii Palatynacie, o długości ok. 44 km.
Źródła Holzbach znajdują się w okolicach Hartenfels.
Przepływa przez Hartenfels, Herschbach, Freirachdorf, Marienhausen, Dierdorf, Raubach, Puderbach i Döttesfeld.

</doc>
<doc id="1645594" url="https://pl.wikipedia.org/wiki?curid=1645594" title="Powieście go wysoko">
Powieście go wysoko

Powieście go wysoko (inne polskie tytuły: Powiesić go wysoko oraz Zemsta szeryfa; ang. "Hang 'Em High") – amerykański western z 1968 roku.
Fabuła.
Oklahoma, rok 1876. Jed Cooper zostaje wzięty za złodzieja i mordercę. Kapitan Wilson wraz z ludźmi postanawiają go powiesić bez sądu. Cooperowi cudem udaje się przeżyć i wraca do zawodu szeryfa. Postanawia się zemścić i dopaść tych ludzi.

</doc>
<doc id="1645600" url="https://pl.wikipedia.org/wiki?curid=1645600" title="Mój przyjaciel olbrzym">
Mój przyjaciel olbrzym

Mój przyjaciel olbrzym - amerykańska komedia z 1998 roku.
Opis fabuły.
Sam Kamin jest trzeciorzędnym agentem filmowym. Bardziej dla niego liczy się kariera niż rodzina. Podczas podróży do Rumunii ma wypadek i budzi się w klasztorze. Tam poznaje Maxa - nadzorcę klasztoru, który jest bardzo wysoki. Sam bierze Maxa do USA, by pomóc mu odnaleźć dawną dziewczynę - Lillianę. Tak naprawdę chce zrobić z niego gwiazdę filmową...
Obsada.
i inni

</doc>
<doc id="1645601" url="https://pl.wikipedia.org/wiki?curid=1645601" title="White Lies">
White Lies

White Lies – brytyjskie trio wykonujące muzykę z pogranicza rocka alternatywnego pochodzące z Ealing. Początkowo zespół występował pod nazwą „Fear of Flying”.
Grupę tworzą Harry McVeigh (śpiew, gitara rytmiczna, keyboard), Charles Cave (gitara basowa, wokal wspierający) i Jack Lawrence-Brown (perkusja). Ich debiutancki album "To Lose My Life...", wydany 19 stycznia 2009 roku, zadebiutował na pierwszym miejscu UK Albums Chart.
Historia.
Początki (2005-2007).
Zarówno Cave jak i Lawrence-Brown pochodzą z Pitshanger Village w północnym Ealing. Po raz pierwszy razem zagrali na występie szkolnym w North Ealing Primary School. McVeigh (z Shepherd’s Bush) dołączył do nich dwa lata później i wspólnie, zaczęli występować pod nazwą Fear of Flying. Cave opisał grupę jako „weekendowy projekt”, który z czasem poprzedzał na koncertach takich artystów jak The Maccabees, Jamie T i Laury Marling. Pod tą nazwą wydali, w niezależnej wytwórni płytowej Young and Lost Club, dwa, winylowe, single z podwójną stroną A „Routemaster/Round Three” 7 sierpnia 2006 roku i „Three's a Crowd/Forget-Me-Nots” 6 grudnia 2006. Oba wydawnictwa zostały wyprodukowanie przez znanego realizatora Blur i The Smiths, Stephena Streeta. Zagrali również, na odbywającym się co roku festiwalu Underage Festival w Anglii, 10 sierpnia 2007 roku.
Dwa tygodnie wcześniej, członkowie grupy rozpoczęli naukę na uniwersytecie. W związku z tym zdecydowali się wziąć rok przerwy i stworzyć nowy materiał, z którego jednak grupa nie była zadowolona. Basista Charles Cave powiedział o tym okresie tak: „Nie mogliśmy napisać nic więcej niż pseudokomiczne wynurzenia, które nie obchodziły nawet nas samych”. Fear of Flying rozpadło się w październiku 2007 roku czego wyrazem był komunikat napisany na ich stronie MySpace: „Fear of Flying is DEAD ... White Lies is alive!” Wraz z nazwą zmieniła się również stylistyka grupy. Zapytany o zmianę nazwy podczas wywiadu dla jednej z rozgłośni radiowych w San Francisco Jack Brown powiedział: „My po prostu pomyśleliśmy tak: powinniśmy wykonywać nasze piosenki jako inna grupa. Mieliśmy utwory, które nie pasowały do stylistyki Fear of Flying a do White Lies pasują idealnie”.
Zmiana nazwy i debiutancki album (2008-2011).
Jako White Lies po raz pierwszy zagrali 27 lutego 2008 roku w Hoxton Square Bar &amp; Kitchen. Do występu przygotowywali się ponad dwa miesiące. Wśród publiczności znaleźli się przedstawiciele wytwórni płytowych, dzięki którym otrzymali wiele propozycji kontraktów. Grupa zdecydowała się na Fiction Records. Pytani o swoją nazwę, odpowiadają, że wybrali ją dlatego, że „niewinne kłamstwa są takie powszechne ale jednak trochę mroczne i to są określenia jakimi postrzegają siebie”. Prezenter BBC Radio 1, Zane Lowe, 5 lutego 2008 roku, nazwał "Death", „najgorętszym nagraniem na świecie”. Powiedział tak o tej piosence, jeszcze przed jej oficjalnym wydaniem. Ich telewizyjny debiut miał miejsce podczas programu Later... with Jools Holland, 30 maja 2008 roku. Zagrali wtedy dwa single Unfinished Business oraz Death. Podczas ubiegłorocznych wakacji grupa wzięła udział w BBC Introducing podczas Radio 1's Big Weekend w mieście Maidstone w hrabstwie Kent, 11 maja 2008 roku. Znaczące dla ich kariery były występy na największych festiwalach muzycznych na czele z festiwalem Oxegen, T in the Park czy Reading i Leeds Festivals. Ich pierwsza trasa koncertowa obejmowała 13 występów w Wielkiej Brytanii między wrześniem a październikiem 2008 roku. Począwszy od maja 2008, White Lies spędzili dwa miesiące na sesji nagraniowej swojego debiutanckiego albumu, które miały miejsce w Londynie i Belgii. Zapisy z niej wstępnie nazwali "To Lose My Life or Lose My Love". Tytuł zaczerpnięto z pierwszych słów utworu „To Lose My Life”. Określono również wstępnie datę ukazania się wydawnictwa na styczeń 2009. Przez październik grupa koncertowała, podczas swojej małej trasy koncertowej, w Stanach Zjednoczonych. Panowie wystąpili między innymi na CMJ Music Festival między 23 a 24 października wraz z takimi wykonawcami jak Jay Reatard, Amazing Baby i Violens. Następnie grupa ponownie udała się w trasę po Anglii, tym razem jako support Glasvegas. Koncertów odbyło się 15 między listopadem a grudniem 2008. Magazyn "NME", 29 października na swojej stronie internetowej oficjalnie ogłosił, że album ukaże się pod skróconym tytułem "To Lose My Life..." i prawdopodobnie odbędzie się to 12 stycznia. Zespół zdecydował się aby album promował wydany, tydzień przed premierą płyty singel „To Lose My Life”. Teledysk do „To Lose My Life” swoją premierę miał na stronie MySpace grupy 21 listopada 2008 jeszcze przed emisją na antenie MTV Two i dodaniu do playlisty "NME".
11 listopada 2008 roku, tygodnik NME ogłosił, że White Lies wystąpią podczas ShockWaves NME Tours wraz z Friendly Fires, Florence and the Machine i Glasvegas. Ich trasa koncertowa, która rozpoczęła się początkiem 2009 roku obejmowała 17 miast Wielkiej Brytanii. 7 stycznia 2009 roku, NME napisało, że bilety na występy grupy zostały wyprzedane&lt;ref name="NME 7/2/09"&gt;* &lt;/ref&gt;. Ostatni koncert w 2008 roku dali, podczas organizowanego przez radio Xfm Winter Wonderland, festiwalu odbywającego się w Londynie, 3 grudnia. Uczestniczyli również w organizowanym przez NME tzw. "Big Gig" (dużym występie) wraz z czterema innymi zespołami, 26 lutego 2009. Zajęli również drugie miejsce w organizowanym co roku rankingu BBC Sound of..., w którym brytyjscy dziennikarze typują dziesiątkę debiutantów, którzy są najbardziej godni zauważenia. Ich piosenka „From the Stars”, 30 grudnia 2008, stała się w sklepie iTunes, singlem tygodnia. W styczniu 2009, White Lies znaleźli się na okładce brytyjskiego czasopisma The Fly. W tym samym miesiącu zajęli trzecie miejsce w kategorii Critics' Choice nagrody Brit Awards, zaraz za Florence and the Machine i Little Boots. Wraz z ukazaniem się płyty i singla zespół zagrał podczas Live Lounge dla programu prowadzonego przez Jo Whiley z BBC Radio 1, 14 stycznia 2009. Zagrali wtedy "To Lose My Life" oraz cover Kanyego Westa "Love Lockdown". Później tę piosenkę umieścili na stronie B singla Farewell to the Fairground, wydanego 23 marca 2009.
White Lies zadebiutowali swoją płytą, „To Lose My Life...” na pierwszym miejscu UK Album Chart, warto zauważyć, że był to pierwszy debiut na 1 miejscu w 2009 roku. Podczas promocji nowego albumu grupa wystąpiła w kanale telewizyjnym stacji Channel 4, "4Music" podczas koncertu Shockwaves Album Chart Show i w Late Show with David Letterman. Występ w tym ostatnim programie był ich pierwszym telewizyjnym wystąpieniem emitowanym w USA. Zespół poprzedzał podczas koncertów Snow Patrol, podczas ich trasy koncertowej po Wielkiej Brytanii i Irlandii, grupa zaplanowała występy, już jako główny wykonawca, w Europie, Ameryce Północnej, Japonii i Wielkiej Brytanii. Przy czym w Ameryce Północnej występują, w organizowanej przez "NME" trasie, wraz z Friendly Fires. Zespoły będą supportowane przez The Soft Pack. White Lies zagrali już na siedmiu z zapowiedzianych piętnastu koncertów w tym na festiwalu South by Southwest. Zespół zapowiedział koncerty na festiwalach takich jak Festiwal na wyspie Wight, T in the Park, Oxegen, Festival Internacional de Benicàssim, Coachella i odbywającym się w Polsce Open’er Festival.
Albumy "Ritual" i "Big TV" (od 2011).
17 stycznia 2011 miał premierę drugi album studyjny grupy, zatytułowany "Ritual", wydany ponownie nakładem wytwórni Fiction.
Materiał na płytę wyprodukowali Alan Moulder i Max Dingel w Assault &amp; Battery Studios w Londynie. Singlem promującym album był utwór „Bigger Than Us”, wydany 22 listopada 2010 w USA i 3 stycznia 2011 w Wielkiej Brytanii.
W styczniu 2013 Charles Cave zapowiedział, że nowy album zostanie wydany w wakacje a singlem promującym go będzie „Getting Even”. 4 czerwca 2013 zespół potwierdził, że premiera nowej płyty pod tytułem "Big TV" odbędzie się 12 sierpnia 2013, a ponadto opublikował listę utworów na albumie. Pierwszy oficjalny singiel pt. „There Goes Our Love Again” miał premierę 5 sierpnia. Album o oznaczonym terminie ukazał się za pośrednictwem wydawcy Fiction.
Styl.
Jeszcze jako Fear of Flying Banquet Records opisał drugi singel grupy jako „Quite danceable indie”, natomiast The Guardian na swojej oficjalnej stronie nazwał grupę indie popowa. W wywiadzie dla BBC przyznali, że największy wpływ na nich mieli Talking Heads. Mroczne dźwięki White Lies są często porównywalne do wykonawców takich jak Editors, Arcade Fire, Joy Division, Interpol The Killers, Echo &amp; the Bunnymen, Tears for Fears i The Teardrop Explodes. Również barwa głosu wokalisty często porównywana jest do takich wokalistów jak Ian Curtis czy Julian Cope.

</doc>
<doc id="1645602" url="https://pl.wikipedia.org/wiki?curid=1645602" title="Flavia Neapolis">
Flavia Neapolis



</doc>
<doc id="1645604" url="https://pl.wikipedia.org/wiki?curid=1645604" title="Zasada najmniejszego uprzywilejowania">
Zasada najmniejszego uprzywilejowania

Zasada najmniejszego uprzywilejowania (także zasada minimalnego uprzywilejowania lub najmniejsze uprzywilejowanie) – zasada wymagająca, aby na danym poziomie abstrakcji każdy element systemu informatycznego (zależnie od poziomu może to być moduł, proces, użytkownik, program itp.) miał dostęp tylko do tych informacji i zasobów, które są niezbędne do spełnienia wyznaczonego mu celu lub zadania. Podobna zasada w odniesieniu do pojedynczych osób oraz większych jednostek obowiązuje także w wojsku oraz służbach specjalnych.

</doc>
<doc id="1645605" url="https://pl.wikipedia.org/wiki?curid=1645605" title="Kościół Mariacki Karmelitów w Bydgoszczy">
Kościół Mariacki Karmelitów w Bydgoszczy

Kościół Najświętszej Marii Panny (później Wniebowzięcia Najświętszej Marii Panny) – kościół w Bydgoszczy na obecnym Placu Teatralnym. Świątynia karmelitów była najstarszym kościołem zakonnym, drugim pod względem rangi i trzecim pod względem starszeństwa w Bydgoszczy. Kościół rozebrano w 1822, otaczające go budynki klasztorne rozebrano w 1884, a wieża kościelna została wysadzona w 1895.
Historia.
Pierwsza świątynia.
Początki kościoła związane są z przybyciem w 1397 r. karmelitów do Bydgoszczy. W tradycji wiąże się sprowadzenie zakonu z pobytem w mieście św. Jadwigi (królowej Jadwigi Węgierskiej). Po jej śmierci dzieło uposażenia klasztoru kontynuował jej małżonek król Władysław Jagiełło, który zobowiązał starostów bydgoskich do opieki nad konwentem.
Dokładna data powstania klasztoru karmelitów w Bydgoszczy nie jest znana. Pierwsza wzmianka pochodzi z 2 listopada 1398 r., kiedy opisano już jako istniejące: kościół klasztorny z kryptą grzebalną oraz salę kapitulną. Fundacja bydgoska karmelitów należała do najstarszych w Polsce, obok Gdańska (1380), Krakowa (1395) i Poznania (1399). Przeor bydgoskiego konwentu, zgodnie z zasadą starszeństwa, zasiadał zawsze na trzecim miejscu w czasie kapituł prowincji czesko-polskiej (po gdańskim i krakowskim).
1 października 1401 r. papież Bonifacy IX zatwierdził fundację klasztoru bydgoskich karmelitów. Bracia zakonni zajęli teren na przedmieściu Gdańskim (dzisiaj Plac Teatralny i obszar zajmowany przez budynek i parking Opery Nova). Kościół wzniesiono w północno-wschodnim narożniku całego zespołu klasztornego. W budowie obiektu pomagali mieszczanie bydgoscy, którzy „nie szczędzili ofiar, darów i wszelkiej pomocy”. Lokalizację zabudowań poza obszarem miasta potwierdza reguła zakonu, która zalecała budowę klasztoru w pewnym oddaleniu od skupisk ludzkich.
Pierwotny, prawdopodobnie drewniany kościół spłonął w 1409 r. podczas najazdu krzyżackiego, a następnie został odbudowany. Świątynię wzniesiono pod wezwaniem Najświętszej Marii Panny (później Wniebowzięcia Najświętszej Marii Panny).
Świątynia murowana.
Budowę murowanego kościoła karmelitów na przedmieściu Gdańskim ukończono w końcu XVI wieku. 8 lipca 1599 r. kościół konwentualny karmelitów został konsekrowany przez włocławskiego biskupa pomocniczego Franciszka Łąckiego. Była to budowla jednonawowa z ozdobnymi szczytami. W hierarchii ważności zajmowała drugie miejsce po kościele farnym.
Na południe od świątyni wzniesiono budynek klasztorny w formie dwóch skrzydeł, do których dostawiono późnogotycką wieżę o wysokości 21 m z elementami renesansowymi. Kompleks karmelitów był otoczony murem i stanowił istotny element miejskiego systemu obronnego, chroniąc miasto od północy.
Okresem rozkwitu konwentu karmelitów w Bydgoszczy był XVI wiek i początek XVII wieku. Zakonnicy posiadali pokaźną bibliotekę (ze zbiorem kilkudziesięciu inkunabułów), a w jego murach przebywali wychowankowie Uniwersytetu Jagiellońskiego. Przy klasztorze działały bractwa kościelne, kapela, a także szkoła klasztorna przeznaczoną dla chłopców (zwykle synów zamożnych mieszczan i szlachty), w której znany był wysoki poziom kształcenia muzycznego. Z Bydgoszczy w 1604 r. wyszła spod pióra ks. Łukasza Wójtowicza pierwsza obszerna, w uczony sposób podana historia zakonu Matki Boskiej z Góry Karmel oraz szkaplerza i bractwa.
Jeden z karmelitów ze zboru bydgoskiego został uznany błogosławionym. Był to Stanisław Bydgosta (zm. 1420), którego kult żywo się rozwijał w środowisku miejscowych karmelitów, a w XVII–XVIII w. – w całej prowincji wielkopolskiej zakonu.
Dzieje po sekularyzacji zakonu.
Na przełomie XVIII i XIX wieku władze pruskie zamierzały zlikwidować kościół i klasztor i ulokować w nim więzienie. Chociaż zamiary te poniechano, to klasztor został ostatecznie w 1816 r. sekularyzowany. Pomieszczenia klasztorne przeznaczono na szkołę obywatelską, a kościół został zamknięty. W 1820 r. opuszczony kościół pokarmelicki sprzedano za 5 tys. talarów Johanowi Carlowi Loewemu.
Kulisy rozbiórki kościoła wiążą się z decyzją o budowie pierwszego stałego teatru w Bydgoszczy. W tym celu miało powstać towarzystwo akcyjne, które zajmowałoby się finansową stroną tego przedsięwzięcia. Na powstanie tej instytucji nie zgodziły się władze miejskie. Wobec tego znaleziono inne rozwiązanie: postanowiono wykorzystać opuszczoną świątynię. Początkowo chciano zamienić kościół na teatr, na co nie przystały władze pruskie. W tej sytuacji w 1822 r. rozebrano mury kościoła zostawiając jego fundamenty, na których zbudowano gmach teatralny. Z otwartych krypt usunięto szczątki ludzkie, przewożąc je potajemnie w nieznane miejsce.
Nowy obiekt spłonął 30 sierpnia 1835 r., kolejny budynek również - 24 marca 1890 r. W 1895 r. wzniesiono następny – tym razem reprezentacyjny budynek Teatru Miejskiego, który podobnie jak poprzednicy spłonął w 1945 r. i został rozebrany. Nieszczęśliwe losy budowli wzniesionych na fundamentach gotyckiej świątyni stały się pożywką dla legendy o „klątwie” karmelitów.
Po dawnych zabudowaniach karmelickich pozostały jedynie "relikty" ukryte pod ziemią. Budynki klasztorne rozebrano w 1884 r., a ostatni obiekt – gotycko-renesansowa wieża została wysadzona w powietrze 29 czerwca 1895 r.
Po dawnym klasztorze pozostała tylko nazwa ulicy Karmelickiej – naprzeciw kościoła farnego oraz relikty wyposażenia świątyni. W miejscu, gdzie znajdowało się prezbiterium kościoła -–w 2009 r. umieszczono tabliczkę pamiątkową na bruku chodnika w ciągu ul. Mostowej.
Ołtarze.
W 1816 r. w wizji lokalnej kościoła stwierdzono, że znajdowało się w nim dziesięć ołtarzy: siedem w nawie i trzy w prezbiterium. W głównym ołtarzu do początków XVII wieku znajdowała się figura Matki Boskiej Bolesnej, tzw Pietà. Figurka ta powstała według tradycji na miejscu w Bydgoszczy, wyrzeźbiona przez biegłego w sztuce karmelitę. W 1605 r. została przewieziona do nowo powstającej placówki zakonnej w Oborach na Ziemi Dobrzyńskiej i ostatecznie tam pozostała. Ukoronowana w 1966 r. przez prymasa Polski kard. Stefana Wyszyńskiego, obecnie jest tam czczona jako Patronka Ziemi Dobrzyńskiej.
Pozostałe ołtarze w kościele karmelitów wznosiły licznie powstające bractwa kościelne, których członkami byli mieszczanie Bydgoszczy, okoliczna szlachta, a także osoby z regionów: Kujaw, Wielkopolski, Warmii i Pomorza Gdańskiego. Do ważniejszych bractw, które utrzymywały w świątyni swoje ołtarze należały:
Stalle.
W II połowie XVIII wieku dla kościoła wykonano reprezentacyjne, rokokowe stalle, z 18 siedziskami, które zostały przeniesione do bydgoskiego kościoła farnego.
Architektura.
Zachowało się niewiele dokumentów przedstawiających wygląd kościoła. Oprócz starych planów z 1774–1806 r. oraz sztychu Erika Dahlbergha (1657), jedyny wizerunek kościoła widnieje na obrazie z 1802 r., przechowywanym w muzeum w Münster.
Można z niego wywnioskować, że budynek kościoła był jednonawowy, z wieżą sygnaturką na kalenicy, na podobieństwo kościoła farnego. Budynek był orientowany o formie gotyckiej, nieco większy od powstałego po sąsiedzku na pocz. XVII w. kościoła Klarysek.
Zachowane relikty wyposażenia kościoła.
Część wyposażenia rozebranego w 1822 r. kościoła karmelitów trafiła do innych świątyń. Do szczególnie cennych obiektów wyposażenia należą późnobarokowo-rokokowe stalle z II poł. XVIII wieku oraz ołtarz Matki Boskiej Szkaplerznej – centrum kultu Bractwa Szkaplerznego.
W bydgoskiej farze znajdują się następujące elementy przeniesione z kościoła karmelickiego:
W dekorację ław stalli wkomponowany jest cykl 18 obrazów oraz 6 rzeźb przedstawiających świętych i błogosławionych otoczonych kultem przez karmelitów.
Jednym z reliktów karmelickich w Bydgoszczy jest Bractwo Matki Bożej Szkaplerznej, obecnie działające w kościele farnym (katedrze).

</doc>
<doc id="1645607" url="https://pl.wikipedia.org/wiki?curid=1645607" title="Węglan wapniowy">
Węglan wapniowy



</doc>
<doc id="1645609" url="https://pl.wikipedia.org/wiki?curid=1645609" title="47 mm armata przeciwpancerna P.U.V. vz. 36">
47 mm armata przeciwpancerna P.U.V. vz. 36

Armata przeciwpancerna P.U.V. vz. 36 kal. 47 mm (oznaczenie niemieckie 4,7cm Panzerabwehrkanone 36(t) – "4,7cm PaK 36(t)") – czechosłowacka armata przeciwpancerna z okresu II wojny światowej
Historia.
W latach 1935 – 1936 w czechosłowackiej wytwórni "Škoda" opracowana armatę przeciwpancerną kal. 47 mm oznaczoną fabrycznie jako "Škoda A.6", która była rozwinięciem konstrukcji armaty przeciwpancernej kal. 37 mm. Już w 1936 roku rozpoczęto jej produkcję seryjną, przy czym pierwsza seria została sprzedana do Jugosławii, a następne znalazły się na wyposażeniu armii czechosłowackiej, otrzymała wtedy oznaczenie "P.U.V. vz. 36". Do momentu zajęcia przez Niemcy Czechosłowacji wyprodukowano 775 armat tego typu. 
Po zajęciu Czechosłowacji Niemcy kontynuowali produkcję tej armaty, która otrzymała oznaczenie "4,7cm Panzerabwehrkanone 36(t)" ("4,7cm PaK 36(t)") i produkcja trwała do 1942 roku, Niemcy wyprodukowali 485 armat tego typu.
Część armat została zastosowana przy budowie niszczycieli czołgów "Panzerjäger I" i "4.7 cm Pak (t) auf Pz.Kpfw. 35 R (f)"
Użycie.
Armata "P.U.V. vz. 36" znajdowała się na wyposażeniu armii jugosłowiańskiej oraz czechosłowackiej.
Po zajęciu Czechosłowacji Niemcy przejęli wszystkie armaty armii czechosłowackiej oraz wprowadzili do uzbrojenia jako "4,7cm PaK 36(t)". Znalazła się ona na wyposażeniu dywizjonów niszczycieli czołgów w dywizjach piechoty. W 1943 roku armaty zaczęto wycofywać z jednostek bojowych.
Amunicja.
W armacie "P.U.V. vz. 36" używano dwóch rodzajów pocisków: przeciwpancernych o masie 1,65 kg i odłamkowych o masie 1,5 kg. Pocisk przeciwpancerny miał zdolność przebicia pancerza o grubości 54 mm z odległości 100 m i 48 mm z odległości 500 m (kąt nachylenia płyty pancernej - 30°). 
W 1941 roku do użycia wprowadzono pocisk podkalibrowy "PzGr 40" o masie 0,825 kg, który miał zdolność przebicia pancerza o grubości 100 mm z odległości 100 m i 59 mm z odległości 500 m (kąt nachylenia płyty pancernej - 30°).

</doc>
<doc id="1645610" url="https://pl.wikipedia.org/wiki?curid=1645610" title="Zacharenkowie">
Zacharenkowie

Zacharenko – ruski ród książęcy wywodzący się od Księcia Ruryka.
We wczesnym średniowieczu ród władał sporą częścią Ukrainy, lecz z czasem jego wpływy zaczęły spadać. W XVIII wieku część członków rodu wyemigrowała do Rosji. Tam trzymali się blisko cara i sprawowali wiele wysokich funkcji urzędniczych. Szczytem były stanowiska Aleksandra Zacharenki (1817-1889), który przez wiele lat pełnił funkcję sekretarza i powiernika Cara. Poślubił on także dość bliską krewną cara - Swietłanę. 
Z tego rodu wywodzi się także rosyjsko-japoński oficer Aleksander Zakharenko, amerykańska aktorka Natalie Wood, urodzona jako Natasza Nikołajewna Zacharenko i były minister spraw wewnętrznych Białorusi Juryj Zacharanka

</doc>
<doc id="1645611" url="https://pl.wikipedia.org/wiki?curid=1645611" title="4,7cm PaK 36(t)">
4,7cm PaK 36(t)



</doc>
<doc id="1645612" url="https://pl.wikipedia.org/wiki?curid=1645612" title="Aleksander Zacharenko">
Aleksander Zacharenko

Aleksander Zacharenko (ur. w 1876 w Petersburgu, zm. w 1955 w Tokio) – rosyjski i japoński oficer, buddysta.
W 1901 roku wyemigrował do Japonii, gdzie poślubił Sakai Akane. W kraju tym pełnił liczne funkcje doradcze ds. modernizacji armii. W wojnie rosyjsko-japońskiej stanął po stronie swojej nowej ojczyzny i wyjechał na front, gdzie zajmował się tłumaczeniami i doradztwem. W czasie rewolucji 1917 r. zajmował się pomocą dla oddziałów Białej Armii. Traktowany był on jednak przez nich jak zdrajca. 
W okresie międzywojennym pracował w Sztabie Generalnym wojsk Japonii jako doradca ds. Rosji Radzieckiej, a później przeniesiony w stopniu pułkownika do Mandżukuo, gdzie zajmował się kontaktami między licznymi rosyjskimi oficerami a Tokio. Nie odegrał jednak ważniejszej roli w czasie wojny, gdyż już w 1935 roku powrócił na stałe do Japonii, gdzie odszedł na emeryturę.

</doc>
<doc id="1645616" url="https://pl.wikipedia.org/wiki?curid=1645616" title="Krzysztof Olewnik">
Krzysztof Olewnik



</doc>
<doc id="1645620" url="https://pl.wikipedia.org/wiki?curid=1645620" title="Joi Ito">
Joi Ito



</doc>
<doc id="1645626" url="https://pl.wikipedia.org/wiki?curid=1645626" title="Yataro Iwasaki">
Yataro Iwasaki



</doc>
<doc id="1645630" url="https://pl.wikipedia.org/wiki?curid=1645630" title="Konosuke Matsushita">
Konosuke Matsushita



</doc>
