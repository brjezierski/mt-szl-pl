<doc id="1645633" url="https://pl.wikipedia.org/wiki?curid=1645633" title="Na Stoku (Elbląg)">
Na Stoku (Elbląg)

Na Stoku (dawniej Mattendorf) – jedna z północnych dzielnic Elbląga.
Położenie.
Na Stoku leży w północnej części miasta. Jej południową granicę wyznaczają ulice Jaśminowa i Brzozowa, zachodnią – Browarna, północną – Brzeska i Piłsudskiego, a wschodnią – ul. Fałata. Jest ona malowniczo położona na jednym ze stoków Wysoczyzny Elbląskiej. Roztacza się stąd widok na Żuławy Wiślane.
W swojej centralnej części zabudowana jest przedwojennymi niskimi domami wielorodzinnymi. W części południowej i zachodniej (oraz częściowo w północnej) w latach 70. wybudowano 4-piętrowe domy mieszkalne, oraz w latach 80. sześć 10-piętrowych wieżowców i kilka 4-piętrowych domów. W części północnej dzielnicy znajduje się targowisko miejskie. Przy ulicy Browarnej mieści się remiza Państwowej Straży Pożarnej oraz oddział ogólnopolskiej telewizji kablowej Vectra.
Historia.
Źródło znakomitej jakości wody pitnej odkryte zostało w tym miejscu ok. roku 1580 przez angielskich kupców z Kompanii Wschodniej, którzy w Elblągu założyli swój kantor. Stąd też wzięła się nazwa „Englisch Brunnen” – Angielskie Źródło. Obszar wokół studni umocniono i obsadzono lipami. Teren (5 i pół morgi ziemi) w 1641 r. wziął w dzierżawę burmistrz Michael Siefert. Rada Miasta przywilejem z 27 stycznia 1642 r. pozwoliła mu postawić na nim dom (dwór) z ogrodem pod warunkiem, że każdy mieć będzie dostęp do źródła i będzie mógł z niego korzystać. Latem 1848 roku dwór przebudowano na podmiejski etablissement, gdzie chętnie zjeżdżano na koncerty organizowane w ogrodzie. Lokal wykorzystywany był też na okazyjne uroczystości dla pracowników sąsiadującego z budynkiem browaru. Zaraz obok znajdowała się probiernia piwa pod drewnianą wiatą, którą przez podobieństwo do alpejskich chat nazywano „Schweizerhäuschen” (Szwajcarski Domek). Klub zakładowy przy browarze elbląskim – budynek znajdował się kiedyś w południowej części browaru, już nie istnieje. Gospoda w dawnym dworze Englisch Brunnen w sąsiedztwie browaru. To miejsca, które na zawsze zniknęły z mapy miasta, a kiedyś dodawały uroku przemysłowym terenom miasta.
Elbinger Aktien-Brauerei, Brauerei Englisch Brunnen, Elbrewery Company Ltd Sp. z o.o. – zakład został założony w 1872 roku jako Elbinger Aktien-Brauerei (Towarzystwo Akcyjne Browar Elbląski). W 1880 browar został przejęty przez spółkę Brauerei English Brunnen, która pod nazwą Browar Angielski Zdrój produkowała piwo w Elblągu do 1945 roku. W okresie poprzedzającym I wojnę światową zakład stał się na tyle znaczącym producentem w Niemczech, że od 1900 roku był oficjalnym dostawcą piwa na dwór cesarza Wilhelma II Hohenzollerna. Po 1918 roku przez pewien czas browar borykał się z problemami finansowymi. W latach 20. XX wieku oprócz piwa produkował także bezalkoholowe napoje chłodzące. W okresie III Rzeszy stał się dużym zakładem produkcyjnym zatrudniającym ok. 200 pracowników i produkującym rocznie ok. 90 tys. hektolitrów piwa. W czasie II wojny światowej znaczna część produkcji browaru była przeznaczona na potrzeby wojska.
W 1945 roku browar uległ zniszczeniu. Szybko został jednak odbudowany i w 1946 roku wznowił produkcję. W okresie PRL wchodził w skład Elbląskich Zakładów Piwowarskich. W 1991 roku został sprywatyzowany. Powstała spółka Elbrewery Company Limited, której głównym udziałowcem było australijskie przedsiębiorstwo Brewpole PTY.
W latach 90. XX wieku browar w Elblągu został gruntownie zmodernizowany. Jego moce produkcyjne w 1996 roku wynosiły 2 mln hektolitrów piwa rocznie. Nowi właściciele zadbali o promocję nowej marki swojej firmy. Duża kampania reklamowa spowodowała, że piwo z browaru o nazwie EB stało się rozpoznawalne w całej Polsce.
W 1998 roku przedsiębiorstwo Brewpole sprzedało swoje udziały w Elbrewery Company Limited holenderskiemu koncernowi Heineken International Beheer B.V. W wyniku tej transakcji browar w Elblągu w 1999 roku wszedł w skład grupy piwowarskiej Grupa Żywiec SA
Na początku XXI wieku browar przeszedł kolejną modernizację i rozbudowę. Od 2004 roku nosi nazwę Grupa Żywiec S.A. Browar w Elblągu.
Przy ulicy Browarnej 82 w 1909 r. zbudowana została piękna willa, pełniła przed wojną funkcje mieszkalne. Po 1945 r. mieściła bibliotekę, a w maju 1997 r. została zakupiona przez Urząd Morski i obecnie znajdują się tutaj: Kapitanat Portu w Elblągu, Urząd Morski w Gdyni Delegatura w Elblągu oraz Urząd Ochrony Wybrzeża.
W 1928 roku przy Browarnej 91 zbudowano Neue Strassenbahn-Wagenhalle, dzisiejsza zajezdnia tramwajowa.
Na początku Browarnej przed ulicą Niską stoją do dziś dwie zabytkowe wille z 1920 roku.
Na Stoku leży w bezpośrednim sąsiedztwie Parku Miejskiego im. M. Kajki. Przy ulicy Fałata 29 stoi tzw. brama. Budynek ten zbudowano w latach 1927–1928 jako Turmhaus, Volksgarten Jugendherberge (schronisko młodzieżowe).
Bloki przy Rechniewskiego, Barona, Okrzei, Daszyńskiego, Brzeskiej, Próchnika zbudowano w latach 30. dla pracowników zakładów Ferdynanda Schichaua.
Komunikacja.
Na Stok można dojechać:

</doc>
<doc id="1645634" url="https://pl.wikipedia.org/wiki?curid=1645634" title="Distaghil Sar">
Distaghil Sar

Distaghil Sar lub Disteghil Sar, 7885 m n.p.m. – wybitny szczyt w północnym Pakistanie, siódmy pod względem wysokości z samodzielnych szczytów w Pakistanie i 21 na świecie. Jest kulminacją pasma Hispar Muztagh (drugiej co do wysokości części Karakorum – najwyższą jest Baltoro Muztagh) i ""najwyższym szczytem Azji na zachód od" K2".
Budowa masywu.
Masyw tworzy długą grań ciągnącą się ze wschodu na zachód (ściślej na kierunku NWW-SEE), na długości ok. 5 km położoną stale powyżej 7400 m. W grani tej wyróżnia się trzy wierzchołki:
W swej zasadniczej części masyw leży pomiędzy lodowcami Kunyang (Khiang) na południu a Malangutti na północy. Od zachodu w rozwidlenie zachodnich grani podchodzi lodowiec Momhil, zaś do wschodniego skraju grani możliwy jest dostęp poprzez lodowe płaskowyże nad lodowcem Yazghil.
Wejścia.
Distaghil Sar został zdobyty po raz pierwszy w 1960 r. przez Günthera Stärkera i Diethera Marcharta z 5-osobowej wyprawy austriackiej prowadzonej przez Wolfganga Stefana. Ich droga wiodła z lodowca Kunyang (Khiang) południową ścianą i zach. (zwaną też pd.-zach.) granią. Poprzedziły ją próby włosko-angielska w 1957 r. (na grań pd.-zach., do wys. ok. 6700 m, kier. Alfred Gregory)
i szwajcarska w 1959 r. (granią pd.-wsch., do wys. ok. 7000 m, kier. Raymond Lambert).
Szczyt osiągnięto powtórnie (m.in. 1982 Hiszpanie, drogą zdobywców z wariantami). Odnotowano też próby wejścia od północy w 1988 (zakończone bardzo nisko) i 1998, oraz ścianą południową (Francuzi w 1991, do wys. ok. 5800 m, gdzie stracili skład sprzętu w lawinie).
Distaghil Sar East zdobyto dopiero w roku 1980 (ekspedycja polska od południa, po założeniu ostatniego obozu na lodowym płaskowyżu na wys. 6800 m i wejściu na wybitną przełęcz, po czym wschodnią, 600-metrową ścianą szczytową). 26 lipca ok. 18:30 szczyt osiągnęli wszyscy uczestnicy wyprawy: Andrzej Bieluń, Jacek Gronczewski, Ryszard Kowalewski, Tadeusz Piotrowski i Jerzy Tillak. (Dzień wcześniej, 25 lipca cały zespół, startując z tego samego obozu na wys. 6800 m, od południowego zachodu zdobył dziewiczy przeciwległy szczyt Yazghil Dome 7324 m, dawniej oznaczany też jako szczyt "ok. 7400 m").
Wierzchołek wschodni zdobyto powtórnie w roku 1983 (Włosi).
Bibliografia.
Mapy:

</doc>
<doc id="1645637" url="https://pl.wikipedia.org/wiki?curid=1645637" title="Hermann Krukenberg">
Hermann Krukenberg

Hermann Krukenberg (ur. 21 czerwca 1863 w Calbe (Saale), zm. 3 października 1935 w Wernigerode) – niemiecki chirurg. Jego bratem był patolog Friedrich Ernst Krukenberg (1871-1946). W 1917 roku opisał technikę operacyjną zaopatrywania kikutów amputowanych kończyn, znaną dziś jako "procedura Krukenberga".

</doc>
<doc id="1645640" url="https://pl.wikipedia.org/wiki?curid=1645640" title="Michio Suzuki">
Michio Suzuki



</doc>
<doc id="1645641" url="https://pl.wikipedia.org/wiki?curid=1645641" title="Rudolf Wlassak">
Rudolf Wlassak

Rudolf Wlassak (ur. 27 marca 1865 w Brnie, zm. 10 marca 1930 w Wiedniu) – austriacki fizjolog i neurolog, pionier szpitalnego leczenia choroby alkoholowej.
Studiował medycynę na Uniwersytecie w Lipsku i na Uniwersytecie w Zurychu.
Zmarł w 1930 roku, wspomnienie o nim napisał Reichel. Na jego cześć nazwano ulicę ("Wlassakstraße") w dzielnicy Wiednia Hietzing.

</doc>
<doc id="1645642" url="https://pl.wikipedia.org/wiki?curid=1645642" title="Gerd Zewe">
Gerd Zewe

Gerd Zewe (ur. 13 czerwca 1950 w Schiffweiler) – były niemiecki piłkarz występujący na pozycji obrońcy lub pomocnika. Trener piłkarski.
Kariera klubowa.
Zewe jest wychowankiem klubu SV Stennweiler, gdzie grał jako junior. W 1969 roku trafił do Borussii Neunkirchen z Regionalligi Südwest. Spędził tam 3 lata. W 1972 roku odszedł do Fortuny Düsseldorf z Bundesligi. W tych rozgrywkach zadebiutował 16 września 1972 roku w wygranym 3:2 meczu z Herthą Berlin. 7 października 1972 roku w wygranym 6:1 pojedynku z VfB Stuttgart strzelił pierwszego gola w Bundeslidze. W 1973 roku oraz w 1974 roku Zewe zajął z zespołem 3. miejsce w Bundeslidze, które było jego najwyższym w karierze. W 1978 roku dotarł z klubem do finału Pucharu RFN, jednak Fortuna uległ tam 0:2 ekipie 1. FC Köln. W 1979 roku Zewe wystąpił z klubem w finale Pucharu Zdobywców Pucharów, ale Fortuna przegrał tam z Barceloną. W tym samym roku, a także rok później zdobył z zespołem Puchar RFN. Przez 15 lat w barwach Fortuny Zewe rozegrał 440 spotkań i zdobył 42 bramki. W 1987 roku, po spadku Fortuny do 2. Bundesligi, odszedł do Würzburger Kickers z Oberligi, gdzie w 1988 roku zakończył karierę.
Kariera reprezentacyjna.
W 1978 roku, przed debiutem w reprezentacji RFN, Zewe został do niej powołany na Mistrzostwa Świata. Nie zagrał na nich ani razu, a zespół RFN zakończył turniej na drugiej rundzie. W drużynie narodowej zadebiutował 10 października 1978 roku w wygranym 4:3 towarzyskim meczu z Czechosłowacją. W latach 1978–1979 w kadrze rozegrał w sumie 4 spotkania.

</doc>
<doc id="1645643" url="https://pl.wikipedia.org/wiki?curid=1645643" title="Poczta dyplomatyczna">
Poczta dyplomatyczna

Poczta dyplomatyczna – wszelaka korespondencja odnosząca się do misji dyplomatycznej i jej funkcji (korespondencja urzędowa). Nie może być otwierana ani zatrzymywana, wolna jest od rewizji celnej i innej (zgodnie z artykułem 27 Konwencji Wiedeńskiej z 1961 korespondencja urzędowa misji jest nietykalna niezależnie od miejsca i czasu). Przesyłki poczty dyplomatycznej powinny zawierać wyraźne znaki zewnętrzne określające jej charakter (muszą być odciśnięte na niej urzędowe pieczęcie misji dyplomatycznych, urzędu konsularnego lub ministerstwa spraw zagranicznych, musi jej towarzyszyć dokument urzędowy, zwany potocznie "listem kurierskim") i mogą zawierać jedynie dokumenty dyplomatyczne lub przedmioty przeznaczone do użytku urzędowego.
Niektóre państwa zastrzegły sobie, że jeśli istnieje podejrzenie, że w poczcie dyplomatycznej są rzeczy, które nie powinny być przekazywane tą drogą, może zostać ona odesłana na adres nadawcy.
Dodatkowe informacje.
W poczcie dyplomatycznej eksfiltrowano rodzinę Ryszarda Kuklińskiego.

</doc>
<doc id="1645645" url="https://pl.wikipedia.org/wiki?curid=1645645" title="Ludwik Ferdynand, książę pruski">
Ludwik Ferdynand, książę pruski



</doc>
<doc id="1645648" url="https://pl.wikipedia.org/wiki?curid=1645648" title="Opera Królewska w Sztokholmie">
Opera Królewska w Sztokholmie

Opera Królewska (szw. "Kungliga Operan") - opera znajdująca się w stolicy Szwecji Sztokholmie.
Od 30 września 1782 opera mieściła się w budynku przy skwerze Gustawa Adolfa, ale w końcu XIX wieku z obawy przed pożarem architektowi Axelowi Anderbergowi zlecono zaprojektowanie nowego gmachu. W 1898 konsorcjum prywatne przekazało nowy budynek państwu.
Budynek utrzymany jest w stylu neorenesansowym i harmonizuje kolorystycznie z Pałacem Królewskim i gmachem parlamentu. Klatka schodowa z plafonem Axela Jungstedta przypomina tę w Operze Paryskiej. Ten sam artysta jest autorem portretu Oskara II wiszącego w złotym, 28-metrowej długości, foyer, którego dekoracyjne malowidła wykonał Carl Larsson.

</doc>
<doc id="1645649" url="https://pl.wikipedia.org/wiki?curid=1645649" title="Kungliga Operan">
Kungliga Operan



</doc>
<doc id="1645650" url="https://pl.wikipedia.org/wiki?curid=1645650" title="Dyskografia White Lies">
Dyskografia White Lies

Dyskografia White Lies, brytyjskiego zespołu rockowego, zawiera cztery albumy studyjne, dwa minialbumy i dwanaście singli. Grupa została założona w Ealing we Wschodnim Londynie jako Fear of Flying, natomiast w 2007 zmienili nazwę na White Lies. W grupie grają Harry McVeigh (śpiew, gitara rytmiczna, keyboard), Charles Cave (gitara basowa, wokal wspierający) i Jack Lawrence-Brown (perkusja), muzycy znają się jeszcze z czasów szkolnych. Cave opisał Fear of Flying jako "weekendowy projekt", który później przerodził się w coś więcej min. poprzedzali na koncertach artystów takich jak The Maccabees, Jamie T i Laury Marling.
Pierwszym wydawnictwem White Lies był minialbum pt. "Unfinished Business". To wydawnictwo zawierało wyłącznie dwa utwory i zostało wydane w limitowanym nakładzie 500 sztuk, nie znalazło się w żadnym brytyjskim zestawieniu. Swój telewizyjny debiut grupa miała podczas programu "Later... with Jools Holland", w maju 2008, podczas którego wykonali dwie piosenki "Unfinished Business" i "Death". Ostatni utwór później został wydany jako singel i znalazł się na 54 miejscu w notowaniu brytyjskiej listy przebojów. Drugi singel White Lies, "To Lose My Life", wydano w styczniu 2009 roku. Jest to ich pierwszy singel, który znalazł się w notowaniu UK Singles Chart, na 34 miejscu. Debiutancki album "To Lose My Life..." został wydany tydzień później niż singel. Album odniósł komercyjny sukces, zadebiutował na 1 miejscu UK Albums Chart.. Jest to również pierwszy debiut na pierwszym miejscu w 2009 roku. Płyta dostała się do notowania najlepiej sprzedających się wydawnictw, takich krajów jak Irlandia i Holandia, zajmując w nich kolejno 22 i 65 pozycje. 23 marca 2009 odbyła się premiera singla "Farewell to the Fairground".

</doc>
<doc id="1645652" url="https://pl.wikipedia.org/wiki?curid=1645652" title="Ignacy Baliński">
Ignacy Baliński

Ignacy Baliński, ps. "Aksel" (ur. 31 lipca 1862 w Reginowie, zm. 11 marca 1951 w Sudbury) – polski pisarz, publicysta i działacz społeczny. Z wykształcenia prawnik. Sędzia Sądu Najwyższego w II RP.
Życiorys.
Pochodził z rodziny Balińskich z Balina h. Jastrzębiec, syn Józefa Zenona (1815–1892) i Józefy z d. Jundziłł h. Łabędź (zm. 1903). 21 kwietnia 1894 poślubił Marię Chomętowską h. Lis, z którą miał synów: Józefa (1895–1928), Stanisława (1898–1984), Jana (1899–1974) i Antoniego Edwarda (1907–1990).
Przed I wojną światową pracował w Warszawie w Prokuraturze Królestwa Polskiego, oddając się również życiu społecznemu i twórczości literackiej. Zasilał swym piórem szereg czasopism i dzienników, zwłaszcza w dziedzinie krytyki literackiej i teatralnej, wydał kilka prac prawniczych. Był redaktorem „Życia Warszawskiego” i „Wieczorów Rodzinnych”, zamieszczał też wiele artykułów w „Tygodniku Ilustrowanym”, „Kurierze Warszawskim” i „Słowie”. 
W czasie I wojny światowej należał do grupy Koła Międzypartyjnego. Był sekretarzem, potem wiceprezesem Polskiej Macierzy Szkolnej. W 1918 został sędzią Sądu Najwyższego oraz prezesem rady miejskiej stolicy, którą to godność sprawował do 1927. W latach 1922–1927 był senatorem z ramienia Narodowej Demokracji.
Od 1939 mieszkał w Wielkiej Brytanii. Tworzył poezje ("Wybór wierszy z lat wielu"). Napisał też wspomnienia o Warszawie. Jego synem był poeta Stanisław Baliński. Jego grób symboliczny znajduje się na warszawskich Powązkach (T-2-2).
Odznaczenia.
polskie
zagraniczne

</doc>
<doc id="1645654" url="https://pl.wikipedia.org/wiki?curid=1645654" title="Kocurów-Koleby (dzielnica Żywca)">
Kocurów-Koleby (dzielnica Żywca)



</doc>
<doc id="1645656" url="https://pl.wikipedia.org/wiki?curid=1645656" title="Fire / Jericho">
Fire / Jericho



</doc>
<doc id="1645661" url="https://pl.wikipedia.org/wiki?curid=1645661" title="Hermann Cohn">
Hermann Cohn

Hermann Cohn (ur. 4 czerwca 1838 we Wrocławiu, zm. 11 września 1906 tamże) – niemiecki lekarz okulista.
Był profesorem Uniwersytetu Wrocławskiego.
Pochowany został na cmentarzu żydowskim przy ul. Ślężnej.

</doc>
<doc id="1645662" url="https://pl.wikipedia.org/wiki?curid=1645662" title="Szaraszka">
Szaraszka

Szaraszka, szaraga (ros. шарашка) – w żargonie więźniów radziecki instytut naukowy lub biuro konstrukcyjne zatrudniające więźniów w tym naukowców, kadrę techniczną. Oficjalna ich nazwa – OKB (ОКБ) jest transliteracją rosyjskiego skrótu nazwy "опытное конструкторское бюро" (biuro doświadczalno-konstruktorskie/ konstrukcyjne).
W czasach Związku Radzieckiego, biura były tajnymi, na prawach zakładów karnych, instytucjami badawczo-rozwojowymi pracującymi nad projektowaniem i tworzeniem zaawansowanej techniki i rozwijania technologii, zazwyczaj dla zastosowań wojskowych. W większości dysponowały obiektami i zasobami niezbędnymi do budowy prototypów. Projekty były następnie kierowane do fabryk do masowej produkcji. Personel głównie inżynierowie, technicy i naukowcy nosił status więźniów, choć były wyjątki. Biura oficjalnie identyfikowano przez nadany im numer, np. OKB-172, niejednokrotnie, pół-oficjalnie przez nazwisko głównego konstruktora, na przykład, OKB-51 które prowadził Pawieł Suchoj, było też znane jako OKB Suchoj. Szereg z nich zachowało te nazwy nawet po śmierci lub zmianie konstruktora. Ważną szaraszką była tzw. "Tupolewska szaraga", czyli Centralne Biuro Konstrukcyjne 29, w którym pracowali Andriej Tupolew, Siergiej Korolow, Lew Termen i wielu innych.
OKB, szaragi przyczyniły się do rozwoju wysokiej techniki, dokonywały postępu technicznego, prowadziły badania przemysłowe.
W Polsce problematyka szaraszek znana jest głównie z powieści "Krąg pierwszy" Aleksandra Sołżenicyna, który pracował jako matematyk w szaraszkach w Rybińsku, Zagorsku i Marfino.
Historia.
OKB zaczęły powstawać od 1928.
Po okresie władzy I.W.Stalina zniesiony został status „naukowych więzień”, OKB stały się instytucjami wolnych ludzi.
Po upadku Związku Radzieckiego, wiele OKB przekształcono w zjednoczenia naukowo-produkcyjne ("Научно-производственное объединение"), w skrócie NPO. Było kilka prób połączenia ich w 1990 r., w latach 2001–2006 i później też były fuzje tworzące „narodowych czempionów”, takich jak np. Ałmaz-Antiej.

</doc>
<doc id="1645663" url="https://pl.wikipedia.org/wiki?curid=1645663" title="Bogdanówka (rejon podwołoczyski)">
Bogdanówka (rejon podwołoczyski)

Bogdanówka (ukr. Богданівка) – wieś w rejonie tarnopolskim obwodu tarnopolskiego. Wieś liczy 1131 mieszkańców.
Historia.
Założona w 1670. W XIX w. zlokalizowano tu stację kolejową (obecnie przystanek kolejowy Bogdanówka Kamionki, położony na linii Odessa – Lwów). W II Rzeczypospolitej miejscowość była siedzibą gminy wiejskiej Bogdanówka w powiecie skałackim województwa tarnopolskiego.
W 1893 w Bogdanówce urodził się pułkownik Alfred Konkiewicz, kawaler Virtuti Militari, dowódca 70 Pułku Piechoty w Pleszewie. 

</doc>
<doc id="1645665" url="https://pl.wikipedia.org/wiki?curid=1645665" title="Bogdanówka (gmina w powiecie skałackim)">
Bogdanówka (gmina w powiecie skałackim)

Bogdanówka – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy była Bogdanówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bogdanówka, Futor, Kamionki i Mołczanówka.
Po II wojnie światowej obszar gminy znalazł się w ZSRR.

</doc>
<doc id="1645666" url="https://pl.wikipedia.org/wiki?curid=1645666" title="Małgorzata Krasnodębska-Tomkiel">
Małgorzata Krasnodębska-Tomkiel

Małgorzata Anna Krasnodębska-Tomkiel (ur. 23 września 1974 w Warszawie) – polska prawniczka, wykładowca akademicki, w latach 2008–2014 prezes Urzędu Ochrony Konkurencji i Konsumentów.
Życiorys.
Z wykształcenia prawnik. W 2005 na podstawie rozprawy zatytułowanej "Wspólnotowe prawo konkurencji. Skutki dla Polski" uzyskała na Wydziale Prawa i Administracji Uniwersytetu Warszawskiego stopień doktora nauk prawnych ze specjalnością w zakresie prawa administracyjnego.
Została nauczycielem akademickim na uczelniach warszawskich (UW, SGH i KSAP), prowadząc zajęcia z prawa wspólnotowego i antymonopolowego.
Od 1998 zawodowo związana z Urzędem Ochrony Konkurencji i Konsumentów. 21 czerwca 2007 powołana przez premiera Jarosława Kaczyńskiego na stanowisko wiceprezesa UOKiK, 4 czerwca 2008 premier Donald Tusk mianował ją na prezesa tej instytucji. 10 lutego 2014 odwołana z tego stanowiska.

</doc>
<doc id="1645667" url="https://pl.wikipedia.org/wiki?curid=1645667" title="Park Narodowy Niżne Tatry">
Park Narodowy Niżne Tatry

Park Narodowy „Niżne Tatry” (słow. "Národný park Nízke Tatry", NAPANT) – największy słowacki park narodowy obejmujący pasmo górskie Niżnych Tatr, pomiędzy Wagiem a Hronem. Należy do ekoregionu lasów karpackich.
Pierwsze próby ochrony tego terenu podjęto już w latach 1918–1921, a intensywne prace nad utworzeniem parku narodowego rozpoczęto w 1963 r. Park utworzono w czerwcu 1978 r. Początkowo zajmował 810,95 km², a pasmo ochronne 1240 km² – w sumie ok. 2051 km². W 1997 r. zmniejszono ten obszar do dzisiejszych 1830 km²: sam park ma powierzchnię 728 km², a jego pasmo ochronne 1102 km².
Na terenie parku znajduje się:
Zarząd parku znajduje się w Bańskiej Bystrzycy.
Fauna i flora.
Największym drapieżnikiem w parku jest niedźwiedź brunatny (NAPANT przyjął go jako swoje logo). Oprócz niego w parku występują wilki, rysie i wydry. Z innych większych zwierząt spotykane są jelenie, a w niższych położeniach sarny i dziki. W najwyższych partiach gór żyją świstaki, zaś w rejonie od Chabeńca po Dziumbier aklimatyzowane kozice.
Spośród ptaków szczególnie godne wymienienia są zwłaszcza ptaki drapieżne. Na terenie parku gniazdują regularnie dwa gatunki orłów: orzeł przedni i orlik krzykliwy, a także np. sokół wędrowny, trzmielojad zwyczajny i kobuz. Z sów w lasach reglowych gnieżdżą się m.in. puszczyk uralski, włochatka zwyczajna i sóweczka, a w skalnych urwiskach największa sowa świata - puchacz zwyczajny. Z kurowatych częsty jest jarząbek zwyczajny, znacznie rzadsze głuszec i cietrzew. Z typowych gatunków górskich godne uwagi są np. dzięcioł trójpalczasty, płochacz halny, drozd obrożny, pomurnik czy czeczotka.
Roślinność parku układa się w typowe dla gór Środkowej Europy piętra roślinne, od regla dolnego po piętro alpejskie. Przeważająca część parku jest zalesiona. Świat rzadszych roślin reprezentują m.in. sasanka biała, szarotka alpejska i goryczka kropkowana.
W dolnych partiach górskich powszechnie zbierane są zioła lecznicze, maliny, jeżyny, jagody, poziomki oraz liczne gatunki grzybów jadalnych.
Turystyka.
Przez NAPANT prowadzi liczna sieć (około 1000 km) szlaków turystycznych, w tym fragment najdłuższego słowackiego szlaku turystycznego – Cesta hrdinov Slovenského národného povstania. Bazę noclegową stanowią trzy schroniska – "Útulňa pod sedlom Ďurkovej" (wbrew nazwie jest typowym schroniskiem), "Kamenná chata pod Chopkom" i "Chata M. R. Štefánika pod Ďumbierom", hotele górskie "Kosodrevina" i "Trangoška" oraz kilka szałasów (schronów). Turystów przyciągają również jaskinie, udostępnione do zwiedzania, w tym najsłynniejsze – Demianowska Jaskinia Wolności oraz Demianowska Jaskinia Lodowa.
Zimą bardzo popularny jest największy w tej części Europy ośrodek narciarski na północnych i południowych stokach Chopoka – Jasná Sever oraz Jasná Juh.

</doc>
<doc id="1645670" url="https://pl.wikipedia.org/wiki?curid=1645670" title="Franciszek Michalski (kapłan)">
Franciszek Michalski (kapłan)

Franciszek Michalski (ur. 20 maja 1867 w Chojnicach, zm. 20 października 1935 w Pelplinie), niemiecki duchowny katolicki związany z Pomorzem, kanonik kapituły katedralnej w Pelplinie, proboszcz parafii św. Brygidy w Gdańsku.
Życiorys.
Urodził się w rodzinie chojnickiego kupca Jana i Marii z domu Eschner. W latach 1876-1886 był uczniem gimnazjum w Chojnicach. Po maturze wyjechał w 1886 na studia teologiczne do Wrocławia; naukę kontynuował w Monachium, Bonn oraz w Pelplinie, gdzie otwarto seminarium po przerwie w okresie kulturkampfu. Po trzech latach w seminarium pelplińskich przeniósł się w 1890 do Münster. Tamże, na studiach zgłębiając głównie zagadnienia z historii Kościoła, przyjął 31 maja 1890 święcenia kapłańskie, a 7 marca 1892 uzyskał promocję na doktora teologii. Rozprawę doktorską poświęcił włoskiemu teologowi z przełomu XV i XVI wieku, dominikaninowi Sylvestrowi Prieriasowi ("De Silvestri Prieriatis Ord. Praed. magistri sacri palacii [1456-1523] vita et scriptis"). Miesiące wakacyjne studiów spędzał na posłudze kapelańskiej wśród polskich emigrantów w Westfalii, był także kapelanem w Meppen.
Z dyplomem doktora teologii powrócił do diecezji chełmińskiej. Pracował początkowo jako wikariusz w Świeciu, skąd przeszedł na podobną funkcję w gdańskiej parafii św. Mikołaja. W 1894 mianowany został profesorem filozofii i historii Kościoła w seminarium w Pelplinie. Był w tym okresie współpracownikiem wielokrotnie wznawianego dzieła "Kirchenlexicon", wydawanego we Fryburgu Bryzgowijskim; dla tej publikacji opracował m.in. hasła o Sylvestrze Prieriasie, Sambii, tumulcie toruńskim.
W 1899 powrócił do pracy duszpasterskiej i objął pod koniec stycznia tegoż roku probostwo Kaplicy Królewskiej w Gdańsku. W kwietniu 1907 został proboszczem parafii św. Brygidy. W obu parafiach organizował chóry dziecięce. W latach 1916-1919 pełnił funkcję dziekana Dekanatu Gdańsk I. Zaangażowany był we wspieranie Szpitala Najświętszej Maryi Panny w Gdańsku, w latach I wojny światowej przewodniczył jego radzie administracyjnej. Opracował modlitewnik "Lobt Christ den Herrn" (1910), przez kilka lat (1907-1911) wydawał na potrzeby dekanatu gdańskiego kalendarz katolicki ("Kirchenkalender des Dekanats Danzig"). Odbył szereg podróży po świecie, był w wielu krajach Europy, w Ameryce Północnej, w północnej Afryce, a w 1910 towarzyszył biskupowi warmińskiemu Augustinusowi Bludau w pielgrzymce do Ziemi Świętej.
W grudniu 1919 mianowany został kanonikiem gremialnym kapituły katedralnej pelplińskiej, co spotkało się z krytycznym przyjęciem polskiego pisma "Pielgrzym", zarzucającego Michalskiemu związki z Partią Centrum. W 1933 z nominacji Piusa XI został papieskim prałatem domowym. W pracach chełmińskiej kurii biskupiej uczestniczył jako radca konsystorza, kurator kasy biskupstwa, sędzia prosynodalny (potem synodalny) Biskupiego Sądu Duchownego, członek diecezjalnej komisji egzaminacyjnej dla organistów. Był też dyrektorem szkoły organistowskiej. W 1928 został członkiem Towarzystwa Naukowego w Toruniu.
Zmarł 20 października 1935 w Pelplinie, pochowany został w miejscowej katedrze.

</doc>
<doc id="1645672" url="https://pl.wikipedia.org/wiki?curid=1645672" title="Bohdaniwka">
Bohdaniwka

Bohdaniwka, ukr. Богданівка – nazwa kilkudziesięciu miejscowości na Ukrainie.
Obwód tarnopolski.
Zobacz też:

</doc>
<doc id="1645680" url="https://pl.wikipedia.org/wiki?curid=1645680" title="Fremantle Football Club">
Fremantle Football Club

Fremantle Football Club to klub futbolu australijskiego z miasta Fremantle wchodzącego w skład aglomeracji Perth. Występuje w ogólnokrajowej lidze AFL. Nieoficjalnym przydomkiem klubu jest "The Dockers" ("Dokerzy").
Obecnie klub rozgrywa swoje domowe mecze na stadionie Subiaco Oval, mogącym pomieścić 43.600 widzów.
Historia.
Klub "Fremantle FC" został założony 12 lipca 1994 roku, jako drugi reprezentant (po West Coast Eagles) stanu Australia Zachodnia w australijskiej lidze futbolowej "AFL". Rok później zadebiutował w rozgrywkach jako 16 zespół w lidze. 
Decyzja "AFL" o przyznaniu licencji miastu Fremantle związana była z wielką futbolową tradycją tej portowej społeczności. Pierwsze mecze rozgrywano już około 1880 roku, a w pierwszych 34 edycjach ligi stanowej "WAFL", drużyny z "Fremantle" sięgały po tytuł aż 24 razy. Przez ponad 100 lat miasto "Fremantle" było siedzibą dwóch bardzo silnych drużyn: "East Fremantle FC" i "South Fremantle FC". Doceniając te zasługi i widząc wielkie możliwości marketingowe, "AFL" postanowiła przyznać licencję właśnie temu miastu.
Obecnie mecze "Fremantle FC" gromadzą około 37.000 widzów na pojedynczym ligowym meczu. Jest to olbrzymi sukces jak na drużynę dość młodą i bez większych sukcesów.
Spór z Levi Strauss &amp; Co..
Kluby "AFL" są bardzo znane z przydomków jakie noszą. Po założeniu, klub portowy Fremantle, postanowił przybrać nazwę "The Dockers", na cześć ludzi pracujących w międzynarodowym porcie, z którego słynie miasto. Jednocześnie nazwa "Dockers" używana była przez firmę odzieżową Levi Strauss &amp; Co. W 1996 roku, decyzją sądu rozstrzygnięto spór na korzyść firmy odzieżowej. Klub oficjalnie przestał tej nazwy używać, lecz przez kibiców nadal jest nazywany "The Dockers". Innym przydomkiem klubu jest skrót od nazwy miasta - "Freo".
Barwy klubowe i emblemat.
Oficjalnymi barwami klubu są: zieleń, fiolet, czerwień i biel. Na koszulkach widnieje kotwica, czyli symbol portowego miasta.
Sukcesy.
Jak dotąd klub z Fremantle nie osiągnął znaczącego sukcesu. Najwyższą pozycją jaką może się pochwalić, to miejsce trzecie w sezonie 2006.
Ciekawostki.
Od 1995 roku, klub dwa razy do roku rozgrywa mecze derbowe (zarazem ligowe) z lokalnym rywalem "West Coast Eagles". Mecze z cyklu "Western Derby" są najważniejszymi wydarzeniami sportowymi tak w mieście jak i całym stanie.

</doc>
<doc id="1645685" url="https://pl.wikipedia.org/wiki?curid=1645685" title="Saser Kangri">
Saser Kangri

Saser Kangri lub Sasir Kangri – najwyższy szczyt Saser Muztagh, najbardziej wysuniętego na wschód pasma Karakorum w północnych Indiach.
Masyw Saser Kangri składa się z pięciu wierzchołków:

</doc>
<doc id="1645686" url="https://pl.wikipedia.org/wiki?curid=1645686" title="Konrad Mettlich">
Konrad Mettlich

Konrad Mettlich (ur. 16 stycznia 1894 w Münster, zm. 13 marca 1918 w okolicach Remaucourt) – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
Informacje ogólne.
Konrad Mettlich służył w marynarce Cesarstwa Niemieckiego. W 1916 roku latał na jednopłatowcach serii E w Eskadrze Fokkerów przy 17 Armii skąd został przeniesiony do morskiej eskadry myśliwskiej Marine Feldjagdstaffel Nr. I na początku 1917 roku został przeniesiony do Jagdstaffel 8. Pierwsze i to podwójne zwycięstwo odniósł 8 czerwca. 29 lipca 1917 roku został mianowany dowódcą eskadry. Obowiązki swą pełnił do września, kiedy został zastąpiony przez Constantin von Bentheim. Łącznie odniósł 6 potwierdzonych zwycięstw.
Zginął 13 marca 1918 roku, pilotując samolot Albatros D.V w walce z późniejszym asem Royal Flying Corps, Percym Hobsonem.

</doc>
<doc id="1645687" url="https://pl.wikipedia.org/wiki?curid=1645687" title="Steve Allen (windsurfer)">
Steve Allen (windsurfer)

Steve Allen (ur. 27 grudnia 1973) – australijski zawodnik windsurfingu. Dziewięciokrotny mistrz świata w tej dyscyplinie, wielokrotny zwycięstwa w Pucharze Świata i Europy oraz zdobywca najwyższego tytułu w mistrzostwach Australii i Polski.
Życiorys.
Zaczął trenować windsurfing, mając dziewięć lat. Jest wielokrotnym mistrzem Australii w windsurfingu w dyscyplinie wave. W 1992 zdobył tytuł mistrza świata seniorów, a w 1997 – mistrza świata w Formule 42. Jest również trzykrotnym mistrzem świata w Formule Windsurfing (2003, 2006, 2009) oraz zdobywcą Grand Prix w tejże formule (2007, 2009, 2010).
W 2008 uczestniczył w ósmej edycji programu rozrywkowego TVN "Taniec z gwiazdami".
Życie prywatne.
23 czerwca 2002 w kościele w Komorowie poślubił Agatę Pokorowską, którą poznał w 1991 podczas zawodów sportowych w Bangkoku. Mają dwoje dzieci, Evę i Andy’ego.

</doc>
<doc id="1645691" url="https://pl.wikipedia.org/wiki?curid=1645691" title="Tenis stołowy na Letniej Uniwersjadzie 2007">
Tenis stołowy na Letniej Uniwersjadzie 2007

Tenis stołowy na Letniej Uniwersjadzie 2007 odbywał się w dniach 10 – 16 sierpnia w hali Impact Exhibition and Convention Center w Nonthaburi.
Rozegranych zostało 7 konkurencji po 3 u mężczyzn i kobiet oraz 1 konkurencja mieszana. W zawodach nie brali udziału reprezentacji Polski.
Tenisiści rywalizowali w trzech rodzajach gier: pojedynczej, podwójnej i zespołowej.

</doc>
<doc id="1645692" url="https://pl.wikipedia.org/wiki?curid=1645692" title="Natalia Lach-Lachowicz">
Natalia Lach-Lachowicz



</doc>
<doc id="1645694" url="https://pl.wikipedia.org/wiki?curid=1645694" title="Oś zła">
Oś zła

Oś zła (ang. „Axis of evil”) – propagandowy termin wprowadzony przez George’a W. Busha na określenia państw, które w optyce Stanów Zjednoczonych prowadzą agresywną politykę zagraniczną, dążą do wyprodukowania broni masowego rażenia i wspierają międzynarodowy terroryzm. Po raz pierwszy termin ten został użyty przez amerykańskiego prezydenta podczas orędzia prezydenckiego, wygłoszonego 29 stycznia 2002 roku. Do państw „osi zła” zaliczone zostały Irak, Iran oraz Korea Północna. 6 maja 2002 pojęcie państw „osi zła” w swoim wystąpieniu „Beyond the Axis of Evil” rozszerzył ówczesny podsekretarz stanu, John R. Bolton. Do Iraku, Iranu oraz Korei Północnej dodał on Kubę, Libię oraz Syrię, jako państwa „celowo dążące do uzyskania dostępu do broni chemicznej oraz biologicznej”. W styczniu 2005 roku przyszła Sekretarz stanu Stanów Zjednoczonych Condoleezza Rice w swoim przemówieniu nazwała państwa, które uznaje się za najbardziej represyjne „placówkami tyranii” (ang. "Outposts of tyranny"). Zaliczyła do nich Iran, Koreę Północną, Kubę, Białoruś, Zimbabwe i Mjanmę.
Hubert Védrine, ówczesny szef dyplomacji francuskiej, przemówienie George’a W. Busha o państwach „osi zła” określił jako „upraszczającą i absurdalną wypowiedź”.
Z grupy tej został usunięty Irak po II wojnie w Zatoce Perskiej i demokratyzacji Iraku.
Pojęcie "państw osi zła" „zastąpiło” stosowany od czasów administracji Billa Clintona termin „państwa zbójeckie”.
Orędzie.
Fragment orędzia prezydenta Stanów Zjednoczonych z 29 stycznia 2002 roku, w którym zdefiniowane zostało pojęcie „osi zła” – oraz wymienione zostały kraje, które ją tworzą.

</doc>
<doc id="1645695" url="https://pl.wikipedia.org/wiki?curid=1645695" title="Katastrofa lotu Alliance Air 7412">
Katastrofa lotu Alliance Air 7412

Katastrofa lotu Aliance Air 7412 17 lipca 2000 w Patnie w Indiach. Boeing 737-2A8 (nr rej. VT-EGD) należący do linii Alliance Air (lot nr 7412) spadł na domek jednorodzinny. W katastrofie zginęło 60 osób (55 osób na pokładzie samolotu i 5 osób na ziemi), a rannych zostało 5 osób.
Przebieg lotu.
Boeing 737-2A8 (VT-EGD) miał 20 lat i wylatane ponad 51.278 godzin. Maszyna wystartowała z Kolkaty do Patny. Widoczność przy lądowaniu wynosiła do 4000 m. Maszyna dostała zezwolenie na lądowanie na pasie nr 25. W pewnym momencie Boeing spadł na dom jednorodzinny położony w dzielnicy Aneeshabad i stanął w płomieniach. Samolot przełamał się na cztery części. Miejsce wypadku znajduje się około 2 km na południowy zachód od lotniska w Patnie.
Przyczyny.
Przyczyną wypadku była utrata kontroli nad samolotem z powodu błędu pilotów. Załoga nie przestrzegała kolejności procedury podchodzenia do lądowania. Kilka chwil przed tragedią samolot znajdował się na zbyt dużej wysokości by podchodzić do lądowania i gdy piloci chcieli obniżyć lot, stracili kontrolę nad Boeingiem i ten kilka chwil później uderzył w ziemię.

</doc>
<doc id="1645696" url="https://pl.wikipedia.org/wiki?curid=1645696" title="Haramosh">
Haramosh

Haramosh lub Haramosh Peak albo Peak 58 to szczyt w łańcuchu Karakorum w północnym Pakistanie. Jego wysokość, w zależności od źródeł, wynosi od 7397 do 7409 m. 65 km na wschód leży Gilgit. Haramosh góruje nad północnym brzegiem Indusu. Masyw ma dwa wierzchołki: Haramosh oraz Haramosh Kutwal Laila Peak. Haramosh opada ponad 4000 metrowymi ścianami na północ i zachód.
Pierwsze wejście na Haramosh miało miejsce 4 sierpnia 1958. Dokonali tego austriacy Heinrich Roiss, Stefan Pauer i Franz Mandl. 
Zanotowano później tylko 3 wejścia: 

</doc>
<doc id="1645698" url="https://pl.wikipedia.org/wiki?curid=1645698" title="Wolnomyślicielstwo">
Wolnomyślicielstwo

Wolnomyślicielstwo () – ideologia, ruch społeczny zapoczątkowany w dobie Oświecenia przeciwny wszelkim dogmatom, zasadzający się na poglądzie, iż sądy należy formułować na podstawie wiedzy naukowej i rozumowania logicznego, bez odwoływania się do argumentów religijnych czy tradycji; określenie "wolnomyśliciel" bywa traktowane jako synonim określenia "ateista", chociaż "wolnomyśliciel" niekoniecznie jest ateistą.
Według wolnomyślicielstwa stanowiska dotyczące prawdy należy formować wyłącznie na podstawie logiki, rozumu i empiryzmu, a nie autorytetu, tradycji, objawienia lub dogmatu. Według "Oxford English Dictionary" wolnomyśliciel to „osoba, która kształtuje własne idee i opinie, a nie akceptuje poglądy innych ludzi, szczególnie w nauczaniu religii”. W szczególności w niektórych współczesnych myślach wolnomyślicielstwo jest silnie związane z odrzuceniem tradycyjnych systemów przekonań społecznych lub religijnych.
Historia.
Wolnomyślicielstwo rozpowszechniło się w XIX w. jako wielopostaciowy ruch społeczny wyrosły z niejednolitych założeń filozoficznych i ideowych. Ruch miał charakter antyklerykalny, charakteryzujący się różnorodnością stanowisk, zwłaszcza odmian religijnego racjonalizmu, sceptycyzmu, a nawet deizmu. Wolnomyślicielstwo ujawniało postawy religii bez boga lub religii bezwyznaniowej. W końcu XIX i na początkach XX stulecia Wolnomyślicielstwo funkcjonowało głównie w kręgach liberalnej, racjonalistycznie i scjentystycznie nastawionej inteligencji.
Określenia wolnomyśliciel użył po raz pierwszy filozof angielski John Toland (1670-1762), nazywając tak postawę człowieka kierującego się rozumem w odniesieniu do istniejących tradycji religijnych i odrzucającego wszelkie występujące w nich nieracjonalne elementy.
Wolnomyślicielstwo w Polsce.
Pierwszą polską organizacją wolnomyślicielską była Polska Liga Wolnej Myśli, powstała w lipcu 1908 r. w Paryżu. 8 grudnia 1907 utworzono w Warszawie Stowarzyszenie Wolnomyślicieli Polskich, na czele m.in. z Leo Belmontem, Ludwikiem Krzywickim, Andrzejem Niemojewskim, J. Radlińskim i P. Weyhertem. Na skutek represji po rewolucji 1905-1907 rozwinęło ono działalność dopiero w Polsce niepodległej (8 listopada 1921 wyłoniło zarząd, wydawało „Myśl Wolną”). W Stowarzyszeniu Wolnomyślicieli Polskich orientacja dążąca do związania go z rewolucyjnym ruchem robotniczym (Jan Hempel) zdobyła przewagę nad orientacją liberalno-burżuazyjną (Jan Niecisław Baudouin de Courtenay). 12 czerwca 1928 władze państwowe zawiesiły działalność SWP, zarzucając mu akcję antypaństwową. Zwolennicy orientacji liberalno-burżuazyjnej, którzy w 1925 opuścili SWP, wydawali od 1928 „Wolnomyśliciela Polskiego” i „Błyski Wolnomyślicielskie”, a w grudniu 1929 założyli Polski Związek Myśli Wolnej. Do utworzonego PZMW w czerwcu 1930 pod kierownictwem Tadeusza Kotarbińskiego koła intelektualistów (wydawało „Racjonalistę”) należeli m.in. Stefan Czarnowski, Kazimierz Czapliński, Ludwik Krzywicki, Adam Próchnik, Z. Szymanowski. W 1936 pod naciskiem Kościoła i środowisk klerykalnych PZMW został rozwiązany przez władze państwowe. 9 grudnia 1945 z inicjatywy działaczy dawnego PZMW powołano do życia Stowarzyszenie Myśli Wolnej. Wydawało ono „Myśl Wolną”. Na jego czele stali m.in. Teofil Jaśkiewicz, Józef Kobyłecki, R. Kryspin, Kazimierz Rusinek. W 1949 zawiesiło działalność. W styczniu 1957 powstało Stowarzyszenie Ateistów i Wolnomyślicieli. Poprzez akcję odczytową i wydawniczą propagowało ono laickie poglądy na świat, popularyzowało świeckie i postępowe tradycje w kulturze polskiej. Wydawało ono m.in. „Argumenty”, „Fakty i Myśli” oraz „Rocznik Myśli Wolnej”. Jego czołowymi działaczami byli m.in. Andrzej Nowicki, T. Pasierbiński, Bożena Krzywobłocka. Na krajowym zjeździe Stowarzyszenia Ateistów i Wolnomyślicieli oraz Towarzystwa Szkoły Świeckiej 27 kwietnia 1969 nastąpiło połączenie obu organizacji w Towarzystwo Krzewienia Kultury Świeckiej. Przewodniczył mu Jerzy Sztachelski. Wydawało ono pisma: „Argumenty”, „Fakty i Myśli”, „Wychowanie” i inne.

</doc>
<doc id="1645702" url="https://pl.wikipedia.org/wiki?curid=1645702" title="Zagórski">
Zagórski

Nazwisko Zagórski lub Zagórska nosiły m.in. następujące osoby:
Zobacz też:

</doc>
<doc id="1645703" url="https://pl.wikipedia.org/wiki?curid=1645703" title="Korea Północna na Letniej Uniwersjadzie 2007">
Korea Północna na Letniej Uniwersjadzie 2007

Koreę Północną na Letniej Uniwersjadzie w Bangkoku reprezentowało 53 zawodników. Korea zdobyła 7 medali (2 złote, 1 srebrny, 4 brązowe)

</doc>
<doc id="1645707" url="https://pl.wikipedia.org/wiki?curid=1645707" title="Rolf Rüssmann">
Rolf Rüssmann

Rolf Rüssmann (ur. 13 października 1950 w Schwelm, zm. 2 października 2009 w Gelsenkirchen) – niemiecki piłkarz występujący na pozycji obrońcy.
Kariera klubowa.
Rüssmann jest wychowankiem klubu FC Schwelm 06. W 1969 roku trafił do FC Schalke 04 z Bundesligi. W tych rozgrywkach zadebiutował 29 listopada 1969 roku w zremisowanym 1:1 meczu z Hamburgerem SV. 12 września 1970 roku w wygranym 2:1 pojedynku z Borussią Dortmund strzelił pierwszego gola w Bundeslidze. W 1972 roku wywalczył z klubem wicemistrzostwo RFN. W tym samym roku zdobył z nim Puchar RFN. W tym samym roku Rüssmann został oskarżony o przyjęcie łapówki w zamian za przegranie meczu z Arminią Bielefeld, rozegranego 17 kwietnia 1971 roku (1:0 dla Arminii). W związku z tym w marcu 1973 roku Rüssmann został zawieszony przez Niemiecki Związek Piłki Nożnej na grę lidze niemieckiej. Postanowił więc wyjechać za granicę i został zawodnikiem belgijskiego Club Brugge. Grał tam do końca 1973 roku. W styczniu 1974 roku powrócił do Schalke. W 1977 roku ponownie wywalczył z klubem wicemistrzostwo RFN. Tym razem w Schalke grał 7 lat.
W styczniu 1981 roku Rüssmann odszedł do innego pierwszoligowego zespołu, Borussii Dortmund. Pierwszy ligowy mecz zaliczył tam 12 grudnia 1980 roku przeciwko Borussii Mönchengladbach (0:1). W Borussii występował przez 5 lat. W tym czasie rozegrał tam 149 spotkań i strzelił 18 goli. W 1985 roku zakończył karierę. Zmarł 2 października 2009 roku na raka gruczołu krokowego.
Kariera reprezentacyjna.
W reprezentacji RFN Rüssmann zadebiutował 30 kwietnia 1977 roku w wygranym 2:1 towarzyskim meczu z Jugosławią. 8 marca 1978 roku w wygranym 1:0 towarzyskim pojedynku ze Związkiem Radzieckim strzelił pierwszego gola w drużynie narodowej. W 1978 roku został powołany do kadry na Mistrzostwa Świata. Zagrał na nich w meczach z Polską (0:0), Meksykiem (6:0), Tunezją (0:0), Włochami (0:0), Holandią (2:2) i Austrią (2:3). Tamten mundial RFN zakończył na drugiej rundzie.
W latach 1977–1978 w drużynie narodowej Rüssmann zagrał 20 razy i zdobył 1 bramkę.

</doc>
<doc id="1645709" url="https://pl.wikipedia.org/wiki?curid=1645709" title="Rolf Russmann">
Rolf Russmann



</doc>
<doc id="1645715" url="https://pl.wikipedia.org/wiki?curid=1645715" title="Niecne uczynki">
Niecne uczynki

Niecne uczynki (tytuł oryg. "Dirty Deeds") – amerykańska komedia młodzieżowa z 2005 roku, przez twórców reklamowana jako "film zrealizowany w tradycji "American Pie"".
Fabuła.
Absolwent szkoły średniej, Zach Harper, chcąc zaimponować pięknej Meg Cummings, pomaga jej bratu Kyle'owi. Przejmuje zadanie Kyle'a, którym jest wypełnienie dziesięciu ekstremalnych i niezwykle nagannych poleceń, tzw. "niecnych uczynków", w tradycji miejscowej młodzieży istniejącej od pokoleń. Na wykonanie zadania ma dwanaście godzin.

</doc>
<doc id="1645720" url="https://pl.wikipedia.org/wiki?curid=1645720" title="Sławomir Kościuk">
Sławomir Kościuk



</doc>
<doc id="1645722" url="https://pl.wikipedia.org/wiki?curid=1645722" title="Robert Pazik">
Robert Pazik



</doc>
<doc id="1645730" url="https://pl.wikipedia.org/wiki?curid=1645730" title="Aníbal Ciocca">
Aníbal Ciocca

Aníbal Ciocca (23 lipca 1915 - 7 listopada 1981) – piłkarz urugwajski noszący przydomek "Principe", środkowy napastnik.
Ciocca w piłkę zaczął grać w klubie Montevideo Wanderers, skąd w 1931 roku przeszedł do Club Nacional de Football. Akurat w tym samym roku Wanderers został ostatnim mistrzem Urugwaju ery amatorskiej, podczas gdy Nacional został wicemistrzem. W 1933 roku Ciocca zdobył razem z klubem Club Nacional de Football mistrzostwo Urugwaju. Sukces ten powtórzył w 1934 roku.
Jako piłkarz klubu Nacional wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Ciocca zagrał we wszystkich trzech meczach - z Peru, Chile (zdobył 2 bramki) i Argentyną (1 bramka). Zdobycie trzech bramek dało mu tytuł wicekróla strzelców turnieju. W lidze razem z Nacionalem po raz drugi zdobył wicemistrzostwo kraju, co było początkiem serii czterech wicemistrzowskich tytułów - Nacional wicemistrzem został jeszcze w latach 1936, 1937 i 1938.
Następnie wziął udział w turnieju Copa América 1939, gdzie Urugwaj został wicemistrzem Ameryki Południowej. Ciocca zagrał we wszystkich czterech meczach - z Ekwadorem, Chile, Paragwajem i Peru. W tym samym roku zdobył razem z Nacionalem swój kolejny tytuł mistrza Urugwaju. Był to początek całej serii mistrzowskich tytułów, które zdobył jeszcze w latach 1940, 1941, 1942 i 1943.
Nadal jako piłkarz Nacionalu wziął udział w turnieju Copa América 1942, gdzie Urugwaj zdobył mistrzostwo Ameryki Południowej. Ciocca zagrał we wszystkich sześciu meczach - z Chile (zdobył bramkę), Ekwadorem, Brazylią, Paragwajem (zdobył bramkę), Peru i Argentyną.
Po udanych mistrzostwach kontynentalnych Ciocca jeszcze dwa razy zdobył razem z Nacionalem tytuł mistrza Urugwaju - w 1943 i 1946, oraz dwa razy wicemistrzostwo Urugwaju - w 1944 i 1945. W 1946 roku zakończył karierę piłkarską.
Ciocca dwukrotnie został królem strzelców ligi urugwajskiej - w 1934 jako zdobywca 13 bramek i w 1936 po zdobyciu 14 bramek.
Od 18 lipca 1934 roku do 4 kwietnia 1943 roku Ciocca rozegrał w reprezentacji Urugwaju 21 meczów i zdobył 7 bramek.
Ciocca ze względu na prezentowaną elegancję gry określany był przydomkiem "Principe" (czyli "Książę"). Był mistrzem finezyjnej kombinacji i świetnym strzelcem - w lidze urugwajskiej zdobył aż 157 goli.

</doc>
<doc id="1645731" url="https://pl.wikipedia.org/wiki?curid=1645731" title="South Park (Los Angeles)">
South Park (Los Angeles)

South Park – dzielnica we południowo-zachodniej części śródmieścia (downtown) Los Angeles w Kalifornii w USA o powierzchni 2,34 km² i liczbie ludności 4417 mieszkańców. W dzielnicy znajduje się Los Angeles Convention Center a także Staples Center.
Położenie.
South Park ograniczone jest ulicami: Harbor Freeway, Santa Monica Freeway, Broadway Street, Hill Street, 6th i 7th Street oraz Los Angeles Street.
Historia.
Pierwotnie siedziba zakładów przemysłowych, centrów sprzedaży samochodów, hoteli. Od 2000 roku następuje rewitalizacja dzielnicy, powstaje dużo luksusowych apartamentowców oraz kondominium.

</doc>
<doc id="1645735" url="https://pl.wikipedia.org/wiki?curid=1645735" title="Daewoo Gentra">
Daewoo Gentra



</doc>
<doc id="1645736" url="https://pl.wikipedia.org/wiki?curid=1645736" title="Operacja &quot;Mickey Mouse&quot;">
Operacja &quot;Mickey Mouse&quot;



</doc>
<doc id="1645737" url="https://pl.wikipedia.org/wiki?curid=1645737" title="Anibal Ciocca">
Anibal Ciocca



</doc>
<doc id="1645745" url="https://pl.wikipedia.org/wiki?curid=1645745" title="Abraham Patusca da Silveira">
Abraham Patusca da Silveira

Araken, właśc. Abraham Patusca da Silveira (ur. 7 lipca 1905 w Santos - zm. 24 stycznia 1990 w Santos) były brazylijski piłkarz występujący na pozycji napastnika.
Kariera klubowa.
Araken zaczynał karierę w FC Santos w 1923 roku i występował w nim do 1928 roku. W czasie gry w Santosie zdobył tytuł króla strzelców Ligi stanowej São Paulo w 1927 roku. Następny rok spędził w Atlético Santista. W latach 1930-1934 spędził w São Paulo FC, z którym świętował zdobycie mistrzostwo stanu São Paulo - Campeonato Paulista w 1931 roku.
Rok 1935 spędził w Independente São Paulo, z którym sięgnął po swój drugi tytuł mistrza stanu São Paulo. W latach 1935-1937 ponownie grał w Santosie FC. Lata 1937-1938 spędził w Estudiantes Paulista, po czym wrócił do São Paulo FC, gdzie w 1939 zakończył piłkarską karierę.
Kariera reprezentacyjna.
Araken na początku lat 30. grał w reprezentacji Brazylii, z którą uczestniczył w mistrzostwach świata w 1930 roku w Urugwaju. Na mistrzostwach wystąpił w przegranym meczu z reprezentacją Jugosławii. Był to jedyny jego mecz międzypaństwowy w barwach "canarinhos" (wcześniej 6 stycznia 1929 grał w wygranym 5-3 meczu przeciwko argentyńskiej drużynie Sportivo Barracas Bolívar).

</doc>
<doc id="1645749" url="https://pl.wikipedia.org/wiki?curid=1645749" title="Polski Związek Myśli Wolnej">
Polski Związek Myśli Wolnej

Polski Związek Myśli Wolnej (PZMW) – ruch świecki, liberalno-wolnomyślicielski. 
Historia.
Powołany w 1926 roku przez grupę byłych działaczy Stowarzyszenia Wolnomyślicieli Polskich. Przewodniczącym został Zygmunt Radliński, w skład zarządu wchodzili m.in.: Tadeusz Kotarbiński, Józef Landau. W czerwcu 1930 PZWM zorganizował w Warszawie tzw. Koło Intelektualistów (pod kierownictwem T. Kotarbińskiego), której podstawowym celem było pogłębianie teoretyczne zasad myśli wolnej oraz stworzenie ośrodka, grupującego intelektualistów-wolnomyślicieli z całego kraju. Od października 1930 do grudnia 1935 Koło wydawało własny miesięcznik „Racjonalista"”" pod redakcją Józefa Landau.
Program związku zakładał działania na rzecz laicyzacji życia publicznego: usunięcie nauki religii ze szkoły oraz wyzwolenie szkolnictwa i nauczycieli spod supremacji kleru, utworzenie cmentarzy dla bezwyznaniowców oraz zaprowadzenie ksiąg aktów stanu cywilnego. Po zdelegalizowaniu Stowarzyszenia Wolnomyślicieli Polskich (1928), jego członkowie zasilili szeregi PZWM, wnosząc tendencje lewicowo-ateistyczne, co spowodowało radykalizację programową o lewicowym charakterze. Na V Krajowym Zjeździe w Warszawie (1936) na przewodniczącego Związku wybrano Stefana Czarnowskiego. 
Związek wydawał periodyki: miesięcznik "Życie Wolne" (1927–1928, redagowany przez Romualda Minkiewicza) oraz miesięcznik, a następnie dwutygodnik "Wolnomyśliciel Polski" (1928–1935) redagowany przez Teofila Jaśkiewicza (Henryka Wrońskiego). Prowadził także działalność wydawniczą: "Kalendarz Wolnego Myśliciela 1935/36", dwutygodnik "Błyski Wolnomyślicielskie" (1933–1936), miesięcznik pomorski "Pionier" (1935–1936). W lutym 1936 władze administracyjne zawiesiły działalność PZMW i jego agend wydawniczych.
W roku 1946 grupa działaczy byłego PZMW reaktywowała ruch, powołując Stowarzyszenie Wolnomyślicieli w Polsce i rozpoczęła wydawanie periodyku "Głos Wolnych" łącznie z antyklerykalnym dodatkiem "Zerwikaptur". Działalność Stowarzyszenia została w 1951 rozwiązana na mocy decyzji władz administracyjnych.
Odrodzenie ruchu laickiego nastąpiło po odwilży październikowej 1956 roku. W 1957 założone zostały dwie organizacje – Stowarzyszenie Ateistów i Wolnomyślicieli oraz Towarzystwo Szkoły Świeckiej.

</doc>
<doc id="1645752" url="https://pl.wikipedia.org/wiki?curid=1645752" title="Irytek">
Irytek



</doc>
<doc id="1645756" url="https://pl.wikipedia.org/wiki?curid=1645756" title="SST Lasek">
SST Lasek

Studenckie Schronisko Turystyczne "Lasek" (inaczej "Chatka Elektryków") – schronisko (określane również jako chatka studencka) położone tuż pod szczytem góry Łosek (Lasek, Łazek) (868 m n.p.m.), w Paśmie Laskowskim, zaliczanym do Pasma Jałowieckiego, które według regionalizacji Polski opracowanej przez Jerzego Kondrackiego należy do Beskidu Makowskiego. Na mapach i w przewodnikach turystycznych często zaliczane jest do Beskidu Żywieckiego.
Chatka znajduje się w pozostałościach przysiółka Łosek, pomiędzy wsiami Koszarawa i Pewel Wielka, na południe od szczytu przy żółtym szlaku w kierunku Koszarawy.
Historia.
SST "Lasek" funkcjonuje od prawie 40 lat, natomiast sam budynek liczy sobie ponad 100 lat. W 1971 członkowie klubu turystycznego "ELEKT" Wydziału Elektrycznego Politechniki Śląskiej w Gliwicach, pozyskali stara chałupę i rozpoczęli przystosowywanie jej do potrzeb ruchu turystycznego. Do końca lat 90. obiekt funkcjonuje jako chatka studencka zarządzana przez Politechnikę Śląską.
Obecnie chatka jest pod opieką firmy prywatnej, jest na stałe zamieszkana przez gospodarza i dzięki temu przyjmuje turystów przez cały rok.
Szlaki turystyczne.
Do chatki prowadzą również "szlaki chatkowe", oznaczone symbolem chatki:
Dodatkowo do schroniska wytyczony został "szlak kuflowy" prowadzący z Koszarawy-Kuflówki, oznaczony żółtymi symbolami kufla.
Warunki pobytu.
Chatka jest otwarta cały rok i we wszystkie dni tygodnia, dobrze jest jednak zapowiedzieć swój przyjazd.
W chatce znajdują się 3 pomieszczenia sypialne dla gości, z czego jedno bardzo duże zajmujące niemal całe poddasze. Turyści szukający noclegu powinni mieć ze sobą śpiwór. Ponadto w chatce znajduje się kuchnia, świetlica, toaleta i łazienka z prysznicem (po nagrzaniu dostępna jest ciepła woda). Nominalnie schronisko mieści 40 osób. Chatka jest zelektryfikowana oraz jest w niej dostęp do bieżącej wody. Obok chatki znajduje się miejsce, gdzie można zapalić ognisko, ponadto dwie huśtawki oraz boisko do siatkówki. Chatka nie prowadzi gastronomii ani sprzedaży produktów żywnościowych, jednak jest kuchenka gazowa na której można przyrządzić sobie posiłek. 
Chatka jest dobrym miejscem wypadowym na sąsiednie szczyty Pasma Jałowieckiego Lachów Groń, Czerniawę Suchą oraz sam Jałowiec. Nietrudno stąd też dotrzeć w rejon Pilska a nawet Babiej Góry.

</doc>
<doc id="1645763" url="https://pl.wikipedia.org/wiki?curid=1645763" title="Księżniczka tarczowa">
Księżniczka tarczowa

Księżniczka tarczowa ("Polytelis swainsonii") – gatunek średniej wielkości ptaka z rodziny papug wschodnich (Psittaculidae). Zamieszkuje południowo-wschodnie obszary Australii, a zwłaszcza zalesione tereny Nowej Południowej Walii i Wiktorii. Nie wyróżnia się podgatunków. Dość pospolity w hodowli jako ptak klatkowy.
Cechy gatunku.
Występuje wyraźny dymorfizm płciowy: Samica jest cała zielona, z niebieskim nalotem na głowie, a samiec ma żółte gardło i czoło, a pod gardłem ma czerwoną półobrożę.
Zachowanie.
Są łagodnymi i przyjaznymi ptakami. Chociaż są płochliwe, przywiązują się do swojego opiekuna. Nie są zbyt hałaśliwe i nie niszczą drewnianych elementów woliery, w której są trzymane.
Rozmnażanie.
Samica składa ok. 5 jajek. Inkubacja trwa ok. 19 dni.
Pożywienie.
Zjada owoce, kwiaty akacji i eukaliptusa, owoce krzewów, nasiona roślin uprawnych, traw, chwastów i ziół.
W niewoli podaje im się proso, kanar, zielonki, kawałki jabłka, ziarna słonecznika i świeże gałązki z liśćmi.
Status.
Międzynarodowa Unia Ochrony Przyrody (IUCN) od 2012 roku uznaje księżniczkę tarczową za gatunek najmniejszej troski (LC – "least concern"); wcześniej (od 1994 roku) miała ona status gatunku narażonego na wyginięcie (VU – "vulnerable"). Liczebność populacji na wolności szacuje się na 10–20 tysięcy dorosłych osobników, być może nawet więcej. Trend liczebności populacji uznaje się za wzrostowy.

</doc>
<doc id="1645765" url="https://pl.wikipedia.org/wiki?curid=1645765" title="Grzymałów (gmina)">
Grzymałów (gmina)

Grzymałów – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy było miasto Grzymałów, które stanowiło odrębną gminę miejską (podczas okupacji 1941–44 pozbawiony praw miejskich i włączony do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bilitówka, Bucyki, Eleonorówka, Hlibów, Leżanówka, Poznanka Gniła i Poznanka Hetmańska.
Pod okupacją część gminy Grzymałów (Poznanka Gniła i Poznanka Hetmańska) przyłączono do nowej gminy Sorocko; do gminy Grzymałów dołączono natomiast pozbawiony praw miejskich Grzymałów.
Po II wojnie światowej obszar gminy znalazł się w ZSRR.

</doc>
<doc id="1645766" url="https://pl.wikipedia.org/wiki?curid=1645766" title="Jan Krysiński">
Jan Krysiński



</doc>
<doc id="1645768" url="https://pl.wikipedia.org/wiki?curid=1645768" title="Katastrofa lotu Aliance Air 7412">
Katastrofa lotu Aliance Air 7412



</doc>
<doc id="1645771" url="https://pl.wikipedia.org/wiki?curid=1645771" title="Kaczanówka (obwód tarnopolski)">
Kaczanówka (obwód tarnopolski)

Kaczanówka (ukr. Кача́нівка) – wieś w rejonie podwołoczyskim obwodu tarnopolskiego,
Historia.
Wieś została założona w 1785 r. W II Rzeczypospolitej miejscowość była siedzibą gminy wiejskiej, a od 1934 gminy Kaczanówka w powiecie skałackim województwa tarnopolskiego. Obecnie wieś liczy 1303 mieszkańców.
Po wojnie część mieszkańców została przymusowy wysiedlona w nowe granice Polski, m.in. do Giebułtowa. Jedną z najcenniejszych pamiątek, którą ludność polska uratowała z Kaczanówki jest obraz św. Michała Archanioła pochodzący z kościoła pod wezwaniem tego świętego. Obraz w chwili obecnej znajduje się w giebułtowskim kościele. W 1946 r. do wsi przybyli Łemkowie przymusowo wysiedleni z Osławicy pow. sanocki.

</doc>
<doc id="1645772" url="https://pl.wikipedia.org/wiki?curid=1645772" title="Kaczanówka (gmina)">
Kaczanówka (gmina)

Kaczanówka – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy była Kaczanówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Czerniszówka, Iwanówka, Kaczanówka i Orzechowiec.
Księga Adresowa Polski wraz z W.M. Gdańskiem z 1929 roku podaje takie informacje o Orzechowcu:
„ORZECHOWIEC: Wieś i gmina, powiat Skałat, sąd pow. Podwołoczyska, sąd okr. Tarnopol, 1397 mieszk. Kolej (9 km) poczta telegraf telefon Podwołoczyska.
Po II wojnie światowej obszar gminy znalazł się w ZSRR a część mieszkańców wyjechała do Polski, między innymi do Giebułtowa.

</doc>
<doc id="1645786" url="https://pl.wikipedia.org/wiki?curid=1645786" title="Bundesliga niemiecka w piłce nożnej (1985/1986)">
Bundesliga niemiecka w piłce nożnej (1985/1986)

Bundesliga 1985/1986 był to 23. sezon niemieckiej pierwszej klasy rozgrywkowej w piłce nożnej. Sezon rozpoczął się 9 sierpnia 1985 roku, a zakończył się 26 kwietnia 1986. Brało w niej udział 18 zespołów, które grały ze sobą systemem „każdy z każdym”. Tytuł mistrzowski obronił Bayern Monachium, dla którego był to ósmy tytuł mistrzowski w historii klubu. Tytuł króla strzelców zdobył Stefan Kuntz, który strzelił 22 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi. 16. zespół Bundesligi i 3. zespół 2. Bundesligi stoczyły rywalizację systemem mecz-rewanż o pozostanie/awans do Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
Borussia Dortmund, 16. drużyna Bundesligi oraz SC Fortuna Köln, 3. zespół 2. Bundesligi, spotkały się w dwumeczu o miejsce w kolejnym sezonie Bundesligi. Po dwóch spotkaniach padł remis 3:3. Dodatkowe, trzecie spotkanie, zakończyło się zwycięstwem Borussii Dortmund 8:0. Borussia dzięki temu zwycięstwu utrzymała się w Bundeslidze. 

</doc>
<doc id="1645790" url="https://pl.wikipedia.org/wiki?curid=1645790" title="Muztagh Tower">
Muztagh Tower

Muztagh Tower lub Muztagh ("Lodowa Wieża") - szczyt o wysokości 7273 m n.p.m. w pasmie Baltoro Muztagh w łańcuchu Karakorum. Leży w północnym Pakistanie. Północna ściana szczytu ma wysokość, według różnych źródeł, 1800-2200 metrów. Ściana północno-wschodnia ma 2000 metrów wysokości.
Muztagh Tower stał się sławny po tym jak Vittorio Sella sfotografował go w 1909 r. w czasie wyprawy na K2. Zdjęcie to było mylące, gdyż Sella stał w miejscu, z którego K2 i Muztagh nałożyły się na siebie, przez co Muztagh Tower wydawał się znacznie wyższy. Jednak to zdjęcie zainspirowało, prawie 50 lat później, w 1956 r., dwie ekspedycje do wyścigu na szczyt. Obie ekspedycje przekonały się, że rzeczywistość jest inna niż wynikało to ze zdjęcia Selli. Brytyjska ekspedycja: John Hartog, Joe Brown, Tom Patey i Ian McNaught-Davis, przeszła przez lodowiec Chagaran i dotarła na szczyt 6 lipca, 5 dni przed ekspedycją francuską: Guido Magnone, Robert Paragot, André Contamine i Paul Keller.

</doc>
<doc id="1645793" url="https://pl.wikipedia.org/wiki?curid=1645793" title="Stary cmentarz żydowski w Czyżewie">
Stary cmentarz żydowski w Czyżewie

Stary cmentarz żydowski w Czyżewie – został założony na początku XVIII wieku i na początku następnego stulecia zajmował powierzchnię około 0,4 ha. Został zamknięty w 1820 roku. W dwudziestoleciu międzywojennym jego teren ogrodzono murem z czerwonej cegły. Do naszych czasów na terenie nekropolii nie zachowały się żadne nagrobki.

</doc>
<doc id="1645795" url="https://pl.wikipedia.org/wiki?curid=1645795" title="Zvjezdan Misimovic">
Zvjezdan Misimovic



</doc>
<doc id="1645796" url="https://pl.wikipedia.org/wiki?curid=1645796" title="Zlatan Muslimovic">
Zlatan Muslimovic



</doc>
<doc id="1645798" url="https://pl.wikipedia.org/wiki?curid=1645798" title="Magnesyn">
Magnesyn

Magnesyn – przetwornik elektromagnetyczny do zdalnego przekazywania położeń kątowych wału.
Zwykle posiada magnetyczny rdzeń toroidalny z nawiniętym uzwojeniem oraz osadzony wewnątrz wirnik w postaci magnesu trwałego. Przekazanie danych umożliwia łącze magnesynowe utworzone przez odpowiednie połączenie elektryczne dwóch magnesynów zasilanych napięciem przemiennym, względnie zmiennym. Obrócenie o pewien kąt wirnika jednego magnesynu powoduje obrócenie o taki sam kąt wirnika drugiego magnesynu.

</doc>
<doc id="1645803" url="https://pl.wikipedia.org/wiki?curid=1645803" title="Motorowodne Mistrzostwa Świata w klasie JT-250">
Motorowodne Mistrzostwa Świata w klasie JT-250

Motorowodne Mistrzostwa Świata w klasie JT-250 - odbyły się w dniach 21 - 22 czerwca 2008 w Myśliborzu. Wicemistrzostwo w tej klasie zdobyła Ada Przybył.

</doc>
<doc id="1645804" url="https://pl.wikipedia.org/wiki?curid=1645804" title="Rezerwat przyrody Łazy">
Rezerwat przyrody Łazy

Rezerwat przyrody „Łazy” – rezerwat torfowiskowy o powierzchni 265,33 ha, położony w województwie zachodniopomorskim, w powiecie koszalińskim, w gminach Mielno i Sianów. Jest usytuowany 1 km od Morza Bałtyckiego, pomiędzy jeziorami Jamno i Bukowo, na południowy wschód od Łaz.
Został utworzony rozporządzeniem nr 44/2008 Wojewody Zachodniopomorskiego z dnia 3 sierpnia 2007 roku. Na podstawie Zarządzenia Regionalnego Dyrektora Ochrony Środowiska w Szczecinie z dnia 29 grudnia 2021 r. obszar rezerwatu powiększono z 220,1265 do 265,33 ha, włączając do niego obszar bagiennych lasów.
Celem ochrony jest zachowanie ekosystemów torfowiskowych i leśnych ze stanowiskami rzadkich roślin chronionych: woskownicy europejskiej ("Myrica gale") oraz kukułki Fuchsa ("Dactylorhiza fuchsii").
Obszar rezerwatu objęty jest ochroną ścisłą (147,2465 ha) i czynną (72,88 ha).
Rezerwat znajduje się na gruntach będących własnością Skarbu Państwa, w zarządzie Nadleśnictwa Karnieszewice.

</doc>
<doc id="1645805" url="https://pl.wikipedia.org/wiki?curid=1645805" title="Katastrofa lotu Pacific Southwest Airlines 182">
Katastrofa lotu Pacific Southwest Airlines 182

Katastrofa lotu Pacific Southwest Airlines 182 – katastrofa lotnicza, która wydarzyła się 25 września 1978 roku w okolicach San Diego. Boeing 727-214 lecący z Sacramento do San Diego, zderzył się z awionetką Cessna 172. Kilka sekund później oba samoloty spadły na ziemię. W katastrofie zginęły 144 osoby (135 osób z Boeinga, 2 osoby z Cessny oraz 7 osób na ziemi).
Samolot.
Boeing 727-214 (nr rej. N533PS) biorący udział w zderzeniu, został wyprodukowany 4 czerwca 1968 roku i do 1978 roku wylatał 36.557 godzin. Feralnego dnia samolot odbywał lot z Sacramento do San Diego z międzylądowaniem w Los Angeles. 
Przebieg lotu.
Maszyna wystartowała z lotniska Los Angeles International Airport do San Diego International Airport. Maszyna zbliżała się do celu podróży i piloci rozpoczęli procedurę podchodzenia do lądowania. Tymczasem awionetka, lecąca lotem VFR utrzymywała wysokość 3500 stóp. Załoga Boeinga otrzymała zgodę na lądowanie na pasie nr 27. Kontrola ruchu lotniczego w San Diego ostrzegła pilotów Boeinga przed przelatującą w pobliżu Cessną.
O godz. 9:01:47 kontrolerzy ostrzegli załogę Cessny. W tym samym momencie Cessna 172 uderzyła w prawe skrzydło Boeinga 727. Cessna po kolizji rozpadła się w powietrzu na wiele części, natomiast w Boeingu zapaliło się prawe skrzydło, przez co samolot gwałtownie skręcił w prawo. Pilotom nie udało się uratować samolotu. Maszyna rozbiła się na terenie osiedla domków jednorodzinnych. Zginęły 144 osoby (137 osób na pokładach obu maszyn i 7 na ziemi). Świadek Hans Wendt sfotografował spadającego Boeinga na kilka sekund przed zderzeniem maszyny z ziemią.
Przyczyny kolizji.
Oficjalny raport dotyczący katastrofy PSA 182 ukazał się 4 kwietnia 1979 roku. Przyczynami zderzenia były: 

</doc>
<doc id="1645806" url="https://pl.wikipedia.org/wiki?curid=1645806" title="Juliusz Engelhardt">
Juliusz Engelhardt

Juliusz Engelhardt (ur. 1 stycznia 1955 w m. Transportnyj) – polski ekonomista, profesor nauk ekonomicznych, w latach 2008–2010 podsekretarz stanu w Ministerstwie Infrastruktury.
Życiorys.
Jego ojciec Bronisław był żołnierzem Armii Krajowej. Nie uznawał dokonanych po wojnie zmian granic i nakazu rozbrojenia. W 1946 został oskarżony przed trybunałem wojskowym wojsk Ministerstwa Spraw Wewnętrznych Litewskiej Socjalistycznej Republiki Radzieckiej w Wilnie o uczestnictwo w działalności antyradzieckiej podziemnej organizacji i skazany na pracę w łagrze. 15 stycznia 1947 wyjechał z więzienia na Łukiszkach w Wilnie transportem skazanych na pobyt w łagrze
W 1955 jego rodzina przyjechała do Polski i zamieszkała w Boleszkowicach. Juliusz Engelhardt ukończył Technikum Samochodowe w Szczecinie oraz studia na Wydziale Inżynieryjno-Ekonomicznym Transportu Politechnice Szczecińskiej. Obronił następnie doktorat, a w 1996 habilitację na podstawie pracy pt. "Restrukturyzacja przedsiębiorstw transportowych". W 1999 prezydent Aleksander Kwaśniewski nadał mu tytuł profesora nauk ekonomicznych. Specjalizuje się w zakresie ekonomiki transportu, w szczególności kolejowego, a także ekonomice przedsiębiorstw.
Na początku lat 80. wykładał na Politechnice Szczecińskiej. Od 1985 zawodowo związany z Uniwersytetem Szczecińskim. Jest dziekanem na Wydziale Zarządzania i Ekonomiki Usług US, a także wykładowcą Wyższej Szkoły Biznesu w Gorzowie Wielkopolskim.
W latach 90. był ekspertem Komisji Handlu i Usług w Sejmie I kadencji, a także doradcą dyrektora generalnego Polskich Kolei Państwowych (1992–1993). Od 1995 do 1996 zajmował stanowisko pierwszego zastępcy dyrektora generalnego PKP, a następnie przez rok wchodził w skład rady PKP jako ekspert ds. ekonomiczno-finansowych. W latach 2004–2005 pełnił funkcję rektora Wyższej Szkoły Integracji Europejskiej w Szczecinie. Ponownie do rady nadzorczej PKP wchodził od 2005 do 2007. Należy do Polskiego Towarzystwa Ekonomicznego, zasiadł w Komitecie Transportu PAN.
Od 2 stycznia 2008 do 21 grudnia 2010 pełnił funkcję podsekretarza stanu ds. transportu kolejowego w Ministerstwie Infrastruktury z rekomendacji Polskiego Stronnictwa Ludowego, którego został członkiem. W 2009 bez powodzenia kandydował do Parlamentu Europejskiego z ramienia PSL. Na funkcji wiceministra zastąpił go Andrzej Massel. Odwołanie z tego stanowiska uzasadnianio problemami związanymi z wprowadzeniem w grudniu 2010 nowego rozkładu jazdy na kolei.
Odznaczenia.
Odznaczony Srebrnym (1998) i Złotym (2007) Krzyżem Zasługi.

</doc>
<doc id="1645807" url="https://pl.wikipedia.org/wiki?curid=1645807" title="Nowy cmentarz żydowski w Czyżewie">
Nowy cmentarz żydowski w Czyżewie

Nowy cmentarz żydowski w Czyżewie – został założony około 1820 roku i zajmuje powierzchnię 1,3 ha na której - wskutek dewastacji z okresu II wojny światowej i lat PRL - zachowały się jedynie dwa fragmenty nagrobków. Kirkut znajduje się przy obecnej ul. Cichej, w sąsiedztwie założonego w 1860 roku cmentarza katolickiego.
Informacje na temat historii Żydów mieszkających w Czyżewie znajdują się w „Księdze Pamięci”.

</doc>
<doc id="1645808" url="https://pl.wikipedia.org/wiki?curid=1645808" title="Droga wojewódzka nr 478">
Droga wojewódzka nr 478

Droga wojewódzka nr 478 (DW478) – droga wojewódzka o długości 18 km, łącząca wieś Dąbrowa koło miejscowości Dobra z wsią Krępa niedaleko Poddębic. Trasa ta leży na obszarze województw wielkopolskiego i łódzkiego i przebiega przez teren powiatów tureckiego i poddębickiego. Przez około 2,5 km droga przechodzi po zaporze zbiornika Jeziorsko.

</doc>
<doc id="1645812" url="https://pl.wikipedia.org/wiki?curid=1645812" title="Kópavogskirkja">
Kópavogskirkja

Kópavogskirkja – kościół w islandzkim mieście Kópavogur. Znajduje się na wzgórzu Borgarhóll w zachodniej części miasta. Prowadzi do niego ulica Hamraborg.
Prace budowlane rozpoczęły się w 1958 r. Świątynię otwarto 16 grudnia 1963 r.
Kópavogskirkja jest kościołem o układzie centralnym. Powstał według projektu Hörðura Bjarnasona i Ragnara Emilssona na planie krzyża greckiego, którego ramiona mają formę nachodzących na siebie łuków. Zaprojektowane przez Gerður Helgadóttir witraże tworzą interesującą grę świateł. Architektura budynku reprezentuje styl modernistyczny.
Dominującą nad miastem sylwetka kościoła stała się symbolem Kópavogur. Jej wizerunek znalazł się w górnej części herbu miejskiego.

</doc>
<doc id="1645814" url="https://pl.wikipedia.org/wiki?curid=1645814" title="Kopavogskirkja">
Kopavogskirkja



</doc>
<doc id="1645816" url="https://pl.wikipedia.org/wiki?curid=1645816" title="Big Brother (Albania)">
Big Brother (Albania)

Big Brother – albańska wersja holenderskiego Big Brothera. Premiera odbyła się 23 lutego 2008. Prezenterką jest Arbana Osmani.
Edycje.
1 edycja.
Pierwsza edycja wystartowała 23 lutego 2008 roku. Do programu weszło 14 uczestników. W ciągu show doszły jeszcze 4 osoby. BB 1 trwało 100 dni. Zwycięzcą został Arbër. Otrzymał nagrodę w wysokości 50 tys. euro (200 tys. złotych).
Uczestnicy.
"kursywa" – osoby, które dołączyły do grona uczestników jako nowe, już w trakcie trwania programu.
2 edycja.
Druga odsłona programu wystartowała 7 lutego 2009 roku. Do domu weszło 14 uczestników. Podczas trwania show doszło 6 kolejnych uczestników. Show trwało 99 dni. Finał ukazał się 16 maja 2009 roku. Zwycięzcą został Qetsor Ferunaj. Wygrał on 70 tys. euro (280 tys. złotych). 
Uczestnicy.
"kursywa" – osoby, które dołączyły do grona uczestników jako nowe, już w trakcie trwania programu.
3 edycja.
Trzecia edycja wystartowała 23 stycznia 2010 roku. Do domu weszło 12 uczestników. Podczas trwania show doszło 10 uczestników. Show trwało 113 dni. Jak na razie to najdłuższa edycja albańskiego Big Brothera. Finał ukazał się 15 maja 2010 roku. Zwycięzcą został Jetmir Salaj. Wygrał on 100 mln. lek (ponad 300 tys. złotych). 
Uczestnicy.
"kursywa" – osoby, które dołączyły do grona uczestników jako nowe, już w trakcie trwania programu.
4 edycja.
Czwarta edycja wystartowała 25 grudnia 2010 roku. Do domu weszło 15 uczestników. Podczas trwania show doszło 11 uczestników. Łącznie do domu weszło 25 osób. Zwycięzcą została Ermela Mezuraj i otrzyma 10 mln. lek (ponad 300 tys. złotych). Finał ukazał się po 99 dniach trwania programu. 
Edison Hoxha po 11 dniach pobytu w domu zrezygnował z udziału w programie.

</doc>
<doc id="1645817" url="https://pl.wikipedia.org/wiki?curid=1645817" title="Milos Krasić">
Milos Krasić



</doc>
<doc id="1645821" url="https://pl.wikipedia.org/wiki?curid=1645821" title="Fazaniec">
Fazaniec

Fazaniec – zabytkowy park w Bytomiu, rozciągający się między Szombierkami, Bobrkiem i Orzegowem, zajmujący 18,1 ha.
Historia.
W połowie XIX w. park wykorzystano na założenie hodowli bażantów. Stało się tak, ponieważ przy wybudowanym z polecenia Karola Goduli neorenesansowym pałacu w Szombierkach nie było na park miejsca. Bażanciarnia funkcjonowała do 1928 roku (stąd nazwa parku, niem. Fasan – bażant).
W 2. połowie XIX wieku hrabia Hans Ulrich Schaffgotsch, mąż spadkobierczyni majątku Goduli Joanny Schaffgotsch, założył tu park prywatny. Dopiero w 1933 roku właścicielem parku stała się gmina.
W 1987 roku Fazaniec został wpisany do rejestru zabytków z numerem 1341/87.
Przez Fazaniec przebiega, wyznaczony w 2000 roku, szlak turystyczny im. Karola Goduli.
W 2008 roku Wojewódzki Fundusz Ochrony Środowiska i Gospodarki Wodnej w Katowicach ogłosił, że Fazaniec jest jednym z trzech bytomskich parków (obok parku miejskiego i Parku Ludowego), któremu przyznano dotacje na odnowę drzewostanów i prac pielęgnacyjnych. Planowano również wycenianą na 5 mln zł rewitalizację parku, obejmującą zieleń oraz elementy tzw. małej infrastruktury, jednak ze względu na brak środków finansowych prace zostaną rozciągnięte na kilka kolejnych lat.
26 lipca 2021 wpis do rejestru zabytków został uzupełniony. Do rejestru pod numerem A/854/2021 wspisano północny fragment Parku Fazaniec w Bytomiu wraz z doprowadzającą aleją topolową, obejmujący działki ewidencyjne nr: 187/32 (w całości), 355/33 (w części), obr. Bobrek, 1736/46 (w całości), 1739/53 (w części), 1740/73 (w części), 1730/66 (w całości), 1734/53 (w całości), 1726/53 (w całości) i 1728/64 (w całości), obr. Szombierki, m. pow. Bytom.
Topografia.
Fazaniec graniczy: od północy z ogródkami działkowymi, od wschodu z osiedlem mieszkaniowym, a od południa i południowego zachodu z nieużytkami porolnymi i polem uprawnym.
Park charakteryzuje się zróżnicowanym ukształtowaniem terenu. Tworzą go dwa wąwozy, ułożone w kształt litery V, na dnie których płyną strumienie zasilające znajdujący się na południu staw. Pomiędzy nimi znajduje się wyniesienie z łąką.
Flora.
Generalnie roślinność wykształciła się na siedlisku grądowym. Park porastają głównie dęby, ale także jawory, lipy, klony zwyczajne, jesiony wyniosłe i graby oraz (w miejscach szczególnie wilgotnych) olchy czarne. Widoczne są także wprowadzone buki, topole oraz robinie akacjowe.

</doc>
<doc id="1645826" url="https://pl.wikipedia.org/wiki?curid=1645826" title="Huragan Okeechobee (1928)">
Huragan Okeechobee (1928)

Huragan Okeechobee, albo Huragan San Felipe Segundo – jeden z dziesięciu najbardziej morderczych huraganów, jakie kiedykolwiek nawiedziły Stany Zjednoczone. We wrześniu 1928 przeszedł nad Wyspami Bahama, Małymi Antylami, Portoryko i Florydą. Był to pierwszy zarejestrowany sztorm tropikalny, który osiągnął piątą kategorię w skali Saffira Simpsona; do 2008 roku był to także jedyny cyklon piątej kategorii, który uderzył w Portoryko.
Huragan pozostawiał za sobą ogromne zniszczenia. Na obszarze Gwadelupy życie straciło 1200 osób. W Portoryko cyklon uderzył po osiągnięciu piątej kategorii – zginęło tam 300 osób, a setki tysięcy zostały bez dachu nad głową. Na Florydzie śmierć poniosło z kolei 2500 osób. Tak duża liczba zabitych była skutkiem przerwania wałów przeciwpowodziowych zabezpieczających jezioro Okeechobee, w wyniku czego zalany został obszar o powierzchni setek tysięcy mil kwadratowych. Zniszczenia po przejściu burzy wyniosły 100 milionów dolarów. Po uwzględnieniu inflacji i przeliczeniu wydatków na dzisiejsze pieniądze koszt przewyższa zatem miliard dolarów amerykańskich.
Historia meteorologiczna.
Huragan został po raz pierwszy zauważony 1450 kilometrów na wschód od Gwadelupy przez statek "S.S. Commack". Był to wówczas najbardziej wysunięty na wschód od Ameryki cyklon, o którym sprawozdanie zostało przekazane poprzez radio okrętowe. Huragan utworzył się niedaleko Republiki Zielonego Przylądka, najprawdopodobniej na cztery dni przed przekazem radiowym.
Gdy zbliżył się on do Wysp Karaibskich, osiągnął trzecią kategorię w skali Saffira Simpsona. 12 września sztorm przeszedł nad Gwadelupą i Wyspami Nawietrznymi; ciśnienie wynosiło tam wówczas 940 hektopaskali. Jeden ze statków przebywających na południe od tamtych obszarów, niedaleko wyspy Saint Croix doniósł o niższym nawet ciśnieniu, które miało wynosić 931 hektopaskali. Dzień później cyklon uderzył w Portoryko; wiatr miał wówczas wiać z prędkością 260 km/h (160 mph), jednakże pomiar ten nie jest możliwy do zweryfikowania, ponieważ urządzenie rejestrujące znajdujące się w San Juan zostało przez wiatr zniszczone. Ten niesprawdzony pomiar mówił o największej sile wiatru huraganowego; ten rekord był aktualny do czasu przejścia nad Stanami Zjednoczonymi huraganu Dog w 1950 roku, choć huragan Labor Day z 1935 roku mógł być silniejszy. Raport z miasta San Juan, stolicy Portoryko, mówił o sile wiatru dochodzącej do 230 km/h, zaś inny raport, pochodzący z miasta Guayama mówił o ciśnieniu atmosferycznym wynoszącym 936 hektopaskali. Powyższe pomiary zostały zarejestrowane na trzy godziny przed osiągnięciem przez cyklon największej siły wiatru. Wszystkie te pomiary uczyniły huragan Okeechobee pierwszym cyklonem na Oceanie Atlantyckim, który osiągnął piątą kategorię w skali Saffira Simpsona, choć jest właściwie pewne, że wcześniejsze sztormy także osiągały taką siłę; najbardziej prawdopodobne jest to, że tę siłę osiągnął cyklon Great Havana Hurricane, który przeszedł nad Stanami Zjednoczonymi w 1846 roku.
Podczas przechodzenia nad Portoryko huragan osiągał bardzo duże rozmiary. Po przejściu nad miastem Guayama średnica cyklonu została oszacowana na około 376 kilometrów – przemieszczał się on nad miastem przez 18 godzin z prędkością 21 km/h. Po opuszczeniu Karaibów huragan przeszedł nad wyspami Bahama jako cyklon czwartej kategorii, po czym kontynuował przemieszczanie się na północny zachód. Wieczorem 16 września czasu lokalnego znalazł się nad południową Florydą. Ciśnienie atmosferyczne wynosiło wówczas 929 hektopaskali, zaś wiatr wiał z prędkością 240 km/h. Początkowo Richard Gray – naukowiec w Amerykańskim Biurze Pogodowym (ang. U.S. Weather Bureau) – był przekonany, że burza oszczędzi Florydę. Oko cyklonu weszło na ląd niedaleko miasta West Palm Beach, a niedużo później przeszło bezpośrednio przez Jezioro Okeechobee. Szczytowe porywy wiatru w pobliżu obszaru niemanipulacyjnego Canal Point zostały oszacowane na 260 km/h. Po przejściu nad Florydą huragan skręcił na północny wschód i 19 września przeszedł nad Georgią, Karoliną Północną oraz Południową. Dzień później przemieścił się w głąb lądu, znalazł się nad Kanadą i połączył się z niżem atmosferycznym znajdującym się w pobliżu Toronto.
Oddziaływanie.
Wyspy Nawietrzne.
Huragan przeszedł bezpośrednio przez Wyspy Nawietrzne na Morzu Karaibskim, rosnąc w siłę. Na wyspie Dominika prędkość wiatru wyniosła 39 km/h – nie było tam żadnych uszkodzeń. Na Martynice odnotowano trzy ofiary śmiertelne; zmarły one na południe od trasy cyklonu. Znacznie większe straty w ludziach poniosła Gwadelupa; zmarło tam od 600 do 1200 ludzi, zaś paryskie radio donosiło o "bardzo dużych zniszczeniach" na wyspie.
Do Montserratu ostrzeżenie meteorologiczne dotarło odpowiednio wcześnie, ale i tak zniszczenia na wyspie wyniosły ponad 150 tysięcy funtów szterlingów; odnotowano także 42 ofiary śmiertelne. Miasta Plymouth i Salem zostały kompletnie zdewastowane. Straty w zbiorach spowodowały niebezpieczeństwo śmierci ludzi z głodu przed nadejściem pomocy. Cyklon przemieścił się na południe od wysp Saint Kitts i Saint Croix. Nie odnotowano tam żadnych ofiar śmiertelnych, wyspy doznały jednak dużych zniszczeń. Na znajdującej się nieopodal wyspie Nevis zmarły trzy osoby.
Portoryko.
Gdy huragan dotarł do Portoryko, miał siłę piątej kategorii w Skali Saffira Simpsona. Ostrzeżenie meteorologiczne dotarło do tego obszaru kilkadziesiąt godzin przed nadejściem cyklonu, dzięki czemu wszyscy mieszkańcy zostali uprzedzeni o zbliżaniu się sztormu. Ostrzeżenie zostało wysłane także do statków znajdujących się na wodach terytorialnych. Dobre przygotowanie do nadejścia cyklonu było przyczyną stosunkowo niskich szkód; odnotowano śmierć 312 osób i kilka zaginionych statków. Dla porównania, słabszy huragan San Cirraco, który przeszedł nad tym obszarem w 1899 roku, spowodował na tym obszarze śmierć ponad 3 tysięcy osób. Straty materialne na wyspie wyniosły 50 milionów ówczesnych dolarów (500 milionów USD 2008). Największe uszkodzenia odnotowano w północno-wschodniej części wyspy. Cyklon miał wówczas siłę trzeciej kategorii; przemieszczał się nad wyspą przez blisko 18 godzin. Opady wyniosły blisko 250 mm, zaś na niektórych obszarach spadło nawet 750 mm deszczu. Oficjalne raporty podały, że bez dachu nad głową zostało kilka tysięcy osób.
W Ameryce Łacińskiej od 1492 roku istniał zwyczaj nadawania huraganom imion od obchodów ostatniego święta przed nadejściem cyklonu. Dlatego też Huragan Okeechobee nosi także alternatywną nazwę: "San Felipe Segundo", ponieważ oko cyklonu weszło na ląd nad Portoryko po obchodach dnia Świętego Filipa. Wyraz "segundo" oznacza po hiszpańsku "drugi" – 52 lata wcześniej w Portoryko uderzył inny huragan o nazwie "San Felipe".
Bahamy.
Oko cyklonu przeszło w niewielkiej odległości od wyspy Wielka Bahama. San Felipe Segundo był wtedy huraganem o sile 4 kategorii w pięciostopniowej skali Saffira Simpsona. Na wyspie odnotowano duże straty materialne. Według pierwszego raportu z wyspy, był to najsilniejszy cyklon, jaki uderzył w ten obszar. Podobnie jak w Portoryko, władze lokalne były dobrze przygotowane do nadejścia cyklonu, dzięki czemu zanotowano stosunkowo mało ofiar śmiertelnych; jedyna informacja mówiąca o ofiarach na tym obszarze dotyczyła slupa, który zatonął z 18 osobami na pokładzie.
Południowa Floryda.
Zniszczenia na wybrzeżu Florydy były katastrofalne. Miami, które znajdowało się daleko od punktu wejścia cyklonu nad półwysep, wyszło z tego sztormu prawie bez szwanku; podobnie było w przypadku Hollywood oraz miasta Fort Lauderdale – w tym ostatnim mieście zerwane zostały linie energetyczne i telefoniczne. Na obszarze od miasta Pompano Beach do miasta Jupiter poważnie uszkodzona została duża liczba budynków, czego przyczyną były silne wiatry oraz duży przypływ, który w pobliżu miejscowości Palm Beach osiągnął wysokość trzech metrów. Straty na wybrzeżu zostały oszacowane na kilka milionów dolarów. W mieście West Palm Beach zniszczonych zostało ponad 1700 domów; zginęło tam 26 osób. Podobnie jak w Portoryko i na Bahamach, ostrzeżenie meteorologiczne odpowiednio wcześniej dotarło do ludności.
Na półwyspie huragan przyniósł znacznie większe zniszczenia wzdłuż gęściej zaludnionego wybrzeża Jeziora Okeechobee. Mieszkańcy zostali ostrzeżeni o nadejściu huraganu, jednak nie nadszedł on na półwysep tak szybko, jak się tego spodziewano, co spowodowało, że większość ludzi wróciła do swoich domów przed nadejściem cyklonu. Gdy sztorm przechodził przez jezioro, siła wiatru wynosiła 225 km/h; wiał on z północy na południe, co spowodowało przypływ o wysokości 6 metrów, który przedarł się przez zaporę przeciwpowodziową na południowym brzegu jeziora i zalał obszar o wielkości tysięcy mil kwadratowych. Domy znajdujące się na trasie przypływu zostały doszczętnie zniszczone. Zwłoki większości osób zostały przez przypływ przeniesione na mokradło Everglades; wiele z nich nigdy nie zostało wydobytych. Z powodu zmiany kierunku wiatru zniszczona została także zapora przeciwpowodziowa na północnym brzegu, co spowodowało podobną, lecz nieco mniejszą powódź.
Powódź utrzymywała się przez kilka tygodni, znacznie opóźniając próby uprzątnięcia zniszczeń. Około 75% wszystkich ofiar szybko zostało pochowanych w masowych grobach. Identyfikacja zmarłych i zaginionych była bardzo trudna, co spowodowało, że dokładna liczba ofiar nie jest znana. Czerwony Krzyż oszacował ich liczbę na 1836; ten bilans na wiele lat został uznany przez Biuro Pogodowe Stanów Zjednoczonych za oficjalny raport. Starsze źródła mówią o 3411 ofiarach; bilans ten zawiera także ludzi zmarłych na Karaibach. W roku 2003 bilans został zweryfikowany do "przynajmniej 2500 zmarłych", czyniąc huragan Okeechobee drugą najbardziej morderczą klęską żywiołową w historii Stanów Zjednoczonych od czasu huraganu Galveston z 1900 roku. W masowym grobie na cmentarzu miejskim w Port Mayaca pochowano 1600 ofiar żywiołu.
Na Florydzie tysiące ludzi zostało bez dachu nad głową. Straty materialne zostały oszacowane na 25 milionów ówczesnych dolarów (250 milionów USD 2005). Gdyby podobny cyklon uderzył w półwysep w 2003 roku, spowodowałby zniszczenia o łącznej wartości prawie 19 miliardów dolarów. Jest to jak dotąd jeden z trzech huraganów z ciśnieniem atmosferycznym niższym niż 940 hektopaskali, który uderzył we Florydę; pozostałe dwa to huragan Miami z 1926 roku oraz huragan Andrew z 1992 roku.
Pozostały obszar Stanów Zjednoczonych.
Pełne raporty z przejścia cyklonu nad pozostałymi stanami nie są dostępne. Wiadomo jedynie tyle, iż cyklon wywołał przypływ o wysokości 2,1 metra w Karolinie Północnej, który wystąpił także w Norfolk w stanie Wirginia. Większość źródeł twierdzi jednak, że huragan nie spowodował większych zniszczeń w innych stanach.
Skutki.
Problem rasowy.
Mimo tego, iż na Florydzie huragan zniszczył wszystko na swojej drodze, najwięcej ofiar śmiertelnych odnotowano na obszarach ubogich znajdujących się wokół jeziora Okeechobee. Około 75% zabitych stanowili ludzie biedni, w większości czarnoskórzy. W trumnach zostały pochowane tylko ofiary o białym kolorze skóry; inne ciała zostały spalone lub zakopane w grobach masowych. Pogrzeby zostały posegregowane rasowo – jedyny grób masowy, nad którym stanął pomnik upamiętniający ofiary kataklizmu, zawarł tylko białe ciała. Ta niesprawiedliwość spowodowała napięcia rasowe, które trwają do dzisiaj. Sposób potraktowania czarnoskórych ofiar kataklizmu jest opisany w powieści Zory Neale Hurston "Ich oczy obserwowały Boga" (ang. "Their Eyes Were Watching God").
Ulepszenie budowania domów.
Na południu Florydy solidnie zbudowane budynki z okiennicami nie poniosły praktycznie żadnych szkód. Wiatr spowodował natomiast poważne uszkodzenia w mniejszych domach. Budynki o mocnej konstrukcji, zbudowane ze stali, cegły, betonu lub kamienia, były odporne na wiatr – pomogły w tym także okiennice, które zapobiegły wybiciu szyb. Podobnie działo się już podczas huraganu Miami z 1926 roku, jednak dopiero zniszczenia po huraganie Okeechobee sprawiły, iż konstrukcje domów zaczęto poprawiać.
Kontrola powodzi.
Aby zapobiec powtórzeniu się tragedii z 1926 i 1928 roku, kiedy to przez zaporę przelała się woda zarówno podczas huraganu "Miami", jak i "Okeechobee", władza ustawodawcza Florydy postanowiła utworzyć Rejon Kontroli Powodzi "Okeechobee", który miał współpracować z Korpusem Inżynieryjnym Armii Stanów Zjednoczonych, aby zapobiec następnym wylewom jeziora. Po osobistym zbadaniu zapory przez prezydenta Herberta Hoovera Korpus sporządził szkic nowego planu zapory, który utrzymywał konstrukcję wałów przeciwpowodziowych wzdłuż brzegu jeziora Okeechobee. Cały system spełniać miał odtąd funkcje ochrony fauny jeziora, oczyszczania wody oraz kontroli powodzi. Jednym z elementów konstrukcji była zapora przeciwpowodziowa zbudowana przez Herberta Hoovera. Niepokoje o stabilność zapory wzmogły się, gdy zauważono na niej przecieki i erozję; uszkodzenia zauważono po kilku intensywnych opadach deszczu. Jako rozwiązanie problemu proponowano zbudowanie od strony lądu skarpy, która miała zapobiegać przeciekaniu tamy; koszty tej operacji zostały wstępnie oszacowane na 67 milionów USD.

</doc>
<doc id="1645829" url="https://pl.wikipedia.org/wiki?curid=1645829" title="Kołodziejówka (obwód tarnopolski)">
Kołodziejówka (obwód tarnopolski)

Kołodziejówka (ukr. Колодіївка, "Kołodijiwka") – wieś na Ukrainie, w obwodzie tarnopolskim, w rejonie podwołoczyskim. W 2001 roku liczyła 1110 mieszkańców.
Historia.
Założona w 1580 roku. Wieś królewska położona była w pierwszej połowie XVII wieku w województwie podolskim.
W 1880 roku mieszkało w niej 866 rzymskich katolików i 919 grekokatolików. Rzymscy katolicy nie mieli kościoła we wsi, należeli do parafii pw. św. Anny w Skałacie. Grekokatolicy mieli cerkiew we wsi. W 1907 roku rzymscy katolicy zbudowali we wsi filialny kościół pw. św. Stanisława Kostki.
W II Rzeczypospolitej miejscowość była siedzibą gminy wiejskiej Kołodziejówka w powiecie skałackim województwa tarnopolskiego, a także siedzibą parafii rzymskokatolickiej.

</doc>
<doc id="1645830" url="https://pl.wikipedia.org/wiki?curid=1645830" title="Kołodziejówka (gmina)">
Kołodziejówka (gmina)

Kołodziejówka – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy była Kołodziejówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hałuszczyńce, Kołodziejówka, Magdalówka, Panasówka, Żerebki Królewskie i Żerebki Szlacheckie.
Pod okupacją zniesiona i przekształcona m.in. w gminę Sorocko.

</doc>
<doc id="1645833" url="https://pl.wikipedia.org/wiki?curid=1645833" title="Smáratorg Tower">
Smáratorg Tower



</doc>
<doc id="1645834" url="https://pl.wikipedia.org/wiki?curid=1645834" title="Bernardyńskie Studium Filozoficzne w Bydgoszczy">
Bernardyńskie Studium Filozoficzne w Bydgoszczy

Bernardyńskie Studium Filozoficzne w Bydgoszczy – szkoła średnia prowadzona w okresie staropolskim w Bydgoszczy przez zakon bernardynów.
Szkoła powstała w 1530 r., prawdopodobnie po utracie toruńskiego konwentu bernardynów. Było to studium filozoficzne, w którym nauczano kandydatów na zakonników: logiki, przyrody, metafizyki oraz kosmologii. Początkowo cykl nauki trwał dwa lata, później wprowadzono trzyletni okres nauczania.
Pełny trzyletni kurs studium obejmował:
W 1672 r. ze studium bydgoskiego przeniesiono teologię moralną do Warszawy. Szkoła działała nieprzerwanie do 1725 r. Jej funkcjonowania nie przerwała nawet zaraza w 1709 r., która zdziesiątkowała ludność Bydgoszczy, gdyż lektorzy ze studentami udali się nad jezioro Palczyn, gdzie przebywali do lutego 1711 r. Gdy po tumulcie toruńskim w 1725 r. reaktywowano w tamtejszym kościele NMP konwent bernardynów, przeniesiono tam z Bydgoszczy o. Cherubina Watsona i wraz z nim całe studium teologiczne. W jego miejsce powołano do życia w 1728 r. studium retoryki. Po krótkim zawieszeniu pracy w 1730 r. działało ono do 1737 r., kiedy to powróciło z Torunia studium filozoficzne.
W 1756 r. przeniesiono jeszcze do Świecia studium prawa kanonicznego.
Szkołę ostatecznie zamknięto w 1774 r., po przejściu Bydgoszczy pod władzę pruską. Dwóch lektorów i 10 studentów przeniesiono do Łowicza z polecenia prowincjała Floriana Willanta.
Jednym z profesorów studium był w latach 30. XVI wieku Bartłomiej z Bydgoszczy – bernardyn, leksykograf, pierwszy twórca słownika łacińsko-polskiego.

</doc>
<doc id="1645836" url="https://pl.wikipedia.org/wiki?curid=1645836" title="Saif Masawi">
Saif Masawi

Saif Masawi (ur. 30 listopada 1979 w Omdurmanie) – sudański piłkarz występujący na pozycji pomocnika.
Kariera.
Karierę rozpoczynał w klubie Al-Hilal Omdurman, w którym gra do dziś. Gra również w reprezentacji, z którą pojechał na Puchar Narodów Afryki 2008 i Puchar Narodów Afryki 2012.

</doc>
<doc id="1645837" url="https://pl.wikipedia.org/wiki?curid=1645837" title="Al-Hariri">
Al-Hariri

Abu Muhammad al-Kasim ibn Ali ibn Muhammad al-Hariri (arab. أبو محمد القاسم بن علي بن محمد الحريري, ur. 1054, zm. 1122) – pisarz arabski uprawiający specyficzny rodzaj literacki – makamę, czyli opowiadanie napisane prozą rymowaną, czyli tak zwanym sadżem. Dzięki swojej twórczości był bardzo popularny w swoich czasach. Jako szanowany obywatel Basry piastował tam wiele ważnych stanowisk administracyjnych. Był również uważany za jednego z większych filologów języka arabskiego swojej epoki. 
Zbiór "Al-Makamat al-adabijja" ("Makamy literackie") jego autorstwa, obejmujący 50 makam, uznawany był w początkach II tysiąclecia za drugie po "Koranie" najważniejsze dzieło języka arabskiego. Bohaterem jego utworów jest wędrowny literat Abu Zajd as-Sarudżi. Jego liczne przygody i peregrynacje pozwoliły autorowi ukazać różnorodność społeczną ówczesnego świata arabskiego.
Jego inne dzieła to traktat o niewłaściwym użyciu słów i zwrotów w języku arabskim pt. "Durrat al-ghawwas fi auham al-chawass" ("Perła nurka, czyli o błędnych przekonaniach elit"), oraz poemat dydaktyczny z zakresu gramatyki arabskiej opatrzony własnym komentarzem autora, zatytułowany "Mulhat al-irab (Przyjemna rzecz o gramatyce)".

</doc>
<doc id="1645838" url="https://pl.wikipedia.org/wiki?curid=1645838" title="Abu Muhammed al-Hariri">
Abu Muhammed al-Hariri



</doc>
<doc id="1645839" url="https://pl.wikipedia.org/wiki?curid=1645839" title="Batura Muztagh">
Batura Muztagh

Batura Muztagh to grupa górska w łańcuchu Karakorum. Leży między dystryktem Gilgit w północnym Pakistanie, a Doliną Hunzy. Grupa ta jest najbardziej na zachód wysuniętą grupą w Karakorum. 
Najwyższe szczyty:

</doc>
<doc id="1645842" url="https://pl.wikipedia.org/wiki?curid=1645842" title="Rezerwat przyrody Bórbagno Miałka">
Rezerwat przyrody Bórbagno Miałka

Rezerwat przyrody „Bórbagno Miałka” – torfowiskowy rezerwat przyrody w województwie zachodniopomorskim, w powiecie stargardzkim, w gminie Ińsko. Położony jest po zachodniej stronie jeziora Ińsko, na północ od zabudowań wsi Linówko, na zachód od miejscowości Miałka. Obejmuje grunty leśnictwa Kielno w Nadleśnictwie Dobrzany.
Został utworzony rozporządzeniem Nr 74/2007 Wojewody Zachodniopomorskiego z dnia 29 października 2007. Zajmował wówczas powierzchnię 34,20 ha, zaliczany był do rezerwatów florystycznych, a jako cel ochrony rezerwatu podano „zachowanie boru bagiennego z rzadkimi gatunkami roślin naczyniowych i torfowców”. Zarządzeniem Regionalnego Dyrektora Ochrony Środowiska w Szczecinie z dnia 29 listopada 2017 powiększono rezerwat do 49,82 ha, zmieniono jego rodzaj na torfowiskowy oraz nieco zmodyfikowano cel ochrony, którym jest teraz: „zachowanie mozaiki siedlisk torfowiskowych i leśnych z charakterystyczną dla nich florą i fauną”.
Rezerwat położony jest na terenie Ińskiego Parku Krajobrazowego oraz w granicach dwóch obszarów sieci Natura 2000: obszaru specjalnej ochrony ptaków „Ostoja Ińska” PLB 320008 oraz obszaru siedliskowego „Pojezierze Ińskie” PLH320067.
Według obowiązującego planu ochrony ustanowionego w 2013 roku (z późniejszymi zmianami), obszar rezerwatu objęty jest ochroną czynną.
Flora i fauna.
Różnorodność siedlisk oraz niejednorodne stosunki wodne są przyczyną jego dużej różnorodności florystycznej. Na wschód od rezerwatu znajdują się rozległe łąki z zagłębieniami otoczonymi zaroślami wierzbowymi wypełnionymi wodą lub porośniętymi szuwarem turzycowym. Pozostałości boru bagiennego: Vaccinio uligonosi-Pinetum znajdują się głównie w części zachodniej i północnej kompleksu leśnego.
W rezerwacie występuje: bagno zwyczajne "Ledum palustre", borówka bagienna "Vaccinium uliginosum", żurawina błotna "Oxycoccus palustris", wełnianka pochwowata "Eriophorum vaginatum", pływacz zwyczajny "Urticularia vulgaris", turzyca ciborowata "Carex cyperoides", turzyca pospolita "Carex fusca", turzyca długokłosa "Carex elongata" i turzyca pęcherzykowata "Carex vesicaria", oraz wrzos zwyczajny "Calluna vulgaris". Warstwę mszystą stanowią torfowce – głównie Sphagnum palustre, Sph. magellanicum, Sph. squarosum, Sph. fimbriatum oraz Sph. russoni. Podmokły teren rezerwatu jest lokalną ostoją zwierzyny w polnym krajobrazie terenów pomiędzy wsiami Ścienne i Linówko.
Bytuje tu też rodzina bobra europejskiego "Castor fiber". Wpłynęła ona w istotny sposób na stosunki wodne rezerwatu i terenów przyległych.

</doc>
<doc id="1645844" url="https://pl.wikipedia.org/wiki?curid=1645844" title="Bitwa pod Lashkagar">
Bitwa pod Lashkagar



</doc>
<doc id="1645847" url="https://pl.wikipedia.org/wiki?curid=1645847" title="Vauxhall Movano">
Vauxhall Movano



</doc>
<doc id="1645850" url="https://pl.wikipedia.org/wiki?curid=1645850" title="Attila Janisch">
Attila Janisch

Attila Janisch (ur. 31 marca 1957 w Kecskemécie) – węgierski reżyser i scenarzysta, specjalizujący się w filmach fabularnych i dokumentalnych. Laureat nagrody im. Béli Balázsa.
Życiorys.
Attila Janisch urodził się 31 marca 1957 roku w Kecskemét. Tam też ukończył gimnazjum im. Józsefa Katony i zdał maturę, po czym w 1984 roku obronił dyplom w Wyższej Szkole Sztuki Filmowej i Teatralnej w Budapeszcie, będąc podopiecznym Zoltána Fábriego. Już w trakcie studiów odnalazł charakterystyczny dla siebie styl, w którym utrzymane są jego późniejsze filmy ("Zizi, Drugi brzeg). "Są to zazwyczaj filozoficzne opowieści o życiu, przy czym Janisch często używa środków wyrazu typowych dla gatunku thrillera. Sam reżyser mówi o sobie, że w młodym wieku był pod ogromnym wrażeniem twórczości Alfreda Hitchcocka, Ingmara Bergmana i Luisa Buñuela. Artysta preferuje swobodny, nieszablonowy sposób kręcenia filmów we współpracy z całą ekipą. Typową dla Janischa manierą jest balansowanie na granicy snu i jawy, trylogia filmowa ("Cień na śniegu, Długi zmierzch, Innego dnia) "ma bardzo charakterystyczny układ czasowy. W pierwszej części historia jest opowiedziana niechronologicznie, w pozostałych dwóch natomiast świat rzeczywisty i świat snu przenikają się nawzajem. Jego filmy oddziałują na uczucia widza w sposób silny i skomplikowany. Nigdy nie zleca komponowania muzyki do filmu, raczej używa utworów już istniejących.

</doc>
<doc id="1645851" url="https://pl.wikipedia.org/wiki?curid=1645851" title="City of Cessnock">
City of Cessnock

City of Cessnock - obszar samorządu terytorialnego we wschodniej części australijskiego stanu Nowa Południowa Walia, obejmujący miasto Cessnock oraz sąsiadujące z nim mniejsze miejscowości: Kurri Kurri, Weston, Pelaw Main, Abermain, Bellbird, Kearsley, Mulbring, Kitchener, Paxton, Millfield, Ellalong, Wollombi, Neath Branxton i Greta. 
Powierzchnia obszaru wynosi 1966 km2, a ludność 46 502 (2006).

</doc>
<doc id="1645852" url="https://pl.wikipedia.org/wiki?curid=1645852" title="Marius Stankevicius">
Marius Stankevicius



</doc>
<doc id="1645854" url="https://pl.wikipedia.org/wiki?curid=1645854" title="Nowe Miasto (Elbląg)">
Nowe Miasto (Elbląg)

Nowe Miasto – jedna z południowych dzielnic Elbląga.
Historia.
W miejscu dzisiejszej dzielnicy znajdowało się miasto założone w 1337 roku, które powstało jako ośrodek konkurencyjny wobec Starego Miasta Elbląga. W 1341 roku wzmiankowany był po raz pierwszy parafialny Kościół Trzech Króli w Elblągu. Nowe Miasto Elbląg otrzymało przywilej lokacyjny w 1347 roku i posiadało swój ratusz miejski usytuowany w pobliżu skrzyżowania obecnych ulic Giermków i Ślusarskiej. Nowe Miasto Elbląg było jednym z członków założycieli Związku Pruskiego w dniu 14 marca 1440 roku. W wyniku postanowień II pokoju toruńskiego z 1466 roku miasto zostało włączone do Królestwa Polskiego. W 1478 Stare i Nowe Miasto połączyły się.
W latach 1881–1885 rozebrano stary kościół parafialny i na jego miejscu zbudowano nowy w stylu neogotyckim.
Przed II wojną światową tereny, na których leży obecnie Nowe Miasto, stanowiły część elbląskiej starówki. Skala zniszczeń powstałych w 1945 roku była jednak na tyle duża, że z przedwojennej zabudowy nic nie ocalało. Dopiero w latach 60. rozpoczęto na szeroką skalę zabudowywać zniszczony teren. Wytyczono nowe ulice, których przebieg nie ma nic wspólnego z ówczesnym przedwojennym układem. Wybudowano tam wówczas kilkupiętrowe, wielorodzinne bloki mieszkalne, a przy końcu lat 60. w południowej części dobudowano pięć 8-piętrowych wieżowców. Na terenie dzielnicy znajduje się trzygwiazdkowy hotel Arbiter (dawniej hotel Gromada/Elzam) oraz pomnik Ofiar Grudnia '70.
Położenie.
Nowe Miasto leży w południowej części miasta. Granice obecnej dzielnicy wyznaczają ulice: Hetmańska, 1 Maja, Rycerska, Tysiąclecia. Bezpośrednio sąsiaduje z takimi dzielnicami jak Śródmieście, Stare Miasto i Osiek.
Komunikacja.
Do Nowego Miasta można dojechać:

</doc>
<doc id="1645856" url="https://pl.wikipedia.org/wiki?curid=1645856" title="Hispar Muztagh">
Hispar Muztagh

Hispar Muztagh to grupa górska w łańcuchu Karakorum. Grupa ta leży między regionem Gojal w północnym Pakistanie, a doliną rzeki Hunza. To druga pod względem wysokości grupa górska w Karakorum, po Baltoro Muztagh.
Najwyższe szczyty:

</doc>
<doc id="1645857" url="https://pl.wikipedia.org/wiki?curid=1645857" title="Krasne (rejon czortkowski)">
Krasne (rejon czortkowski)

Krasne – wieś w rejonie czortkowskim obwodu tarnopolskiego, założona w 1564 r. W II Rzeczypospolitej miejscowość była siedzibą gminy wiejskiej Krasne w powiecie skałackim województwa tarnopolskiego. Wieś liczy 661 mieszkańców.

</doc>
<doc id="1645862" url="https://pl.wikipedia.org/wiki?curid=1645862" title="Krasne (gmina w powiecie skałackim)">
Krasne (gmina w powiecie skałackim)

Krasne – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy było Krasne.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Kałaharówka, Kozina, Krasne, Pajówka, Sadzawki, Stawki, Wolica i Zielona.
Po II wojnie światowej obszar gminy znalazł się w ZSRR.

</doc>
<doc id="1645869" url="https://pl.wikipedia.org/wiki?curid=1645869" title="Veigar Gunnarsson">
Veigar Gunnarsson



</doc>
<doc id="1645870" url="https://pl.wikipedia.org/wiki?curid=1645870" title="Paweł Marcin Szymański">
Paweł Marcin Szymański

Paweł Marcin Szymański (ur. 8 kwietnia 1967 w Lidzbarku) – polski muzyk, kompozytor, wokalista, gitarzysta i harmonijkarz bluesowy. Autor tekstów piosenek. Przeważnie występuje solo. Współpracował także z zespołami Tortilla Flat z Torunia i Green Grass z Bydgoszczy.

</doc>
<doc id="1645874" url="https://pl.wikipedia.org/wiki?curid=1645874" title="Smaratorg Tower">
Smaratorg Tower



</doc>
<doc id="1645876" url="https://pl.wikipedia.org/wiki?curid=1645876" title="Młodzieżowy Ośrodek Wychowawczy w Babimoście">
Młodzieżowy Ośrodek Wychowawczy w Babimoście

Młodzieżowy Ośrodek Wychowawczy im. Janusza Korczaka w Babimoście woj. lubuskie jest placówką o charakterze resocjalizacyjnym przeznaczony dla chłopców w wieku 13 - 18 lat, czynny cały rok. Placówka powstała w 1957 r.
Od 1981 do 31 sierpnia 2009 r.obowiązki dyrektora Ośrodka pełnił Stanisław Dajczak. Ośrodek posiada sztandar i imię Janusza Korczaka.
W strukturze placówki funkcjonuje szkoła podstawowa oraz gimnazjum.
Podstawową formą pracy wychowawczej są kontrakty podpisywane przez wychowanków z wybranym wychowawcą lub dyrektorem. 
 Od kilkunastu lat praca Ośrodka przebiega pod kątem dalszego doskonalenia systemu opartego na nauce, pracy, sporcie i samorządzie młodzieży. 

</doc>
<doc id="1645880" url="https://pl.wikipedia.org/wiki?curid=1645880" title="Ostapie">
Ostapie

Ostapie (ukr. Оста́п'є) – wieś w rejonie podwołoczyskim obwodu tarnopolskiego, założona w 1581 roku. 
W II Rzeczypospolitej miejscowość była siedzibą wiejskiej gminy Ostapie w powiecie skałackim województwa tarnopolskiego, do 1939 r. należała do hr. Zaleskich herbu Dołęga. Wieś liczy 1785 mieszkańców.
W 1929 Jan Bryk prowadził tam badania archeologiczne kurhanów, finansowane przez ostatniego właściciela majątku - Aleksandra hr. Zaleskiego.

</doc>
<doc id="1645881" url="https://pl.wikipedia.org/wiki?curid=1645881" title="Ostapie (gmina)">
Ostapie (gmina)

Ostapie – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy było Ostapie.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Horodnica, Krzywe, Malinówka, Okno, Ostapie i Zarubińce.
Po II wojnie światowej obszar gminy znalazł się w ZSRR.

</doc>
<doc id="1645883" url="https://pl.wikipedia.org/wiki?curid=1645883" title="Polytelis swainsonii">
Polytelis swainsonii



</doc>
<doc id="1645884" url="https://pl.wikipedia.org/wiki?curid=1645884" title="Panmah Muztagh">
Panmah Muztagh

Panmah Muztagh to grupa górska w łańcuchu Karakorum. Leży w Baltistanie, dystrykcie północnego Pakistanu. Szczyty tej grupy nie są zbyt wysokie jak na Karakorum, ale za to maja przeważnie bardzo spiczasty kształt. Dobrym tego przykładem jest najwyższy szczyt grupy Baintha Brakk, który bardzo trudno zdobyć; do tej pory zanotowano tylko 2 udane wejścia.
Panmah Muztagh leży w sercu Karakorum, na północny zachód od Baltoro Muztagh i południowy wschód od Hispar Muztagh.
Najwyższe szczyty:

</doc>
<doc id="1645885" url="https://pl.wikipedia.org/wiki?curid=1645885" title="Edin Dzeko">
Edin Dzeko



</doc>
<doc id="1645887" url="https://pl.wikipedia.org/wiki?curid=1645887" title="Benedicto de Moraes Menezes">
Benedicto de Moraes Menezes

Benedicto de Moraes Menezes (ur. 30 października 1906 (podawana jest również data 10 lutego 1910) w Rio de Janeiro, zm. 11 lutego 1944) – brazylijsko-włoski piłkarz. Podczas gry we Włoszech używał nazwiska Benedicto Zacconi. Podczas kariery grał na pozycji obrońcy.
Kariera klubowa.
Zaczynał karierę w Grêmio Esportivo Brasil, gdzie grał w latach 1924-1926. Kolejne 6 lat 1927-1932 grał w Botafogo FR. Z Botafogo zdobył dwukrotnie mistrzostwo stanu Rio de Janeiro - Campeonato Carioca w 1930 i 1932. Rok 1933 spędził w Fluminense FC, po czym opuścił Brazylię i wyjechał do Włoch. We Włoszech jako Benedicto Zacconi grał pierw w AC Torino 1933-1935. Jego dorobek w Torino to 57 meczów i 7 bramek. W 1935 przeszedł do stołecznego S.S. Lazio, gdzie grał do zakończenia kariery, które nastąpiło w 1939. Jego bilans w 
Lazio to 110 meczów i 4 bramki.
Kariera reprezentacyjna.
Benedicto de Moraes Menezes na początku lat 30. występował w reprezentacji Brazylii, w której rozegrał 2 spotkania strzelając przy tym jedną bramkę. W 1930 roku uczestniczył z nią w pierwszych mistrzostwach świata, które rozgrywane były na stadionach Urugwaju.

</doc>
<doc id="1645889" url="https://pl.wikipedia.org/wiki?curid=1645889" title="Kolizja nad San Diego">
Kolizja nad San Diego



</doc>
<doc id="1645890" url="https://pl.wikipedia.org/wiki?curid=1645890" title="Szczecin Słoneczne">
Szczecin Słoneczne

Szczecin Słoneczne – nieistniejąca stacja kolejowa, która położona była na osiedlu Słoneczne w Szczecinie.

</doc>
<doc id="1645892" url="https://pl.wikipedia.org/wiki?curid=1645892" title="Wacław Zembal">
Wacław Zembal

Wacław Zembal (ur. 8 września 1893 w Dąbrowie Górniczej, zm. 11 sierpnia 1952 w Poznaniu) – polski ogrodnik, dyrektor Państwowej Szkoły Ogrodnictwa i Ogrodu Botanicznego w Poznaniu, wykładowca poznańskiej Wyższej Szkoły Rolniczej.
Życiorys.
Był synem rzemieślnika Mikołaja i Petroneli z domu Cembrzyńskiej. W latach 1905-1912 uczęszczał do szkoły handlowej w Będzinie. Realizując towarzyszące mu od dzieciństwa zainteresowania przyrodnicze w 1912 rozpoczął naukę w Wyższej Szkole Ogrodniczej w Warszawie, którą ukończył – po przerwie związanej z wydarzeniami wojennymi – w 1917. Podjął wówczas pracę w Stacji Doświadczalno-Ogrodniczej w podwarszawskich Morach jako asystent. 
Po czterech latach przeniósł się do Poznania. Był młodszym asystentem w katedrze ogrodnictwa na Wydziale Rolniczo-Leśnym Uniwersytetu Poznańskiemu, kierowanej przez Rudolfa Boettnera. Z profesorem Boettnerem współpracował także w ramach działających przy katedrze Jednorocznych Kursów Ogrodnictwa, na których od 1921 prowadził zajęcia z kwiaciarstwa. Od 1923 pełnił funkcję zastępcy dyrektora Kursów. Kontynuował starania zmarłego w tymże roku Boettnera w kierunku przekształcenia kursów w specjalistyczną szkołę, co udało się osiągnąć w 1926: we wrześniu 1926 powołana została Państwowa Szkoła Ogrodnictwa w Poznaniu, z trzyletnim programem nauczania, a Zembalowi od 1927 powierzono funkcję dyrektora. Pozostawał on dyrektorem placówki niemal ćwierć wieku, do czasu likwidacji w 1951, z przerwą na lata II wojny światowej. Dbał o rozwój szkoły, podnosząc jej poziom naukowy oraz rozbudowując zaplecze organizacyjne (w tym zakłady doświadczalne). Utworzył dwa kierunki specjalistyczne – produkcji ogrodniczej i ogrodnictwa ozdobnego. Przyczynił się do zgromadzenia księgozbioru, stanowiącego największą bibliotekę specjalną w zakresie ogrodnictwa w Polsce lat międzywojennych.
Wiele zasług organizacyjnych Zembal położył także jako dyrektor (od 1928) poznańskiego Ogrodu Botanicznego. W latach 1936-1939 prowadził wykłady zlecone z kwiaciarstwa na Wydziale Rolniczo-Leśnym Uniwersytetu Poznańskiego. Jednocześnie podnosił własne kwalifikacje i w 1937 złożył w trybie eksternistycznym dyplomowy egzamin inżynierski na Wydziale Ogrodniczym Szkoły Głównej Gospodarstwa Wiejskiego w Warszawie. Już po wojnie w 1945 uzyskał magisterium.
Lata wojenne spędził w większości w Ursynowie pod Warszawą, gdzie prowadził zajęcia w Szkole Ogrodniczej (był też wicedyrektorem szkoły). Do Poznania wrócił w marcu 1945, natychmiast przystępując do prac nad odbudową Państwowej Szkoły Ogrodnictwa; pierwszy powojenny rok szkolny otworzył 15 września 1945. W 1946 zorganizował ponadto Męskie Liceum Rolnicze w Poznaniu i przez pewien czas także w tej szkole był dyrektorem. Po likwidacji szkoły ogrodnictwa przeszedł w 1951 do Studium Ogrodnictwa na Wydziale Rolnym Uniwersytetu Poznańskiego, w charakterze zastępcy profesora obejmując kierownictwo Katedry Kwiaciarstwa. W październiku 1951 kształcenie specjalistów nauk rolniczych i leśnych przeniesione zostało na nową uczelnię – Wyższą Szkołę Rolniczą, na której Zembal objął funkcję prodziekana Wydziału Rolnego.
Od 1928 był żonaty z Aliną z Petrykowskich; z małżeństwa tego urodziła się córka Barbara (ur. 1930). 
Za wybitne zasługi dla rozwoju polskiego szkolnictwa ogrodniczego odznaczony został m.in. Krzyżem Kawalerskim Orderu Odrodzenia Polski (1937). Zmarł 11 sierpnia 1952 w Poznaniu, gdzie został pochowany na cmentarzu Jeżyckim. 

</doc>
<doc id="1645899" url="https://pl.wikipedia.org/wiki?curid=1645899" title="Cmentarz ewangelicko-augsburski w Wymysłowie">
Cmentarz ewangelicko-augsburski w Wymysłowie

Cmentarz ewangelicko-augsburski w Wymysłowie – znajduje się w Wymysłowie Francuskim w sołectwie Wymysłów-Piaski, w lasach państwowych w pobliżu drogi z Dobronia do Piątkowiska.
Obecnie zachowało się kilka ziemnych mogił, kilkanaście kamiennych nagrobków (część z inskrypcjami w języku niemieckim) oraz kilka słupów ogrodzenia. Data powstania nekropolii pozostaje nieznana choć z dat widniejących na nagrobkach można przyjąć, iż powstał w XIX wieku. Cmentarz jest nieczynny od 100 lat a na jego terenie chowano francuskich osiedleńców.

</doc>
<doc id="1645901" url="https://pl.wikipedia.org/wiki?curid=1645901" title="Europeidalna rasa człowieka">
Europeidalna rasa człowieka



</doc>
<doc id="1645902" url="https://pl.wikipedia.org/wiki?curid=1645902" title="Włodzimierz Leonard Lubański">
Włodzimierz Leonard Lubański



</doc>
<doc id="1645905" url="https://pl.wikipedia.org/wiki?curid=1645905" title="Flim-Flam">
Flim-Flam



</doc>
<doc id="1645907" url="https://pl.wikipedia.org/wiki?curid=1645907" title="Mistrzostwa Świata w Kolarstwie Torowym 2009">
Mistrzostwa Świata w Kolarstwie Torowym 2009

106. Mistrzostwa Świata w Kolarstwie Torowym 2009 odbyły się w hali BGŻ Arena w Pruszkowie w dniach 25–29 marca 2009. Były to pierwsze mistrzostwa świata rozgrywane w Polsce. W programie znalazło się dziewięć konkurencji dla kobiet: sprint indywidualny, sprint drużynowy, wyścig na dochodzenie wyścig punktowy, wyścig na 500 m, scratch keirin, wyścig drużynowy na dochodzenie i omnium oraz dziesięć konkurencji dla mężczyzn: sprint indywidualny, sprint drużynowy, wyścig indywidualny na dochodzenie, wyścig drużynowy na dochodzenie, wyścig punktowy, wyścig ze startu zatrzymanego, wyścig na 1 km, wyścig drużynowy na dochodzenie, madison, keirin, scratch i omnium.
Uczestnicy MŚ wyłonieni zostali na podstawie list rankingowych Międzynarodowej Unii Kolarskiej (UCI). Kwalifikacje uzyskało ok. 400 zawodniczek i zawodników z 46 krajów, ale na listach zgłoszeń było 287 uczestników z 38 krajów, z których wielu startowało kilkakrotnie. Wśród pięciu krajów, które mieli prawo wystawić swych reprezentantów we wszystkich konkurencjach, była ekipa gospodarzy, choć w kilku specjalnościach Polacy prawo startu uzyskali dzięki tzw. dzikim kartom. Reprezentacja Polski liczyła 16 zawodników (5 kobiet i 11 mężczyzn).

</doc>
<doc id="1645915" url="https://pl.wikipedia.org/wiki?curid=1645915" title="Wilfried Hannes">
Wilfried Hannes

Wilfried Hannes (ur. 17 maja 1957 w Düren) – niemiecki piłkarz występujący na pozycji obrońcy i trener piłkarski.
Kariera klubowa.
Hannes zawodową karierę rozpoczynał w Borussii Mönchengladbach z Bundesligi. W tych rozgrywkach zadebiutował 26 sierpnia 1975 roku w wygranym 3:0 meczu z MSV Duisburg. 13 marca 1976 roku w wygranym 4:2 pojedynku z Eintrachtem Frankfurt strzelił pierwszego gola w Bundeslidze. W 1976 roku oraz w 1977 roku zdobył z zespołem mistrzostwo RFN. W 1977 roku dotarł z nim również do finału Pucharu Mistrzów, gdzie Borussia uległa jednak Liverpoolowi. W 1978 roku Hannes wywalczył z klubem wicemistrzostwo RFN. W 1979 roku zdobył z nim Puchar UEFA. Rok później ponownie wystąpił z klubem w finale tych rozgrywek, jednak tym razem Borussia przegrała tam w dwumeczu z Eintrachtem Frankfurt. W Borussii Hannes spędził 11 lat. W tym czasie rozegrał tam 261 spotkań i zdobył 58 bramek.
W 1986 roku odszedł do FC Schalke 04, również z Bundesligi. Pierwszy ligowy mecz zaliczył tam 22 sierpnia 1986 roku przeciwko FC Homburg (1:1). W 1988 roku spadł z zespołem do 2. Bundesligi. Wówczas został graczem szwajcarskiego zespołu AC Bellinzona. W styczniu 1989 roku przeniósł się do FC Aarau, gdzie latem tego samego roku zakończył karierę.
Wilfried Hannes osiągnął sukcesy w piłce nożnej mimo niepełnosprawności – w dzieciństwie z powodu nowotworu stracił prawe oko.
Kariera reprezentacyjna.
W reprezentacji RFN Hannes zadebiutował 1 kwietnia 1982 roku w wygranym 2:0 meczu eliminacji Mistrzostw Świata 1982 z Albanią. W 1982 roku został powołany do kadry na mundial. Nie zagrał jednak na nim ani razu. Tamten turniej reprezentacja RFN zakończyła na 2. miejscu. W latach 1981–1982 w drużynie narodowej Hannes rozegrał w sumie 8 spotkań.

</doc>
<doc id="1645918" url="https://pl.wikipedia.org/wiki?curid=1645918" title="Podwołoczyska (gmina)">
Podwołoczyska (gmina)

Podwołoczyska – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy było miasto Podwołoczyska, które stanowiło odrębną gminę miejską (podczas okupacji 1941–44 pozbawione praw miejskich i włączone do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Dorofijówka, Korszyłówka, Mysłowa, Rosochowaciec, Staromiejszczyzna, Supranówka i Zadnieszówka.
Pod okupacją do gminy dołączono natomiast pozbawione praw miejskich Podwołoczyska.
Po II wojnie światowej obszar gminy znalazł się w ZSRR.

</doc>
<doc id="1645919" url="https://pl.wikipedia.org/wiki?curid=1645919" title="Siachen Muztagh">
Siachen Muztagh

Siachen Muztagh to grupa górska w łańcuchu Karakorum. Większość jest kontrolowana przez Indie. Grupa znajduje się na terytorium Dżammu i Kaszmiru, który jest terenem spornym między Indiami, Chinami i Pakistanem. Na północ znajduje się lodowiec Siachen, jeden z najdłuższych lodowców poza biegunami. Najwyższy szczyt to Teram Kangri.

</doc>
<doc id="1645920" url="https://pl.wikipedia.org/wiki?curid=1645920" title="Cmentarz ewangelicki w Łuszczanowicach-Kolonii">
Cmentarz ewangelicki w Łuszczanowicach-Kolonii

Cmentarz ewangelicki w Łuszczanowicach-Kolonii – cmentarz znajdujący się we wsi Łuszczanowice-Kolonia, w lesie przy szosie.
Do naszych czasów zachowało się kilkanaście zdewastowanych nagrobków z inskrypcjami w języku niemieckim oraz kilka słupów z ogrodzenia. Data powstania nekropolii pozostaje nieznana.

</doc>
<doc id="1645924" url="https://pl.wikipedia.org/wiki?curid=1645924" title="Negroidalna rasa człowieka">
Negroidalna rasa człowieka



</doc>
<doc id="1645925" url="https://pl.wikipedia.org/wiki?curid=1645925" title="Citroen Evasion">
Citroen Evasion



</doc>
<doc id="1645926" url="https://pl.wikipedia.org/wiki?curid=1645926" title="Mongoloidalna rasa człowieka">
Mongoloidalna rasa człowieka



</doc>
<doc id="1645927" url="https://pl.wikipedia.org/wiki?curid=1645927" title="Cmentarz ewangelicki w Zabłotach">
Cmentarz ewangelicki w Zabłotach

Cmentarz luterański w Zabłotach – cmentarz znajdujący się na zachód od wsi Zabłoty we wsi Pawłowa w gminie Zelów (powiat bełchatowski).
Porośnięty lasem cmentarz powstał na początku XIX wieku. Obecnie zachowało się kilkanaście zdewastowanych nagrobków (spośród których część zawiera inskrypcje w języku niemieckim) oraz drewniany krzyż cmentarny wystawiony w 1921 roku.

</doc>
<doc id="1645928" url="https://pl.wikipedia.org/wiki?curid=1645928" title="Kaukazoidalna rasa człowieka">
Kaukazoidalna rasa człowieka



</doc>
<doc id="1645930" url="https://pl.wikipedia.org/wiki?curid=1645930" title="Rimo Muztagh">
Rimo Muztagh

Rimo Muztagh to grupa górska w łańcuchu Karakorum. Leży w północno-zachodnich Indiach, blisko kwestionowanej granicy z Pakistanem. Grupa ta oddalona jest od większych miast, co powoduje, że nie jest tak często zwiedzana jak chociażby niedaleko położona grupa Baltoro Muztagh. Na północny wschód leży przełęcz Karakorum. Najwyższy szczyt to Mamostong Kangri. 
Najwyższe szczyty:

</doc>
<doc id="1645931" url="https://pl.wikipedia.org/wiki?curid=1645931" title="Dangel (motoryzacja)">
Dangel (motoryzacja)

Dangel – francuskie przedsiębiorstwo branży motoryzacyjnej zajmujące się modyfikacją samochodów Citroën i Peugeot na pojazdy z napędem 4x4.
Przedsiębiorstwo zostało założone w 1980 roku, a jego siedziba mieści się w Sentheim w Alzacji. Pierwszym samochodem przerabianym przez firmę Dangel był Peugeot 504.
Do 1992 roku całkowita wielkość produkcji w fabryce w Sentheim wyniosła 7500 pojazdów.

</doc>
<doc id="1645933" url="https://pl.wikipedia.org/wiki?curid=1645933" title="Andrzej Marcin Niegolewski">
Andrzej Marcin Niegolewski



</doc>
<doc id="1645938" url="https://pl.wikipedia.org/wiki?curid=1645938" title="Mistrzostwa Europy w piłce siatkowej kobiet 2003">
Mistrzostwa Europy w piłce siatkowej kobiet 2003



</doc>
<doc id="1645939" url="https://pl.wikipedia.org/wiki?curid=1645939" title="Smáralind">
Smáralind

Smáralind – drugie co do wielkości, po rejkjawickim Kringlanie, islandzkie centrum handlowe, znajdujące się w centralnej dzielnicy miasta Kópavogur – Smárahverfi, pomiędzy ulicami Smárahvammsvegur, Hagasmári, Reykjanesbraut i Fifuhvammsvegur, naprzeciwko wieżowca Smáratorg 3.
W Smáralind znajduje się ponad siedemdziesiąt sklepów, punktów gastronomicznych i usługowych oraz kino. Powierzchnia obiektu wynosi 64 000 m².
Centrum zostało otwarte 10 października 2001 r.
Po otwarciu Smáralind zasłynął w mediach, ponieważ z lotu ptaka budynek swoim kształtem przypomina penisa.

</doc>
<doc id="1645940" url="https://pl.wikipedia.org/wiki?curid=1645940" title="Grzywienka zwyczajna">
Grzywienka zwyczajna

Grzywienka zwyczajna, grzywienka ("Chenonetta jubata") − gatunek ptaka osiadłego z rodziny kaczkowatych (Anatidae). Jedyny żyjący przedstawiciel rodzaju "Chenonetta". Nie wyróżnia się podgatunków.
Cechy gatunku.
Wyraźny dymorfizm płciowy. Samiec ma brązową głowę, białą pierś w czarne kropki, brzuch również, ale kropki są drobniejsze. U obu płci na złożonych skrzydłach widać dwa białe pasy. Samica wygląda jak samiec, ale ma brązową głowę z dwoma równoległymi białymi pasami – nad i pod okiem. Długość ciała – do 56 cm.
Występowanie.
Australia Zachodnia i wschodnia część Australii bez półwyspu Jork, Tasmania.
Status.
Międzynarodowa Unia Ochrony Przyrody (IUCN) uznaje grzywienkę zwyczajną za gatunek najmniejszej troski (LC – Least Concern) nieprzerwanie od 1988 roku.

</doc>
<doc id="1645942" url="https://pl.wikipedia.org/wiki?curid=1645942" title="Skałat Stary">
Skałat Stary

Skałat Stary – wieś w rejonie podwołoczyskim obwodu tarnopolskiego, założona w 1295 r. W II Rzeczypospolitej miejscowość była siedzibą gminy wiejskiej Skałat Stary w powiecie skałackim województwa tarnopolskiego. Wieś liczy 1081 mieszkańców. 
Historia.
W 1991 r. siostry franciszkanki z Lasek założyły w Starym Skałacie dom zakonny. Od 2012 r. funkcjonuje w nim Centrum rehabilitacji i wczesnej pomocy niewidomym dzieciom oraz ich rodzicom im. Św. Jana Pawła II „Światło Nadziei". W 2023 r. siostry franciszkanki wraz z siostrami z Żytomierza otrzymały Medal Świętego Brata Alberta od Fundacji im. Brata Alberta za „wieloletnią pracę na rzecz osób z niepełnosprawnościami, potrzebujących pomocy i ofiar wojny na Ukrainie”. 

</doc>
<doc id="1645944" url="https://pl.wikipedia.org/wiki?curid=1645944" title="Skałat Stary (gmina)">
Skałat Stary (gmina)

Skałat Stary – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy był Skałat Stary.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chmieliska, Nowosiółka Skałacka, Połupanówka i Skałat Stary.
W marcu 1938 przyznano honorowe obywatelstwo gminy Skałat Stary Marszałkowi Edwardowi Śmigłemu-Rydzowi. 
Po II wojnie światowej obszar gminy znalazł się w ZSRR.

</doc>
<doc id="1645946" url="https://pl.wikipedia.org/wiki?curid=1645946" title="Referendum w Azerbejdżanie w 2009 roku">
Referendum w Azerbejdżanie w 2009 roku

Referendum w Azerbejdżanie w 2009 roku odbyło się 18 marca. Przedmiotem referendum było przyjęcie 29 poprawek do konstytucji, w tym przepisu zakładającego możliwość przedłużenie kadencji prezydenta i parlamentu podczas prowadzenia działań wojennych. Inicjatorem zmian była proprezydencka partia Nowy Azerbejdżan. Do głosowania przeciwko zachęcała opozycja, w tym Muzułmańska Partia Demokratyczna, której przedstawiciele poinformowali o licznych nadużyciach podczas referendum.

</doc>
<doc id="1645948" url="https://pl.wikipedia.org/wiki?curid=1645948" title="Saser Muztagh">
Saser Muztagh

Saser Muztagh – grupa górska w łańcuchu Karakorum. Jest najbardziej wysuniętą na wschód grupą górską w Karakorum. Leży w Kaszmirze w Indiach. Na południe leży Ladakh.
Pierwsze eksploracje Europejczyków miały tu miejsce już w drugiej połowie XIX wieku. W 1909 r. angielscy podróżnicy T. G. Longstaff, Arthur Neve, i A. M. Slingsby eksplorowali dolinę Nubra oraz dotarli do masywu Saser Kangri, najwyższego szczytu w grupie. Jednak szczyt ten został zdobyty dopiero w latach 70.
Najwyższe szczyty:

</doc>
<doc id="1645949" url="https://pl.wikipedia.org/wiki?curid=1645949" title="Kara DioGuardi">
Kara DioGuardi

Kara Elizabeth DioGuardi (ur. 9 grudnia 1970) – amerykańska wokalistka, producent muzyczny i osobowość telewizyjna, która pomagała przy tworzeniu wielu znanych i odnoszących międzynarodowy sukces utworów. Komponuje muzykę głównie do piosenek pop-rockowych i dance. DioGuardi pracowała m.in. z Celine Dion, Christiną Aguilerą, Enrique Iglesiasiem, Laurą Pausini, Adamem Lambertem, Kelly Clarkson, Davidem Archuletą i Paulą Abdul. 
W 2009 i 2010 zasiadała w jury "American Idol".

</doc>
<doc id="1645950" url="https://pl.wikipedia.org/wiki?curid=1645950" title="Armando Valladares">
Armando Valladares

Armando Valladares Pérez (ur. 30 maja 1937 w Pinar del Río) – kubański pisarz, poeta oraz więzień polityczny i działacz społeczny.
Życiorys.
W wieku 23 lat został uwięziony za sprzeciw wobec reżimu Fidela Castro. Sądzony w procesie bez świadków i dowodów, został skazany przez kubański sąd na 30 lat więzienia. W więzieniu był szykanowany, przetrzymywany w izolatce i poddawany torturom fizycznym oraz psychicznym. Przebywając w uwięzieniu, Valladares spisywał swoje wiersze na bibule papierosowej, dzięki czemu mogły być przemycane i publikowane poza granicami Kuby. 
W więzieniu spędził 22 lata. Został zwolniony w 1982 na osobistą prośbę Françoisa Mitterranda, do czego przyczyniły się działania jego żony Marty. Po uwolnieniu wyemigrował do USA.
Jego wspomnienia z okresu uwięzienia zostały przetłumaczone na 18 języków. 
Upamiętnienie.
Starania żony Valladaresa o uwolnienie męża zostały opisane przez Jacka Kaczmarskiego w wierszu "Listy".

</doc>
<doc id="1645951" url="https://pl.wikipedia.org/wiki?curid=1645951" title="Książę Vedam Dren">
Książę Vedam Dren



</doc>
<doc id="1645952" url="https://pl.wikipedia.org/wiki?curid=1645952" title="Smaralind">
Smaralind



</doc>
<doc id="1645959" url="https://pl.wikipedia.org/wiki?curid=1645959" title="Masherbrum Range">
Masherbrum Range

Masherbrum Range – łańcuch górski w Karakorum. Leży na południe od lodowca Baltoro, w Baltistanie, części północnego Pakistanu. Nie jest tak popularny jak Baltoro Muztagh, leżący po drugiej stronie lodowca Baltoro, posiada jednak jedne z najwyższych szczytów Ziemi, co przyciąga wspinaczy z całego świata.
Najwyższe szczyty:

</doc>
<doc id="1645960" url="https://pl.wikipedia.org/wiki?curid=1645960" title="Tajnan">
Tajnan



</doc>
<doc id="1645961" url="https://pl.wikipedia.org/wiki?curid=1645961" title="Ubaldo (biskup Sabiny)">
Ubaldo (biskup Sabiny)

Ubaldo (zm. 1094) – kardynał-biskup Sabiny od 1063 roku. Był pierwszym biskupem Sabiny będącym jednocześnie kardynałem Świętego Kościoła Rzymskiego; diecezja Sabina zastąpiła wówczas diecezję Velletri w gronie diecezji suburbikarnych.
Życiorys.
Na temat jego pochodzenia nic bliżej nie wiadomo. Po raz pierwszy jest poświadczony w październiku 1063 w rejestrze opactwa Farfa leżącego w diecezji Sabina. Był bliskim współpracownikiem „reformatorskich” papieży Aleksandra II (1061-73), Grzegorza VII (1073-85), Wiktora III (1087) i Urbana II (1088-99). Podpisywał bulle papieskie między 6 maja 1065 a 6 lutego 1094. Uczestniczył w papieskich elekcjach w 1073, 1086 i 1088. W okresie schizmy antypapieża Klemensa III (1084-1100) utracił kontrolę nad swoją diecezją, gdzie rządy przejął mianowany przez Klemensa III kardynał Regizzone. Po raz ostatni jest poświadczony 5 kwietnia 1094 w Rzymie; prawdopodobnie niedługo potem zmarł.

</doc>
<doc id="1645963" url="https://pl.wikipedia.org/wiki?curid=1645963" title="Tajczung">
Tajczung



</doc>
<doc id="1645964" url="https://pl.wikipedia.org/wiki?curid=1645964" title="Unfinished Business">
Unfinished Business

Unfinished Business – singel brytyjskiego zespołu rockowego White Lies. Wydany został 28 kwietnia 2008 roku na płycie gramofonowej w limitowanej serii 500 sztuk. Powtórnie nagraną piosenkę umieszczono na debiutanckiej płycie grupy „To Lose My Life...”.
Teledysk.
W teledysku widać na przemian grający zespół oraz biało-czarne zdjęcia kobiet. Reżyserem wideo jest Simon Green.
Lista utworów.
EP wydane w Japonii

</doc>
<doc id="1645970" url="https://pl.wikipedia.org/wiki?curid=1645970" title="Smerfy (serial animowany)">
Smerfy (serial animowany)

Smerfy (, ) – amerykańsko-belgijski serial animowany dla dzieci powstały na podstawie komiksów "Smerfy" autorstwa Peyo i stworzony przez studio Hanna-Barbera dla stacji NBC.
W Polsce serial zagościł po raz pierwszy na antenie Pierwszego Programu Telewizji Polskiej w 1987 roku. W późniejszych latach animację emitowały bądź emitują takie stacje telewizyjne, jak m.in.: TVP1, TVP ABC, teleTOON+, Puls 2.
Fabuła.
Serial, którego akcja rozgrywa się w średniowieczu, opowiada o przygodach niebieskich stworzeń zwanych Smerfami. Ich głównym wrogiem jest zły czarnoksiężnik Gargamel, który wraz ze swoim kotem Klakierem i asystentem Nicponiem (od 6. serii) próbuje je złapać.
W sumie wyprodukowano 258 odcinków kreskówki, na które składa się ok. 420 epizodów (niektóre 12-, inne 22-minutowe). W czasie produkcji „Smerfów” powstał także 16-odcinkowy serial „Przygody Piłita i Johana” (w którym niebieskie skrzaty także biorą udział). Smerfy były wyświetlane w 30 krajach. Niektóre motywy muzyczne pojawiające się w serialu mają swoje źródło w muzyce poważnej (m.in. "VIII Symfonia „Niedokończona”" Franza Schuberta, Koncert fortepianowy nr 1 Ferenca Liszta, a także Symfonia nr 40 w g-moll W.A. Mozarta i W grocie Króla Gór Edvarda Griega).
Film pełnometrażowy.
Zanim powstał serial animowany, Smerfy zadebiutowały w filmie animowanym (współtworzonym przez samego Peyo) „Smerfowy flet” (w Polsce nadawany w wersji lektorskiej), który był adaptacją pierwszego komiksu w którym się pojawiły. Mimo że Smerfy wymienione są w tytule, Johan i Pirlouit są głównymi bohaterami a Smerfy grają rolę drugoplanową. W filmie smerfy pomagają odzyskać bohaterom magiczny flet, który sprawia, że ludzie tańczą bez opamiętania a następnie wycieńczeni od tańczenia zapadają w śpiączkę. Film zawiera jeden z bardzo rzadkich przypadków w którym jeden ze Smerfów zdejmuje z głowy swoją czapkę i widać, że jest bez niej łysy (inny taki przypadek jest w komiksie „Czarny Smerf”, gdzie Papa nie ma czapki na głowie w jednym kadrze oraz b. rzadko, w niektórych odcinkach serialu). Film „Smerfowy Flet” zawierał także treści dość brutalne, które w serialu zostały złagodzone; np. w filmie Ważniak obrywa od innych Smerfów kijem po głowie, podczas gdy w serialu zostaje przez nie „wykopywany” z wioski (momentu samego kopniaka nigdy zresztą nie widać).

</doc>
<doc id="1645973" url="https://pl.wikipedia.org/wiki?curid=1645973" title="Rumjana Żelewa">
Rumjana Żelewa

Rumjana Rusewa Żelewa, bułg. Румяна Желева (ur. 18 kwietnia 1969 w Nowej Zagorze) – bułgarska socjolog, pedagog i polityk, członkini partii GERB, posłanka do Parlamentu Europejskiego (2007–2009), minister spraw zagranicznych w rządzie Bojka Borisowa (2009–2010).
Życiorys.
W 1994 ukończyła studia pedagogiczne w Uniwersytecie im. św. Klemensa z Ochrydy w Sofii, specjalizowała się w pedagogice społecznej. Dziewięć lat później obroniła pracę doktorską z zakresu socjologii w Uniwersytecie Ottona von Guerickego w Magdeburgu. Opublikowała szereg prac naukowych z zakresu socjologii. Od 2005 pracowała w Instytucie Socjologii przy Bułgarskiej Akademii Nauk, wykładając jednocześnie socjologię w stołecznym uniwersytecie. W 2007 prowadziła wykłady z dziedziny europeistyki w Uniwersytecie w Magdeburgu jako profesor wizytujący.
W maju 2007 została wybrana do Parlamentu Europejskiego z listy Obywateli na rzecz Europejskiego Rozwoju Bułgarii (GERB). W 2009 z powodzeniem ubiegała się o reelekcję. Mandat złożyła po kilkunastu dniach od rozpoczęcia VII kadencji. Po zwycięstwie partii GERB w wyborach parlamentarnych w lipcu tego samego roku lider ugrupowania Bojko Borisow zaproponował jej tekę ministra spraw zagranicznych w swoim nowym rządzie.
Trzy miesiące po wejściu do rządu otrzymała nominację swojego ugrupowania na bułgarskiego komisarza Unii Europejskiej ds. energii. Jednak w opinii wielu komentatorów Bułgaria nie miała żadnych szans na otrzymanie tego resortu w KE. 25 listopada 2009 José Barroso ujawnił, że zaproponuje Rumjanę Żelewą na stanowisko komisarza ds. rozwoju i pomocy humanitarnej.
Kilka dni przed jej przesłuchaniem przez Komisją Rozwoju Parlamentu Europejskiego bułgarska prasa ujawniła, że w 2007 jako europosłanka nie pozbyła się udziałów w firmie „Global Consult”. Przeciwnicy polityczni, a także wielu europosłów (m.in. Holenderka Judith Sargentini) zarzuciło jej konflikt interesów. Kandydatka broniła się, twierdząc, że właścicielem firmy był jej mąż Krasimir Żelew, a ona sama nie miała z nią nic wspólnego. Ostatecznie Komisja Europejska nie rekomendowała Rumjuany Żelewej na stanowisko komisarza, przesuwając decyzję o 24 godziny. 19 stycznia wystosowała oświadczenie, w którym zrezygnowała z ubiegania się o stanowisko komisarza oraz złożyła dymisję z funkcji ministra, deklarując wycofanie się z aktywności politycznej.

</doc>
<doc id="1645975" url="https://pl.wikipedia.org/wiki?curid=1645975" title="Rimantas Didžiokas">
Rimantas Didžiokas

Rimantas Didžiokas (ur. 25 października 1953 w Bogusławiszkach) – litewski inżynier, polityk, poseł na Sejm, minister transportu w latach 1999–2000.
Życiorys.
W 1976 ukończył studia w Kowieńskim Instytucie Politechnicznym, uzyskując tytuł inżyniera-mechanika maszyn przemysłu spożywczego. W latach 1986–1987 odbył staż na Uniwersytecie Technicznym w Dreźnie. Na drezdeńskiej uczelni kształcił się również w latach 1993–1994 oraz 1995–1996. Uzyskał stopień doktora nauk technicznych.
Po ukończeniu studiów pozostał w Kowieńskim Instytucie Politechnicznym jako pracownik naukowy. Do 1991 był kolejno asystentem, docentem i kierownikiem katedry. W latach 1992–1996 kierował katedrą inżynierii mechanicznej Uniwersytetu Kłajpedzkiego.
Od 1995 do 1996 zasiadał w radzie miejskiej Kłajpedy. W wyborach w 1996 uzyskał mandat posła na Sejm jako kandydat Związku Ojczyzny. 6 stycznia 1999 otrzymał nominację na stanowisko ministra transportu w rządzie Gediminasa Vagnoriusa. Zachował funkcję w dwóch kolejnych gabinetach. W październiku 2000 bez powodzenia ubiegał się o poselską reelekcję w wyborach do Sejmu. W listopadzie tego samego roku zakończył pracę na stanowisku ministra.
W latach 2000–2006 ponownie kierował katedrą inżynierii mechanicznej na Uniwersytecie Kłajpedzkim, pozostał na tej uczelni jako wykładowca. Od 2003 do 2007 był radnym Kłajpedy. Ponownie wybierany do rady miejskiej w 2015 i 2019.

</doc>
<doc id="1645976" url="https://pl.wikipedia.org/wiki?curid=1645976" title="Telbiwudyna">
Telbiwudyna

Telbiwudyna – organiczny związek chemiczny, lek przeciwwirusowy, z grupy analogów nukleozydów, stosowany w leczeniu przewlekłego wirusowego zapalenia wątroby typu B u dorosłych. W badaniach klinicznych wykazano, że telbiwudyna jest skuteczniejsza niż adefowir i lamiwudyna oraz jej stosowanie wiąże się z mniejszym ryzykiem wystąpienia oporności.
Mechanizm działania.
Telbiwudyna jest wytworzonym sztucznie analogiem nukleozydu tymidyny. "In vitro" pod wpływem enzymów z grupy kinaz ulega procesowi fosforylacji i przekształca się do czynnej postaci 5’-trifosforanu telbiwudyny. Ta aktywna postać leku wykazuje działanie hamujące w stosunku do polimerazy DNA wirusa HBV, przez co hamuje replikację jego DNA, a to z kolei zapobiega tworzeniu kolejnych cząstek wirusa.
Telbiwudyna wykazuje działanie w stosunku do wirusa HBV i innych z grupy hepadnawirusów. Lek nie jest aktywny wobec wirusów HBV odpornych na lamiwudynę. Pojawiły się pierwsze doniesienia o aktywności leku wobec wirusa HIV-1, wymaga to jednak dalszych badań.
Farmakokinetyka.
Po doustnym podaniu leku maksymalne stężenie we krwi osiąga po 3 godzinach. Spożycie posiłku nie wpływa na wchłanianie leku. Telbiwudyna wiąże się w niewielkim stopniu z białkami osocza krwi (stopień wiązania "in vitro" wynosi 3,3%). Nie stwierdzono, by po podaniu ludziom telbiwudyny tworzyły się w organizmie metabolity tego leku. Nie aktywuje ona, ani nie hamuje układu enzymów cytochromu P450 i nie jest przez ten układ w jakikolwiek sposób wykorzystywana. Okres półtrwania telbiwudyny wynosi 42 godziny (± 12 godzin). Wydalana jest ona głównie z moczem w niezmienionej postaci. Nie stwierdzono istotnych różnic we właściwościach farmakokinetycznych leku w zależności od płci i rasy pacjentów. Leku nie badano u dzieci i osób starszych.
Wskazania do stosowania leku.
Telbiwudynę stosuje się w terapii przewlekłego wirusowego zapalenia wątroby typu B u dorosłych chorych, u których nie doszło jeszcze do dekompensacji wydolności wątroby, replikacja wirusa HBV jest potwierdzona, utrzymuje się wzrost aktywności aminotransferazy alaninowej (AlAT), a w badaniu histopatologicznym wątroby potwierdzone jest zapalenie albo włóknienie (lub oba procesy jednocześnie).
Skuteczność oraz bezpieczeństwo stosowania telbiwudyny w leczeniu przewlekłego WZW typu B potwierdzono w dwóch randomizowanych badaniach klinicznych, które prowadzono metodą podwójnie ślepej próby, z udziałem grup kontrolnych. W pierwszym badaniu o akronimie GLOBE, z udziałem 1367 pacjentów z przewlekłym WZW typu B (z dodatnim lub ujemnym HBeAg) i nie otrzymujących wcześniej analogów nukleozydów, uzyskano potwierdzone laboratoryjnie zahamowanie replikacji DNA wirusa HBV, spadek aktywności aminotransferazy alaninowej, zanik lub serokonwersję HBeAg u osób z dodatnim początkowo tym antygenem, zmniejszenie nasilenia stanu zapalnego i włóknienia w badaniu histopatologicznym. Obserwację chorych prowadzono przez 2 lata. W badaniu tym wykazano, że telbiwudyna jest skuteczniejsza i bezpieczniejsza niż lamiwudyna stosowana szeroko w leczeniu przewlekłego WZW B. Skuteczność i bezpieczeństwo stosowania telbiwudyny potwierdzono w drugim badaniu NV-02B-015, w którym udział wzięło 332 Chińczyków.
Stosowanie leku w ciąży i w okresie laktacji.
Kategoria B. W ciąży telbiwudynę można stosować tylko wtedy, gdy korzyść dla matki przewyższa potencjalne ryzyko dla płodu.
Nie wykonano badań dotyczących stosowania telbiwudyny u ciężarnych kobiet. Badania przeprowadzone na zwierzętach nie wykazały bezpośredniego szkodliwego wpływu na przebieg ciąży, rozwój zarodka i płodu, przebieg akcji porodowej oraz rozwój potomka po urodzeniu, podczas stosowania leku w standardowych dawkach. U samic królika stwierdzono natomiast częstsze występowanie poronień i przedwczesnych porodów podczas stosowania dawek telbiwudyny przekraczających 37-krotnie dawkę standardową, co uznano za efekt toksyczny leku działającego na samice. Stwierdzono u zwierząt przechodzenie telbiwudyny przez łożysko.
Telbiwudyny nie należy stosować u matek karmiących piersią.
Interakcje.
Jednoczesne stosowanie telbiwudyny z innymi lekami wydalanymi przez nerki, takimi jak: aminoglikozydy, diuretyki, wankomycyna, amfoterycyna B, związki platyny, może zmieniać stężenie w osoczu krwi zarówno tych leków, jak i samej telbiwudyny. Jednoczesne stosowanie telbiwudyny z pegylowanym (z dołączoną cząsteczką glikolu polietylenowego) interferonem alfa-2a zwiększa ryzyko wystąpienia neuropatii obwodowej.
Działania niepożądane.
Najczęstsze działania niepożądane związane ze stosowaniem telbiwudyny to: zawroty i ból głowy, kaszel, biegunka, nudności, ból brzucha, wysypka, zmęczenie. Często obserwowano również nieprawidłowości w badaniach biochemicznych krwi, takie jak: wzrost aktywności amylazy, lipazy, kinazy kreatynowej, AspAT i AlAT. Nieco rzadziej występowały: neuropatia obwodowa, zaburzenia smaku, parestezje, rwa kulszowa, ból stawów i mięśni różnych części ciała, zapalenie mięśni, ogólne złe samopoczucie.
Preparaty.
Oba preparaty produkowane są przez Novartis w formie tabletek 600 mg.

</doc>
<doc id="1645979" url="https://pl.wikipedia.org/wiki?curid=1645979" title="Here Is Mariah Carey">
Here Is Mariah Carey

Here Is Mariah Carey, znane też jako Mariah Carey (na opakowaniu), czy Mariah's Thanksgiving NBC Special to trzecie wydanie DVD amerykańskiej wokalistki, Mariah Carey. Ukazuje ono występy artystki, mające miejsce w teatrze Proctor w nowojorskim mieście Schenectady 18 lipca 1993 roku, tuż przed ujawnieniem nowego materiału. Video zostało wcześniej wypuszczone w grudniu 1993 roku na kasecie VHS, natomiast we wrześniu 2006 roku - w wersji DVD.
Cały koncert został ukazany w stacji NBC w Święto Dziękczynienia 1993 roku, gdzie Carey promuje swój trzeci album studyjny, Music Box, z którego wykonała wszystkie jego single po raz pierwszy, tj. "Dreamlover", "Hero", "Without You", oraz "Anytime You Need a Friend". Miała też zaszczyt zaśpiewać pięć starszych i kultowych utworów, jak "Vision of Love", "Love Takes Time", "Someday", "Emotions", "Make It Happen", oraz specjalnie, jednakże w odsłonie alternatywnej cover singla The Jackson 5, "I'll Be There" z Treyem Lorenzem.
Większa ilość materiału z występu była prezentowana podczas debiutanckiej trasy koncertowej Carey, Music Box Tour.
Dodatkowo na liście video można znaleźć oficjalny klip do "Dreamlover". Dwie z dziesięciu piosenek znajdujących się na płycie, "Dreamlover", a także "Hero" zostały użyte do wydania ich wersji live jako single komercyjne/promocyjne.

</doc>
<doc id="1645982" url="https://pl.wikipedia.org/wiki?curid=1645982" title="Touste (gmina)">
Touste (gmina)

Touste – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy było Touste.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Borki Małe, Dubkowce, Kąt Toustecki, Nowosiółka Grzymałowska, Przekalec, Rasztowce i Touste.
Po II wojnie światowej obszar gminy znalazł się w ZSRR.

</doc>
<doc id="1645985" url="https://pl.wikipedia.org/wiki?curid=1645985" title="Las Rędziński">
Las Rędziński

Las Rędziński ("Der Riemberg", "Ranserner Wald") – kompleks leśny położony w północnej części Wrocławia, na prawym brzegu rzeki Odry, a na lewym brzegu rzeki Widawy. Las ten jest lasem komunalnym, tzn. jest własnością gminy miejskiej Wrocław. Pieczę nad nim sprawuje zatem Zarząd Zieleni Miejskiej, podległy Departamentowi Architektury i Rozwoju Urzędu Miejskiego Wrocławia. Powierzchnia Lasu Rędzińskiego wynosi ok. 400 ha (407,58 ha, 408 ha).
Las Rędziński położony jest pomiędzy osiedlami i rzekami:
Część źródeł, w tym na wielu wydanych planach miasta, z kompleksu Lasu Rędzińskiego, wyodrębnia północną jego część, położoną wzdłuż rzeki Widawa, pod nazwą Las Lesicki, od nazwy osiedla Lesica, przy którym ta część lasu jest zlokalizowana. Nie ma takiego wyodrębnienia na stronie miasta.
Do lasu dojechać można ulicą Żużlowców, natomiast do północnej jego części – Lasu Lesickiego; ulicą Wędkarzy.
Las Rędziński jest naturalną częścią całego kompleksu lasów nadodrzańskich. Stanowi on naturalne przedłużenia zalesień rozpoczynających się od Lasu Osobowickiego i mających swoją kontynuację na prawym brzegu rzeki Widawa już jako lasy państwowe poza granicą miasta Wrocławia. Również na lewym brzegu Odry naturalną kontynuacją tych lasów jest Las Pilczycki i lasy w okolicach Nowej Karczmy i Janówka. W północno-zachodnim krańcu Lasu Rędzińskiego znajduje się ujście rzeki Widawa będącej dopływem rzeki Odra.
Las, wraz z otaczającymi go terenami (w tym między innymi polami irygacyjnymi) i ciekami, oceniany jest jako obszar niezwykle cenny przyrodniczo.
Znajduje się w nim pomnik przyrody – najgrubszy we Wrocławiu dąb szypułkowy o obwodzie 734 cm, rosnący w rejonie osiedla Lesica. Las nawiązuje do grądów, a w części obejmującej partie wilgotne do łęgów. Występują tu także gatunki drzew obce siedliskowo dla tego typu lasów, takie jak: sosna, świerk, modrzew i gatunki pochodzenia obcego: dąb czerwony, robinia akacjowa.

</doc>
<doc id="1645986" url="https://pl.wikipedia.org/wiki?curid=1645986" title="Port lotniczy Tajczung">
Port lotniczy Tajczung



</doc>
<doc id="1645989" url="https://pl.wikipedia.org/wiki?curid=1645989" title="Las Lesicki">
Las Lesicki



</doc>
<doc id="1645991" url="https://pl.wikipedia.org/wiki?curid=1645991" title="Konstantyn Krawczenko">
Konstantyn Krawczenko



</doc>
<doc id="1645992" url="https://pl.wikipedia.org/wiki?curid=1645992" title="Saltoro Range">
Saltoro Range

Saltoro Range to łańcuch górski w Karakorum. Leży w centrum Karakorum, na południowy zachód od lodowca Siachen. Ciągnie się przy granicy Pakistanu i Indii, dokładniej (Dżammu i Kaszmiru). Dlatego też mimo swej wysokości rzadko są celem wspinaczy.
Po południowo-zachodniej stronie łańcuch Saltoro opada stromo do dolin rzek Kondus i Dansam, które wpadają do rzeki Saltoro, dopływu rzeki Shyok. Rzeka ta wpada do Indusu. Od północnego zachodu lodowiec Kondus odgradza ten łańcuch od Masherbrum Range.
Najwyższe szczyty:

</doc>
<doc id="1645994" url="https://pl.wikipedia.org/wiki?curid=1645994" title="Ole Marius Ingvaldsen">
Ole Marius Ingvaldsen

Ole Marius Ingvaldsen (ur. 2 października 1985) – norweski skoczek narciarski. W Pucharze Świata zadebiutował w sezonie 2008/2009 podczas konkursu w Trondheim, gdzie zajął 45. miejsce. Jego najlepszym wynikiem w Pucharze Kontynentalnym jest 2. miejsce na skoczni w Sapporo w 2008 i 2013.
12 lutego 2011 w Vikersund na skoczni Vikersundbakken ustanowił swój rekord życiowy wynoszący 210 m.
29 marca 2015 po konkursie drużynowym w ramach mistrzostw Norwegii klub Trønderhopp ogłosił koniec kariery sportowej Ole Mariusa Ingvaldsena.

</doc>
<doc id="1645995" url="https://pl.wikipedia.org/wiki?curid=1645995" title="Krępsko Długie">
Krępsko Długie



</doc>
<doc id="1645999" url="https://pl.wikipedia.org/wiki?curid=1645999" title="Yeadon (Anglia)">
Yeadon (Anglia)

Yeadon – miasto w Anglii, położone w hrabstwie West Yorkshire, należące do dystryktu metropolitalnego miasta Leeds. Na terenie miasta położony jest port lotniczy Leeds/Bradford.
Historia.
W XIX wieku Yeadon było niewielkim ośrodkiem miejskim produkcji ubrań. 
W latach 1938–1946 w mieście znajdowała się fabryka samolotów firmy Avro. W zakładach lotniczych zlokalizowanych w pobliżu lokalnego lotniska budowano, między innymi, samoloty Avro Lancaster, Avro Lincoln, Avro York oraz Avro Anson. 

</doc>
<doc id="1646000" url="https://pl.wikipedia.org/wiki?curid=1646000" title="Ulica Juliusza Lea w Krakowie">
Ulica Juliusza Lea w Krakowie

Ulica Juliusza Lea – ulica w Krakowie, w dzielnicach Krowodrza i Bronowice, biegnąca od placu Inwalidów w kierunku zachodnim do zakrętu ul. Armii Krajowej.
Wytyczona została około 1890 roku na trasie od placu Inwalidów do ul. Misjonarskiej. Około 1910 przedłużono ją do ul. Piastowskiej, zaś w 1919 dalej do okolic obecnej ul. Przybyszewskiego. Aktualny kształt ulica uzyskała w latach 70. XX wieku.
W części wschodniej zabudowa mieszkaniowa zwarta, głównie wielorodzinna z okresu międzywojennego (m.in. nr 10 – willa Rosenchaucha z 1925), a także powojennego. Przy ulicy znajduje się kościół Najświętszej Maryi Panny z Lourdes i powstały po II wojnie światowej park im. Wincentego á Paulo oraz znajdowały się, obecnie nieistniejące: Okręgowy Szpital Kolejowy i kino „Maskotka” (Lea 55, wcześniej od 1926 kino „Charitas”). W części zachodniej (za ul. Piastowską) pozostały nieliczne relikty dawnej zabudowy podmiejskiej z lat 1900-1950 oraz wolno stojące budynki biurowe i mieszkaniowe z okresu powojennego (m.in. nr 234-244 z lat 1993-95). Pod nr 5 mieści się „Kino Mikro”.
Do 1912 ulica nosiła nazwę "Kościelna", w latach 1912-1925 "Królewska", 1925-1952 "Juliusza Lea", w 1952 przemianowana na "Feliksa Dzierżyńskiego". Do obecnej nazwy powrócono w 1990 roku. Ulica nosi imię Juliusza Lea prezydenta Krakowa w latach 1904-1918.

</doc>
<doc id="1646001" url="https://pl.wikipedia.org/wiki?curid=1646001" title="Heinrich Frey">
Heinrich Frey

Heinrich Frey (ur. 15 czerwca 1822 we Frankfurcie nad Menem, zm. 17 stycznia 1890 w Zurychu) – niemiecko-szwajcarski entomolog lepidopterolog, lekarz.
Studiował medycynę w Wiedniu, Bonn, Berlinie i Getyndze od 1840 do 1845. Po studiach był asystentem w instytucie fizjologicznym Uniwersytetu w Getyndze, od 1848 profesor anatomii porównawczej w Zurychu. Wykładał też zoologię w zuryskiej Eidgenössische Polytechnische Schule.

</doc>
<doc id="1646002" url="https://pl.wikipedia.org/wiki?curid=1646002" title="Turówka (obwód tarnopolski)">
Turówka (obwód tarnopolski)

Turówka (ukr. Турівка) – wieś na Ukrainie w rejonie podwołoczyskim obwodu tarnopolskiego.
Wieś założona w 1547 r. W II Rzeczypospolitej miejscowość była siedzibą gminy wiejskiej Turówka w powiecie skałackim województwa tarnopolskiego. Wieś liczy 725 mieszkańców.

</doc>
<doc id="1646003" url="https://pl.wikipedia.org/wiki?curid=1646003" title="Turówka (gmina)">
Turówka (gmina)

Turówka – dawna gmina wiejska w powiecie skałackim województwa tarnopolskiego II Rzeczypospolitej. Siedzibą gminy była Turówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Faszczówka, Kokoszyńce, Łuka Mała, Rożyska, Tarnoruda i Turówka.
Po II wojnie światowej obszar gminy znalazł się w ZSRR.

</doc>
<doc id="1646004" url="https://pl.wikipedia.org/wiki?curid=1646004" title="Chenonetta jubata">
Chenonetta jubata



</doc>
<doc id="1646008" url="https://pl.wikipedia.org/wiki?curid=1646008" title="Czerwoni kosynierzy">
Czerwoni kosynierzy



</doc>
<doc id="1646013" url="https://pl.wikipedia.org/wiki?curid=1646013" title="Socjalszowinizm">
Socjalszowinizm

Socjalszowinizm - oportunistyczny prąd w międzynarodowym ruchu robotniczym, powstały w latach I wojny światowej jako ekstremistyczna forma rewizjonizmu. Popierał on militarne cele rodzimej burżuazji w wojnie imperialistycznej. W Niemczech socjalszowiniści nawoływali proletariat niemiecki do udziału w wojnie pod pozorem, że jest to walka z klasami panującymi innych krajów. W Rosji głosili oni pokój klasowy wewnątrz kraju pod hasłem "obrony ojczyzny".

</doc>
<doc id="1646020" url="https://pl.wikipedia.org/wiki?curid=1646020" title="Rakaposhi Range">
Rakaposhi Range

Rakaposzi-Haramosz to pasmo górskie w Karakorum. Leży w dystrykcie Gilgit, w północnym Pakistanie. Otoczony jest przez lodowce Barpu i Chogo Lungma na północy, rzekę Shigar od wschodu, Indus na południu oraz rzekę Hunza od zachodu.
Dwa szczyty, które dały mu nazwę, Rakaposhi i Haramosh, to jedne z najbardziej wybitnych szczytów na świecie. Rakaposhi wznosi się stromo nad zakolem rzeki Hunza, natomiast Haramosh stoi na północnym brzegu Indusu. Wierzchołek Rakaposhi wznosi się bezpośrednio ponad korytem rzeki Hunza na ok. 6000 m, a Haramosh i Malubiting opadają ponad 4000-metrowymi ścianami na - odpowiednio - północ i zachód.
Najwyższe szczyty:

</doc>
<doc id="1646021" url="https://pl.wikipedia.org/wiki?curid=1646021" title="Barygenys">
Barygenys

Barygenys – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae).
Zasięg występowania.
Rodzaj obejmuje gatunki występujące na wysokich wzniesieniach zachodnich wyżyn Papui-Nowej Gwinei do archipelagu Louizjad; spodziewany w sąsiedniej prowincji Papua w Indonezji.
Systematyka.
Etymologia.
"Barygenys": "barus" „silny, potężny”; γενυς "genus", γενυος "genuos" „szczęka, żuchwa”.
Podział systematyczny.
Do rodzaju należą następujące gatunki:

</doc>
<doc id="1646024" url="https://pl.wikipedia.org/wiki?curid=1646024" title="Krzywa klasy C1">
Krzywa klasy C1



</doc>
<doc id="1646025" url="https://pl.wikipedia.org/wiki?curid=1646025" title="Haramosh Range">
Haramosh Range



</doc>
<doc id="1646029" url="https://pl.wikipedia.org/wiki?curid=1646029" title="Rezerwat przyrody Krzemieńskie Źródliska">
Rezerwat przyrody Krzemieńskie Źródliska

Rezerwat przyrody Krzemieńskie Źródliska – rezerwat przyrody nieożywionej o powierzchni 75,94 ha, utworzony 29 października 2007, w województwie zachodniopomorskim, w powiecie stargardzkim, w gminie Ińsko, na północno-wschodnim brzegu jeziora Krzemień, 1 km na południowy zachód od Ciemnika, po zachodniej stronie drogi wojewódzkiej Recz-Ińsko. W rezerwacie przyrody znajduje się małe jezioro Chotom, a północno-zachodnim skrajem rezerwatu, z jeziora Krzemień wypływa rzeka Ina.
Celem ochrony jest zachowanie źródlisk z rzadkimi zespołami roślinnymi i ostoi fauny.
Rezerwat położony jest na terenie Ińskiego Parku Krajobrazowego oraz w granicach dwóch obszarów sieci Natura 2000: obszaru specjalnej ochrony ptaków „Ostoja Ińska” PLB 320008 oraz obszaru siedliskowego „Pojezierze Ińskie” PLH320067.
Według obowiązującego planu ochrony ustanowionego w 2013 roku (z późniejszymi zmianami), poszczególne fragmenty rezerwatu objęte są ochroną ścisłą (37,29 ha) lub czynną (38,65 ha).

</doc>
<doc id="1646034" url="https://pl.wikipedia.org/wiki?curid=1646034" title="Angelo Poliziano">
Angelo Poliziano

Angelo Poliziano, właściwie Angelo Ambrogini (ur. 14 lipca 1454, zm. 24 września 1494) – włoski pisarz i humanista. Jego rodzicami byli Benedetto Ambrogini i Antonia Salimbeni. Był poetą, filozofem i filologiem. Posługiwał się płynnie zarówno ojczystym językiem włoskim, jak i greką i łaciną. Kanclerz Florencji i profesor tamtejszego uniwersytetu, związany z dworem książąt Medici. Należał do kręgu Akademii Florenckiej. Jego dzieła to m.in. nieukończony, zapewne z powodu śmierci możnego protektora, pisany oktawą poemat "Stanze per la giostra di Giuliano de'Medici" z 1494 i wystawiony w 1480 dramat "Favola d’Orfeo". Przetłumaczył na łacinę fragmenty Iliady Homera, co było początkiem jego sławy. Poliziano napisał ponadto zbiór Miscellanea (1489), będący antologią glos do tekstów autorów starożytnych, czym zapoczątkował nowoczesną filologię klasyczną. Jego praca o prawach Justyniana spowodowała ożywienie zainteresowania prawodawstwem rzymskim. Jakkolwiek Poliziano był autorem również łacińskojęzycznym, przyczynił się on bardzo, wraz z Lorenzem de Medici, do emancypacji języka włoskiego.

</doc>
<doc id="1646035" url="https://pl.wikipedia.org/wiki?curid=1646035" title="Československá námořní plavba">
Československá námořní plavba

Československá námořní plavba (pol. "Czechosłowacka Żegluga Morska") – nazwa państwowej spółki akcyjnej utworzonej 1 kwietnia 1959 w Czechosłowacji w celu zarządzania handlową flotą morską tego kraju. Spółka sprywatyzowana została w 1992; dysponowała w czasie swego istnienia 44 statkami i była drugą co do wielkości flotą należącą do państwa niemającego dostępu do morza. Po prywatyzacji majątek firmy został w ciągu kilku lat spieniężony (ostatni statek sprzedano w 1998).

</doc>
<doc id="1646040" url="https://pl.wikipedia.org/wiki?curid=1646040" title="Julius Grinker">
Julius Grinker

Julius Grinkler (ur. 1 lipca 1867 w Królewcu, zm. 11 stycznia 1928) – amerykański lekarz neurolog i psychiatra.
Życiorys.
Syn Reubena i Minnie z domu Zisling. Do Stanów emigrował w wieku piętnastu lat. Studiował medycynę w New York Medical College i otrzymał dyplom w 1891. Następnie studiował patologię u Heinricha Obersteinera w Wiedniu. Potem praktykował jako neurolog w Chicago, w Cook County Hospital i Home of Jewish Friendless and Working Girls. Wykładał choroby nerwowe i umysłowe w Chicago Postgraduate Medical School i w Northwestern University Medical School. Był członkiem American Medical Association, Chicago Medical Society, Illinois State Medical Society i Chicago Neurological Society. Zmarł na raka trzustki.
Żonaty z Minnie z domu Friend. Syn Roy R. Grinker, Sr., wnuk Roy R. Grinker, Jr. i prawnuk Roy Richard Grinker zostali psychiatrami.
W 1903 jako pierwszy w Stanach zastosował u pacjentów fenobarbital.

</doc>
<doc id="1646041" url="https://pl.wikipedia.org/wiki?curid=1646041" title="Adolfas Šleževičius">
Adolfas Šleževičius

Adolfas Šleževičius (ur. 2 lutego 1948 w Mirskiškė w rejonie szawelskim, zm. 6 grudnia 2022 w Pelekas w rejonie ignalińskim) – litewski polityk, ekonomista i inżynier, działacz komunistyczny, premier Litwy w latach 1993–1996.
Życiorys.
W latach 1967–1971 studiował na wydziale mechaniki Kowieńskiego Instytutu Politechnicznego, gdzie uzyskał tytuł zawodowy inżyniera mechanika. W 1982 otrzymał stopień kandydata nauk ekonomicznych. W latach 1981–1983 był słuchaczem studiów zaocznych w instytucie finansów i ekonomiki związkowej w akademii gospodarki ludowej działającej Radzie Ministrów ZSRR.
Od 1971 był zatrudniony w kombinacie mleczarskim w Kownie kolejno jako główny inżynier konstruktor, główny mechanik i główny inżynier. W latach 1977–1981 był zastępcą ministra przemysłu mięsnego i mleczarskiego Litewskiej SRR. Od 1983 pracował jako zastępca kierownika wydziału ds. kompleksu agrarno-przemysłowego w komitecie centralnym Komunistycznej Partii Litwy. W latach 1989–1990 pełnił funkcję zastępcy ministra rolnictwa. Od 1991 kierował litewsko-norweskim przedsiębiorstwem C.-Olsen-Baltic.
Od marca 1993 do lutego 1996 stał na czele litewskiego rządu. Jednocześnie był przewodniczącym Litewskiej Demokratycznej Partii Pracy. Wycofał się następnie z działalności politycznej i partyjnej, przechodząc do pracy w biznesie branży konsultingowej i komunikacyjnej, przez kilka lat pracował w Rosji.

</doc>
<doc id="1646046" url="https://pl.wikipedia.org/wiki?curid=1646046" title="Obraz kliniczny">
Obraz kliniczny

Obraz kliniczny (ang. "clinical picture") – całokształt obserwacji poczynionych przez lekarza i informacji zebranych przez niego podczas wywiadu lekarskiego z chorym (anamnezy) oraz w wyniku badania fizykalnego, które charakteryzują daną chorobę u konkretnego pacjenta.
Na przykład obraz kliniczny zapalenia płuc obejmuje następujące objawy u pacjenta: kaszel, duszność, gorączkę, przyspieszone, płytkie oddychanie, ból pogarszający się przy głębokim oddychaniu i kaszlu, ewentualnie także odkrztuszanie zielonej lub żółtej flegmy oraz patologiczne zjawiska osłuchowe w płucach.
Znajomość obrazu klinicznego bywa wystarczająca do postawienia diagnozy. Obecnie, aby postawić właściwą diagnozę wykonuje się pomocniczo badania laboratoryjne, np. badanie krwi, badanie moczu, badanie kału, posiew, endoskopię, USG, EKG, EEG oraz zdjęcia RTG.
Tym niemniej znajomość obrazu klinicznego danego pacjenta w dalszym ciągu odgrywa kluczową rolę w diagnozowaniu. Na jego podstawie lekarz ustala wstępną diagnozę i bierze pod uwagę inne najbardziej prawdopodobne diagnozy, czyli inne choroby dające podobne objawy (tzw. diagnozowanie różnicowe). Następnie zleca pacjentowi wykonanie dodatkowych badań w celu potwierdzenia lub wykluczenia diagnozy wstępnej. 
Zlecanie dodatkowych badań bez wcześniejszej znajomości obrazu klinicznego pacjenta i bez ustalenia wstępnej diagnozy prowadzi do konieczności wykonania zbyt wielu badań, co pociąga za sobą zbędne koszty leczenia oraz nie jest wskazane, albowiem niektóre badania wywołują efekty uboczne u pacjenta.
Obraz kliniczny może być również czasami nietypowy, np. u ludzi starszych w przypadku zapalenia płuc, co utrudnia szybkie postawienie właściwej diagnozy i rozpoczęcie antybiotykoterapii, a tym samym pogarsza rokowanie dla pacjenta. Nawet obrazy kliniczne grzybicy stóp wywołane przez ten sam gatunek grzyba mogą wykazywać znaczne różnice u różnych pacjentów.
Obraz kliniczny choroby jest niejednokrotnie ważniejszy niż jej obraz uzyskany na podstawie badań dodatkowych. Jako przykład może służyć zawał mózgu, w którym przed przystąpieniem do leczenia trombolitycznego wykonuje się badania obrazowe, np. tomografię komputerową głowy, która nie wykazuje jeszcze zmian, natomiast klinicznie stwierdza się głęboki niedowład połowiczy. Pomimo braku zmian w tomografii, kierując się obrazem klinicznym, podaje się rt-PA (Actilyse ®) w celu rekanalizacji niedrożnego naczynia tętniczego.

</doc>
<doc id="1646047" url="https://pl.wikipedia.org/wiki?curid=1646047" title="Magnetofon taśmowy">
Magnetofon taśmowy



</doc>
<doc id="1646049" url="https://pl.wikipedia.org/wiki?curid=1646049" title="S6W Advanced Fleet Reactor">
S6W Advanced Fleet Reactor

S6W Advanced Fleet Reactor – amerykański napędowy jądrowy reaktor wodny ciśnieniowy (PWR) opracowany i wykorzystywany do zapewnienia energii i napędu jednostek pływających marynarki wojennej Stanów Zjednoczonych. Reaktor S6W wykorzystywany jest aktualnie do zapewnienia energii i napędu okrętów podwodnych typu "Seawolf".
Prototypem tego reaktora była funkcjonująca w Knolls Atomic Power Laboratory w Ballston Spa siłownia S8G. Z punktu widzenia bezpieczeństwa, S6W nie stanowi konstrukcji przełomowej - nie odbiega w tym względzie od innych reaktorów marynarki. Po raz pierwszy uruchomiono go w 1994, kiedy w trakcie testów uzyskano bardzo dobre parametry pracy. Spowodowało to, iż w 1995 roku reaktor S6W zainstalowany został na pierwszej jednostce "Seawolf" (SSN-21), ówcześnie noszącej jeszcze miano PCU ("pre-commissioned unit") "Seawolf" (SSN-21)
Symbolika:

</doc>
<doc id="1646053" url="https://pl.wikipedia.org/wiki?curid=1646053" title="Milan Duškov">
Milan Duškov

Milan Duškov (ur. 1950 w Belgradzie, zm. 25 marca 2009 w Toruniu) – serbski tłumacz i reżyser, mieszkający w Polsce.
Życiorys.
Ukończył studia reżyserskie na Wydziale Sztuk Dramatycznych uniwersytetu w Belgradzie. W latach 70. przyjeżdżał wielokrotnie do Polski, współpracując z wrocławskim Teatrem Współczesnym i teatrem Jerzego Grotowskiego. W 1995 osiadł w Polsce na stałe. Od roku 2000 pracował jako lektor języka serbskiego na Wydziale Filologicznym Uniwersytetu Mikołaja Kopernika w Toruniu.
Od lat 70. zajmował się promocją polskiej dramaturgii na scenach Jugosławii, tłumacząc także na język serbski literaturę polską. Czytelnikom serbskim przybliżył twórczość Pawła Huellego, Jerzego Pilcha, Wojciecha Kuczoka, Joanny Olczak-Ronikier, Hanny Samson i Andrzeja Sapkowskiego. Jedna z postaci występujących w powieści Pawła Huellego "Ostatnia wieczerza" nosi imię i cechy Duškova.
W czasie pracy w Toruniu wspólnie ze studentami przygotowywał przekłady pisarzy serbskich na język polski. Przekłady ukazywały się w ramach serii „Biblioteka Balkan”. Był autorem podręcznika do nauki języka serbskiego i założycielem zespołu muzyczno-wokalnego "Bałkany śpiewają".
Zmarł na zawał serca. Po liturgii w kościele prawosławnym pochowany 28 marca 2009 na cmentarzu św. Jerzego w Toruniu.

</doc>
<doc id="1646054" url="https://pl.wikipedia.org/wiki?curid=1646054" title="Tour de France 1903">
Tour de France 1903

1. Tour de France rozpoczął się 1 lipca, a zakończył 19 lipca 1903 roku w Paryżu. Była to pierwsza edycja wyścigu dookoła Francji. Wystartowało 64 zawodników, ukończyło 21. Zwyciężył reprezentant gospodarzy – Maurice Garin.
Etapy.
Cały wyścig był zdominowany przez Francuza Maurice Garina, jego najgroźniejszy rywal Hippolyte Aucouturier złamał w pierwszym etapie ramę swojego roweru, mimo to wystartował w 2. i 3. etapie wygrywając je. 4. etap wygrał Szwajcar Laeser, który wycofał się na etapie wcześniejszym. 

</doc>
<doc id="1646055" url="https://pl.wikipedia.org/wiki?curid=1646055" title="Big Brother (Rumunia)">
Big Brother (Rumunia)

Big Brother – rumuńska wersja holenderskiego programu Big Brother. Premiera tego reality show odbyła się 16 marca 2003 roku. Nakręcono tylko 2 edycje. Stacją która pokazywała show była Prima TV. Prowadzącymi byli Andreea Raicu i Virgil Ianțu. 
1 edycja.
Start: 16 marca 2003 roku 
Koniec: 6 lipca 2003 roku 
Dni: 113
Uczestnicy: 
2 edycja.
Start: 13 marca 2004 roku 
Koniec: 14 czerwca 2004 roku 
Uczestnicy: 
Finaliści: 
Pozostali: 

</doc>
<doc id="1646057" url="https://pl.wikipedia.org/wiki?curid=1646057" title="S9G">
S9G



</doc>
<doc id="1646058" url="https://pl.wikipedia.org/wiki?curid=1646058" title="Port lotniczy Kaosiung">
Port lotniczy Kaosiung



</doc>
<doc id="1646059" url="https://pl.wikipedia.org/wiki?curid=1646059" title="Luis Denis">
Luis Denis

Luis María Denis (1912 – ?) – piłkarz urugwajski grający na pozycji pomocnika.
Jako piłkarz klubu Montevideo Wanderers wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Denis zagrał we wszystkich trzech meczach – z Peru, Chile i Argentyną.
W pierwszej połowie lat 40. Alfredo García, Obdulio Varela i Denis tworzyli mocną linię pomocy drużyny Wanderers.
Denis od 15 sierpnia 1934 roku do 18 lipca 1940 roku rozegrał w reprezentacji Urugwaju 7 meczów, w których nie zdobył żadnej bramki.

</doc>
<doc id="1646060" url="https://pl.wikipedia.org/wiki?curid=1646060" title="S6W">
S6W



</doc>
<doc id="1646064" url="https://pl.wikipedia.org/wiki?curid=1646064" title="Luis María Denis">
Luis María Denis



</doc>
<doc id="1646066" url="https://pl.wikipedia.org/wiki?curid=1646066" title="City of Coffs Harbour">
City of Coffs Harbour

City of Coffs Harbour - obszar samorządu terytorialnego w północno-wschodniej części australijskiego stanu Nowa Południowa Walia, obejmujący miasto Coffs Harbour oraz sąsiadujące z nim mniejsze miejscowości: Arrawarra, Woolgoolga, Sandy Beach, Emerald Beach, Moonee Beach, Korora, Nana Glen, Coramba, Karangi, Toormina, Sawtell, Bonville, Crossmaglen, Lowanna, Ulong, Corindi Beach i Red Rock.
Powierzchnia obszaru wynosi 1175 km2, a ludność 64 910 osób (2006).

</doc>
<doc id="1646067" url="https://pl.wikipedia.org/wiki?curid=1646067" title="Tomasz Wąs">
Tomasz Wąs

Tomasz Wąs, także Wąż (zm. ok. 1580) – polski papiernik działający w Lublinie.
Życiorys.
Bliższe szczegóły biograficzne na temat Tomasza Wąsa nie są znane. Przypuszczalnie pochodził z okolic Krakowa. Po osiedleniu się na ziemi lubelskiej ożenił się z córką pierwszego miejscowego papiernika Jana Fajfera. Krótko po 1560 przejął zakład Fajfera, zniszczony wskutek pożaru; zbieżność dat wspomnianego pożaru oraz przejęcia zakładu przez nowego dzierżawcę pozwala przypuszczać, że Fajfer poniósł śmierć właśnie wskutek katastrofy. Tomasz Wąs niezwłocznie przystąpił do odbudowy papierni. Po zakończeniu prac zwrócił się do starosty lubelskiego Jana Baptysty Tęczyńskiego o powołanie specjalnej komisji w celu oszacowania jego wkładu w odbudowę i rozbudowę zakładu. Koszty, wycenione na 2200 florenów, zatwierdzone zostały przywilejem królewskim z 15 kwietnia 1565; przywilej ten potwierdził także wysokość czynszu odprowadzanego do skarbu królewskiego, który pozostał w wysokości płaconej wcześniej przez Jana Fajfera – 20 grzywien w gotówce i 2 ryzy papieru na rzecz zamku w Lublinie. Na nowego dzierżawcę nałożono wprawdzie dodatkowe obciążenie o 2 ryzy, ale wiązało się to z zagospodarowaniem przez niego dodatkowo obszaru pół łanu ogrodu.
Według opisu zawartego w przywileju królewskim, papiernia Wąsa w 1565 składała się z dwóch budynków murowanych oraz dwóch budynków drewnianych (na potrzeby gospodarcze). Budynki, otoczone parkanem, były pokryte dachówką i zostały oceniono jako solidne. Na wysokim poziomie było również wyposażenie zakładu, młyn papierniczy lubelski należał do największych w Polsce i posiadał cztery koła stępne. W kolejnych latach Wąs rozbudowywał zakład, a lata jego dzierżawy należały do najświetniejszych w historii lubelskiej papierni. Wąsowi udało się rychło spłacić siostrę żony, poszerzyć ogród o kolejne pół łanu, a także uzyskać przywilej na prowadzenie warzelni i sprzedaż piwa podróżującym traktem lwowskim.
Papier produkowany w zakładzie Wąsa opatrzony był najpewniej znakiem wodnym z herbem dziedzicznych starostów lubelskich Tęczyńskich – Topór. Komplikuje to identyfikację, jako że taki sam znak wodny widniał na papierze produkowanym w prywatnej papierni Tęczyńskich w Krzeszowicach.
W 1569, w związku z obradującym w Lublinie sejmem walnym, Wąs uzyskał kolejny przywilej królewski, na podstawie którego otrzymał wraz z żoną dożywocie na papierni. Zmarł około 1580. Papiernię przejęła wdowa Elżbieta, która była adresatką przywileju króla Stefana Batorego z 1584, a potem syn Adam Wąsowicz. 

</doc>
<doc id="1646068" url="https://pl.wikipedia.org/wiki?curid=1646068" title="Małopłytkowość autoimmunologiczna">
Małopłytkowość autoimmunologiczna



</doc>
<doc id="1646069" url="https://pl.wikipedia.org/wiki?curid=1646069" title="Thrombocytopenia idiopathica">
Thrombocytopenia idiopathica



</doc>
<doc id="1646073" url="https://pl.wikipedia.org/wiki?curid=1646073" title="Horodnica">
Horodnica



</doc>
<doc id="1646075" url="https://pl.wikipedia.org/wiki?curid=1646075" title="Lacan">
Lacan



</doc>
<doc id="1646077" url="https://pl.wikipedia.org/wiki?curid=1646077" title="Blackburn Firebrand">
Blackburn Firebrand

Blackburn Firebrand − brytyjski pokładowy samolot myśliwski i myśliwsko-torpedowy zaprojektowany i zbudowany w wytwórni lotniczej Blackburn Aircraft, używany w ograniczonych ilościach w latach 1945–1953.
Rozwój konstrukcji.
Firebrand powstał według wymagań brytyjskiego Ministerstwa Lotniczego nr N.9/39 na jednomiejscowy pokładowy samolot myśliwski przeznaczony dla Fleet Air Arm. Płatowiec miał być napędzany silnikiem rzędowym (w układzie H) Napier Sabre III o mocy 2305 hp i uzbrojony w co najmniej cztery karabiny maszynowe. Po przedstawieniu projektu, Ministerstwo Produkcji Lotniczej zleciło w grudniu 1940 roku wytwórni Blackburn budowę trzech prototypów, z których pierwszy, nieuzbrojony, został oblatany 27 lutego 1942 roku. Oblot drugiego prototypu, uzbrojonego w cztery działka kal. 20 mm, odbył się 15 lipca tegoż roku. Był on wzorcem do budowy seryjnych samolotów nazwanych Firebrand F.Mk I (F – "fighter" – myśliwiec). W lutym 1943 przeprowadzono pierwsze próby samolotu na pokładzie lotniskowca HMS „Illustrious”. Ministerstwo Produkcji Lotniczej jednak spowodowało zaprzestanie rozwoju myśliwskiej wersji Firebranda, gdyż w silniki Napier Sabre były wyposażane myśliwce Hawker Typhoon, których budowa była priorytetem. Mimo to, nakazano dalszy rozwój samolotu jako myśliwsko-bombowo-torpedowego.
Drugi prototyp Firebranda został następnie przebudowany na prototyp wersji myśliwsko–torpedowej TF.Mk II (TF – "torpedo fighter", ukończony 31 marca 1943). Przebudowa polegała na dostosowaniu samolotu do przenoszenia pod centropłatem jednej torpedy lub alternatywnego ładunku bomb. Jednak, z powodu braku dostępnych silników Sabre, wybudowano jedynie dziewięć egzemplarzy wersji Mk I i dwanaście egzemplarzy Mk II.
Kolejną wersją rozwojową był samolot Firebrand TF.Mk III napędzany mniej deficytowym silnikiem gwiazdowym Bristol Centaurus VII o mocy 2400 hp. Prototyp tej wersji został oblatany 21 grudnia 1943 roku. W związku z problemami ze sterownością samolotu, zbudowano jedynie dwa prototypy (przebudowane z samolotów Mk I) i 27 egzemplarzy seryjnych tej wersji.
Aby wyeliminować niedostatki wersji Mk III, konstruktorzy zaproponowali powiększenie powierzchni statecznika i steru kierunku oraz odchylenie ich nieco w prawą stronę. Nowy samolot otrzymał także mocniejszy silnik Bristol Centaurus IX oraz hamulce aerodynamiczne do bombardowania z lotu nurkowego. Pierwszy tak zmodyfikowany samolot został oblatany 17 maja 1945 roku. Dopiero ta wersja, nazwana Firebrand TF.Mk 4 (początkowo TF.Mk IV), została skierowana do produkcji seryjnej. Ostatnią wersją rozwojową był Firebrand TF Mk 5, różniący się od poprzedniej niewielkimi poprawkami aerodynamiki i mechaniki płatowca. Wariant TF. Mk 5A miał dodatkowo hydrauliczne wspomaganie lotek. Łącznie wybudowano 102 samoloty Mk 4 i 68 Mk 5. Produkcję samolotu zakończono w 1947 roku.
Użycie operacyjne.
Produkcja Firebranda nigdy nie była priorytetem w wojennych warunkach Wielkiej Brytanii. Pierwsze samoloty Firebrand TF Mk II zostały dostarczone do 708 Dywizjonu FAA, stacjonującego w Lee-on-the-Solent, pełniącego funkcję jednostki doświadczalnej. Był to jedyny dywizjon FAA, wyposażony w Firebrandy przed zakończeniem II wojny światowej. Pierwszym dywizjonem operacyjnym, który otrzymał (1 września 1945 roku) samoloty Firebrand TF.4, był 813 Dywizjon FAA w bazie Ford. Od grudnia 1947 stacjonował na lotniskowcu HMS „Illustrious”, później HMS „Implacable”. Poza tym służyły one jeszcze w 827. Dywizjonie FAA, sformowanym w grudniu 1950 i stacjonującym na Malcie, a następnie na lotniskowcach „Illustrious” (od października 1951) i HMS „Eagle”. W 1953 roku zostały ostatecznie zastąpione w obu jednostkach lotnictwa floty przez samoloty Westland Wyvern.
Opis konstrukcji.
Jednomiejscowy, jednosilnikowy dolnopłat konstrukcji całkowicie metalowej. Podwozie klasyczne z kółkiem ogonowym, chowane w locie. Napęd, w zależności od wersji, stanowił silnik rzędowy Napier Sabre III (F Mk I i TF Mk II) lub silnik gwiazdowy Bristol Centaurus. Uzbrojenie stanowiły cztery działka lotnicze Hispano II kal. 20 mm. W wersji myśliwsko – torpedowej samolot mógł przenosić pod kadłubem jedną torpedę o masie 839 kg lub bomby lotnicze o łącznej masie do 908 kg na dwóch zaczepach podskrzydłowych.

</doc>
<doc id="1646079" url="https://pl.wikipedia.org/wiki?curid=1646079" title="Bitwa pod Adré">
Bitwa pod Adré

Bitwa pod Adré - starcie, które rozpoczęło się 18 grudnia 2005 roku, gdy rebelianci z "Ruchu na rzecz demokracji i wolności" (RDL) oraz "Platformy dla zmian, jedności i demokracji" (SCUD), rzekomo wspierani przez rząd Sudanu, zaatakowali garnizon w tym mieście. Jednak czadyjscy żołnierze uprzedzeni o możliwym ataku przez wywiad wojskowy, łatwo odparli atakujących.
W zależności od doniesień, w walkach miało zginąć od siedemdziesięciu do trzystu rebeliantów.
Straty rządowe nie są znane, wiadomo że stracony został jeden śmigłowiec w zderzeniu z przewodami elektrycznymi w czasie walki, podczas gdy inny śmigłowiec,
Mi-17 został mocno uszkodzony przez pożar, w którym zginął co najmniej jeden członek załogi
Czadyjski minister komunikacji oskarżył Sudan o finansowanie oraz wsparcie materiałowe rebelii i faktyczne kierownictwo nad nią. Celem operacji miało być zdestabilizowanie sytuacji w państwie i obalenie rządu prezydenta Idriss Déby. 
Czad oskarżył także Sudańczyków o próbę rozszerzenia krwawego konfliktu (zob. Konflikt w Darfurze), w nadgranicznej sudańskiej prowincji Darfur na terytorium Czadu.
Sudan natychmiast zaprzeczył tym oskarżeniom.

</doc>
<doc id="1646080" url="https://pl.wikipedia.org/wiki?curid=1646080" title="Live in Seul">
Live in Seul

Avril Lavigne in Seul – DVD przedstawiające koncert w ramach trasy Try To Shout Me Up nagrany w Olimpic Hall - Seul 11 kwietnia 2004 r..

</doc>
<doc id="1646081" url="https://pl.wikipedia.org/wiki?curid=1646081" title="Rejon halicki (Lwów)">
Rejon halicki (Lwów)

Rejon halicki () – jeden z sześciu rejonów rady miejskiej Lwowa, obejmujący centralny obszar Lwowa: Śródmieście, Cytadelę, Zofiówkę, Snopków.

</doc>
<doc id="1646083" url="https://pl.wikipedia.org/wiki?curid=1646083" title="Horodnica (rejon horodeński)">
Horodnica (rejon horodeński)

Horodnica (ukr. Городниця, "Horodnycia") – wieś w rejonie horodeńskim obwodu iwanofrankiwskiego, nad Dniestrem.
Historia.
W II Rzeczypospolitej miejscowość znajdowała się w gminie wiejskiej Horodenka w powiecie horodeńskim województwa stanisławowskiego. Stacjonowała w miejscowości placówka Straży Celnej „Horodnica”.

</doc>
<doc id="1646084" url="https://pl.wikipedia.org/wiki?curid=1646084" title="AKAI">
AKAI



</doc>
<doc id="1646089" url="https://pl.wikipedia.org/wiki?curid=1646089" title="Uwikłani w płeć">
Uwikłani w płeć

Uwikłani w płeć (ang. "Gender Trouble: Feminism and the Subversion of Identity") – książka z 1990 r. autorstwa Judith Butler, mająca duży wpływ na akademicki ruch feministyczny (szczególnie na filozofię feministyczną) oraz odgrywająca kluczową rolę w queer theory. W książce tej po raz pierwszy zaprezentowano koncepcję performatywności płci.
Podmioty płci/rodzaju.
Tożsamość kobiet i mężczyzn.
Butler rozpoczyna książkę krytyką obecnego w teorii feministycznej założenia, że istnieje absolutna "tożsamość kobieca", która potrzebuje reprezentacji w polityce i języku. Dla Butler kobiecość i męskość są kategoriami konstruowanymi przez klasę społeczną, pochodzenie etniczne i kulturowe, seksualność i inne uwarunkowania. Tożsamości te nie są zatem stałe i niezmienne – podlegają nieustannemu różnicowaniu (zob. proliferacja). To, zdaniem Butler, sprawia, że należy unikać polityki przyjmującej założenie jednorodnej tożsamości (zob. polityka tożsamości) na rzecz nowej formy feminizmu, uwzględniającej ogromne zróżnicowanie kobiet i mężczyzn.
Problematyzacja podziału na "sex" i "gender".
Jedną z głównych tez książki jest reinterpretacja podziału na płeć społeczną (ang. "gender") i biologiczną (ang. "sex"). Według tego podziału płeć biologiczna jest statyczną, konstytutywną cechą organizmu, natomiast gender ma charakter społeczno-kulturowy i dynamiczny. Zdaniem Butler nie potrafimy postrzegać innych ludzi bez kontekstu płciowego. Butler, polemizując z Lacanem, twierdzącym, że płeć kulturowa jest nakładana w dyskursie na absolutną, predyskursywną płeć biologiczną, stwierdza, że oba te wymiary płci mają charakter dyskursywny i kulturowy. Sposób rozumienia i opisywania płci biologicznej jest ukontekstualizowany w kulturze – zdeterminowany przez zakodowane w języku przekonania i dostępną aparaturę pojęciową. Zdaniem niektórych socjologów (Marian Kempny) nauka, w tym biologia, jest jedynie jednym z procesów kulturowych i należy ją analizować w odniesieniu do kultury.
Wrażenie, że płeć biologiczna jest naturalna, niezmienna i absolutna spowodowane jest, zdaniem Butler, wykonywaniem przez społeczeństwo powtarzających się czynności, rytuałów, artykulowaniem przekonań itp. (zob. akty performatywne). Działania te polegają na przypisywaniu kobietom i mężczyznom rozmaitych cech, w taki sposób, że zdają się one wynikać z uwarunkowań biologicznych, choć w rzeczywistości wynikają z kultury (proces ten nazywany jest "naturalizacją"). Tak jak płeć kulturowa jest tworem kultury i społeczeństwa, tak płeć biologiczna jest jedynie kulturową interpretacją biologii zdeterminowaną przez dominujące w społeczeństwie przekonania i postawy. Z tego powodu płeć biologiczna stanowi wyłącznie retrospektywny produkt płci kulturowej, tworzący iluzję jej naturalności, organiczności i pierwotności. To oznacza, że zarówno płeć kulturowa, jak i sposób rozumienia płci biologicznej są konstruktami społecznymi (zob. konstrukcjonizm społeczny).
Związki władzy i płciowych kategorii tożsamościowych.
Butler, komentując prace filozofek Simone de Beauvoir i Luce Irigaray, wskazuje na związki między władzą a kategoriami płciowymi. Dla Beauvoir, kobiety definiują swoją tożsamość poprzez relację z mężczyzną, przyjmując rolę „matki, żony i kochanki”. „Matka” to ktoś, kto już poznał mężczyznę, „żona” lub „kochanka” to stała lub przelotna partnerka mężczyzny. W ten sposób tożsamość kobiety zostaje zredukowana do roli instrumentu, rekwizytu potrzebnego mężczyznom do realizacji ich własnych celów. Kobiety rezygnują z własnego życia, z własnej kariery, rozwoju po to, aby mężczyźni mogli korzystać z tych dóbr w maksymalnym stopniu. Jednocześnie od dzieciństwa uczone są, że nie posiadają tych samych umiejętności co oni i że ich tożsamość polega na podporządkowaniu się mężczyznom (zob. Kinder, Küche, Kirche). Luce Irigaray twierdzi z kolei, że tożsamość kobiety ma negatywny status ontologiczny – nie ma charakteru podmiotowego, lecz polega jedynie na braku tożsamości mężczyzny. To mężczyzna jest definiowany jako człowiek, natomiast kobieta jest bytem oddzielnym, zawieszonym w próżni. Kobiety próbujące zamanifestować swoją tożsamość i podmiotowość przejmują tożsamość mężczyzn, zamiast tworzyć własną, pozytywną kategorię, abstrahującą od relacji z mężczyzną.
Butler krytykuje stanowisko filozofek stwierdzając, że obie przyjmują założenie o istnieniu absolutnych kategorii tożsamościowych związanych z płcią. Te kategorie, konstruowane na założeniu naturalności, pierwotności, predyskursywności i organiczności płci są nieadekwatne ze względu na fakt, że tworzy się je w sposób performatywny, kulturowy. Kategorie te nie są usankcjonowane w biologii, lecz w opresywnej kulturze, która stawia kobiety w gorszej pozycji od mężczyzn. Za aktami performatywnymi nie kryje się żadna absolutna tożsamość płciowa, polegają one de facto nie na ekspresji tożsamości, lecz na jej nieustannej konstrukcji i wzmacnianiu. Wykonywanie aktów preformatywnych jest dla jednostek partycypujących w społeczeństwie koniecznością, gdyż jakiekolwiek próby ich deregulacji spotykają się z negatywną reakcją otoczenia. Nieustanność i powszechność performatywności prowadzi do naturalizacji tożsamości – wytworzenia iluzji ich naturalności, biologiczności i predyskursywności. Kategorie „kobiety” i „mężczyzny” pozostają zależne od kultury, otwarte na nowe interpretacje i resygnifikację (zmianę znaczenia). Butler zachęca do prezentowania alternatywnych względem opresywnej kultury przekonań o kobiecości i męskości poprzez pokazywanie, że role płciowe nie wynikają z biologii, lecz z uwarunkowań społeczno-kulturowych.

</doc>
<doc id="1646093" url="https://pl.wikipedia.org/wiki?curid=1646093" title="Rejon kolejowy (Lwów)">
Rejon kolejowy (Lwów)

Rejon kolejowy () – dzielnica administracyjna Lwowa, obejmująca południowo-zachodnie dzielnice miasta: Rzęsną Polską, Lewandówkę, Biłohorszcze, część Kleparowa, Skniłówek, część Bogdanówki i osiedle typu miejskiego Rudno.

</doc>
<doc id="1646095" url="https://pl.wikipedia.org/wiki?curid=1646095" title="Gender Trouble">
Gender Trouble



</doc>
<doc id="1646097" url="https://pl.wikipedia.org/wiki?curid=1646097" title="Rejon łyczakowski">
Rejon łyczakowski

Rejon łyczakowski () – dzielnica administracyjna Lwowa położona na wschód od Starego Miasta, na obszarze dawnej Dzielnicy IV; obejmuje Krzywczyce, Lesienice, Łyczaków, Pohulankę, Zniesienie oraz Winniki; pełni funkcje mieszkaniowe i rekreacyjne.

</doc>
<doc id="1646099" url="https://pl.wikipedia.org/wiki?curid=1646099" title="Poliziano">
Poliziano



</doc>
<doc id="1646100" url="https://pl.wikipedia.org/wiki?curid=1646100" title="Angelo Ambrogini">
Angelo Ambrogini



</doc>
<doc id="1646101" url="https://pl.wikipedia.org/wiki?curid=1646101" title="Ambrogini">
Ambrogini



</doc>
<doc id="1646103" url="https://pl.wikipedia.org/wiki?curid=1646103" title="Rejon sichowski (Lwów)">
Rejon sichowski (Lwów)

Rejon sichowski () – jeden z sześciu rejonów miejskiej rady Lwowa, obejmujący południowo-wschodni obszar Lwowa: Bodnarówkę, Kozielniki, Nowy Lwów, Pasieki, Persenkówkę, Pyrwohiwkę, Sichów i częściowo Snopków.
Rejon został utworzony 10 lutego 2000 r. z części rejonu halickiego.

</doc>
<doc id="1646105" url="https://pl.wikipedia.org/wiki?curid=1646105" title="Pemfigoid ciężarnych">
Pemfigoid ciężarnych

Pemfigoid ciężarnych (łac. "herpes gestationis", ang. gestational pemphigoid) – rzadka, autoimmunologiczna choroba skóry występująca w drugim i trzecim trymestrze ciąży i niekiedy w połogu, objawiająca się zmianami skórnymi o charakterze pęcherzowo-rumieniowo-obrzękowym i nasilonym świądem. Wiąże się ze zwiększonym ryzykiem poronień, porodów przedwczesnych i wewnątrzmacicznego zahamowania wzrostu płodu. Nazywana bywa też opryszczką ciężarnych, jednak wbrew nazwie nie ma nic wspólnego z zarażeniem herpeswirusami. 
W etiologii schorzenia postuluje się udział niezidentyfikowanego jeszcze antygenu łożyskowego. Stwierdzono pewne genetyczne predyspozycje do wystąpienia pemfigoidu: haplotyp HLA-A1, B8 i DR3.
W leczeniu stosuje się ogólnoustrojowo małe dawki glikokortykosteroidów, leki przeciwhistaminowe, preparaty wapnia.
Termin "herpes gestationis" wprowadził do medycyny John Laws Milton w 1872 roku.

</doc>
<doc id="1646106" url="https://pl.wikipedia.org/wiki?curid=1646106" title="Herpes gestationis">
Herpes gestationis



</doc>
<doc id="1646107" url="https://pl.wikipedia.org/wiki?curid=1646107" title="Opryszczka ciężarnych">
Opryszczka ciężarnych



</doc>
<doc id="1646109" url="https://pl.wikipedia.org/wiki?curid=1646109" title="Matsu (archipelag)">
Matsu (archipelag)



</doc>
<doc id="1646110" url="https://pl.wikipedia.org/wiki?curid=1646110" title="Rejon frankowski">
Rejon frankowski

Rejon frankowski () – jeden z sześciu rejonów miejskiej rady Lwowa, obejmujący centralno-południowy obszar miasta: Nowy Świat, część Bogdanówki, Kulparków, Kastelówkę oraz Wulkę ze Wzgórzami Wuleckimi.

</doc>
<doc id="1646111" url="https://pl.wikipedia.org/wiki?curid=1646111" title="Richard von Krafft-Ebing">
Richard von Krafft-Ebing

Richard Freiherr von Krafft-Ebing (ur. 14 sierpnia 1840 w Mannheimie, zm. 22 grudnia 1902 w Grazu) – austriacko-niemiecki seksuolog, psychiatra, neurolog i kryminolog. W 1886 roku napisał dzieło "Psychopathia Sexualis" (1886), słynny zbiór przypadków seksualnych zaburzeń. W książce tej Krafft-Ebing użył jako pierwszy stworzonego przez siebie określenia masochizm, nawiązującego do twórczości Leopolda von Sacher-Masocha, a dokładnie jego częściowo biograficznej powieści "Venus im Pelz". Uważany jest za twórcę współczesnej patologii seksualnej.
Życiorys.
Baron von Krafft-Ebing urodził się w Mannheimie i studiował medycynę na Uniwersytecie w Heidelbergu. Po ukończeniu studiów medycznych pracował w kilku szpitalach psychiatrycznych. Był profesorem psychiatrii w Strasburgu, Grazu i Wiedniu. Popularyzował psychiatrię poprzez wykłady otwarte na ten temat i teatralne demonstracje hipnotyzmu.
Psychopathia sexualis.
Wydane w 1886 roku w Stuttgarcie dzieło tego autora. Jest to jego najbardziej znana książka, zawiera obszerne przedstawienie wszelkich dewiacji seksualnych. Pierwotnie adresował ją jako dzieło kryminologiczne dla lekarzy oraz prawników. We wstępie zaznaczył, że celowo wybrał termin naukowy na tytuł, by w ten sposób zniechęcić laików do czytania. Z tego samego powodu działy książki zatytułował po łacinie. Mimo tych zabiegów, książka była bardzo popularna wśród nieprofesjonalistów i doczekała się wielu reedycji.
W pierwszym wydaniu tej książki wyróżnił on cztery typy „nerwic mózgowych”:

</doc>
<doc id="1646114" url="https://pl.wikipedia.org/wiki?curid=1646114" title="Rejon szewczenkowski (Lwów)">
Rejon szewczenkowski (Lwów)

Rejon szewczenkowski () – dzielnica administracyjna Lwowa położona na północ od Starego Miasta, na obszarze m.in. dawnej Dzielnicy III; obejmuje Hołosko, część Kleparowa, Podzamcze, Rzęsną Polską, Rzęsną Ruską, Zamarstynów, Zboiska oraz Brzuchowice; pełni funkcje mieszkaniowe i rekreacyjne.

</doc>
<doc id="1646115" url="https://pl.wikipedia.org/wiki?curid=1646115" title="Zakharenko">
Zakharenko



</doc>
<doc id="1646118" url="https://pl.wikipedia.org/wiki?curid=1646118" title="Alois Heldmann">
Alois Heldmann

Alois Heldmann (ur. 2 grudnia 1895 w Grevenbrück – obecnie część Lennestadt, zm. 1 listopada 1983 tamże) – as lotnictwa niemieckiego Luftstreitkräfte z 15 potwierdzonymi oraz co najmniej 3 niepotwierdzonymi zwycięstwami w I wojnie światowej.
Informacje ogólne.
Alois Heldmann studiował na politechnice. 3 stycznia 1915 roku wstąpił do armii i walczył na froncie wschodnim. W sierpniu 1915 roku został skierowany do służby w lotnictwie i po odbyciu szkolenia lotniczego został przydzielony do jednostki rozpoznawczej FA57. Został promowany na stopień oficerski w 1917 roku i został przeniesiony do eskadry myśliwskiej Jagdstaffel 10, z którą pozostał do zakończenia wojny. Odniósł łącznie 15 potwierdzonych zwycięstw powietrznych. Pierwsze 2 maja 1917 roku. Większość zwycięstw odniósł latając na samolocie Fokker D.VII z żółtym nosem.
Po zakończeniu wojny pracował jako inżynier budowlany. W październiku 1933 roku rozpoczął służbę w Luftwaffe. Został promowany na stopień pułkownika i został komendantem szkoły pilotów. W czasie II wojny dostał się do niewoli amerykańskiej. Z obozu został zwolniony w 1946 roku. Zmarł w rodzinnej miejscowości w okolicach Kolonii w 1983 roku.

</doc>
<doc id="1646120" url="https://pl.wikipedia.org/wiki?curid=1646120" title="Ryszard von Krafft-Ebing">
Ryszard von Krafft-Ebing



</doc>
<doc id="1646122" url="https://pl.wikipedia.org/wiki?curid=1646122" title="Aleksander Zakharenko">
Aleksander Zakharenko



</doc>
<doc id="1646129" url="https://pl.wikipedia.org/wiki?curid=1646129" title="Położenie podłużne miednicowe płodu">
Położenie podłużne miednicowe płodu

Położenie miednicowe płodu – położenie podłużne płodu, w którym częścią przodującą są pośladki płodu. Występuje rzadko, stanowiąc około 3-4% porodów (według niektórych autorów 7%). Stanowi wysokie ryzyko dla płodu, wiążąc się ze zwiększonym prawdopodobieństwem niedotlenienia i urazów okołoporodowych. Najbezpieczniejszą metodą rozwiązania ciąży w położeniu miednicowym jest cięcie cesarskie.
Wyróżnia się następujące rodzaje położenia miednicowego płodu:
Postępowanie.
Obecnie w większości ośrodków położniczych w Europie i USA nie dopuszcza się do porodu płodu w położeniu miednicowym drogami naturalnymi, rozwiązując ciążę przez cięcie cesarskie. 
Pomoc ręczna.
Historycznie w przypadku spontanicznego urodzenia się płodu stosowano tzw. pomoc ręczną ("auxillum manuale"), czyli manewry położnicze przyspieszające ukończenie II okresu porodu. Celem pomocy ręcznej jest urodzenie rączek, barków i główki płodu po wcześniejszym samoistnym urodzeniu pośladków.
Przygotowanie do wykonania pomocy ręcznej.
Przygotowanie rodzącej:
Przygotowanie operatora – obowiązuje przygotowanie jak do zabiegu operacyjnego.
Pomoc ręczną rozpoczyna się:
Udzielanie pomocy ręcznej w położeniach miednicowych wyznaczają 3 tempa:

</doc>
<doc id="1646135" url="https://pl.wikipedia.org/wiki?curid=1646135" title="Nowa Wieś Kosowska">
Nowa Wieś Kosowska



</doc>
<doc id="1646138" url="https://pl.wikipedia.org/wiki?curid=1646138" title="Dmitrij Sitnikow">
Dmitrij Sitnikow

Dmitrij Sitnikow (ur. 10 stycznia 1948) - lekkoatleta specjalizujący się w rzucie oszczepem, który startował w barwach Związku Radzieckiego.
Srebrny medalista uniwersjady, która w 1973 roku odbyła się Moskwie. Uzyskał wówczas rezultat 79,64. Rekord życiowy: 83,16 (23 lipca 1979, Moskwa).

</doc>
<doc id="1646141" url="https://pl.wikipedia.org/wiki?curid=1646141" title="Położenie poprzeczne płodu">
Położenie poprzeczne płodu

Położenie poprzeczne płodu – położenie płodu, w którym długa oś ciała płodu i oś kanału rodnego są prostopadłe do siebie, a także każde położenie, będące odchyleniem od położenia podłużnego. Podczas porodu jest położeniem nieprawidłowym, z którego nie może się samoistnie urodzić żywy płód, i stanowi niebezpieczne powikłanie dla matki i płodu. Wiąże się z dużym ryzykiem przedwczesnego pęknięcia pęcherza płodowego, dystocji barkowej, pęknięcia macicy. 
Epidemiologia.
Położenia poprzeczne i skośne razem stanowią około 0,5–1% położeń płodu.
Rozpoznanie.
W badaniu zewnętrznym położenie poprzeczne rozpoznaje się na podstawie:
Pewne rozpoznanie położenia poprzecznego możliwe jest w badaniu ultrasonograficznym.
Przebieg porodu.
W pierwszej fazie I okresu porodu (zanim pęknie pęcherz płodowy) nie ma zagrożenia ani dla matki, ani dla płodu. Pojawia się ono w drugiej fazie I okresu porodu i wiąże się z bardzo częstym wypadaniem części drobnych płodu przez ujście zewnętrzne macicy. Często dochodzi też do obkurczania się macicy na płodzie. Faza II porodu w położeniu poprzecznym jest już fazą zagrożenia; jest to położenie poprzeczne zaniedbane. Macica obkurczając się na płodzie zgina część szyjną kręgosłupa, zbliża główkę do miednicy, a bark wtłacza do wchodu. Dochodzi do obumarcia płodu i pęknięcia macicy, o ile wcześniej nie rozwiąże się ciąży cięciem cesarskim.
W zaniedbanym położeniu poprzecznym, przy odpowiednich warunkach (obszernej miednicy, zmacerowaniu płodu) historycznie dochodziło do samoistnego zwinięcia się płodu, w jednym z trzech mechanizmów:
Postępowanie.
Obecnie poza nielicznymi wyjątkami położenie poprzeczne rozwiązuje się cięciem cesarskim.

</doc>
<doc id="1646143" url="https://pl.wikipedia.org/wiki?curid=1646143" title="Peter Altenberg">
Peter Altenberg

Peter Altenberg, właśc. Richard Engländer (ur. 9 marca 1859 w Wiedniu, zm. 8 stycznia 1919 tamże) – księgarz, austriacki pisarz epoki modernizmu i barwna postać wiedeńskiej cyganerii. Pseudonim "Altenberg" przyjął ponoć od nazwy jednej z naddunajskich miejscowości.
Życiorys.
Urodził się w zamożnej rodzinie żydowskiej jako najstarszy syn wiedeńskich kupców. Miał cztery siostry i dwóch braci. Studiował w Wiedniu prawo i medycynę. Pracował jako księgarz. W 1900 roku odszedł od wyznania judaistycznego, a w 1910 przyjął chrzest. Po dwukrotnym przerwaniu studiów (prawo i medycyna) i rozpoczęciu nauki na księgarza zdiagnozowano u niego "przewrażliwienie systemu nerwowego", a co za tym idzie niezdolność do wykonywania zawodu. Przeciągające się depresje i kryzysy nerwowe gnębiły Altenberga, jednego z czołowych autorów literackiej grupy "Jung-Wien", do śmierci. Zdrowemu trybowi życia i wegetarianizmowi przeciwstawiała się konsumpcja znacznych ilości alkoholu i leków.
Do kręgu jego przyjaciół należeli m.in. pisarze Arthur Schnitzler i Egon Friedell, architekt Adolf Loos (jego ojciec chrzestny), malarz Oskar Kokoschka. Karl Kraus, czołowy publicysta, satyryk i jedna z najbardziej opiniotwórczych postaci ówczesnego Wiednia konsekwentnie angażował się na rzecz twórczości Petera Altenberga.
Teksty Altenberga zarówno pod względem treści, jak i formy odpowiadają wrażliwości "nerwowego cygana" przełomu wieków XIX i XX. Do niektórych z nich napisał muzykę Alban Berg.

</doc>
<doc id="1646146" url="https://pl.wikipedia.org/wiki?curid=1646146" title="Jacek Zamojski">
Jacek Zamojski

Jacek Zamojski (ur. 20 lutego 1968 w Nowym Targu) – polski hokeista, reprezentant Polski.
Kariera.
Wychowanek Podhala Nowy Targ. W trakcie kariery określany pseudonimem "Koliber".
Uczestniczył w turniejach mistrzostw świata w 1991, 1993, 1994, 1995, 1996, 1997, 1998, 2000 (Grupa B), 2001, 2003, 2004 (Dywizja I).
Zakończył karierę po sezonie 2006/2007. Następnie był trenerem grup młodzieżowych w Podhalu.
Podjął się prowadzenia działalności gospodarczą.

</doc>
<doc id="1646149" url="https://pl.wikipedia.org/wiki?curid=1646149" title="Jamajska choroba wymiotna">
Jamajska choroba wymiotna

Jamajska choroba wymiotna (ang. "Jamaican vomiting sickness") – zespół objawów zatrucia niedojrzałymi owocami drzewa "ackee" ("Bligia pospolita"), zawierającymi hipoglicynę A i B. Metabolit hipoglicyny A – kwas metylenocyklopropylooctowy (MCPA) – inaktywuje enzym dehydrogenazę krótko- i średniołańcuchowych acylo-CoA, powodując zahamowanie β-oksydacji. Choroba objawia się ostrymi objawami ze strony przewodu pokarmowego i hipoglikemią, w ciężkich przypadkach może dojść do depresji ośrodkowego układu nerwowego, a u pacjenta z cechą sierpowatokrwinkowości opisano piorunującą niewydolność wątroby, która wymagała przeszczepu.

</doc>
<doc id="1646150" url="https://pl.wikipedia.org/wiki?curid=1646150" title="Maurice Rouvier">
Maurice Rouvier

Maurice Rouvier (ur. 17 kwietnia 1842 w Aix-en-Provence, zm. 7 czerwca 1911 w Neuilly-sur-Seine) – francuski polityk czasów III Republiki, premier Francji oraz mąż stanu.
Życiorys.
Rouvier urodził się w 1842 w Aix-en-Provence. Swoją młodość spędził w Marsylii, gdzie prowadził różne interesy. W 1870 założył antyimperialistyczne czasopismo „L'Egalité”. W 1871 został wybrany do Zgromadzenia Narodowego, gdzie reprezentował Marsylię. W parlamencie pracował w komisji finansowej jako reporter lub jej przewodniczący.
W 1881 po upadku rządu Jules'a Ferry'ego został ponownie wybrany do parlamentu. Podczas pracy poselskiej propagował politykę decentralizacji państwa oraz nałożenia podatku dochodowego. W ciągu następnych lat pełnił funkcję ministra ds. kolonii w rządzie Léona Gambetty oraz Jules'a Ferry'ego. 30 maja 1887 otrzymując poparcie republikanów, Rouvier objął tekę premiera Francji oraz ministra finansów. W tym samym czasie Georges Boulanger oraz jego zwolennicy rozpoczęli brutalną agitację antyrządową.
W wyniku skandalu dekoracyjnego, z którym był związany zięć prezydenta Jule'sa Grévy'ego, rząd Rouviera podał się do dymisji zaledwie po kilku miesiącach rządzenia. Podczas objęcia urzędu premiera Francji przez Pierre'a Tirarda Rouvier został mianowany na funkcję ministra finansów. Urząd ten sprawował także w gabinetach Charles'a de Freycineta, Émile'a François Loubeta i Alexandre'a Ribota. W wyniku tzw. skandalu panamskiego w 1892 zrezygnował z urzędu.
W 1902 powrócił na stanowisko ministra finansów, obejmując tę funkcję w radykalnym rządzie Émile'a Combes'a. Wraz z jego odejściem z funkcji premiera 24 stycznia 1905 Rouvier ponownie został minowany premierem Francji. W czasie jego rządów wprowadzono reformę emerytalną, podatek dochodowy, rozdzielenie Kościoła od państwa. Kwestie te były szeroko dyskutowane na forum publiczny. Mimo prowadzenia aktywnej polityki wewnętrznej Rouvier skupił się przede wszystkim na polityce zagranicznej. Za jego kadencji dokonano tajnego porozumienia z Hiszpanią w sprawie Maroka, a także zawarto porozumienie z Anglią.
W czasie I kryzysu marokańskiego prowadził aktywną politykę w celu uzyskania protektoratu nad Marokiem. W wyniku tego relacje z Niemcami znacząco się pogorszyły. W krytycznym momencie kryzysu rząd oraz prezydent Francji rozporządzili akt o powszechnej mobilizacji w celu przygotowania kraju do ewentualnej wojny z Niemcami. Ostatecznie zabiegi dyplomatyczne zapobiegły wojnie. Po wyborach prezydenckich w lutym 1906 rząd Rouviera nie był w stanie przetrwać i ostatecznie podał się do dymisji 12 marca 1906.
Maurice Rouvier zmarł w 1911 w Neuilly-sur-Seine.

</doc>
<doc id="1646151" url="https://pl.wikipedia.org/wiki?curid=1646151" title="Fright Night">
Fright Night

Fright Night – debiutancki album studyjny fińskiego power metalowego zespołu Stratovarius.
Lista utworów.
Muzykę do wszystkich utworów napisał Timo Tolkki.
Słowa do "Future Shock" i "Fright Night" napisali Tolkki i Lassila, do "False Messiah" i "Darkness" Timo Tolkki, zaś do "Black Night", "Witch-Hunt" i "Night Screamer" Tuomo Lassila.
Twórcy.
gościnnie instrumenty klawiszowe: Antti Ikonen

</doc>
<doc id="1646152" url="https://pl.wikipedia.org/wiki?curid=1646152" title="José Luiz de Oliveira">
José Luiz de Oliveira

Zé Luiz, właśc. José Luiz de Oliveira (ur. 16 listopada 1904 w Rio de Janeiro, zm. ?) – brazylijski piłkarz występujący na pozycji środkowego obrońcy.
Kariera klubowa.
Zé Luiz zaczynał karierę w SE Palmeiras w 1922 roku i występował w nim do 1924 roku. W latach 1925–1935 spędził w São Cristóvão Rio de Janeiro, z którym świętował zdobycie mistrzostwo stanu Rio de Janeiro – Campeonato Carioca w 1926 roku. W 1938 zakończył piłkarską karierę w Bangu AC.
Kariera reprezentacyjna.
Zé Luiz na początku lat 30. zagrał w reprezentacji Brazylii, z którą uczestniczył w mistrzostwach świata w 1930 roku w Urugwaju. Na mistrzostwach wystąpił w wygranym 4-0 meczu z reprezentacją Boliwii. Łącznie wystąpił w reprezentacji Brazylii w 3 spotkaniach.

</doc>
<doc id="1646155" url="https://pl.wikipedia.org/wiki?curid=1646155" title="Justus Grassmann">
Justus Grassmann

Justus Grassmann (ur. ?, zm. w listopadzie 1961) – as lotnictwa niemieckiego Luftstreitkräfte z 10 potwierdzonymi zwycięstwami w I wojnie światowej.
Informacje ogólne.
17 października 1917 został przydzielony do eskadry myśliwskiej Jagdstaffel 10, po zakończeniu służby w jednostce rozpoznawczej FA32. W Jasta 10 służył do końca wojny. Odniósł łącznie 10 zwycięstw, w tym trzy nad balonami obserwacyjnymi. Jego trzecią ofiarą był kapitan William Samuel Stephenson – kanadyjski as. Ostatnie zwycięstwo odniósł 6 listopada 1918 roku w okolicach Sivry.
Zmarł w listopadzie 1961 roku.

</doc>
<doc id="1646156" url="https://pl.wikipedia.org/wiki?curid=1646156" title="Pizon Augur">
Pizon Augur

Lucjusz Kalpurniusz Pizon Augur (łac. "Lucius Calpurnius Piso Augur"; ur. ok. 30 p.n.e. – zm. 24 n.e.) był rzymskim senatorem za czasów Augusta i Tyberiusza. Był synem Gnejusza Kalpurniusza Pizona, konsula w 23 p.n.e., oraz bratem Gnejusza Kalpurniusza Pizona, konsula w 7 p.n.e. Miał także córkę Kalpurnię.
Pizon Augur został konsulem w 1 p.n.e., wraz z Gnejuszem Korneliuszem Lentulusem Kossusem Getulikusem, oraz następnie prokonsulem Azji ok. 6 n.e..
W 16 n.e. Pizon pozwał przed sąd za długi Urgulanię, przyjaciółkę cesarzowej Liwii Druzylli. Urgulania nie usłuchała wezwania i udała się do pałacu cesarskiego, lekceważąc Pizona, lecz on od skargi nie odstąpił, mimo że się Liwia na osobistą obrazę i poniżenie żaliła. Ponieważ nawet krewni daremnie usiłowali Pizona uśmierzyć, Liwia rozkazała wpłacenie żądanej sumy.
W 20 n.e. Pizon bronił starszego brata przed oskarżeniem o zamordowanie Germanika.
W 24 n.e. sam został oskarżony o zdradę, ale zmarł zanim rozpoczął się proces.

</doc>
<doc id="1646157" url="https://pl.wikipedia.org/wiki?curid=1646157" title="Pizon Pontifex">
Pizon Pontifex

Lucjusz Kalpurniusz Pizon Pontifex (łac. "Lucius Calpurnius Piso Pontifex"; ur. 48 p.n.e., zm. 32 n.e.) był rzymskim senatorem i dowódcą z czasów początku pryncypatu. Był synem Lucjusza Kalpurniusza Pizona Caesoninusa, konsula w 58 p.n.e., oraz bratem Kalpurni Pisonii, która została trzecią żoną Juliusza Cezara.
Początek kariery.
Prawdopodobnie zanim został konsulem, Pizon był prokonsulem prowincji "Gallia Transpadana", gdzie w Mediolanie przewodniczył w postępowaniu sądowym o zabójstwo. Winowajcę bronił orator Gajusz Albutius Silus, obywatel Novary. Jego zapał w obronie doprowadził do tak burzliwych oklasków ze strony przepełnionego sądu, że liktorom pomimo wysiłków nie udało się utrzymać porządku na forum.
W 15 p.n.e. Pizon został wybrany konsulem wraz z Markiem Liwiuszem Druzusem Libonem. Tuż przed swoim konsulatem albo zaraz po nim, prowadził kampanię przeciwko Windelikom. Był to lud pochodzenia celtyckiego, który zamieszkiwał północną Recję między Dunajem, Inem a Alpami. W tym właśnie czasie został podbity przez Tyberiusza i Druzusa.
Wojna tracka.
W latach 13–11 p.n.e. lub 12–10 p.n.e., Pizon prowadził walki z Trakami. W owym czasie bowiem Wologezes, przywódca plemienia Bessów, zbuntował się wraz ze swoimi zwolennikami. Pokonał i zabił w bitwie Reskuporysa II, władcę szczepu Sapajów, a jego stryja, Remetalkesa I, zmusił do ucieczki. W pogoni za nim najechał Chersonez Tracki, gdzie wywołał wielkie spustoszenie. Ze względu na te wydarzenia, Pizonowi, który był wtedy namiestnikiem Pamfylii oraz prawdopodobnie Galacji, nakazano wyruszyć przeciwko niemu. Gdy Bessowie usłyszeli, że Pizon się zbliża, naprzód wycofali się do swojej ojczyzny. Wtedy Pizon wkroczył do ich kraju i chociaż na początku został pokonany, zwyciężał ich po kolei i pustoszył zarówno ich ziemie, jak i ziemie sąsiednich plemion, które przyłączyły się do powstania. W ciągu trzech lat, tocząc walki zarówno pod murami miast, jak i w otwartym polu, wycinając w pień całe rzesze wrogów, Pizon zmusił wszystkie te plemiona do poddanie się. Kładąc kres powstaniu przywracał równocześnie bezpieczeństwo Azji i pokój Macedonii. Za te sukcesy zostały mu przyznane suplikacje i odznaki triumfalne ("ornamenta triumphalia"). Następnie Remetalkes I otrzymał od Augusta ziemie swojego zmarłego bratanka, wraz z pewnymi dodatkami, tak że stał się królem nad całym ludem Tracji.
Kamień tyburtyński.
Jeżeli kamień tyburtyński mówi o Pizonie, to oznacza, że był następnie prokonsulem Azji i legatem Syrii. Jego namiestnictwo Azji umieszczałoby się w takiej sytuacji w 9/8 p.n.e. lub 8/7 p.n.e., a namiestnictwo Syrii w 4-1 p.n.e. Na potwierdzenie namiestnictwa Azji przez Pizona Pontifexa przytacza się jeden z epigramów Antypatra z Tessaloniki, który nie jest jednak jednoznaczny. Dotycząca namiestnika Azji inskrypcja ze Stratonikei w Karii mówi o Lucjuszu Kalpurniuszu Pizonie, ale prawdopodobnie dotyczy jednak Lucjusza Kalpurniusza Pizona Augura, o którym wiadomo, że był prokonsulem Azji. Istnieją także dwie inskrypcje (z Hierapolis-Kastabali w Cilicia Pedia i niepublikowana jeszcze z Ojnoandy w Lycji) które mówią o Pizonie jako "legatus pro praetore" oraz uhonorowywują go jako dobroczyńcę i patrona. Pierwsza jest czasem przytaczana jako potwierdzenie namiestnictwa Syrii przez Pizona Pontifexa, jednak możliwe jest także, że dotyczy go jako legata Galacji-Pamfylii a nie Syrii, tak jak niewątpliwie druga inskrypcja może się odnościć tylko do namiestnictwa Galacji-Pamfylii. Ronald Syme uważa natomiast, że inskrypcja z Hierapolis-Kastabali może odnosić się także do jeszcze innego Lucjusza Pizona.
Prefekt miejski.
Przez piętnaście lat, od 17 n.e. do 32 n.e., Pizon był "praefectus urbi" (dowódcą straży miejskiej) i jego zadaniem było utrzymanie bezpieczeństwa w Rzymie. Powszechnie uważano, że otrzymał to stanowisko, ponieważ miał przez dwa dni bez przerwy ucztować i pić z Tyberiuszem, po tym jak został cesarzem. Według Seneki Pizon był pijany stale od chwili, gdy upił się po raz pierwszy. Większą część nocy miał spędzać na hulankach, a potem spać aż do szóstej prawie godziny. Tak miał wyglądać każdy jego poranek. Jednocześnie jednak wraz z Tacytem i Wellejuszem Paterkulusem podkreśla, że służbę swą wykonywał jak najdokładniej, będąc prefektem miasta. Nigdy on służalczych zdań dla własnej korzyści nie wypowiadał, a gdy sytuacja go do tego zmuszała, umiał je rozumnie dawkować. To właśnie łagodne sprawowanie tego urzędu, a nie zaszczyt triumfu na który zasłużył w Tracji, było głównym tytułem do jego sławy. Swetoniusz i Józef Flawiusz błędnie określają czas w którym Pizon był prefektem stolicy.
Opiekun pisarzy.
Wspomniany wyżej Antypater z Tessaloniki, działający w Rzymie jako nauczyciel filozofii, był klientem Pizona. Jako ambasador swojego rodzinnego miasta został wysłany do niego i oferował Pizonowi poemat świętujący jego zwycięstwo nad Besami. Najwyraźniej Pizon był zadowolony z tego co usłyszał, ponieważ Antypater dołączył do kręgu jego przyjaciół i z ponad setki swoich epigramów, w wielu wspominał Pizona.
Według Pomponiusza Porfiriusza, to właśnie do tego Pizona i jego dwóch synów Horacy kierował swój list "O sztuce poetyckiej" ("De arte poetica"). Porfiriusz pisał także, że Pizon sam był poetą oraz opiekunem sztuk wyzwolonych. Ostatnio uczeni przychylają się jednak do zdania filologów z XIX wieku, upatrujących adresatów w osobie Gnejusza Kalpurniusza Pizona, konsula w 23 p.n.e., i jego synów: Gnejusza Kalpurniusza Pizona, konsula w 7 p.n.e. i Pizona Augura, konsula w 1 p.n.e..
Tak samo powiedzenie Oktawiana Augusta przytoczone przez Plutarcha odnosi się do któregoś z powyższych Pizonów, choć nie wiadomo dokładnie do którego. Kiedy Pizon z niezwykłą starannością zajmował się budową domu, od fundamentów aż po sam dach, August powiedział do niego: "Sprawiasz mi wielką radość, budując w ten sposób, jakby Rzym miał być wieczny".
Pizon zmarł śmiercią naturalną będąc arcykapłanem, co w owym czasie było rzadkością przy tak dostojnym stanowisku. Po upadku Sejana w 31 wielu bowiem ludzi zostało zabitych przez Tyberiusza za powiązania, rzeczywiste bądź zmyślone, z nim. Na mocy uchwały senatu rzymskiego został zaszczycony publicznym pogrzebem.
Jego córka Kalpurnia poślubiła Noniusa Asprenasa, konsula dodatkowego w 6 n.e..

</doc>
<doc id="1646158" url="https://pl.wikipedia.org/wiki?curid=1646158" title="Elżbieta Malicka">
Elżbieta Malicka

Elżbieta Barbara Malicka (ur. 17 listopada 1938, zm. 23 marca 2009 w Warszawie) – polska lekarz weterynarii, profesor doktor habilitowany nauk weterynaryjnych, anatomopatolog, wieloletni pracownik naukowy i kierownik Zakładu Anatomii Patologicznej (późniejszego Zakładu Patomorfologii) Wydziału Medycyny Weterynaryjnej SGGW w Warszawie, następczyni prof. dra hab. Jerzego Preibischa. 
Była żoną profesora mikrobiologii weterynaryjnej Konrada Malickiego. Pracę habilitacyjną pt. „Patomorfologia wybranych odcinków przewodu pokarmowego i wątroby prosiąt CD i SPF/CD w przebiegu zakażenia różnymi rotawirusami” obroniła w 1990, tytuł profesorski z rąk prezydenta RP Aleksandra Kwaśniewskiego odebrała w 2004. Była promotorem pięciu prac doktorskich, między innymi: dr Małgorzaty Sobczak-Filipiak (1999), dr. Rafała Sapierzyńskiego (2004) oraz recenzentem pięciu prac doktorskich i habilitacyjnych, między innymi dr Anny Cywińskiej (2002), dr. Dariusza Jagielskiego (2002), dr. Adama Bąkały (2004) oraz dr hab. Marty Kupczyńskiej (2008). Autorka dużej liczby publikacji, wychowawca wielu pokoleń młodzieży akademickiej, członkini rady naukowej kongresu European Society of Veterinary Pathologists Olsztyn 2004. Odznaczona m.in.: Złotym Krzyżem Zasługi, Medalem Komisji Edukacji Narodowej, Odznaką Honorową „Za Zasługi dla SGGW”.
28 marca 2009 została pochowana na starym cmentarzu na Służewie.

</doc>
<doc id="1646162" url="https://pl.wikipedia.org/wiki?curid=1646162" title="Kołatanie">
Kołatanie



</doc>
<doc id="1646168" url="https://pl.wikipedia.org/wiki?curid=1646168" title="József Várszegi">
József Várszegi

József Várszegi (ur. 7 września 1910 w Győrze, zm. 12 czerwca 1977 w Budapeszcie) - węgierski lekkoatleta, który specjalizował się w rzucie oszczepem.
Trzykrotny olimpijczyk - Berlin 1936, Londyn 1948 oraz Helsinki 1952. Brązowy medalista olimpijski z Londynu z wynikiem 67,03. Dwukrotny uczestnik mistrzostw Europy - Turyn 1934 (5. miejsce z wynikiem 65,81) i Paryż 1938 (3. miejsce z wynikiem 72,78). Dwudziestokrotny mistrz kraju, sześciokrotny rekordzista Węgier (do wyniku 72,78 w 1938). Wielokrotny reprezentant kraju w meczach międzypaństwowych - także przeciwko Polsce. Trener lekkoatletyczny.

</doc>
<doc id="1646171" url="https://pl.wikipedia.org/wiki?curid=1646171" title="Rzeżączkowe zapalenie stawów">
Rzeżączkowe zapalenie stawów

Rzeżączkowe zapalenie stawów (, ) – zapalenie wielostawowe wywołane zakażeniem dwoinką rzeżączki, występujące u chorych na rzeżączkę, często przebiegające ze współistniejącymi zmianami skórnymi i zapaleniem pochewek ścięgnistych. Najczęstsza postać septycznego zapalenia stawów u aktywnych seksualnie młodych dorosłych.
Szacuje się, że rocznie około 200 milionów ludzi choruje na rzeżączkę, z tego u 0,5 do 3% nieleczonych rozwija się zapalenie stawów.
Rzeżączkowe zapalenie stawów jest zaliczane do reaktywnych zapaleń stawów nabytych drogą płciową (ang. "sexually acquired reactive arthritis" – SARA).
Objawy kliniczne.
Objawy zapalenia stawów rozwijają się od dnia do kilku tygodni po zakażeniu dwoinką rzeżączki. U około 40% chorych rozwijają się objawy zapalenia jednego stawu, około 60% prezentuje klasyczną triadę objawów z objawami zapalenia wielostawowego, zmian skórnych i zapalenia pochewek ścięgnistych. Typową zmianą skórną jest grudka lub krosta zlokalizowana na zaczerwienionym podłożu. Zmiany najczęściej występują na tułowiu, kończynach i obejmują wewnętrzną powierzchnię dłoni i podeszwową stóp.
Objawy zapalne obejmują najczęściej staw kolanowy, staw skokowy i staw nadgarstkowy, a także pochewki ścięgien towarzyszących tym stawom.
Diagnostyka.
W badaniach dodatkowych stwierdza podwyższone miano wskaźników zapalnych, występuje przyspieszony OB, podwyższone stężenie CRP i liczba leukocytów, w rozmazie krwi stwierdza się zwiększony odsetek granulocytów obojętnochłonnych. Badanie radiologiczne stawów nie wykazuje zmian poza obrzękiem tkanek miękkich. U chorych z podejrzeniem rzeżączkowego zapalenia stawów należy wykonać posiewy krwi, płynu stawowego oraz wykonać wymazy z cewki moczowej, szyjki macicy, odbytu i gardła. Należy także przeprowadzić diagnostykę w kierunku zakażenia Chlamydia trachomatis, gdyż oba zakażenia współistnieją w 50%.
Leczenie.
Leczeniem z wyboru jest stosowanie pozajelitowe ceftriaksonu w dawce 1–2 g/24g do czasu ustąpienia objawów klinicznych (ze względu na oporność na penicyliny). Następnie stosuje się doustnie przez okres 7–10 dni cefuroksym w dawce 2x 500 mg. Kobiety w ciąży powinny być leczone amoksycyliną w dawce 3x 500 mg lub erytromycyną w dawce 4x 500 mg. O zakończeniu podawania antybiotyków powinno decydować uzyskanie, drogą punkcji stawu, jałowego płynu stawowego. W celu zwalczania bólu stawu stosuje się niesteroidowe leki przeciwzapalne.
Konieczne jest także leczenie partnera seksualnego, z którym chory odbywał stosunki seksualne w przeciągu 30 dni przed wystąpieniem objawów choroby. Z uwagi na częste występowanie u osób podejmujących ryzykowne kontakty seksualne, warto również przeprowadzić diagnostykę w kierunku kiły i AIDS.

</doc>
<doc id="1646173" url="https://pl.wikipedia.org/wiki?curid=1646173" title="Dżami Masdżid">
Dżami Masdżid



</doc>
<doc id="1646177" url="https://pl.wikipedia.org/wiki?curid=1646177" title="Sarah Claxton">
Sarah Claxton

Sarah Claxton (ur. 23 września 1979) – angielska lekkoatletka specjalizująca się w biegach płotkarskich.

</doc>
<doc id="1646179" url="https://pl.wikipedia.org/wiki?curid=1646179" title="Osiedle Bohaterów II Wojny Światowej">
Osiedle Bohaterów II Wojny Światowej

Osiedle Bohaterów II Wojny Światowej – osiedle mieszkaniowe, a zarazem jednostka obszarowa Systemu Informacji Miejskiej (SIM), wchodząca w skład większej jednostki obszarowej Rataje, leżącej na terenie jednostki pomocniczej miasta Osiedle Rataje, w Poznaniu. Zabudowę osiedla stanowi jedenaście budynków pięciokondygnacyjnych i jeden jedenastokondygnacyjny gwarowo nazywany „deską”. Osiedle wybudowane w pierwszej połowie lat siedemdziesiątych XX wieku przez Spółdzielnię Mieszkaniową „Osiedle Młodych”.
Ulice.
Granice osiedla wyznaczają ulice:
Kościół.
Na osiedlu znajduje się kościół pw. Nawiedzenia Najświętszej Maryi Panny.
Komunikacja.
Osiedle Bohaterów II Wojny Światowej posiada połączenie komunikacyjne autobusowe MPK linii: 174, 184 oraz nocnych 211 i 218 (przystanek "Osiedle Bohaterów II Wojny Światowej" na ulicy Orlej i przystanek "Osiedle Armii Krajowej" na ulicy Pawiej) i w pewnej odległości od osiedla również tramwajowe linii 4, 7, 12, 13 (przystanki "Osiedle Rzeczypospolitej" i "Rondo Starołęka") i linii 5, 11, 17 (przystanek "Rondo Starołęka" na ulicy Hetmańskiej). 
Sztuka.
Na terenie osiedla, przy skrzyżowaniu ulic Kruczej i Orlej, stoi rzeźba plenerowa przedstawiająca dziewczynkę z misiem. Rzeźba powstała w roku 1976, a jej autorką jest Zofia Ulatowska-Gosławska.

</doc>
<doc id="1646182" url="https://pl.wikipedia.org/wiki?curid=1646182" title="Algis Žvaliauskas">
Algis Žvaliauskas

Algis Žvaliauskas (ur. 18 grudnia 1955 w Mackiai w rejonie preńskim) – litewski inżynier, przedsiębiorca, działacz sportowy, polityk, poseł na Sejm Republiki Litewskiej, minister transportu w latach 1996–1999.
Życiorys.
W 1979 ukończył studia w Wileńskim Instytucie Inżynierii Budownictwa. Uzyskał doktorat w zakresie nauk społecznych. Po ukończeniu studiów przez rok pracował jako geodeta, a następnie jako wykonawca robót w Mariampolu. Był członkiem KPZR. W 1991 zajął się prowadzeniem prywatnego przedsiębiorstwa. W 1993 otrzymał posadę głównego inżyniera w wydziale ekonomicznym samorządu Mariampola, a następnie został wybrany na mera miasta. W 1995 został wybrany na prezesa litewskiej ligi koszykówki kobiet, został też działaczem litewskiej federacji koszykarskiej.
W wyborach do Sejmu w 1996 uzyskał mandat poselski jako kandydat Związku Ojczyzny. W grudniu tego samego roku wszedł w skład rządu Gediminasa Vagnoriusa jako minister transportu. Odszedł z funkcji w styczniu 1999. W 2000 znalazł się poza parlamentem.
Od 2001 pełnił funkcję dyrektora wykonawczego w spółce "Marijampolės pieno konservai", a w latach 2003-2005 kierował przedsiębiorstwem budowlanym "Marijampolės statyba". Od 2008 był kierownikiem projektu w firmie "Strampas". W latach 2003–2007 zasiadał w radzie miejskiej w Mariampolu.
W 2004 bezskutecznie ubiegał się o mandat deputowanego Parlamentu Europejskiego, a następnie posła na Sejm jako kandydat Chrześcijańsko-Konserwatywnego Związku Socjalnego. Później bez powodzenia kandydował do Sejmu z poparciem Ruchu Liberalnego Republiki Litewskiej i Partii Chrześcijańskiej. Z tą ostatnią dołączył do Partii Pracy, znajdując się na jej liście kandydatów w wyborach w 2016.

</doc>
<doc id="1646187" url="https://pl.wikipedia.org/wiki?curid=1646187" title="Siegfried Büttner">
Siegfried Büttner

Siegfried Büttner – as lotnictwa niemieckiego Luftstreitkräfte z 13 potwierdzonymi zwycięstwami w I wojnie światowej. Należał do elitarnego grona "Balloon Busters".
Informacje ogólne.
Został przydzielony do eskadry myśliwskiej Jagdstaffel 22 w sierpniu 1917 roku, w której odniósł cztery zwycięstwa powietrzne, pierwsze 24 października 1917 roku nad samolotem Spad. Trzy kolejne były nad francuskimi balonami obserwacyjnymi. 6 lipca 1918 roku został przeniesiony do Jagdstaffel 61 na stanowisko jej dowódcy. Funkcję pełnił do końca wojny odnosząc jeszcze 9 zwycięstw, w tym 4 nad balonami.

</doc>
<doc id="1646188" url="https://pl.wikipedia.org/wiki?curid=1646188" title="Doves">
Doves

Doves – brytyjski zespół wykonujący muzykę indie rock. Utworzony w Manchesterze przez Jimiego Goodwina, Jeza Williamsa oraz Andy’ego Williamsa po rozpadzie grupy "Sub Sub" o tym samym składzie. Zespół ma nieoficjalnego czwartego członka, którym jest Martin Rebelski grający na instrumentach klawiszowych.
Historia.
W 1981 bracia Andy i Jez Williams założyli kapelę ze szkolnym kolegą Timem Whiteleyem. W 1986 wystąpili w telewizji, a w 1988 dołączyli do "Metro Trinity" – indie rockowego zespołu z Manchesteru (z Jonnym Malem). Koncertowali w klubie The Haçienda oraz razem z perkusistą Colinem Rocksem wydali EP zatytułowane "Die Young".
Gdy Williamsowie oraz Goodwin ponownie spotkali się w 1989 w The Haçienda, powstało "Sub Sub", oraz ich pierwszy singiel "Space Face". W 1993 ukazał się "Ain't No Love (Ain't No Use)", który odniósł większy sukces. W 1996 ich studio nagraniowe w Ancoats spłonęło, a wydarzenie to nakłoniło muzyków do odejścia od ich poprzedniego dance'owego stylu i rozpoczęcia nowego projektu, którym było właśnie "Doves".
W latach 1998–99 Doves wydali 3 minialbumy w wytwórni "Rob's Records", której właściciel, Rob Gretton, nadał zespołowi nowy image.
Ich pierwszy album "Lost Souls" wydany w 2000 roku został nominowany do Mercury Prize. Drugi album "The Last Broadcast" ukazał się dwa lata później i także został nominowany do Mercury Prize. Osiągnął 1. miejsce w brytyjskim notowaniu albumów.
W 2003 zespół nagrał kompilację "Lost Sides" oraz DVD "Where We're Calling From" zawierające materiały z koncertów.
W 2005 ukazał się album "Some Cities", który artyści określili jako "Daleki wielkomiejskim wpływom". Tuż po ukazaniu dotarł na 1. miejsce Brytyjskiego notowania. W tym samym roku zespół grał koncerty razem z takimi artystami jak U2, Coldplay czy Oasis.
Zawierający jedenaście utworów, czwarty album Doves, "Kingdom Of Rust" ukazał się 6 Kwietnia 2009 roku. Pierwszy singiel, o tej samej nazwie, wydano 30 Marca.
Piosenkę promującą album pt. "Jetstream" zespół opublikował za darmo na oficjalnej stronie.

</doc>
<doc id="1646189" url="https://pl.wikipedia.org/wiki?curid=1646189" title="Kotlina Hornadzka">
Kotlina Hornadzka

Kotlina Hornadzka (514.73; słow. "Hornadska kotlina") – jednostka geomorfologiczna w Centralnych Karpatach Zachodnich na Słowacji, stanowiąca południowo-wschodnią część Obniżenia Liptowsko-Spiskiego.
Od południa Kotlinę ograniczają Rudawy Spiskie i Góry Straceńskie (Słowacki Raj), od zachodu Niżne Tatry i Kozie Grzbiety. Na północnym zachodzie Kotlina Hornadzka przechodzi w Kotlinę Popradzką. Granica między Kotlinami Popradzką i Hornadzką przechodzi na wschód od wsi Jánovce, między wschodnim krańcem Kozich Grzbietów a południowo-zachodnim skrajem Gór Lewockich (według innych podziałów Karpat Kotliny Popradzka i Hornadzka tworzą razem Kotlinę Spiską). Od północy Kotlinę Hornadzką ograniczają Góry Lewockie, natomiast od wschodu – Branisko. Geografowie słowaccy dzielą Kotlinę Hornadzką na cztery mniejsze jednostki ("Vikartovská priekopa", "Hornadske podolie", "Medvedie chrbty" i "Podhradská kotlina").
Wzdłuż południowego ograniczenia kotliny w kierunku z zachodu na wschód płynie Hornad, którego najważniejszymi dopływami (lewobrzeżnymi) są spływające z północy Potok Lewocki i Margecianka. Najwyższym punktem kotliny jest szczyt Kačelák (677 m n.p.m.), najniższym – tok Hornadu przed Margecanami.
Z uskokami tektonicznymi na terenie kotliny łączy się występowanie licznych źródeł mineralnych (m.in. w takich miejscowościach, jak Baldovce, Dobrá Voľa, Dúbrava, Sivá brada i Slatvina). Na terenie kotliny znajdują się największe na Słowacji pokłady trawertynu. W rejonie miasta Spiskie Podgrodzie wytworzyl się ciąg siedmiu rozległych trawertynowych wzgórz (Dreveník, Sivá brada, Sobotisko, Pažica, Spišský hrad, Ostrá hora i Kamenec).
W Kotlinie Hornadzkiej znajduje się centrum wielkiej historycznej krainy Słowacji – Spisza, w tym stare, zabytkowe miasta: Lewocza, Spiska Nowa Wieś, Spiskie Podgrodzie i Spiskie Włochy. Przez kotlinę wiedzie najważniejszy szlak komunikacyjny z zachodu na wschód Słowacji z autostradą D1 (w większości dopiero w planowaniu) i linią kolejową Poprad – Margecany (część historycznej Kolei Koszycko-Bogumińskiej).

</doc>
<doc id="1646193" url="https://pl.wikipedia.org/wiki?curid=1646193" title="Helmut Kremers">
Helmut Kremers

Helmut Kremers (ur. 24 marca 1949 w Mönchengladbach) – niemiecki piłkarz, występował na pozycji obrońcy lub pomocnika. Brat-bliźniak Erwina Kremersa, także piłkarza.
Kariera klubowa.
Kremers pochodzi z Mönchengladbach. Karierę piłkarską rozpoczął w tamtejszej Borussii Mönchengladbach. W 1967 roku awansował do kadry pierwszej drużyny prowadzonej przez Hennesa Weisweilera i 13 stycznia 1968 zadebiutował w pierwszej lidze niemieckiej w wygranym 3:1 wyjazdowym spotkaniu z VfB Stuttgart. Z Borussią jako rezerwowy zajął 3. miejsce i osiągnięcie to powtórzył także w sezonie 1968/1969.
Latem 1969 roku Kremers odszedł z Mönchengladbach do Kickers Offenbach. Przez rok był występował w Regionallidze i jako podstawowy zawodnik przyczynił się do awansu klubu do pierwszej ligi. W niej w barwach Kickers grał jeszcze przez jeden sezon zdobywając 11 goli. W sierpniu 1970 osiągnął z Kickers inny sukces - zdobył Puchar Niemiec, dzięki zwycięstwu 2:1 w finale nad 1. FC Köln.
W 1971 roku Kremers ponownie zmienił barwy klubowe i przeszedł do FC Schalke 04, w którym występował wraz z bratem Helmutem. Swoje pierwsze spotkanie w barwach Schalke rozegrał 14 sierpnia 1971 w wygranym 5:1 wyjazdowym spotkaniu z Hannoverem 96. W 1972 roku zdobył z Schalke swój drugi w karierze Puchar Niemiec (5:0 w finałowym meczu z 1. FC Kaiserslautern) oraz wywalczył wicemistrzostwo kraju. W 1977 roku został wicemistrzem Bundesligi. W Schalke grał do końca sezonu 1979/1980 i łącznie dla tego klubu rozegrał 226 meczów oraz zdobył 45 goli.
W 1980 roku Helmut został zawodnikiem Rot-Weiß Essen, w barwach którego przez rok występował w 2. Bundeslidze, w grupie północnej. W 1981 roku wyjechał do Stanów Zjednoczonych i przez jeden sezon występował na boiskach ligi NASL, po czym zakończył piłkarską karierę.
W 1994 roku Kremers tymczasowo pełnił funkcję prezesa Schalke 04.
Kariera reprezentacyjna.
W reprezentacji RFN Kremers zadebiutował 10 października 1973 w wygranym 4:0 w towarzyskim meczu z Austrią. W 1974 roku został powołany przez selekcjonera Helmuta Schöna na Mistrzostwa Świata 1974. Tam był rezerwowym i nie wystąpił w żadnym spotkaniu, ale wywalczył mistrzostwo świata z RFN. W kadrze narodowej grał do 1975 roku i ogółem rozegrał w niej 8 meczów.

</doc>
<doc id="1646194" url="https://pl.wikipedia.org/wiki?curid=1646194" title="Bettina Röhl">
Bettina Röhl

Bettina Röhl (ur. 21 września 1962 w Hamburgu) – niemiecka dziennikarka i publicystka. Znana z kontrowersyjnych publikacji nt. Joschki Fischera, Daniela Cohn-Bendita i swojej matki Ulrike Meinhof.
Życie.
Bettina Röhl jest córką Ulrike Meinhof, dziennikarki czasopisma „konkret” i terrorystki RAF oraz wydawcy Klausa Rainera Röhla. Röhl spędziła dzieciństwo w Hamburgu i (po rozstaniu rodziców) w Berlinie. W czerwcu 1970 została razem z siostrą-bliźniaczką Reginą uprowadzona przez członków grupy Baader-Meinhof na Sycylię. We wrześniu miały być stamtąd odebrane i przekazane do palestyńskiego obozu dla sierot. Plan został udaremniony przez Stefana Austa, który zabrał siostry z wyspy i przekazał je ojcu.
W 1982 r. zdała maturę w humanistycznym gimnazjum Christianeum w Hamburgu. Bettina Röhl studiowała w Hamburgu i Perugii historię i germanistykę. Od 1986 r. pracuje jako dziennikarka, m.in. w czasopiśmie „Tempo” i Spiegel TV. Obecne pisze głównie do magazynu politycznego „Cicero”. Röhl w swoich publikacjach krytycznie przygląda się tzw. pokoleniu 68 i jego dziedzictwu.
Publikacje.
Na początku 2001 r. Röhl opublikowała w „Sternie” i „Bildzie” fotografie ukazujące Joschkę Fischera m.in. w towarzystwie późniejszego terrorysty Hansa-Joachima Kleina, bijących policjanta. Zdjęcie pochodziło z 1973 roku i już wówczas było publikowane, ale dopiero Röhl odkryła tożsamość uczestników zajścia. Oprócz tego Röhl nakręciła dwa filmy o przeszłości Fischera dla magazynu telewizyjnego "Panorama".
W tym samym roku chciała wydać biografię Fischera pt. "Sag mir, wo Du stehst". Do publikacji nie doszło, ponieważ wydawnictwo Kiepenheuer &amp; Witsch odstąpiło od umowy, jako powód podając kampanię Röhl przeciw Fischerowi, będącemu wieloletnim autorem wydawnictwa.
W marcu 2006 opublikowała książkę "So macht Kommunismus Spaß. Ulrike Meinhof, Klaus Rainer Röhl und die Akte Konkret" (wyd. pol. "Zabawa w komunizm", 2007). W lutym 2007 na Sat 1 w programie Spiegel TV został wyemitowany film dokumentalny nt. książki.

</doc>
<doc id="1646195" url="https://pl.wikipedia.org/wiki?curid=1646195" title="Abu Aweigla">
Abu Aweigla



</doc>
<doc id="1646196" url="https://pl.wikipedia.org/wiki?curid=1646196" title="Podróż do Ziemi Świętej">
Podróż do Ziemi Świętej



</doc>
<doc id="1646198" url="https://pl.wikipedia.org/wiki?curid=1646198" title="Saltoro Kangri">
Saltoro Kangri

Saltoro Kangri to najwyższy szczyt łańcucha Saltoro Range, który jest częścią Karakorum. Saltoro Kangri leży w regionie kontrolowanym przez Indie na południowy zachód od lodowca Siachen.
Pierwszego wejścia dokonali uczestnicy zespołu japońsko-pakistańskiego: A. Saito, Y. Takamura i R.A. Bashir 24 lipca 1962.
Odnotowano tylko jedno późniejsze wejście w 1981 r. i żadnych innych prób.

</doc>
<doc id="1646199" url="https://pl.wikipedia.org/wiki?curid=1646199" title="Gmina Bogdanówka">
Gmina Bogdanówka



</doc>
<doc id="1646201" url="https://pl.wikipedia.org/wiki?curid=1646201" title="Osiedle Armii Krajowej (Poznań)">
Osiedle Armii Krajowej (Poznań)

Osiedle Armii Krajowej – osiedle mieszkaniowe, a jednocześnie jednostka obszarowa Systemu Informacji Miejskiej (SIM) należąca do większej jednostki obszarowej Rataje, położona na terenie jednostki pomocniczej miasta Osiedle Rataje, w Poznaniu. Zabudowę osiedla stanowi 20 budynków mieszkalnych pięciokondygnacyjnych i cztery osiemnastokondygnacyjne wieżowce oraz budynki użyteczności publicznej. Do 1990 roku nosiło nazwę "Osiedle Manifestu Lipcowego". Osiedle Armii Krajowej graniczy z osiedlem Bohaterów II Wojny Światowej.
Ulice.
Granice osiedla/obszaru SIM wyznaczają następujące ulice:
Na obszarze osiedla mieszczą się ulice:
Oświata.
Na terenie osiedla działają dwie placówki oświatowe: szkoła podstawowa nr 18 im. Zofii Nałkowskiej (os. Armii Krajowej 100) i publiczne przedszkole "Liczmanek" (os. Armii Krajowej 97).
Kultura.
Na osiedlu pod numerem 101 funkcjonuje Dom kultury "Jędruś" (dawniej znany jako "Dom Przyjaźni "Trojka")". 
Przyroda.
Na osiedlu znajduje się Park Osiedle Armii Krajowej. 
Komunikacja.
Osiedle posiada połączenie komunikacyjne linii autobusowych i tramwajowych:
Znana mieszkanka.
Znaną mieszkanką osiedla była polska aktorka teatralna i filmowa Krystyna Feldman. W dniu 12 października 2018 roku na jednej ze ścian szczytowych bloku nr 70-76 w którym mieszkała uroczyście odsłonięto mural z jej podobizną autorstwa Wojciecha Ejsmondta. 
Na osiedlu mieszkała również Ewa Tylman, która zniknęła nocą z 22 na 23 listopada 2015 roku.

</doc>
<doc id="1646203" url="https://pl.wikipedia.org/wiki?curid=1646203" title="Saser Kangri I">
Saser Kangri I



</doc>
<doc id="1646204" url="https://pl.wikipedia.org/wiki?curid=1646204" title="Caritas Romana (obraz Petera Paula Rubensa)">
Caritas Romana (obraz Petera Paula Rubensa)

Caritas Romana – obraz flamandzkiego malarza Petera Paula Rubensa namalowany ok. 1612 roku w okresie klasycznym mistrza.
Historia obrazu.
Pierwotnie obraz nosił tytuł "Córka karmiąca ojca piersią w lochach" i pod takim był zapisany w spisie inwentarza po śmierci Rubensa. Został sprzedany nieznanemu kolekcjonerowi, a następnie trafił w posiadanie biskupa Brugii Carla van der Boscha. Do Ermitażu został kupiony w 1768 roku z kolekcji Coblenza z Brukseli. W 1828 roku został uznany przez badacza twórczości mistrza D. A. Smitha za kopię. Opinię tę potwierdził inny badacz w 1864 roku i obraz został przeniesiony do magazynów galerii. Dopiero w 1905 roku, po ponownym zbadaniu dzieła, uznano je za oryginalną pracę Rubensa.
Tematyka obrazu.
Przedstawiony na obrazie motyw Caritas Romana pochodzi z dzieła rzymskiego pisarza z I wieku n.e. Waleriusza Maksymiusa, "Factorum dictorumque memorabilum, libri IX". Historia kobiety Pero, która uratowała ojca Cymona od śmierci głodowej karmiąc go piersią, pochodzi z jeszcze wcześniejszych źródeł hellenistycznych i była często przedstawiana na freskach z czasów rzymskich.
Wersje dzieła.
Rubens namalował kilka obrazów o tej tematyce, za każdym razem o odmiennej kompozycji. W omawianym obrazie, znajdującym się w Ermitażu, artysta przedstawił ludzi na tle kamiennej ściany, w manierze starożytnego reliefu. Postacie wkomponował w formę trójkąta, akcentując przy tym ich równowagę.
Starzejący się, owdowiały malarz powrócił do tematyki Caritas Romana w związku z przypływem natchnienia, jaki zawdzięczał Helenie Fourment – swojej drugiej żonie. Poślubił ją w 1630. Jednym z wielu dzieł, które stworzył w tym samym roku, był obraz znany jako Cymon i Pero, na którym przez okno więzienia zaglądają dwaj rzymscy strażnicy.
Ten sam motyw malowało wielu innych artystów, m.in. Dirck van Baburen, Charles Mellin, Bernardino Luini, Jean-Baptiste Greuze, Matthias Meyvogel, Giovanni Antonio Galli, Carlo Francesco Nuvolone, Johann Zoffany.

</doc>
<doc id="1646205" url="https://pl.wikipedia.org/wiki?curid=1646205" title="Boryszynek">
Boryszynek

Boryszynek – opuszczona osada w Polsce, położona w województwie lubuskim, w powiecie świebodzińskim, na północnym krańcu gminy Lubrza. Znajduje się w połowie drogi pomiędzy Boryszynem, a Zarzyniem, około 1 km na zachód od szosy.
Ostatni mieszkańcy opuścili osadę, przeprowadzając się do pobliskiej Sieniawy. Zabudowania mieszkalne popadły w ruinę. Obecnie do dawnej osady nie prowadzi żadna utwardzona droga.
W latach 1975–1998 miejscowość należała administracyjnie do województwa zielonogórskiego.

</doc>
<doc id="1646206" url="https://pl.wikipedia.org/wiki?curid=1646206" title="Wielki Dżiftun">
Wielki Dżiftun



</doc>
<doc id="1646207" url="https://pl.wikipedia.org/wiki?curid=1646207" title="Dezsö Lemhényi">
Dezsö Lemhényi



</doc>
<doc id="1646208" url="https://pl.wikipedia.org/wiki?curid=1646208" title="Andrzej Szymańczak">
Andrzej Szymańczak

Andrzej „Szczota” Szymańczak (ur. 15 maja 1968, zm. 12 kwietnia 1998) – perkusista grup Closterkeller (w latach 1989–1991) i Kult (1992–1998). 
Życiorys.
Współautor płyty "Purple" z zespołem Closterkeller oraz albumów Kultu: "Tata Kazika", "Muj wydafca", "Tata 2" i "Ostateczny krach systemu korporacji". Brał też udział w nagraniu solowej płyty Kazika "12 groszy".
Zmarł nagle 12 kwietnia 1998 roku w wyniku zadławienia się gumą do żucia podczas snu. Była to bezpośrednia przyczyna jego śmierci, pośrednią były narkotyki. Pamięci Andrzeja Szymańczaka poświęcony został teledysk do utworu "Komu bije dzwon" zespołu Kult.

</doc>
<doc id="1646209" url="https://pl.wikipedia.org/wiki?curid=1646209" title="Dżiftun al-Kabir">
Dżiftun al-Kabir



</doc>
<doc id="1646210" url="https://pl.wikipedia.org/wiki?curid=1646210" title="Elin Kristiansen">
Elin Kristiansen

Elin Synnøve Kristiansen (ur. 9 lipca 1968 w Elverum) – norweska biathlonistka, wielokrotna medalistka mistrzostw świata.
Kariera.
W zawodach Pucharu Świata zadebiutowała 27 lutego 1987 roku w Lahti, zajmując 15. miejsce w sprincie. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 21 stycznia 1988 roku w Anterselvie, wygrywając rywalizację w tej samej konkurencji. Pozostałe miejsca na podium zajęły tam Nadeżda Aleksiewa z Bułgarii i Francuzka Marie-Pierre Baby. W kolejnych startach jeszcze piętnaście razy stawała na podium zawodów tego cyklu, odnosząc kolejne pięć zwycięstw: 11 marca 1988 roku w Oslo, 14 marca 1991 roku w Canmore i 19 marca 1992 roku w Nowosybirsku była najlepsza w biegach indywidualnych, a 2 lutego 1991 roku w Oberhofie i 18 grudnia 1993 roku w Pokljuce wygrywała sprinty. Najlepsze wyniki osiągnęła w sezonie 1987/1988, kiedy zajęła drugie miejsce w klasyfikacji generalnej, za swą rodaczką - Anne Elvebakk. Ponadto w sezonie 1991/1992 była trzecia w klasyfikacji biegu indywidualnego.
Pierwsze medale zdobyła podczas mistrzostw świata w Chamonix w 1988 roku. Wspólnie z Moną Bollerud i 
Anne Elvebakk zdobyła srebrny medal w sztafecie. Dzień później była też druga w biegu indywidualnym, rozdzielając Elvebakk i Wienierą Czernyszową z ZSRR. Następnie srebro wywalczyła w biegu drużynowym na mistrzostwach świata w Feistritz w 1989 roku, startując z Synnøve Thoresen, Anne Elvebakk i Moną Bollerud. Kolejne dwa medale zdobyła na mistrzostwach świata w Oslo/Mińsku/Kontiolahti w 1990 roku. W sprincie była trzecia za Elvebakk i Swietłaną Dawydową z ZSRR. Następnego dnia razem z Grete Ingeborg Nykkelmo i Anne Elvebakk była druga w sztafecie. Srebro w tej konkurencji zdobyła również podczas mistrzostw świata w Lahti w 1991 roku. Ostatni medal zdobyła podczas mistrzostwach świata w Anterselvie w 1995 roku, wspólnie z Annette Sikveland, Gunn Margit Andreassen i Ann-Elen Skjelbreid zwyciężając w biegu drużynowym.
W 1992 roku wystartowała na igrzyskach olimpijskich w Albertville, gdzie zajęła 9. miejsce w biegu indywidualnym, 15. w sprincie i 7. w sztafecie. Brała też udział w rozgrywanych w 1994 roku igrzyskach w Lillehammer, zajmując 31. pozycję w biegu indywidualnym, 10. w sprincie i 4. w sztafecie.

</doc>
<doc id="1646211" url="https://pl.wikipedia.org/wiki?curid=1646211" title="Batura I">
Batura I



</doc>
<doc id="1646213" url="https://pl.wikipedia.org/wiki?curid=1646213" title="ISO/IEC 27002">
ISO/IEC 27002

ISO/IEC 27002 (wcześniej: ISO/IEC 17799) – międzynarodowa norma opublikowana 17 września 2007 r. Określa ona wytyczne związane z ustanowieniem, wdrożeniem, eksploatacją, monitorowaniem, przeglądem, utrzymaniem i doskonaleniem Systemu Zarządzania Bezpieczeństwem Informacji (SZBI - ISMS ang. "Information Security Management System"). 
Stanowi merytoryczne i opisowe rozwinięcie normy ISO/IEC 27001. Cele stosowania zabezpieczeń omówione w tej normie, są powszechnie uznawanymi praktykami zarządzania bezpieczeństwem informacji.
Norma ta powstała w lipcu 2007 roku poprzez przemianowanie normy ISO/IEC 17799:2005, bez zmian merytorycznych. Jej budowa jest ściśle związana z budową Załącznika A normy ISO/IEC 27001:2005. Dla każdego wymagania zdefiniowanego w tym załączniku, w normie ISO 27002 zawarto odpowiednie zalecenia.
Polskim odpowiednikiem ISO/IEC 17799:2005 jest opublikowana 9 stycznia 2007 roku norma PN-ISO/IEC 17799:2007 (wcześniej PN-ISO/IEC 17799:2003).

</doc>
<doc id="1646216" url="https://pl.wikipedia.org/wiki?curid=1646216" title="Objaw rąk złożonych do modlitwy">
Objaw rąk złożonych do modlitwy

Objaw rąk złożonych do modlitwy (ang. "prayer sign") – objaw charakterystyczny dla cheiroartropatii cukrzycowej polegający na niemożności zbliżenia do siebie dłoni w przypadku prób ich złożenia jak do modlitwy.
Wystąpienie objawu zależy od ograniczenia zdolności prostowania palców zależne od zgrubienia pochewek ścięgnistych zginaczy palców, doprowadzającego do przykurczu i niemożności pełnego wyprostu.
Wystąpienie tego objawu koreluje z występowaniem innych powikłań cukrzycowych, takich jak retinopatia, neuropatia czy nefropatia.

</doc>
<doc id="1646217" url="https://pl.wikipedia.org/wiki?curid=1646217" title="Károly Szittya">
Károly Szittya

Károly Szittya także Károly Schaefer (ur. 18 czerwca 1918 w Budapeszcie, zm. 9 sierpnia 1983 w Segedynie) – węgierski piłkarz wodny i trener. Dwukrotny medalista olimpijski.
W 1948 w Londynie zajął trzecie miejsce. Cztery lata później w Helsinkach wspólnie z kolegami został mistrzem olimpijskim. Na dwóch turniejach rozegrał dziewięć spotkań i zdobył czternaście bramek. Był mistrzem Węgier, po zakończeniu kariery pracował jako szkoleniowiec.

</doc>
<doc id="1646218" url="https://pl.wikipedia.org/wiki?curid=1646218" title="Pojezierze antropogeniczne">
Pojezierze antropogeniczne

Pojezierze antropogeniczne – termin używany do określenia skupisk zbiorników antropogenicznych (czyli powstałych w konsekwencji działalności ludzkiej) w odróżnieniu od terminu pojezierze, który w polskiej literaturze geograficznej jest przypisany obszarowi o typie krajobrazu warunkowanego zlodowaceniami plejstoceńskimi (z cechami polodowcowej rzeźby terenu i dużą liczbą jezior). 
Podstawą wydzielenia pojezierzy antropogenicznych są obliczenia wskaźników procentowego udziału powierzchni zbiorników wodnych w powierzchni ogólnej obszaru lub gęstości zbiorników wodnych na danym obszarze i ocena przebiegu izolinii wyznaczonych na tej podstawie. Największym w Polsce pojezierzem antropogenicznym jest Górnośląskie Pojezierze Antropogeniczne (GPA). 

</doc>
<doc id="1646219" url="https://pl.wikipedia.org/wiki?curid=1646219" title="Paradox Entertainment">
Paradox Entertainment



</doc>
<doc id="1646220" url="https://pl.wikipedia.org/wiki?curid=1646220" title="Wyspa Shadwan">
Wyspa Shadwan



</doc>
<doc id="1646221" url="https://pl.wikipedia.org/wiki?curid=1646221" title="Tuija Vuoksiala">
Tuija Vuoksiala

Tuija Mirjam Inkeri Vuoksiala (ur. 25 sierpnia 1961 w Sippoli) – fińska biathlonistka, trzykrotna medalistka mistrzostw świata.
Kariera.
Pierwszy sukces osiągnęła w 1985 roku, podczas mistrzostw świata w Egg. Wspólnie z Pirjo Mattilą i Teiją Nieminen zdobyła tam brązowy medal w sztafecie. Był to pierwszy w historii medal dla Finlandii w tej konkurencji. Wynik ten Finki w składzie: Tuija Vuoksiala, Seija Hyytiäinen i Pirjo Mattila powtórzyły na mistrzostwach świata w Oslo/Mińsk/Kontiolahti w 1990 roku. W międzyczasie wywalczyła także brązowy medal w biegu indywidualnym na mistrzostwach świata w Lahti w 1987 roku. W zawodach tych wyprzedziły ją tylko Norweżka Sanna Grønlid i Kaija Parve z ZSRR. Była też między innymi czwarta w sztafecie na mistrzostwach świata w Falun w 1986 roku. W 1994 roku brała udział w igrzyskach olimpijskich w Lillehammer, zajmując 55. miejsce w biegu indywidualnym, 36. w sprincie i 10. w sztafecie.
W zawodach Pucharu Świata zadebiutowała 29 lutego 1984 roku w Chamonix, zajmując 14. miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 25 lutego 1987 roku w Lahti, kończąc rywalizację w tej samej konkurencji na trzeciej pozycji. W kolejnych startach jeszcze jeden raz stanęła na podium zawodów tego cyklu: 15 marca 1988 roku w Keuruu była trzecia w sprincie, za Norweżką Synnøve Thoresen i Nadeżdą Aleksiewą z Bułgarii. Najlepsze wyniki osiągnęła w sezonie 1988/1989, kiedy zajęła 15. miejsce w klasyfikacji generalnej.

</doc>
<doc id="1646222" url="https://pl.wikipedia.org/wiki?curid=1646222" title="Album widoków historycznych Polski">
Album widoków historycznych Polski

Album widoków historycznych Polski – album rysunków i akwarel Napoleona Ordy w opracowaniu litograficznym Alojzego Misierowicza wydany w Warszawie w latach 1873–1883; rejestrował widoki z obszaru Rzeczypospolitej Obojga Narodów; wielokrotnie wznawiany, stanowi cenne źródło wiadomości ikonograficznych i historycznych.

</doc>
<doc id="1646223" url="https://pl.wikipedia.org/wiki?curid=1646223" title="Wyspa Wadi Gimal">
Wyspa Wadi Gimal



</doc>
<doc id="1646224" url="https://pl.wikipedia.org/wiki?curid=1646224" title="Karoly Szittya">
Karoly Szittya



</doc>
<doc id="1646226" url="https://pl.wikipedia.org/wiki?curid=1646226" title="Konwencja Narodów Zjednoczonych o prawie pozażeglownego użytkowania międzynarodowych cieków wodnych">
Konwencja Narodów Zjednoczonych o prawie pozażeglownego użytkowania międzynarodowych cieków wodnych

Konwencja Narodów Zjednoczonych o prawie pozażeglownego użytkowania międzynarodowych cieków wodnych - (lub "Konwencja Cieków Wodnych ONZ"), (ang. "UN Convention on the Law of the Non-Navigational Uses of International Watercorses" lub "UN Watercourses Convention") umowa międzynarodowa uchwalona 21 maja 1997 przez Zgromadzenie Ogólne ONZ. Uchwała przeszła większością głosów 103 do 3 (sprzeciw Burundi, ChRL i Turcji).
Konwencja dotyczy wszystkich wód, powierzchniowych jak i gruntowych, przecinających granice państwowe. Zawiera podstawowe reguły oraz ustalenia praw i obowiązków wszystkich państw, dzielących dany akwen, a także mechanizmy rozstrzygania sporów. Stanowi pierwszy uniwersalny układ regulacji transgranicznych wód (wcześniej tworzono jedynie regulacje regionalne).
Zgodnie z art. 36 weszła w życie 17 sierpnia 2014, 90 dni po ratyfikacji przez 35 państw. Obecnie należy do niej 39 państw.
Polska, mimo aktywnego współtworzenia Konwencji i poparcia jej w ostatecznym głosowaniu w 1997, jak dotąd nie rozpoczęła procesu ratyfikacji. Należy natomiast do innych umów, takich jak Konwencja o ochronie i użytkowaniu cieków transgranicznych i jezior międzynarodowych, sporządzona w Helsinkach 17 marca 1992 r.

</doc>
<doc id="1646227" url="https://pl.wikipedia.org/wiki?curid=1646227" title="Gunnar Bärlund">
Gunnar Bärlund

Gunnar Bärlund, pseudonim ringowy „GeeBee” (ur. 9 stycznia 1911 w Helsinkach, zm. 2 sierpnia 1982 w Palm Beach, Floryda, USA) – fiński bokser, mistrz Europy.
Uczestnik Igrzysk Olimpijskich w Los Angeles 1932 roku, w kategorii ciężkiej.
Startując w Mistrzostwach Europy w Budapeszcie 1934 roku, zdobył złoty medal w wadze ciężkiej.
Mistrz Finlandii w 1933 roku, w tej samej kategorii.
W latach 1934–1948 walczył na ringu zawodowym, stoczył 86 walk, z czego 55 wygrał, 1 zremisował i 30 przegrał.

</doc>
<doc id="1646228" url="https://pl.wikipedia.org/wiki?curid=1646228" title="Wyspa Safadża">
Wyspa Safadża



</doc>
<doc id="1646229" url="https://pl.wikipedia.org/wiki?curid=1646229" title="Górnośląskie Pojezierze Antropogeniczne">
Górnośląskie Pojezierze Antropogeniczne

Górnośląskie Pojezierze Antropogeniczne – obszar o powierzchni 6766 km² (obejmujący pod względem fizycznogeograficznym Kotlinę Oświęcimską i Wyżynę Śląską oraz sąsiadujące z nią części Wyżyny Krakowsko-Częstochowskiej, Kotliny Ostrawskiej, Niziny Śląskiej, a także części kilku innych makroregionów), gdzie stwierdzono występowanie 4773 zbiorników wodnych. Jest to największe w Polsce pojezierze antropogeniczne. 
Gęstość występowania zbiorników (70,54 na 100 km²) oraz łączna ich powierzchnia (185,4 km²), zdecydowały o jeziorności (zbiornikowości) Górnośląskiego Pojezierza Antropogenicznego (GPA) wynoszącej 2,74%, porównywalnej z terenami młodoglacjalnymi utożsamianymi z największą koncentracją jezior w Polsce. Są to głównie zbiorniki antropogeniczne (zaporowe, groblowe, poeksploatacyjne, w nieckach z osiadania, w zapadliskach, betonowe, sadzawki, poregulacyjne, itd.), przy znikomej ilości jezior. 
Podstawę wydzielenia GPA stanowią wskaźniki gęstości zbiorników wodnych i jeziorności, określone w polach o boku 10 km i powierzchni 100 km². Gęstość zbiorników wodnych w granicach GPA waha się w zakresie od 2 do 200 zbiorników na 100 km² (średnia ok. 61 zbiorników na 100 km²), a jeziorność wynosi od 0,003% do 19,2% (średnia 2,1%). Największa koncentracja zbiorników wodnych występuje na południu i północy GPA, a nieco niższa w centralnej, wschodniej i zachodniej jego części. Granicę GPA ze względu na staroglacjalny charakter rzeźby terenu stanowi izolinia jeziorności (zbiornikowości) o wartości 0,5%.
Największe zbiorniki wodne Górnośląskiego Pojezierza Antropogenicznego to:

</doc>
<doc id="1646230" url="https://pl.wikipedia.org/wiki?curid=1646230" title="Osiedle Rzeczypospolitej">
Osiedle Rzeczypospolitej

Osiedle Rzeczypospolitej – osiedle mieszkaniowe położone w dwóch jednostkach obszarowych Systemu Informacji Miejskiej (SIM) Osiedle Jagiellońskie i Osiedle Rzeczypospolitej, wchodzące w skład większej jednostki obszarowej Rataje, na terenie jednostki pomocniczej miasta Osiedle Rataje, w Poznaniu. 
Charakterystyka.
Zabudowę osiedla stanowi piętnaście budynków pięciokondygnacyjnych oraz trzy wysokościowce osiemnastokondygnacyjne.
Poza tym na osiedlu mieści się przychodnia lekarska „MEDEO”, żłobek „Przemko” i pawilon handlowy. Przez osiedle przechodzą ulice: Jastrzębia, Wyzwolenia i Łabędzia.
Na osiedlu mieścił się kultowy bar samoobsługowy Kmicic, znany min. z serwowania pyz w sosie myśliwskim, który zamknięto z powodu bankructwa w dniu 1 lipca 2021 roku. 
Ulice.
Granice osiedla wyznaczają następujące ulice:
Na terenie osiedla znajdują się ulice:
Sztuka.
Na ulicy Wyzwolenia na wysokości Liceum Ogólnokształcące nr 10 stoi rzeźba plenerowa "„Lot”" wykonana przez Jerzego Sobocińskiego w roku 1981. Inna rzeźba plenerowa "„W tańcu”" autorstwa Krystyny Spisak-Madejczyk z 1979 roku, znajduje się pomiędzy wieżowcem o nr 14–15 a pawilonem handlowym.
Komunikacja.
Osiedle Rzeczypospolitej posiada połączenie komunikacyjne MPK autobusowe linii: 174, 184, 211, 221 (przystanek: "Osiedle Rzeczypospolitej" na ulicy Zamenhofa) oraz tramwajowe linii: 4, 7, 12 i 13 (przystanek: "Osiedle Rzeczypospolitej" na tej samej ulicy).

</doc>
<doc id="1646231" url="https://pl.wikipedia.org/wiki?curid=1646231" title="Dmitrij Wasiliew (biathlonista)">
Dmitrij Wasiliew (biathlonista)



</doc>
<doc id="1646232" url="https://pl.wikipedia.org/wiki?curid=1646232" title="ISO/IEC 17799">
ISO/IEC 17799



</doc>
<doc id="1646233" url="https://pl.wikipedia.org/wiki?curid=1646233" title="Deus vult">
Deus vult

Deus vult, (łac. „Bóg tak chce”) – okrzyk będący rzekomo odpowiedzią na wezwanie do krucjaty, wygłoszone przez papieża Urbana II na Synodzie w Clermont, prawdopodobnie rzucony przez Piotra z Amiens, a następnie podjęty przez innych obecnych rycerzy. Jest on również uważany za hasło przewodnie pierwszej krucjaty.
Istnieje wiele wersji zawołania – "deus vult" pochodzi z łaciny klasycznej, z kolei "deus lo volt" to zniekształcona łacina średniowieczna, tutaj zawierająca elementy włoskie i francuskie. Częsta jest też wersja w całości francuska – "Dieu le veut".
Hasło to, w formie "Deus lo vult" jest dewizą Zakonu Rycerskiego Grobu Bożego w Jerozolimie, w Polsce znanego jako bożogrobcy albo miechowici.
Hasło to było wielokrotnie wykorzystywane w kulturze. „Bóg tak chce!” jest tytułem pierwszego tomu powieści "Krzyżowcy" autorstwa Zofii Kossak.
Dodatek do gry komputerowej firmy Paradox Interactive nosi nazwę "Deus Vult".

</doc>
<doc id="1646234" url="https://pl.wikipedia.org/wiki?curid=1646234" title="Miklós Sárkány">
Miklós Sárkány

Miklós Sárkány (ur. 15 sierpnia 1908 w Budapeszcie, zm. 20 grudnia 1998 w Wiedniu) – węgierski piłkarz wodny. Dwukrotny złoty medalista olimpijski.
Na igrzyskach startował dwa razy (1932 i 1936) i za każdym razem zwyciężał z drużyną waterpolistów. W dwóch turniejach wystąpił łącznie tylko w czterech meczach. Dwa razy był mistrzem Europy w (1931 i 1934).

</doc>
<doc id="1646235" url="https://pl.wikipedia.org/wiki?curid=1646235" title="KwieKulik">
KwieKulik

KwieKulik – polski duet artystyczny Zofia Kulik i Przemysław Kwiek działający w latach 1970–1988.
Na początku lat 70 KwieKulik we współpracy z Janem Stanisławem Wojciechowskim i Pawłem Kwiekiem (studentem PWSTTviF w Łodzi, bratem Przemysława Kwieka) stworzyli pionierską formułę performance multimedialnego. Zaprezentowany przed licznie zgromadzoną publicznością sali kinowej dnia 27 czerwca 1971 na Festiwalu Studentów Szkół Artystycznych w Nowej Rudzie performance polegał na jednoczesnej projekcji diapozytywów i filmów na parę ekranów. Nowatorstwo polegało na wielokrotnym przerywaniu projekcji i kontynuowaniu z publicznością na żywo Działań z ekranu, co z kolei było znowu dokumentowane filmem.
Tak informował o tym performance Paweł Kwiek w „Notatniku Festiwalowym” Nr 5 z 29.VI.1971:
Tak pisała o tej realizacji Zofia Kulik w „Notatniku Festiwalowym” Nr.2
W gruncie rzeczy KwieKulik byli nie tylko prekursorami sztuki performance, lecz i sztuki interaktywnej. W latach 1972–1974 KwieKulik realizowali Działania z Dobromierzem. W tym dziele ciało nagiego dziecka jest przedmiotem operacji ukazujących zarówno opresywność kultury i polityki, jak i budowanie tożsamości jednostki przez oddziaływania społeczne. Do tego czasu prawdopodobnie jedynie Günter Brus używał swego dziecka w swojej sztuce, ale w sposób zupełnie odmienny, zgodny z potocznym „normalnym” traktowaniem dzieci. Jego córka Diana leżała na poduszce. Natomiast Dobromierz zestawiany był z różnymi przedmiotami, otaczany nimi, a wreszcie umieszczany w nich, jak np. w muszli klozetowej, czy opleciony jelitami wypatroszonej kaczki. Na początku lat 70. XX wieku byli członkami Komitetu „Galerii” UW przy Krakowskim Przedmieściu (późniejszej Galerii Repassage).

</doc>
<doc id="1646236" url="https://pl.wikipedia.org/wiki?curid=1646236" title="Miklos Sarkany">
Miklos Sarkany



</doc>
<doc id="1646237" url="https://pl.wikipedia.org/wiki?curid=1646237" title="Smerfne hity">
Smerfne hity



</doc>
<doc id="1646241" url="https://pl.wikipedia.org/wiki?curid=1646241" title="Teram Kangri">
Teram Kangri

Teram Kangri () – masyw w łańcuchu Siachen Muztagh, który jest częścią Karakorum. W masywie tym znajduje się najwyższy szczyt Siachen Muztagh – Teram Kangri I. Masyw leży na kwestionowanej granicy między Indiami a Chinami. Prawa do tych terenów rości sobie także Pakistan.
Szczyty masywu:
Pierwszego wejścia na Teram Kangri I dokonali członkowie japońskiej ekspedycji prowadzonej przez H. Katayamę: K. Kodaka i Y. Kobayashi. 13 sierpnia zdobyli także Teram Kangri II. Teram Kangri III po raz pierwszy zdobyli M. Kudo, J. Kurotaki i M. Oka w 1979 r.

</doc>
<doc id="1646247" url="https://pl.wikipedia.org/wiki?curid=1646247" title="Kościół św. Marii Magdaleny w Zimnej Wódce">
Kościół św. Marii Magdaleny w Zimnej Wódce

Kościół pw. św. Marii Magdaleny w Zimnej Wódce – rzymskokatolicki kościół filialny znajdujący się we wsi Zimna Wódka (województwo opolskie, powiat strzelecki).
Historia.
Jest to drewniana, barokowa świątynia, jednonawowa, o konstrukcji zrębowej, na podmurowaniu kamiennym, znajdująca się w gminie Ujazd (woj. opolskie), wzniesiona w 1524, przebudowana w 1748. Kościół stoi na wzniesieniu, w centralnym miejscu wsi. W okresie 1524-1701 należał do protestantów, po czym przeszedł w ręce katolików.
Architektura.
Trójbocznie zamknięte prezbiterium, ze znajdującą się przy nim zakrystią, z lożą kolatorską na piętrze. Chór muzyczny, posiadający prosty parapet, jest wsparty na 4 słupach z głowicami. Od frontu znajduje się wieża o konstrukcji słupowej, której ściany nieznacznie zwężają się ku górze. W przyziemu jest wtopiona w nawę z kruchtą. Pokryta wielopołaciowym dachem, łączącym się z dachem nawy. Okna i wejścia są zamknięte spłaszczonym łukiem. Dachy o charakterze siodłowym, pokryte gontem. Dach prezbiterium przechodzi nad zakrystię. Nad nawą znajduje się ośmioboczna wieżyczka na sygnaturkę, wykończona barokowym hełmem, pokrytym gontem. Drzwi od frontu klepkowe, wraz z zabytkową, XVIII-wieczną wkładką zamka przybierającą postać żołnierza.

</doc>
<doc id="1646248" url="https://pl.wikipedia.org/wiki?curid=1646248" title="Blackburn Shark">
Blackburn Shark

Blackburn B-6 Shark – brytyjski pokładowy samolot torpedowy i rozpoznawczy. 
Blackburn Shark był ostatnim z linii rozwojowej dwupłatów torpedowych produkowanych dla Fleet Air Arm przez wytwórnię lotniczą Blackburn Aircraft Ltd. w dwudziestoleciu międzywojennym. Zaprojektowany jako prywatne przedsięwzięcie wytwórni według specyfikacji Ministerstwa Lotnictwa S.15/33 prototyp wykonał pierwszy lot 24 sierpnia 1933 roku. Po serii testów, obejmujących między innymi lądowania na pokładzie lotniskowca „Courageous”, Blackburn otrzymał w sierpniu 1934 roku zamówienie na zbudowanie serii 16 samolotów pod nazwą Shark Mk I. Samoloty pierwszej serii produkcyjnej trafiły na wyposażenie 820 dywizjonu Fleet Air Arm, bazującego właśnie na „Courageous”.
Pierwsza wersja samolotu była, podobnie jak prototyp, napędzana silnikiem gwiazdowym Armstrong Siddeley Tiger IV o mocy 700 hp. Kolejna seria produkcyjna, Shark Mk II, otrzymała mocniejsze silniki Armstrong Siddeley Tiger VI o mocy 760 hp. Jej produkcja rozpoczęła się w 1936 roku. Sześć wodnosamolotów Mk II A zostało zamówionych przez lotnictwo marynarki wojennej Portugalii i dostarczonych w marcu 1936 roku.
Od 1937 roku rozpoczęto produkcję kolejnej wersji, Shark Mk III, wyposażonej w silnik gwiazdowy Bristol Pegasus III o mocy 800 hp i zakrytą kabinę załogi. Był to już ostatni rok produkcji Sharka w macierzystej wytwórni. Zastępowane w linii przez nowocześniejsze Fairey Swordfish były sukcesywnie przekazywane do szkół lotniczych, gdzie służyły jako holowniki celów.
W 1936 roku siedem egzemplarzy Shark Mk II zostało zakupionych przez Royal Canadian Air Force. Pozytywne doświadczenia z ich eksploatacji spowodowały zakup licencji i rozpoczęcie produkcji samolotu w kanadyjskiej filii koncernu Boeing w Vancouver. Kanadyjskie Sharki odpowiadały brytyjskiemu wariantowi Mk III, ale były napędzane silnikiem Bristol Pegasus IX o mocy 840 hp. 17 wybudowanych samolotów pozostawało w linii aż do 1944 roku, później pięć zostało przekazanych do szkoły obserwatorów na Trynidadzie, gdzie doczekały końca II wojny światowej.

</doc>
<doc id="1646250" url="https://pl.wikipedia.org/wiki?curid=1646250" title="Żdanow">
Żdanow

Osoby o tym nazwisku:
Inne:

</doc>
<doc id="1646253" url="https://pl.wikipedia.org/wiki?curid=1646253" title="Momostong Kangri I">
Momostong Kangri I

Mamostong Kangri lub Mamostang Kangri to najwyższy szczyt pasma Rimo Muztagh, który jest częścią Karakorum. Leży w północnych Indiach w pobliżu kwestionowanej granicy z Pakistanem. 
Mamostong Kangri nie jest zbyt często odwiedzany, z racji swego położenia i niestabilnej sytuacji politycznej regionu. Pierwszego wejścia (13 września 1984 r.) dokonali członkowie japońsko-hinduskiej ekspedycji: N. Yamada, K. Yoshida, R. Sharma, P. Das, i H. Chauhan. 

</doc>
<doc id="1646256" url="https://pl.wikipedia.org/wiki?curid=1646256" title="Nowator Żdanow">
Nowator Żdanow



</doc>
<doc id="1646258" url="https://pl.wikipedia.org/wiki?curid=1646258" title="János Németh">
János Németh

János Németh (ur. 12 czerwca 1906 w Budapeszcie, zm. 5 marca 1988 w Madrycie) – węgierski piłkarz wodny. Dwukrotny złoty medalista olimpijski.
Na igrzyskach startował dwa razy (1932 i 1936) i za każdym razem zwyciężał z drużyną waterpolistów. W dwóch turniejach wystąpił łącznie w dziesięciu meczach i zdobył 32 bramki. Trzy razy był mistrzem Europy w (1931, 1934 i 1938). Rozegrał 110 spotkań w kadrze. W 1969 został przyjęty do International Swimming Hall of Fame. Wielokrotnie był mistrzem Węgier. W latach 50. wyemigrował do Hiszpanii.

</doc>
<doc id="1646259" url="https://pl.wikipedia.org/wiki?curid=1646259" title="Okręty dowodzenia typu Blue Ridge">
Okręty dowodzenia typu Blue Ridge

Okręty dowodzenia typu Blue Ridge – amerykańskie okręty dowodzenia floty wprowadzone do służby na początku lat 70. XX wieku. Specjalistyczne wyposażenie pozwala pełnić okrętom rolę ośrodka dowodzenia siłami na wodzie, lądzie i w powietrzu. Z planowanych trzech okrętów wybudowano dwa: "Blue Ridge" (LCC-19) oraz "Mount Whitney" (LCC-20).
Historia.
Stany Zjednoczone posiadały i posiadają bardzo rozbudowane morskie siły desantowe, które były intensywnie wykorzystywane podczas II wojny światowej, a po jej zakończeniu podczas wojny w Korei. Okrętami, z pokładów których dowodzono operacjami desantowymi, były jednostki "Amphibious Force Flagships", flagowe jednostki grup desantowych, oznaczane skrótem AGC (AGC – "Amphibious Group Command" – dowództwo grupy desantowej). Najszerzej wykorzystywanym typem okrętów AGC były jednostki typu "Mount McKinley". Było to 18 okrętów dowodzących operacjami desantowymi, wybudowanych pod koniec II wojny. 1 stycznia 1969 roku nastąpiła zmiana oznaczenia okrętów z AGC na LCC, okręty dowodzenia floty. W połowie lat 60. XX wieku Kongres amerykański zaaprobował budowę następców wysłużonych okrętów typu "Mount McKinley". Między rokiem 1969 a 1970 wszystkie pozostałe w użyciu jednostki tego typu zostały przesunięte do rezerwy. W tym czasie jednostki typu "Blue Ridge" były dopiero w fazie wyposażania w stoczni i przez pewien okres US Navy była pozbawiona okrętów dowodzenia.
Budowa.
Z planowanych trzech okrętów wybudowano dwa: USS "Blue Ridge" (LCC-19) oraz USS "Mount Whitney" (LCC-20), pierwotnie oznaczonych numerami AGC-19 i AGC-20. Pod koniec 1968 roku anulowano decyzję o budowie trzeciej jednostki, oznaczonej jako AGC-21. Budowę powierzono dwóm stoczniom, "Blue Ridge" w Philadelphia Naval Shipyard w Filadelfii w stanie Pensylwania a "Mount Whitney" w Northrop Grumman Newport News w Newport News w stanie Wirginia.
Konstrukcja.
W nowej konstrukcji zebrano doświadczenia z kilku innych projektów, sięgnięto między innymi po ostatnie plany modernizacji krążowników typu "Cleveland". Okręty typu "Blue Ridge" wzorowano na lotniskowcach desantowych typu "Iwo Jima". Okręt pomimo swojego przeznaczenia zachował zdolność przewożenia na pokładzie jednostek desantowych. "Blue Ridge" mogą przyjąć na pokład 700 żołnierzy z pełnym osobistym wyposażeniem, ale bez ciężkiego sprzętu. Okręty mogą przewozić 3 kutry typu LCP i 2 typu LCVP, służące do przewozu żołnierzy na plażę. W odróżnieniu od okrętów desantowych typu "Iwo Jima", "Blue Ridge" otrzymały nadbudówkę umieszczoną centralnie. Na rufie znajduje się lądowisko dla śmigłowców, z którego mogą korzystać wszystkie typy śmigłowców z wyjątkiem CH-53. Wszystkie elementy konstrukcyjne okrętów wykonano ze stali okrętowej. Zdecydowaną większość przestrzeni wewnątrz jednostek zajmują pomieszczenia przeznaczone do pracy sztabowej.
Uzbrojenie.
Pierwotnie okręty posiadały po dwie wieże artyleryjskie z armatami kalibru 76 mm (po dwie na wieżę) i dwie ośmioprowadnicowe wyrzutnie Mk 25 dla rakiet "Sea Sparrow". W 1987 roku z obu okrętów zdjęto wieże armatnie oraz wyrzutnie rakietowe (mogą być one jednak szybko zamontowane na powrót lub mogą zostać zastąpione rakietami RAM). W 1985 roku na USS "Blue Ridge" a w 1987 na jego okręcie bliźniaku zainstalowano po dwa zestawy Phalanx CIWS, jeden ustawiony jest na dziobie a drugi na rufie.
Wyposażenie specjalistyczne.
Okręty wyposażone są w systemy kontroli działań na lądzie – MDS ("Mission Display System"), system kontroli i prowadzenia sił powietrznych CTAPS ("Contingency Theater Air Control System Automateg Planning System"), odbiorniki komercyjnych systemów satelitarnych, systemy łączności satelitarnej, środki łączności pracujące w pasmach wysokiej częstotliwości HFRG ("High Frequency Radio Group"), system nawigacyjny lotnictwa taktycznego TACAN, systemy transmisji danych oraz środki walki radioelektronicznej.

</doc>
<doc id="1646260" url="https://pl.wikipedia.org/wiki?curid=1646260" title="Janos Nemeth">
Janos Nemeth



</doc>
<doc id="1646263" url="https://pl.wikipedia.org/wiki?curid=1646263" title="Jan Płaza">
Jan Płaza



</doc>
<doc id="1646265" url="https://pl.wikipedia.org/wiki?curid=1646265" title="Wyspa Kitchenera">
Wyspa Kitchenera



</doc>
<doc id="1646266" url="https://pl.wikipedia.org/wiki?curid=1646266" title="Małżeństwa niesakramentalne">
Małżeństwa niesakramentalne



</doc>
<doc id="1646269" url="https://pl.wikipedia.org/wiki?curid=1646269" title="Pārdaugava Ryga">
Pārdaugava Ryga

Pārdaugava Ryga (łot. Futbola klubs „Pārdaugava” Rīga, ros. Футбольный клуб «Пардаугава» Рига, "Futbolnyj Kłub "Pardaugawa" Riga") – łotewski klub piłkarski, mający siedzibę w stolicy kraju – mieście Ryga.
Historia.
Chronologia nazw:
Klub Daugava/RVZ Ryga został założony w miejscowości Ryga w 1984 roku.
W 1984 zespół debiutował w rozgrywkach mistrzostw i Pucharu Łotewskiej SRR. W 1985 w drużynie grali juniorzy, dlatego klub nazywał się jako Reprezentacja Juniorów, a w 1988 zmienił nazwę już na Młodzieżowa reprezentacja. W 1990 klub przyjął nazwę Pārdaugava Ryga i został zaproszony do startu w nowo utworzonej Ligi Bałtyckiej, w której zajął 15.miejsce. W 1991 inny ryski klub Daugava Ryga został rozformowany i przekazał swoje miejsce w Pierwszej Lidze ZSRR klubowi Pārdaugava. W 1991 również zdobył wicemistrzostwo Łotewskiej SRR. "Pārdaugava" - to również nazwa firmy rolniczej, której właścicielem był ówczesny prezes Łotewskiego Związku Piłki Nożnej Vladimirs Ļeskovs.
W 1992 debiutował w pierwszych niepodległych rozrywkach Wyższej Ligi Łotwy, w której zajął czwarte miejsce, tuż za podium. W 1993 osiągnął swój największy sukces - dotarł do finału Pucharu Łotwy. W 1995 klub zbankrutował i po 8 kolejkach zrezygnował z dalszych występów, po czym został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2015).
Stadion.
Klub rozgrywał swoje mecze domowe na stadionie Daugava w Rydze, który mógł pomieścić 15,125 widzów (obecnie 5,083).
Piłkarze.
Znani piłkarze:

</doc>
<doc id="1646270" url="https://pl.wikipedia.org/wiki?curid=1646270" title="Kerkira">
Kerkira



</doc>
<doc id="1646271" url="https://pl.wikipedia.org/wiki?curid=1646271" title="Siv Lunde">
Siv Lunde

Siv Lunde z d. Bråten (ur. 31 grudnia 1960 w Drangedal) – norweska biathlonistka, wielokrotna medalistka mistrzostw świata
Kariera.
Pierwszy sukces osiągnęła w 1984 roku, podczas mistrzostw świata w Chamonix. Wspólnie z Sanną Grønlid i Gry Østvik zdobyła tam srebrny medal w sztafecie. Był to pierwszy w historii medal dla Norwegii w tej konkurencji. Wynik ten Norweżki w tym samym składzie powtórzyły na mistrzostwach świata w Egg rok później. Kolejne dwa medale wywalczyła podczas mistrzostw świata w Falun w 1986 roku. Najpierw zajęła drugie miejsce w biegu indywidualnym, plasując się między Evą Korpelą ze Szwecji i kolejną Norweżką - Sanną Grønlid. Parę dni później, razem z Grønlid i Anne Elvebakk zajęła trzecie miejsce w sztafecie. Ostatni medal zdobyła na mistrzostwach świata w Lahti w 1987 roku, gdzie wspólnie z Grønlid i Elvebakk ponownie była trzecia w sztafecie.
W zawodach Pucharu Świata zadebiutowała 4 marca 1983 roku w Lappeenranta, zajmując piąte miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła dzień później w tej samej miejscowości, kończąc rywalizację w sprincie na drugiej pozycji. Rozdzieliła tam dwie reprezentantki Finlandii: Aino Kallunki i Ailę Flyktman. W kolejnych startach jeszcze siedem razy stawała na podium zawodów tego cyklu, odnosząc jedno zwycięstwo: 3 marca 1985 roku w Lahti wygrała w sprincie. Najlepsze wyniki osiągnęła w sezonie 1982/1983, kiedy zajęła drugie miejsce w klasyfikacji generalnej, za Gry Østvik.
Czterokrotnie triumfowała w mistrzostwach Norwegii.
Po zakończeniu kariery została nauczycielką wychowania fizycznego oraz trenerką.
Jej mężem od 1986 roku jest były biathlonista, Ola Lunde, z którym ma córkę Ingeborg Lunde.

</doc>
<doc id="1646272" url="https://pl.wikipedia.org/wiki?curid=1646272" title="MMSI">
MMSI

MMSI, ang. "Maritime Mobile Service Identity" (morski numer identyfikacyjny) – składa się z 9 cyfr. Trzy pierwsze to tzw. nr MID – Maritime Identification Digits (morskie cyfry identyfikujące) przypisany krajowi, z którego pochodzi statek.
Każdy numer MMSI jest unikatowy i niepowtarzalny. Numer MMSI jest nadawany przez administrację kraju, w którym zarejestrowany jest statek. Polskie statki posiadają nr MMSI rozpoczynający się nr MID 261. Istnieje też możliwość nadania go osobie, która używa ręcznego radia morskiego. Oprócz numerów indywidualnych istnieją również numery grupowe, rozpoczynają się od jednego „0”. Numery stacji brzegowych rozpoczynają się od „00”.

</doc>
<doc id="1646273" url="https://pl.wikipedia.org/wiki?curid=1646273" title="Tablica (informatyka)">
Tablica (informatyka)

Tablica – kontener uporządkowanych danych zazwyczaj takiego samego typu, w którym poszczególne elementy dostępne są za pomocą kluczy (indeksu). Indeks najczęściej przyjmuje wartości numeryczne. Rozmiar tablicy jest albo ustalony z góry (tablice statyczne), albo może się zmieniać w trakcie wykonywania programu (tablice dynamiczne). Tablice jednowymiarowe mogą przechowywać inne tablice, dzięki czemu uzyskuje się tablice wielowymiarowe. W tablicach wielowymiarowych poszczególne elementy są adresowane przez ciąg indeksów.
Praktycznie wszystkie języki programowania obsługują tablice – jedynie w niektórych językach funkcyjnych zamiast tablic używane są listy (choć tablice zwykle też są dostępne). W matematyce odpowiednikiem tablicy jednowymiarowej jest ciąg, a tablicy dwuwymiarowej – macierz.
Tablice w popularnych językach programowania.
Pascal.
Tablice w Pascalu są typem strukturalnym, będącym zbiorem elementów adresowanych typem prostym porządkowym.
var tablica : array [1..16] of Integer;
C/C++.
Tablice w C/C++ są typem pochodnym obiektów, które zajmują ciągły obszar pamięci. Indeksowanie elementów zawsze zaczyna się od zera.
/* jednowymiarowa tablica 6 liczb całkowitych */
int tablica[6];
int tablica2[6][6]; //tablica dwuwymiarowa
int tablica3[7][7][7]; //tablica trójwymiarowa
Przy deklaracji wielkości tablicy użyte mogą zostać tylko liczby naturalne (bez zera).
C#.
Tablice w C# są obiektami. Wyróżnia się tablice jednowymiarowe, wielowymiarowe i nieregularne (poszarpane) czyli tablice tablic. Indeksowanie tablic zawsze zaczyna się od zera. Dopuszczalne są tablice bezelementowe.
int[] tablica = new int[6]; // jednowymiarowa tablica 6 liczb całkowitych
int[,] tablica2 = new int[6,6]; //tablica dwuwymiarowa
int[,] tablica3 = new int[7,7,7]; //tablica trójwymiarowa
// tablica nieregularna
int[][] tablicaX = new int[3][]; // jednowymiarowa tablica na trzy różne jednowymiarowe tablice
Java.
Tablice w Javie są obiektami. Można zdefiniować tylko tablice jednowymiarowe. Tablice wielowymiarowe można symulować przez definiowanie tablicy tablic. Indeksowanie tablic zawsze zaczyna się od zera.
int[] tablica = new int[6]; // deklaracja tablicy liczb całkowitych z jednoczesną alokacją na 6 elementów
JavaScript.
W języku tym tablice tworzy się tak:
var tablica =[1, 2, 3];
var tablicaPusta=[];
lub
var tablica=new Array(1,2,3);
var tablicaPusta=new Array();
Tablice w JavaScripcie są dynamiczne, co oznacza, że nie trzeba deklarować ich wielkości. Tablica powiększa się automatycznie.
var tablica=[1,2,3];
tablica[4]=5;
jest równoważne
var tablica=[1,2,3,undefined,5];
Tablice nie są osobnym typem danych w języku JavaScript. Mają osobną składnie deklaracji, ale są to obiekty, których kluczami są indeksy (zamieniane na ciągi znaków). Obiekty te posiadają specjalną właściwość "length". W nowej odsłonie języka (ES6/ES2015) tablice są także iteratorami.
Ruby.
Tablice w Ruby są obiektami i są dynamiczne.
tablica = [1, 2, 3]

</doc>
<doc id="1646274" url="https://pl.wikipedia.org/wiki?curid=1646274" title="Gucio zaczarowany (powieść)">
Gucio zaczarowany (powieść)

Gucio zaczarowany. Powieść dla młodszych dzieci – fantastyczno-przyrodnicza powieść dla dzieci autorstwa Zofii Urbanowskiej, wydana w 1884 roku.
W powieści "Gucio zaczarowany" ukazano historię chłopca, który za swoje lenistwo został przez wróżkę ukarany przemianą w muchę. Wróżka obdarza go ponadto czerwoną czapeczką, stanowiącą znak, że jest pokutnikiem – przemienionym człowiekiem – i nie wolno robić mu krzywdy. W tej postaci ogląda świat, poznając prawidła przyrody. Na swojej drodze spotyka różne zwierzęta, rozmawia z nimi i przekonuje się, że każda, nawet drobna istota, ma swoje zadanie do wykonania; poznaje także innego pokutnika – Joasię, przemienioną w pszczołę. I choć w końcu cała przygoda okazuje się jedynie snem, Gucio potrafi wyciągnąć naukę ze swoich przeżyć i przezwyciężyć swoje próżniactwo.
Utwór, prócz wymiaru dydaktycznego, ma także wymiar edukacyjny – przygody chłopca są pretekstem do opisu świata przyrody ożywionej. Jednak jego walorem, niespotykanym wcześniej w podobnych pozytywistycznych utworach, jest fantastyczna konwencja, która trafiła w gust dziecięcego czytelnika, czyniąc powieść bardzo popularną.
Echa literackie i kulturalne.
Powieść Urbanowskiej stała się inspiracją dla wielu późniejszych utworów dla dzieci, m.in. "Zosi Marudzińskiej i Wróżki Dzieciolubskiej" Marii Buyno-Arctowej czy "Czaru Wielkiej Sowy" Marii Kędziorzyny.
"Gucio zaczarowany" był lekturą dzieciństwa m.in. Jarosława Iwaszkiewicza, Aleksandra Wata czy Czesława Miłosza.
Czesław Miłosz nawiązał do utworu Urbanowskiej w jednym ze swoich wierszy, zarówno tytułem "Gucio zaczarowany" (jest to jednocześnie tytuł całego zbioru poezji Miłosza wydanego w 1964 roku przez paryski Instytut Literacki), jak i treścią:
Poeta napisał także przedmowę do pierwszego powojennego wydania powieści.
Na znajomość powieści Urbanowskiej wskazuje także wiersz Tadeusza Różewicza "Myrmekologia", noszący podtytuł "dalszy ciąg bajki o Guciu zaczarowanym" i będący być może repliką na wiersz Miłosza.
Adaptacje.
"Gucio zaczarowany" Urbanowskiej miał kilka adaptacji scenicznych, m.in. w Teatrze Telewizji (1997, reż. Tadeusz Arciuch, w roli Wróżki Grażyna Wolszczak) oraz szczecińskim Teatrze Lalek Pleciuga (2001).

</doc>
<doc id="1646275" url="https://pl.wikipedia.org/wiki?curid=1646275" title="Miki (miasto)">
Miki (miasto)

 – miasto w Japonii, na wyspie Honsiu, w prefekturze Hyōgo.
Położenie.
Miasto położone jest w środkowej części prefektury Hyōgo, na północ od stolicy prefektury Kobe. Powierzchnia miasta stanowi 2,2% powierzchni prefektury. Miasto graniczy z:
Historia.
Miasto otrzymało prawa miejskie 1 czerwca 1954 roku.

</doc>
<doc id="1646276" url="https://pl.wikipedia.org/wiki?curid=1646276" title="Wyszukiwanie liniowe">
Wyszukiwanie liniowe



</doc>
<doc id="1646277" url="https://pl.wikipedia.org/wiki?curid=1646277" title="Piotr Bednarz">
Piotr Bednarz

Piotr Bednarz (ur. 29 czerwca 1949 w Jeleniach zm. 26 marca 2009 we Wrocławiu) – polski robotnik i związkowiec, działacz opozycji w PRL.
Życiorys.
Syn Józefa i Ludwiki. Uzyskał wykształcenie zawodowe. W latach 1968–1981 był ślusarzem i operatorem maszyn w Dolnośląskich Zakładach Wytwórczych Maszyn Elektrycznych Dolmel. Od 1979 był członkiem Związku Zawodowego „Metalowcy”. W sierpniu 1980 został wiceprzewodniczącym komitetu strajkowego w swoim zakładzie pracy. Od września tego samego roku przewodniczył komitetowi zakładowemu „Solidarności”. Od 1981 pełnił funkcję wiceprzewodniczącego zarządu regionu związku jako zastępca Władysława Frasyniuka.
W grudniu 1981 na mocy poufnej uchwały prezydium ZR brał udział (m.in. z Józefem Piniorem i Stanisławem Huskowskim) w ukryciu 80 mln złotych pobranych z konta NSZZ „S”. Po wprowadzeniu stanu wojennego współorganizował (od 13 do 16 grudnia) strajki m.in. w VII Zajezdni MPK oraz w Państwowej Fabryce Wagonów Pafawag we Wrocławiu. Pozostawał następnie w ukryciu, działając w podziemnych strukturach związku. Był członkiem RKS Dolny Śląsk, a od października 1982 jego przewodniczącym. Wchodził w skład Tymczasowej Komisji Koordynacyjnej. Był jednym z najbardziej poszukiwanych działaczy związkowych w okresie stanu wojennego. W listopadzie 1982 został aresztowany w wyniku denuncjacji, przedstawiono mu propozycję uzyskania niskiej kary w zamian za prorządowe wystąpienie w telewizji, którą odrzucił. W grudniu 1982 skazano go na karę czterech lat pozbawienia wolności, orzekając trzyletnie pozbawienie praw publicznych. Został osadzony w areszcie śledczym we Wrocławiu, następnie więziony w zakładach karnych w Kłodzku, Strzelinie i Barczewie. Podczas śledztwa i w trakcie odbywania kary zmuszany był przez funkcjonariuszy SB do ujawnienia miejsca ukrycia związkowych pieniędzy. 15 maja 1984 podjął próbę samobójczą. Po zwolnieniu na mocy amnestii od lipca 1984 do marca 1985 przebywał w szpitalach, gdzie przeszedł kilka operacji.
Od 1987 wchodził w skład jawnej RKW. W okresie III RP w latach 1990–1995 zasiadał w zarządzie regionu „Solidarności” jako jego wiceprzewodniczący, od połowy lat 90. pracował w Zakładzie Ubezpieczeń Społecznych.
W 2006 został odznaczony przez Lecha Kaczyńskiego Krzyżem Komandorskim Orderu Odrodzenia Polski. W 2009 prezydent pośmiertnie nadał mu Krzyż Komandorski z Gwiazdą tego orderu.
W nakręconym w 2011 filmie "80 milionów" w postać Piotra Bednarza wcielił się Maciej Makowski.

</doc>
<doc id="1646278" url="https://pl.wikipedia.org/wiki?curid=1646278" title="Ono">
Ono

Ludzie.
"Ono" (小野) i "Ōno" (大野) to różne nazwy miejsc i nazwiska osób. "Ono" znaczy dosłownie „małe pole”, a "Ōno" – „duże pole”.

</doc>
<doc id="1646280" url="https://pl.wikipedia.org/wiki?curid=1646280" title="Park Narodowy Hamra">
Park Narodowy Hamra

Park Narodowy Hamra (szw. "Hamra nationalpark") – park narodowy w Szwecji, położony na terenie gminy Ljusdal, w regionie Gävleborg. Został utworzony w 1909 w celu ochrony pierwotnego lasu iglastego.
Na początku XX wieku obszar objęty parkiem narodowym nazywano "prawdopodobnie najlepszym przykładem pierwotnego lasu porastającego kiedyś Szwecję". Obecnie jest to jedyna pozostałość po tym lesie, gdyż park otoczony jest plantacją drzew iglastych .
Park położony jest na dwóch pagórkach morenowych otaczających niewielkie jezioro. Najstarsze świerki ("Picea abies") mają ponad 300 lat i są pokryte gęstymi porostami. Aby zachować pierwotny charakter lasu, przewrócone i martwe drzewa nie są usuwane.
Na terenie parku nie występuje wiele gatunków roślin i zwierząt. Najliczniej reprezentowaną grupą są owady, w tym około 450 gatunków chrząszczy.
Park jest łatwo dostępny dla turystów. Prowadzi do niego utwardzona droga, na której końcu, w pobliżu jeziora Fågelsjö, znajduje się parking i tablica informacyjna. Jedyny szlak turystyczny wytyczony na terenie parku na niektórych podmokłych odcinkach został poprowadzony po drewnianych kładkach.

</doc>
<doc id="1646286" url="https://pl.wikipedia.org/wiki?curid=1646286" title="Lista reaktorów United States Navy">
Lista reaktorów United States Navy

Lista reaktorów United States Navy

</doc>
<doc id="1646287" url="https://pl.wikipedia.org/wiki?curid=1646287" title="Daniel J. Callaghan">
Daniel J. Callaghan



</doc>
<doc id="1646294" url="https://pl.wikipedia.org/wiki?curid=1646294" title="Akatsuki">
Akatsuki

Akatsuki – jap. "świt":

</doc>
<doc id="1646300" url="https://pl.wikipedia.org/wiki?curid=1646300" title="Battle for the Sun">
Battle for the Sun

Battle for the Sun – szósty album studyjny zespołu Placebo. Album ukazał się 8 czerwca 2009. Przed wypuszczeniem singla promującego tę płytę ("For What It's Worth"), w mediach zapowiadał ją utwór "Battle for the Sun".

</doc>
<doc id="1646301" url="https://pl.wikipedia.org/wiki?curid=1646301" title="Ono (Japonia)">
Ono (Japonia)

 – miasto w Japonii, na wyspie Honsiu, w prefekturze Hyōgo.
Położenie.
Miasto położone jest w środkowej części prefektury Hyōgo, 20 km na północ od stolicy prefektury Kobe. Miasto graniczy z:
Historia.
Miasto otrzymało prawa miejskie 1 grudnia 1954 roku.

</doc>
<doc id="1646302" url="https://pl.wikipedia.org/wiki?curid=1646302" title="Ekran dźwiękowy">
Ekran dźwiękowy



</doc>
<doc id="1646306" url="https://pl.wikipedia.org/wiki?curid=1646306" title="Podział administracyjny Kościoła greckokatolickiego w Polsce (1918-1939)">
Podział administracyjny Kościoła greckokatolickiego w Polsce (1918-1939)



</doc>
<doc id="1646308" url="https://pl.wikipedia.org/wiki?curid=1646308" title="Rejon łyczakowski Lwowa">
Rejon łyczakowski Lwowa



</doc>
<doc id="1646310" url="https://pl.wikipedia.org/wiki?curid=1646310" title="Haj an-Nur">
Haj an-Nur

Haj an-Nur – dzielnica mieszkaniowa w południowo-zachodniej części Szarm el-Szejk w południowej części półwyspu Synaj, w muhafazie Synaj Południowy w Egipcie, na Riwierze Morza Czerwonego. Mieści się tutaj m.in. dworzec autobusowy, centrum medyczne wybudowane w kształcie piramidy z komorą dekompresji oraz meczet.

</doc>
<doc id="1646311" url="https://pl.wikipedia.org/wiki?curid=1646311" title="ZMD">
ZMD



</doc>
<doc id="1646312" url="https://pl.wikipedia.org/wiki?curid=1646312" title="Rejon frankowski Lwowa">
Rejon frankowski Lwowa



</doc>
<doc id="1646313" url="https://pl.wikipedia.org/wiki?curid=1646313" title="Rejon halicki Lwowa">
Rejon halicki Lwowa



</doc>
<doc id="1646314" url="https://pl.wikipedia.org/wiki?curid=1646314" title="Bob Dylan’s Greatest Hits Volume 3">
Bob Dylan’s Greatest Hits Volume 3

Bob Dylan’s Greatest Hits Volume 3 – trzeci kompilacyjny album Boba Dylana z serii „Greatest Hits”, gromadzący jego najpopularniejsze nagrania lat 1973–1990, wydany w 1994 r. Spotyka się także tytuł "Bob Dylan’s Greatest Hits, Volume 3" oraz ze skróconym słowem „Volume” do „Vol.” i rzymską cyfrą III.
Historia i charakter albumu.
Po 33 latach od poprzedniego albumu z największymi przebojami, Dylan zdecydował się wydać trzeci kompilacyjny album. Nie cieszył się on jednak już takim powodzeniem jak dwa poprzednie.
Gromadził on takie utwory, jak np. „Hurricane”, „Forever Young”, „Knockin’ on Heaven’s Door” i „Tangled Up in Blue”. Do tego dodano utwory z albumów wydanych w latach 80. i 90. W dodatku cztery utwory zostały wydane już na albumie „Biograph”: „Forever Young”, „Tangled Up in Blue”, „The Groom's Still Waiting at the Altar” i „Gotta Serve Somebody”.
Jedynym rarytasem albumu stała się więc tylko piosenka „Dignity”.

</doc>
<doc id="1646315" url="https://pl.wikipedia.org/wiki?curid=1646315" title="Ceramika „raku”">
Ceramika „raku”

 – unikalny rodzaj japońskiej ceramiki formowanej ręcznie i wypalanej w niskiej temperaturze, według techniki wypracowanej przez rodzinę Raku z Kioto ("Kyōto") w ciągu 450 lat jej działalności.
Opis.
Słynna wytwórnia ceramiki rodziny Raku od okresu Azuchi-Momoyama (1573–1615) wytwarza m.in. czarki ("chawan") służące do ceremonii picia herbaty ("chanoyu"). W zależności od zastosowanego szkliwa są one głównie czarne lub czerwone. Mogą zawierać domieszki tlenków metali, co daje mieniące się efekty kolorystyczne. 
Technika i filozofia tworzenia pierwszych wyrobów "raku" były wynikiem współpracy założyciela rodziny i mistrza ceremonii parzenia i picia herbaty, Sen no Rikyū (1522–1591), a tradycja trwa do dziś dzięki 16. już pokoleniu rodziny Raku. Miski te osiągają wysoką cenę i są poszukiwane w świecie ceremonii parzenia herbaty.
Naczynia wyjmuje się z pieca (temperatura 900–1150 °C) specjalnymi szczypcami. Następnie poddaje się je redukcji np. w wodzie, trocinach czy trawie, które pozostawiają ślady na naczyniach w postaci odcisków narzędzi, trawy, liści. Masy ceramiczne stosowane do "raku" są ogniotrwałe oraz zawierają montmorylonit.
Raku Museum.
Raku Museum ("Raku Bijutsukan") znajduje się obok domu i warsztatu rodziny Raku w Kioto. Zostało otwarte w 1978 roku przez czternaste pokolenie i posiada kolekcję składającą się głównie z: ceramiki wykonanej przez kolejne głowy rodziny, związanych z nią dokumentów i przyborów do herbaty przekazywanych z pokolenia na pokolenie. Muzeum jest w istocie podsumowaniem nieprzerwanej od ponad 450 lat tradycji rodziny Raku.
Naczynia "raku-yaki" pojawiły się dzięki Chōjirō, założycielowi rodziny, który wykonał miskę do herbaty w stylu "wabi-chanoyu" (japońska ceremonia picia herbaty), zapoczątkowanego przez mistrza Sen no Rikyū. W 2019 roku Kichizaemon Raku z piętnastego pokolenia ustąpił ze zwierzchnictwa rodziny na rzecz swojego starszego syna, Kichizaemona XVI.

</doc>
<doc id="1646316" url="https://pl.wikipedia.org/wiki?curid=1646316" title="G-A-Y">
G-A-Y

G-A-Y – klub gejowski znajdujący się w Londynie. Swoją działalność rozpoczął w 1976 roku. Przez blisko piętnaście lat był częścią London Astoria, obecnie znajduje się w dzielnicy Charing Cross w Londynie Centralnym. Właścicielem klubu jest MAMA Group. Klub przyciąga 6 000 osób tygodniowo i jest największym lokalem gejowskim w Londynie.
Klub znany jest jako miejsce występów muzycznych uznanych gwiazd, także ikon środowiska LGBT. W klubie G-A-Y gośćmi muzycznymi byli tacy artyści jak: Alcazar, All Saints, Aly &amp; AJ, Amerie, Amy Winehouse, Anastacia, Ash, Atomic Kitten, B*Witched, Bananarama, Belinda Carlisle, Boyzone, Britney Spears, Bucks Fizz, Busted, Chesney Hawkes, Christina Aguilera, Christina Milian, Cyndi Lauper, Dana International, Daniel Bedingfield, Dannii Minogue, Dina Carroll, Donna Summer, Emma Bunton, Erasure, Enrique Iglesias, Estelle, The Feeling, Five, Gabrielle, Geri Halliwell, Gina G, Girls Aloud, Gloria Gaynor, Hear'Say, Hilary Duff, Honeyz, The Human League, Jamelia, Jason Donovan, JC Chasez, Nicholas Marios, JoJo, Kelis, Kelly Rowland, Kylie Minogue, Lady GaGa, LeAnn Rimes, Liberty X, Lily Allen, Louise Redknapp, Madonna, Mariah Carey, Melanie Brown, McFly, Natasha Bedingfield, One Direction, Pink, Pussycat Dolls, Republica, Rihanna, Robyn, S Club 7, Scissor Sisters, Sheena Easton, Sister Sledge, Sonia Evans, Sophie Ellis-Bextor, Spice Girls, Steps, Sugababes, t.A.T.u., Victoria Beckham, Westlife, Will Young i The Saturdays.

</doc>
<doc id="1646317" url="https://pl.wikipedia.org/wiki?curid=1646317" title="G.A.Y.">
G.A.Y.



</doc>
<doc id="1646318" url="https://pl.wikipedia.org/wiki?curid=1646318" title="Bob Dylan's Greatest Hits, Volume 3">
Bob Dylan's Greatest Hits, Volume 3



</doc>
<doc id="1646320" url="https://pl.wikipedia.org/wiki?curid=1646320" title="Abu al-Hassan">
Abu al-Hassan



</doc>
<doc id="1646321" url="https://pl.wikipedia.org/wiki?curid=1646321" title="Abu al-Hasan">
Abu al-Hasan



</doc>
<doc id="1646322" url="https://pl.wikipedia.org/wiki?curid=1646322" title="Coma White">
Coma White

Coma White – ballada rockowa wydana na singlu promującym trzeci studyjny album grupy Marilyn Manson pt. "Mechanical Animals". Został wydany w roku 1999. .
Pierwotnie został wydany jako singel promocyjny, ostatecznie jednak powstał także kontrowersyjny teledysk, do którego realizacji grupę zainspirowały tragiczne zajścia w Columbine High School.

</doc>
<doc id="1646324" url="https://pl.wikipedia.org/wiki?curid=1646324" title="Astonishing Panorama of the Endtimes">
Astonishing Panorama of the Endtimes

Astonishing Panorama of the Endtimes – utwór grupy Marilyn Manson, jedyny wydany jako singel element ścieżki dźwiękowej do satyrycznego programu telewizyjnego MTV "Zapasy na śmierć i życie" ("Celebrity Deathmatch"). W roku 2001 był nominowany do nagrody Grammy w kategorii "Best Metal Performance".

</doc>
<doc id="1646329" url="https://pl.wikipedia.org/wiki?curid=1646329" title="Błaziny (gmina)">
Błaziny (gmina)

Błaziny – dawna gmina wiejska istniejąca do 1954 roku w woj. kieleckim. Siedzibą władz gminy były Błaziny.
W okresie międzywojennym gmina Błaziny należała do powiatu iłżeckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Błaziny, Dubrawa, Jasieniec Iłżecki, Koszary, Maziarze, Pakosław, Piotrowe Pole, Prendocin, Rybiczyzna, Seredzice i Seredzice kol.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Błaziny nie przywrócono, a z jej dawnego obszaru oraz z obszaru dawnej gminy Krzyżanowice utworzono nową gminę Iłża w tymże powiecie i województwie.

</doc>
<doc id="1646330" url="https://pl.wikipedia.org/wiki?curid=1646330" title="Krzyżanowice (gmina w województwie kieleckim)">
Krzyżanowice (gmina w województwie kieleckim)

Krzyżanowice – dawna gmina wiejska istniejąca do 1954 roku w woj. kieleckim. Siedzibą władz gminy były Krzyżanowice. 
W okresie międzywojennym gmina Krzyżanowice należała do powiatu iłżeckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Alojzów, Bujak Nowy, Chwałowice, Gaworzyna, Jedlanka Nowa, Jedlanka Stara, Kajetanów, Krzyżanowice, Lubianka, Małomierzyce, Płudnica, Starosiedlice i Walentynów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krzyżanowice nie przywrócono, a z jej dawnego obszaru oraz z obszaru dawnej gminy Błaziny utworzono nową gminę Iłża w tymże powiecie i województwie.

</doc>
<doc id="1646331" url="https://pl.wikipedia.org/wiki?curid=1646331" title="Łaziska (gmina w województwie kieleckim)">
Łaziska (gmina w województwie kieleckim)

Łaziska – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Łaziska, lecz siedzibą władz gminy była Bąkowa. 
W okresie międzywojennym gmina Łaziska należała do powiatu iłżeckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Antoniów, Bąkowa, Bielany, Borowiec, Czerwona, Huta, Kunegundów, Łaziska, Marianki, Marianów, Pasieki, Podgórze i Wielgie.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Łaziska nie przywrócono, a jej dawny obszar wszedł głównie w skład gminy Ciepielów w powiecie lipskim w tymże województwie.

</doc>
<doc id="1646333" url="https://pl.wikipedia.org/wiki?curid=1646333" title="Miechów (gmina w województwie kieleckim)">
Miechów (gmina w województwie kieleckim)

Miechów "(od 1973 Kazanów") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Miechów, lecz siedzibą władz gminy był Kazanów. 
Za Królestwa Polskiego gmina należała do powiatu iłżeckiego w guberni radomskiej. do gminy przyłączono obszar zniesionego miasta Kazanów.
W okresie międzywojennym gmina Miechów należała do powiatu iłżeckiego w woj. kieleckim. Po wojnie gmina zachowała przynależność administracyjną. 1 lipca 1952 roku gmina składała się z 21 gromad: Borów, Dębniak, Kazanów, Kochanów, Kopiec, Kowalków, Kroczów Mniejszy, Kroczów Większy, Miechów, Miechów kol., Niedarczów Dolny, Niedarczów Górny, Ostrownica, Ostrownica kol., Ostrówka, Osuchów, Ruda, Tomaszów, Wólka Gonciarska, Zakrzówek i Zakrzówek kol..
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Miechów nie przywrócono, utworzono natomiast jej terytorialny odpowiednik, gminę Kazanów w powiecie zwoleńskim w tymże województwie.

</doc>
<doc id="1646334" url="https://pl.wikipedia.org/wiki?curid=1646334" title="Dziurków (gmina)">
Dziurków (gmina)

Dziurków (do 1870 "Solec") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Dziurków, lecz siedzibą władz gminy był Solec (obecnie "Solec nad Wisłą"), który był równocześnie siedzibą odrębnej wiejskiej gminy Solec. 
Gmina Dziurków powstała 13 stycznia 1870 w powiecie iłżeckim w guberni radomskiej w związku z przemianowaniem dotychczasowej gminy Solec na gminę Dziurków. Przyczyną tego manewru była utrata praw miejskich przez miasto Solec (stanowiące dotąd odrębną gminę miejską) i przekształceniu jego w wiejską gminę Solec w granicach dotychczasowego miasta. Aby uniknąć dwóch jednostek wiejskich o tej samej nazwie, dotychczasową gminę Solec przemianowano na gminę Dziurków, zachowując jednak siedzibę w Solcu – odtąd siedzibie dwóch gmin (współczesna gmina Solec nad Wisłą obejmuje obszary zarówno dawnej gminy Solec jak i gminy Dziurków). Gmina Solec rozdzielała gminę Dziurków na dwie terytorialnie odrębne części. Ponadto część gminy Dziurków (Kępa Gostecka) znajdowała się na wschodnim brzegu Wisły, bez połączenia mostowego (co zlikwidowano dopiero w 1954, włączacjąc tę część do woj. lubelskiego).
W okresie międzywojennym gmina Dziurków należała do powiatu iłżeckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 8 gromad: Boiska, Boiska kol., Dziurków, Kępa Gostecka, Kolonia Nadwiślańska, Słuszczyn, Wola Solecka i Wola Solecka kolonia.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku utworzono gminę Solec nad Wisłą w powiecie lipskim w tymże województwie w zasięgu granic dawnych gmin Solec i Dziurków.

</doc>
<doc id="1646335" url="https://pl.wikipedia.org/wiki?curid=1646335" title="Pawłowice (gmina w województwie kieleckim)">
Pawłowice (gmina w województwie kieleckim)

Pawłowice – dawna gmina wiejska istniejąca do 1954 roku w woj. kieleckim. Siedzibą władz gminy były Pawłowice.
W okresie międzywojennym gmina Pawłowice należała do powiatu iłżeckiego w woj. kieleckim. 1 kwietnia 1927 do gminy Pawłowice włączono kolonię Ostrów i kolonię Kaliszany cz. III z gminy Kamień w powiecie puławskim województwa lubelskiego.
Po wojnie gmina zachowała przynależność administracyjną. 9 czerwca 1947 do gminy Pawłowice włączono gromadę Kępa Piotrowińska Kolonia i kolonię Herliczko z gminy Kamień w powiecie puławskim województwa lubelskiego. Według stanu z dnia 1 lipca 1952 roku gmina składała się z 9 gromad: Glina, Janów, Kępa Piotrowińska, Las Gliniański, Ostrów, Pawłowice, Sadkowice, Wola Pawłowska i Zemborzyn.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pawłowice nie przywrócono, a jej dawny obszar wszedł głównie w skład gminy Solec nad Wisłą w powiecie lipskim w tymże województwie.

</doc>
<doc id="1646336" url="https://pl.wikipedia.org/wiki?curid=1646336" title="Sagi Kalev">
Sagi Kalev

Sagi Kalev (ur. 30 lipca 1971 w Tel Awiwie) – izraelski model fitness, kulturysta, dietetyk. 
Życiorys.
Urodził się w Izraelu. Ma młodszego brata o imieniu Ido. Zdobył dwa tytuły mistrza kulturystyki Mr. Israel. W 1993 przeniósł się do Stanów Zjednoczonych, aby zająć się kulturystyką i modelingiem. Ukończył studia na wydziale dietetyki na University of Central Florida w hrabstwie Orange na Florydzie.
W 1996, gdy mieszkał w Kalifornii, rozpoczął karierę modela. Wkrótce wystąpił gościnnie w charakterze aktora w serialu NBC "Słoneczny patrol" i operze mydlanej CBS "Żar młodości". 
W 1999 został zwycięzcą zawodów kulturystycznych NPC Southwest USA Bodybuilding Championships, w których wystartował w kategorii półśredniej. Tego samego roku zwyciężył w zawodach NPC Lone Star Bodybuilding Classic w kategorii półciężkiej.
Był na okładkach magazynów takich jak „Men’s Workout”, „Muscle &amp; Fitness”, „Uomo d’Acciaio”, „Allenamento”, „Corpo”, „Ripetizioni”, „Iron Man”, „Reps!”, „Body Fitness” i „Hardcore Muscle”. 
Zamieszkał w Dallas w stanie Teksas i jest współwłaścicielem podmiejskiej siłowni. Pracuje jako osobisty trener i konsultant dietetyczny.
W 2015 poślubił trenerkę fitness Barbie Decker.

</doc>
<doc id="1646337" url="https://pl.wikipedia.org/wiki?curid=1646337" title="Krępa Kościelna (gmina)">
Krępa Kościelna (gmina)

Krępa Kościelna (do 1930 "Wierzchowiska") – dawna gmina wiejska istniejąca w latach 1930-1954 w woj. kieleckim. Siedzibą władz gminy była Krępa Kościelna.
Gmina Krępa Kościelna powstała 27 października 1930 roku w powiecie iłżeckim w woj. kieleckim, w związku z przemianowaniem gminy Wierzchowiska na "Krępa Kościelna".
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 17 gromad: Aleksandrów, Borowo, Boży Dar, Bronisławów, Gozdawa, Janów, Jawór, Krępa Górna, Krępa Kościelna, Leszczyny, Maziarze, Podolany, Ratyniec, Wierzchowiska, Wiśniówek, Wola Jaworska i Zofiówka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krępa Kościelna nie przywrócono, a jej dawny obszar wszedł głównie w skład gmin Sienno i Lipsko (nowej) w powiecie lipskim w tymże województwie.
Zobacz też: gmina Krępa.

</doc>
<doc id="1646338" url="https://pl.wikipedia.org/wiki?curid=1646338" title="Pętkowice (gmina)">
Pętkowice (gmina)

Pętkowice (1940-1944 "Skarbka"; od 1973 "Bałtów") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Pętkowice, lecz siedzibą władz gminy była Skarbka Górna. 
W okresie międzywojennym gmina Pętkowice należała do powiatu iłżeckiego w woj. kieleckim.
Podczas II wojny światowej zniesiona i przekształcona głównie w gminę Skarbka; jedynie Wygodę włączono do gminy Sienno i Potoczek do gminy Tarłów.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 13 gromad: Aleksandrów, Bałtów, Borcuchy, Dąbrowa, Michałów, Okół, Osówka, Pętkowice, Potoczek, Skarbka, Wólka Bałtowska, Wólka Pętkowska i Wygoda.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pętkowice nie przywrócono, utworzono natomiast jej terytorialny odpowiednik, gminę Bałtów w powiecie lipskim w tymże województwie.

</doc>
<doc id="1646339" url="https://pl.wikipedia.org/wiki?curid=1646339" title="J.R. Ackerley">
J.R. Ackerley

J. R. Ackerley, właściwie Joe Ackerley (ur. 4 listopada 1896 r. w Londynie, zm. 4 czerwca 1967 r. tamże) – brytyjski dziennikarz i pisarz.
Życiorys.
Wykształcony w prywatnych szkołach, gdzie – jak sam wspominał – odkrył "pociąg do innych chłopców". Był dzieckiem delikatnej urody, z tego powodu w szkole nazywano go "girlie" (z ang. "girl" – dziewczyna).
Po wybuchu I wojny światowej zgłasza się na ochotnika do wojska i natychmiast dostaje stopień podporucznika. W 1915 roku walczył we Francji, następnie był ranny w bitwie pod Sommą. Tuż po wyjściu ze szpitala ponownie na ochotnika udaje się na front. Był jeszcze dwukrotnie ranny, przeżył niemiecką niewolę, do Anglii wrócił dopiero po zakończeniu wojny.
W 1928 roku zaczął pracować w BBC, z którą – z kilkoma przerwami – był związany do roku 1959. Dał się poznać jako odkrywca talentów – promował wśród słuchaczy m.in. Philipa Larkina, Christophera Isherwooda czy Stephena Spendera.
W roku 1929 umiera ojciec Acherleya. Ten – już jako pisarz, opisał swoje stosunki z rodzicielem w "Mój ojciec i ja", gdzie natrafiamy na obraz ich zatargów spowodowanych homoseksualizmem syna i despotyzmem ojca.
W późniejszym życiu Ackerley popadł w alkoholizm, miewał ataki depresji i kłopoty finansowe. Jego książki były fikcją tylko z pozoru – w istocie artysta opisywał w nich siebie samego; jego bohaterowie przechodzili wszystko to, co Ackerley doświadczał w swoim życiu.
Homoseksualizm Ackerleya nie był dla nikogo tajemnicą, także dla jego radiowych słuchaczy. Po śmierci rodziców, gdy już nie musiał się ukrywać ze swoją orientacją, jawnie uczestniczył w kołach literackich, które tak naprawdę były miejscem spotkań gejów, wypowiadał się publicznie przeciw homofobii, potępiał szykanowanie homoseksualistów przez wciąż purytańskie brytyjskie społeczeństwo. Choć, jak twierdził, nigdy nie znalazł "idealnego przyjaciela", miał szereg dłuższych związków z innymi mężczyznami.
Zmarł w wieku siedemdziesięciu lat w rodzimym Londynie.

</doc>
<doc id="1646341" url="https://pl.wikipedia.org/wiki?curid=1646341" title="Richard Best">
Richard Best

Richard Halsey Best (ur. 24 marca 1910 w Bayonne, zm. 28 października 2001 w Santa Monica) – komandor podporucznik pilot US Navy. Uczestnik wojny na Pacyfiku, odznaczył się bohaterstwem w bitwie pod Midway. Absolwent United States Naval Academy, jedyny obok Normana Kleissa amerykański pilot, który w jednej bitwie trafił więcej niż jeden okręt wroga.
Bitwa pod Midway.
W bitwie tej dowodził eskadrą Bombing Squadron Six (VB-6) pokładowych bombowców nurkujących lotniskowca USS „Enterprise” (CV-6) Douglas SBD Dauntless. W trakcie bitwy – w wyniku nieporozumienia – dwie amerykańskie eskadry zaczęły atakować jeden lotniskowiec – „Kagę”. Kapitan Best dostrzegł błąd dowodzącego Scauting Squadron Six (VS-6) Wade'a McCluskyego i przerwał atak, jednak prawie cała jego jednostka kontynuowała bombardowanie. Best oraz jego dwaj skrzydłowi – por. Edwin John Kroeger i ppor. Frederic Thomas Weber, zaatakowali „Akagi”. Z trzech bomb trafiła jedna, zrzucona przez Richarda Besta. Wybuchła na górnym pokładzie hangarowym, wśród przygotowywanych do ataku samolotów torpedowych. Trafienie to doprowadziło do zagłady „Akagi”. Tego samego dnia, kapitan Best uczestniczył również w ataku na „Hiryu”. Bezpośrednio po bitwie został odznaczony najwyższym odznaczeniem bojowym marynarki, i drugim najwyższym w Stanach Zjednoczonych (po Medalu Honoru) Krzyżem Marynarki Wojennej (ang. "Navy Cross") oraz Zaszczytnym Krzyżem Lotniczym (ang. "Distinguished Flying Cross").
Była to jego ostatnia akcja bojowa. Podczas dolotu nad cel, testując aparat tlenowy, wciągnął do płuc niewielką ilość spalin i nazajutrz zaczął pluć krwią. Według diagnozy lekarskiej nastąpiło uaktywnienie gruźlicy utajonej, wskutek zatrucia gazami spalinowymi. Niezdolny do dalszej służby, został odesłany do szpitala.
Praca cywilna.
Best odszedł z marynarki w 1944. Po kilkuletnim leczeniu podjął pracę w małej placówce badawczej, należącej do Douglas Aircraft Company, przekształconej później w RAND Corporation. Był tam szefem ochrony. Funkcję tę pełnił aż do przejścia na emeryturę w 1975.
Śmierć.
Zmarł w 2001 i został pochowany na Narodowym Cmentarzu w Arlington.

</doc>
<doc id="1646342" url="https://pl.wikipedia.org/wiki?curid=1646342" title="Rejon hołosijiwski">
Rejon hołosijiwski

Rejon hołosijiwski – jeden z prawobrzeżnych rejonów Kijowa, znajduje się w południowej części miasta.
Utworzony w 2001, posiada powierzchnię około 156 km², i liczy ponad 205 tysięcy mieszkańców.

</doc>
<doc id="1646344" url="https://pl.wikipedia.org/wiki?curid=1646344" title="Rejon peczerski">
Rejon peczerski

Rejon peczerski – jeden z prawobrzeżnych rejonów Kijowa, znajduje się w centralnej części miasta. Ma powierzchnię około 19,5 km2, i liczy ponad 144 tysięcy mieszkańców.
Jest to najstarsza część miasta. Obejmuje między innymi Askoldową Mogiłę, miejsce pochówku księcia Askolda. Po przyjęciu przez księcia Włodzimierza chrztu właśnie tu powstały pierwsze świątynie chrześcijańskie. Domniemane miejsce przyjęcia chrztu przez mieszkańców Kijowa upamiętnione zostało wysokim pomnikiem księcia Włodzimierza w parku "Wołodymyrśka hirka". W 1051 inicjatorzy ruchu monastycznego na Rusi – mnisi Antoni i Teodozjusz założyli tu monaster, który stał się później znany jako Ławra Peczerska, która dała również rejonowi jego nazwę.
W rejonie peczerskim znajduje się w większość centralnych urzędów i instytucji Ukrainy, między innymi Administracja Prezydenta Ukrainy (ul. Bankowa), Rada Najwyższa Ukrainy (ul. Hruszewskiego), Narodowy Bank Ukrainy (ul. Instytucka), szereg ministerstw, Centralna Komisja Wyborcza Ukrainy (ul. Łesi Ukrainki), Sąd Najwyższy Ukrainy (ul. Pyłypa Orłyka). Skoncentrowano tutaj również wiele ambasad i konsulatów.
W rejonie istnieje wiele muzeów, między innymi Muzeum historii Ukrainy w II wojnie światowej.

</doc>
<doc id="1646345" url="https://pl.wikipedia.org/wiki?curid=1646345" title="Rejon podilski (Kijów)">
Rejon podilski (Kijów)

Rejon podilski – jeden z prawobrzeżnych rejonów Kijowa, znajduje się w północno-zachodniej części miasta.
Utworzony w 1921, posiada powierzchnię około 34 km2, i liczy ponad 180 tysięcy mieszkańców.

</doc>
<doc id="1646349" url="https://pl.wikipedia.org/wiki?curid=1646349" title="Rejon obołoński">
Rejon obołoński

Rejon obołoński – jeden z prawobrzeżnych rejonów Kijowa, znajduje się w północnej części miasta.
Utworzony 3 marca 1975, posiada powierzchnię około 110 km2, i liczy ponad 306 tysięcy mieszkańców.

</doc>
<doc id="1646352" url="https://pl.wikipedia.org/wiki?curid=1646352" title="Rejon swiatoszyński">
Rejon swiatoszyński

Rejon Swiatoszyński - jeden z prawobrzeżnych rejonów Kijowa, znajduje się w zachodniej części miasta.
Utworzony 27 kwietnia 2001, posiada powierzchnię około 110 km2, i liczy ponad 318 tysięcy mieszkańców.

</doc>
<doc id="1646354" url="https://pl.wikipedia.org/wiki?curid=1646354" title="Rejon sołomiański">
Rejon sołomiański

Rejon sołomiański – jeden z prawobrzeżnych rejonów Kijowa, znajduje się w środkowo-zachodniej części miasta.
Utworzony w 1921, posiada powierzchnię około 40 km2, i liczy ponad 280 tysięcy mieszkańców.

</doc>
<doc id="1646355" url="https://pl.wikipedia.org/wiki?curid=1646355" title="Rejon szewczenkowski (Kijów)">
Rejon szewczenkowski (Kijów)

Rejon szewczenkowski – jeden z prawobrzeżnych rejonów Kijowa, znajduje się w centralno-zachodniej części miasta.
Utworzony 4 kwietnia 1937, posiada powierzchnię około 270 km2, i liczy ponad 233 tysięcy mieszkańców.
12 września 2008 Rejon Szewczenkiwski podpisał porozumienie o współpracy z warszawską dzielnicą Ursus.

</doc>
<doc id="1646356" url="https://pl.wikipedia.org/wiki?curid=1646356" title="Rejon darnycki">
Rejon darnycki

Rejon darnycki – jeden z lewobrzeżnych rejonów Kijowa. Znajduje się w środkowo-wschodniej części miasta, ma powierzchnię około 134 km2 i liczy ponad 285 tysięcy mieszkańców. Został utworzony 3 kwietnia 1935.
W dniu 8 kwietnia 1944 roku polskie oddziały zostały zbombardowane na stacji kolejowej Darnica. Walki żołnierzy polskich pod Darnicą zostały upamiętnione na Grobie Nieznanego Żołnierza w Warszawie, napisem na jednej z tablic w okresie lat 1945–1990: "DARNICA 8 IV 1944".
Patrz także: Walki pod Darnicą

</doc>
<doc id="1646357" url="https://pl.wikipedia.org/wiki?curid=1646357" title="Rejon desniański">
Rejon desniański

Rejon desniański – jeden z lewobrzeżnych rejonów Kijowa, znajduje się w północno-wschodniej części miasta.
Utworzony 30 grudnia 1987, posiada powierzchnię około 148 km2, i liczy ponad 342 tysiące mieszkańców.

</doc>
<doc id="1646358" url="https://pl.wikipedia.org/wiki?curid=1646358" title="Rejon dniprowski (Kijów)">
Rejon dniprowski (Kijów)

Rejon dniprowski () – jeden z lewobrzeżnych rejonów Kijowa, znajduje się w środkowo-wschodniej części miasta.
Posiada powierzchnię około 67 km² i liczy ponad 356,5 tysiąca mieszkańców.

</doc>
<doc id="1646360" url="https://pl.wikipedia.org/wiki?curid=1646360" title="Rejon bałakławski">
Rejon bałakławski

Rejon bałakławski (, ) − jeden z czterech rejonów Sewastopola.
Ma powierzchnię około 545 km² i według danych z 2021 roku liczy 43 501 mieszkańców. Siedzibą władz rejonu jest Bałakława.
W skład rejonu wchodzi 1 miejska rada (Inkerman) i 2 silskie rady, obejmujące 16 wsi.

</doc>
<doc id="1646362" url="https://pl.wikipedia.org/wiki?curid=1646362" title="Józef Janduda">
Józef Janduda

Józef Janduda (ur. 10 września 1942 w Klostermansfeld) – polski piłkarz, z zawodu technik górnik. Grał na pozycji obrońcy i stopera. Do 1947 nosił imię Werner.
Kariera.
Był wychowankiem GKS Prezydent Chorzów, potem grał w Zrywie Chorzów (lata 1957–1960), Ruchu Chorzów (1961-70), Pogoni Szczecin (1970-73), od 1974 na stałe grał w USA: Wisła Garfield (1974), Rochester Lancers (1974-75), 42 mecze w NASL, Apollo New York, Polonia Greenpoint.
Podczas dziewięciu sezonów w Ruchu Chorzów rozegrał 140 spotkań i strzelił jednego gola. W 1968 roku zdobył z tym klubem mistrzostwo Polski. W 1961 roku zdobył Wicemistrzostwo Europy w reprezentacji młodzieżowej U-18. Grał także w reprezentacji narodowej. Był piłkarz złotej jedenastki chorzowskiego klubu w latach 60. Jego wujem był Henryk Janduda, reprezentant lat powojennych w barwach AKS-u Chorzów, a kuzynem Paweł Janduda (Górnik Zabrze, Polonia Bytom, ROW Rybnik, Górnik Knurów itd.).

</doc>
<doc id="1646363" url="https://pl.wikipedia.org/wiki?curid=1646363" title="Rejon gagariński">
Rejon gagariński

Rejon gagariński () – jeden z czterech rejonów Sewastopola.
Został utworzony 13 listopada 1975. Posiada powierzchnię około 61 km2, i liczy ponad 110 tysięcy mieszkańców. W rejonie znajduje się 96 ulic.

</doc>
<doc id="1646364" url="https://pl.wikipedia.org/wiki?curid=1646364" title="Rejon leniński (Sewastopol)">
Rejon leniński (Sewastopol)

Rejon leniński () – jeden z czterech rejonów Sewastopola.
Swoją obecną nazwę nosi od 1961, wcześniej nazywany był stalińskim. Posiada powierzchnię około 26 km2, i liczy ponad 110 tysięcy mieszkańców. Na terenie tego rejonu znajdują się główne urzędy Sewastopola.

</doc>
<doc id="1646365" url="https://pl.wikipedia.org/wiki?curid=1646365" title="Rejon nachimowski">
Rejon nachimowski

Rejon nachimowski () – jeden z czterech rejonów Sewastopola.
Został utworzony 24 kwietnia 1957 z połączenia rejonu piwnicznego i korabelnego. Posiada powierzchnię około 231 km2, i liczy ponad 110 tysięcy mieszkańców. 
W skład rejonu wchodzi 1 osiedlowa rada (Kacza) i 2 silskie rady, obejmujące 12 wsi i 1 osadę.

</doc>
<doc id="1646366" url="https://pl.wikipedia.org/wiki?curid=1646366" title="Antoni Nieroba">
Antoni Nieroba

Antoni Nieroba (ur. 17 stycznia 1939 w Chorzowie, zm. 24 czerwca 2021 tamże) – piłkarz, reprezentant Polski. Z zawodu technik - elektryk. Na początku kariery grał na pozycji pomocnika, a następnie obrońcy. Wychowanek Ruchu Chorzów, grał w tym klubie w latach 1952-1972.
W lidze rozegrał 347 spotkań (17 sezonów) i zdobył 20 goli – zajmuje 19. miejsce wśród polskich piłkarzy pod względem liczby rozegranych meczów w ekstraklasie. W barwach Ruchu rozegrał 401 spotkań (PP 36 meczów, Puchar Intertoto 12 meczów i Puchar UEFA 12 meczów). Jest absolutnym rekordzistą w ilości rozegranych meczów w tym klubie. Dwukrotnie zdobył mistrzostwo Polski: w roku 1960 i 1968.
Wspomnieć też należy, że Antoni Nieroba i Jego klubowy kolega z zespołu chorzowskiego Ruchu w 1965 roku mieli swój udział w zdobyciu przez...Polonię Bytom Pucharu Rappana, a stało się to za zgodą działaczy chorzowskiego Ruchu, którzy wspomogli bytomska Polonię wypożyczając swych dwóch piłkarzy.
W reprezentacji Polski swój pierwszy mecz rozegrał przeciwko reprezentacji Izraela 21 czerwca 1959 roku 7-2 (3-1) na Stadionie Olimpijskim we Wrocławiu,a swój ostatni mecz w koszulce z orłem na piersi rozegrał przeciwko reprezentacji Rumunii 29 października 1967 roku na stadionie krakowskiej Wisły 0-0 wynik tego towarzyskiego meczu. Mecz też ten był debiutem,a zarazem pożegnaniem z reprezentacją Polski dla klubowego kolegi Antoniego Nieroby z Ruchu Chorzów,Józefa Gomolucha.
Pod koniec kariery wyjechał do Francji gdzie grał od 1972 roku do 1974 roku w zespole LB Châteauroux (w 1984 w zespole tym pracował razem z Antonim Piechniczkiem). W latach 1980-1982 był trenerem Rozwoju Katowice, a do 2001 trenerem AKS-u Chorzów.
W 2017 roku otrzymał nagrodę imienia Gerarda Cieślika przyznawana byłym, wybitnym piłkarzom Ruchu Chorzów. Pochowany na cmentarzu przy kościele pw. Ducha Świętego w Chorzowie.

</doc>
<doc id="1646368" url="https://pl.wikipedia.org/wiki?curid=1646368" title="Dimityr Tonczew">
Dimityr Tonczew

Dimityr Stojanow Tonczew (bułg. "Димитър Стоянов Тончев"; ur. 7 listopada 1859 w Kałoferze, zm. 20 lutego 1937 w Sofii) – bułgarski prawnik i polityk, działacz Partii Liberalnej (1891-1904), następnie założyciel i przewodniczący Partii Młodo-Liberalnej (1904-1920), deputowany do Zwyczajnego Zgromadzenia Narodowego 4. (1884-1886), 5. (1887-1889), 6. (1890-1892), 8. (1894-1896), 10. (1899-1900), 12. (1902-1903), 15. (1911-1913), 16. (1913) i 17. kadencji (1914-1919) oraz Wielkiego Zgromadzenia Narodowego 3. kadencji (1886–1887), Przewodniczący Zgromadzenia Narodowego 5. kadencji (do 1888) oraz Wielkiego Zgromadzenia Narodowego 3 kadencji (od czerwca 1887), minister sprawiedliwości (1886, 1888–1891), handlu i rolnictwa (1894), budynków publicznych, dróg i komunikacji (1899–1900), spraw zagranicznych i wyznań wiary (1900-1901) oraz finansów (1913–1918).
W 1880 ukończył szkołę realną w Mikołajowie, a w 1883 studia w Wydziale Prawnym Uniwersytetu Noworosyjskiego w Odessie. Po powrocie do Rumelii Wschodniej pracował w Płowdiwie jako sędzia, zaś od 1884 jako adwokat. Po zjednoczeniu Rumelii Wschodniej z Księstwem Bułgarii przemieścił się na stałe do Sofii. Od 1886 wydawał gazetę "Płowdiw". 
Swoją karierę polityczną związał z Partią Liberalną. W 1884 po raz pierwszy został deputowanym do Zgromadzenia Narodowego. W parlamencie zasiadał, z przerwami, do 1919. Dwukrotnie piastował urząd Przewodniczącego Zgromadzenia Narodowego, zaś w Zgromadzeniu Narodowym 4. kadencji był wiceprzewodniczącym.
Po zamachu stanu przeciwko księciu Aleksandrowi I Battenbergowi został jednym ze zwolenników premiera Stefana Stambołowa, nazwanych później Partią Narodowo-Liberalną. W rządzie Stambołowa Tonczew przez prawie trzy lata był ministrem sprawiedliwości. W 1891 opuścił gabinet i włączył się do opozycyjnej Partii Liberalnej Wasiła Radosławowa. W tym okresie napisał kilka prac z zakresu prawa cywilnego. Zwieńczeniem jego działalności naukowej było otrzymanie w 1900 tytułu członka rzeczywistego Bułgarskiego Towarzystwa Literackiego.
Wybory parlamentarne w 1899 przyniosły zwycięstwo partiom liberalnym i pozwoliły im sformować rząd, w którym Tonczew został najpierw ministrem budynków publicznych, dróg i komunikacji, a potem spraw zagranicznych i wyznań wiary. Rządy liberałów cechowały się wystąpieniem kilku wielkich afer gospodarczych, w efekcie których byli ministrowie trafili w 1903 przed sąd. Tonczew otrzymał wyrok ośmiu miesięcy pozbawienia wolności za nadużycie władzy, ale wkrótce wyszedł na wolność dzięki amnestii. Po opuszczeniu więzienia postanowił porzucić Partię Liberalną i założyć własną, którą nazwał Partią Młodo-Liberalną.
Przez dziesięć następnych lat Partia Młodo-Liberalna pozostawała w opozycji. Dopiero w 1913 liberałowie po raz kolejny zdobyli większość w parlamencie, dzięki czemu mogli sformować koalicję rządową. W jej składzie obok formacji Tonczewa znalazły się Partia Liberalna i Partia Narodowo-Liberalna. Na czele rządu stanął Wasił Radosławow, zaś Tonczewowi przypadł urząd ministra finansów. Gabinet sprawował władzę przez pięć lat i okres jego rządów zbiegł się z wybuchem I wojny światowej. Klęska Carstwa Bułgarii w konflikcie została przez opinię publiczną przypisana liberałom. 4 listopada 1919 Tonczew został aresztowany i skazany na karę dożywotniego pozbawienia wolności jako jeden z winnych wciągnięcia kraju w wojnę po stronie państw centralnych. W więzieniu przebywał do 1924, kiedy to po raz kolejny objęła go amnestia. 
Po wyjściu na wolność próbował włączyć się w szeregi Partii Nacjonalno-Liberalnej, którą utworzyli byli działacze nieistniejących już partii liberalnych wchodzących w skład koalicji rządowej z lat 1913-1918. Jego wysiłki nie przyniosły efektu, bowiem nowi liderzy ugrupowania uznali, iż nie ma w nim miejsca dla skompromitowanych na scenie politycznej kraju "starych" liberałów. Nie mogąc odzyskać dawnej pozycji Tonczew zrezygnował z działalności politycznej i zajął się pisaniem ośmiotomowego dzieła poświęconego prawu zobowiązań i umów. 
Funkcje sprawowane przez Tonczewa w Radzie Ministrów.
Dimityr Tonczew zajmował następujące stanowiska w rządach Księstwa Bułgarii i Carstwa Bułgarii(w porządku chronologicznym):

</doc>
<doc id="1646372" url="https://pl.wikipedia.org/wiki?curid=1646372" title="Nefropatia C1q">
Nefropatia C1q

Nefropatia C1q (ang. C1q nephropathy) – rzadka choroba kłębuszków nerkowych (glomerulopatia), stanowiąca wariant ogniskowego segmentowego twardnienia kłębuszków związanego z kompleksami immunologicznymi, charakteryzująca się złogami immunoglobulin w mezangium przy jednoczesnym braku wykładników klinicznych i laboratoryjnych tocznia rumieniowatego układowego.

</doc>
<doc id="1646374" url="https://pl.wikipedia.org/wiki?curid=1646374" title="Biblioteka Bernardynów w Bydgoszczy">
Biblioteka Bernardynów w Bydgoszczy

Biblioteka Bernardynów w Bydgoszczy – zbiór księgozbiorów zebranych w okresie staropolskim w Bydgoszczy przez zakon bernardynów.
Biblioteka bernardynów jest największym księgozbiorem w Bydgoszczy przedrozbiorowej i jako jedyna zachowała się w części do czasów dzisiejszych. Wskutek wojen, grabieży, pożarów nie przetrwały w Bydgoszczy pozostałe biblioteki zakonne (karmelitów, klarysek, jezuitów), prywatne, czy też kościelne.
Historia.
Początki biblioteki bernardynów w Bydgoszczy sięgają 1488 roku. Założono ją wkrótce po erygowaniu w 1480 roku z fundacji biskupa kujawskiego Zbigniewa Oleśnickiego konwentu Braci Mniejszych św. Franciszka Obserwantów zwanych Bernardynami. W 1545 podczas pożaru kościoła i klasztoru biblioteka szczęśliwie ocalała. W 1591 gwardian bernardynów bydgoskich Wojciech Język z Sambora rozbudował klasztor i wzniósł nowe murowane pomieszczenie dla biblioteki. Do końca XVI wieku zgromadzono co najmniej 400 tomów. Książki otrzymywali do użytku poszczególni zakonnicy, najczęściej kaznodzieje.
Księgozbiór bernardynów bydgoskich posiadał dzieła zgrupowane w kilku działach:
Oprócz tego w bibliotece znajdowały się książki reprezentujące takie dyscypliny naukowe jak prawo, geografia, matematyka, astronomia, górnictwo i hutnictwo, nauki medyczne. Największą wartość zabytkową i artystyczną posiadają inkunabuły, które ozdobione są kolorowymi inicjałami wykonanymi przez miejscowego bernardyna brata Aleksego, skryptora słynącego ze zdobienia antyfonarzy.
Większość ksiąg pochodziła z zakupu oraz ofiar i darowizn zakonników, którzy przywozili je z wojaży zagranicznych (Dionizy Szyjka, Jan z Kościana, Melchior Dębiński, Wawrzyniec ze Słupcy i inni). Darowizny przekazywali też księża diecezjalni, szlachta i mieszczanie. W 1574 stałą sumę z dochodów tartaku na Okolu (100 florenów) przekazał na utrzymanie biblioteki starosta bydgoski Jan Kościelecki. Szczególne dary otrzymała biblioteka bernardynów w 1631, kiedy umierający kapelan kościoła i szpitala św. Krzyża Jan Synodoniusz z Pakości, podarował bernardynom spory księgozbiór, a zmarły syn fundatora klasztoru Klarysek Andrzeja Rozdrażewskiego pozostawił m.in. bibliotekę prawniczą złożoną z inkunabułów weneckich i francuskich. Inni znani z nazwiska fundatorzy to m.in.: starosta kcyński Piotr Czarnkowski (1620), solecki starosta niegrodowy Antoni Grasiński, burmistrz Bydgoszczy Wojciech Łochowski, czy mieszczka Elżbieta Szychowa.
Biblioteka wraz z istniejącym skryptorium oraz Bernardyńskim Studium Filozoficznym stworzyły warunki dla rozwoju środowiska o szerszych ambicjach intelektualnych. Jednym z profesorów studium był Bartłomiej z Bydgoszczy – bernardyn, który w miejscowym klasztorze prowadził owocne prace naukowe. Środowisko klasztorne było żywym ośrodkiem dziejopisarskim. Powstawały tutaj celowo zbierane zbiory wiadomości historycznych dotyczących zakonu, klasztoru oraz miasta Bydgoszczy. Z kilku napisanych kronik, opublikowana jest jedna z nich, której spisywanie rozpoczął z początkiem XVII w. Jan z Kościana.
Biblioteka szczęśliwie przetrwała burzliwe czasy: potopu szwedzkiego (1656-1660) i wojny północnej (1700-1721). W 1810 znajdowało się w bibliotece 2400, a w 1817 roku – 1989 tomów. Po kasacie klasztoru Bernardynów przez władze pruskie w 1829 biblioteka została umieszczona w domku loretańskim, a po jego wyburzeniu w 1838 – w schowku za ołtarzem kościoła pobernardyńskiego. Następnie przekazana parafii farnej przetrwała w zapomnieniu do 1907. Zbiory biblioteki zostały częściowo rozproszone. 21 niezidentyfikowanych pozycji zabrało Gimnazjum Królewskie w Bydgoszczy, a część inkunabułów przekazano do Biblioteki Seminarium Duchownego w Poznaniu.
Zbiorem zainteresowano się po opublikowaniu przez ks. Kamila Kantaka "Kroniki Bernardynów Bydgoskich". W 1907 na prośbę dyrektora Biblioteki Miejskiej dr. Georga Minde-Poueta proboszcz fary oddał zbiory w depozyt Bibliotece, gdzie je zinwentaryzowano. Na krótko przed odejściem Niemców w 1920 roku, władze kościelne w obawie przez wywózką zbiorów, odebrały je i umieściły w kościele św. Trójcy. Ostatecznie zbiory znalazły poczesne miejsce i zostały odpowiednio wyeksponowane w polskiej Bibliotece Miejskiej. W 1936 roku Bibliotekę wyeksponowano w stylizowanym pomieszczeniu urządzonym staraniem ówczesnego dyrektora Biblioteki Miejskiej dr. Witolda Bełzy i ofiarności społeczeństwa miasta. Podczas II wojny światowej część zbiorów została zniszczona i wywieziona przez Niemców.
XXI wiek.
W Wojewódzkiej i Miejskiej Bibliotece Publicznej w Bydgoszczy zdeponowanych jest 1557 dzieł w 1382 woluminach zebranych przez bernardynów. Cały zachowany zbiór stanowią dzieła XV–XVIII-wieczne. Podział zbiorów pod względem chronologicznym wygląda następująco:
Zachowało się 25 wydań Biblii (w tym dziewięć XV-wiecznych), księgi liturgiczne, zbiory kazań i żywotów świętych, kilka wydań Złotej Legendy – najpoczytniejszej książki średniowiecza, dzieła reformacyjne Marcina Lutra i Filipa Melanchtona i kontrreformacyjne Walentego Wróbla, Stanisława Hozjusza i Stanisława Sokołowskiego, dzieła filozoficzne Arystotelesa, św. Tomasza z Akwinu, Lombarda, Dunsa Szkota, Diogenesa Laertiosa, Boethiusa, kodeksy prawa cywilnego i kanonicznego, fizyka Arystotelesa i św. Alberta Wielkiego, historia Józefa Flawiusza, mowy Izokratesa, podręczniki sztuki wymowy, dzieła medyczne m.in. Kanon medycyny Ibn Sina oraz podręcznik anatomii z 1501 roku, literatura piękna (Owidiusz, Seneka, Wergiliusz, Terencjusz). Zgromadzone dzieła pochodzą z drukarń polskich i zachodnioeuropejskich, m.in. oficyn Krzysztofa Plantina z Antwerpii, czy też Aldusa Manitiusa w Wenecji.
Okresem największego rozkwitu biblioteki był XVI wiek, kiedy pierwsze pokolenia bernardynów polskich prezentowały najwyższy poziom umysłowy. Wiek XVII przyniósł wiele druków przekazywanych w darowiznach, ale dobór tytułów jest już mniej ciekawy.
W zbiorze znajduje się 98 inkunabułów (dzieł wydanych do 1500 roku). Są wśród nich pozycje szczególnie cenne i unikatowe nawet w skali światowej jak np.:
Zwiedzanie.
Biblioteka Bernardynów od 1936 roku umieszczona jest w specjalnym pomieszczeniu w budynku Wojewódzkiej i Miejskiej Biblioteki Publicznej w Bydgoszczy i należy do Działu Zbiorów Specjalnych WiMBP. Pomieszczenia stylizowane są na średniowieczną czytelnię klasztorną. Zwiedzanie odbywa się w zorganizowanych grupach po wcześniejszym umówieniu, a regularnie m.in. podczas Nocy Muzeów.

</doc>
<doc id="1646375" url="https://pl.wikipedia.org/wiki?curid=1646375" title="Analiza ilościowa">
Analiza ilościowa



</doc>
<doc id="1646376" url="https://pl.wikipedia.org/wiki?curid=1646376" title="Bogdan Kamieński">
Bogdan Kamieński

Bogdan Edward Stanisław Kamieński (ur. 14 marca 1897 w Oświęcimiu, zm. 9 sierpnia 1973 w Krakowie), polski fizykochemik, przedmiotem jego badań były elektrochemia i fizykochemia zjawisk powierzchniowych.
Życiorys.
Był synem Władysława, dyrektora urzędu ksiąg gruntowych w Wadowicach i Jadwigi Kuhn. Naukę w gimnazjum rozpoczął w 1911 w Wadowicach, a następnie w latach 1911–1914 kontynuował w Gimnazjum Św. Anny w Krakowie maturę zdając w gimnazjum w Cieszynie. W czasie I wojny światowej walczył w latach 1915–1918 jako żołnierz armii austriackiej na froncie włoskim. Po wojnie podjął studia chemiczne na Uniwersytecie Jagiellońskim studiując w latach 1918–1923, między innymi pod opieką Tadeusza Estreichera. W czasie studiów został asystentem Katedry Chemii Nieorganicznej na UJ gdzie pracował w latach 1920–1924. Pracę doktorancką obronił w 1924, przez dwa kolejne lata pracował w przemyśle. W 1926 został starszym asystentem Katedry Chemii Nieorganicznej, a po habilitacji w 1929 przeniósł się na Politechnikę Lwowską, gdzie został mianowany profesorem. W 1932 powrócił do pracy w Krakowie i został profesorem i kierownikiem Katedry Chemii Fizycznej i Elektrochemii Wydziału Filozoficznego UJ. 6 listopada 1939 został aresztowany wraz z innymi profesorami w ramach Sonderaktion Krakau. Po trzech tygodniach pobytu w więzieniach w Krakowie i Wrocławiu 27 listopada został wywieziony do obozu koncentracyjnego Sachsenhausen skąd zwolniono go 8 lutego 1940. W czasie okupacji od 1942 pracował w fabryce kosmetyków Miraculum, od 1944 pracował również w wytwórni szczepionek prof. Odo Bujwida. Był zaangażowany w pracę tajnego uniwersytetu oraz prowadził pracę naukową przygotowując materiały do książki "Elementy chemii fizycznej" wydanej w 1947. Po wojnie został mianowany profesorem zwyczajnym UJ. W latach 1947–1952 sprawował funkcję dziekana Wydziału Matematyczno – Fizycznego UJ, był także kierownikiem budowy gmachu Instytutu Chemicznego UJ. Ponadto od 1945 r. był członkiem korespondentem, a od Polskiej Akademii Umiejętności, a od 1947 r. członkiem czynnym. Z kolei od 1952 r. był członkiem korespondentem, a od 1961 r. członkiem rzeczywistym Polskiej Akademii Nauk. Ponadto w okresie 1966-1968 był wiceprezesem PAN. Był też (1964–1969) przewodniczącym Komitetu Polskiego IUPAC. W latach 1955–1967 kierował Zakładem Fizykochemii Zjawisk Powierzchniowych Instytutu Chemii Fizycznej PAN. W 1967 r. przeszedł na emeryturę. Za zasługi dla rozwoju polskiej nauki otrzymał nagrodę państwową II stopnia za osiągnięcia w dziedzinie zastosowania metody elektrometrycznej w analizie adsorpcyjnej w 1951.
W 1958 r. był nominowany do nagrody Nobla w dziedzinie chemii.
Był zięciem profesora Władysława Natansona, ożeniony z Julią Natanson, miał córkę Marię i Elżbietę. Pochowany na Cmentarzu Rakowickim (pas 26, płn.).

</doc>
<doc id="1646377" url="https://pl.wikipedia.org/wiki?curid=1646377" title="Wysokie proste ustawienie główki płodu">
Wysokie proste ustawienie główki płodu

Wysokie proste ustawienie główki płodu – sytuacja położnicza, w której główka płodu wstawia się lub wstawiła się szwem strzałkowym w wymiarze prostym płaszczyzny wchodu miednicy. Jest to nieprawidłowe ustawienie płodu związane z patologicznym mechanizmem porodowym. Występuje częściej przy nieprawidłowej budowie miednicy i przy niewspółmierności płodowo-miednicowej. Postępowanie zależy od odpowiednio wczesnego rozpoznania i oceny postępu porodu; podejmuje się próbę porodu drogami naturalnymi lub rozwiązuje się ciążę przez cięcie cesarskie.
Epidemiologia.
Wysokie proste ustawienie główki spotykane jest w 0,5–1% porodów.
Przebieg.
Na ogół możliwy jest poród drogami natury. W przypadku niestosunku porodowego może jednak dojść do dodatkowych powikłań związanych z przedłużonym porodem, z pęknięciem macicy włącznie.

</doc>
<doc id="1646378" url="https://pl.wikipedia.org/wiki?curid=1646378" title="Mistrzostwa Świata w Biegach Przełajowych 1994">
Mistrzostwa Świata w Biegach Przełajowych 1994

22. Mistrzostwa Świata w Biegach Przełajowych – zawody lekkoatletyczne, które odbyły się 26 marca 1994 roku w Budapeszcie, na Węgrzech.

</doc>
<doc id="1646382" url="https://pl.wikipedia.org/wiki?curid=1646382" title="Niskie poprzeczne ustawienie główki płodu">
Niskie poprzeczne ustawienie główki płodu

Niskie poprzeczne ustawienie główki płodu (zwrot niedokonany) – sytuacja położnicza, w której przy całkowitym rozwarciu ujścia szyjki macicy główka płodu osiągnęła dno miednicy bez dokonania drugiego zwrotu, tak że szew strzałkowy przebiega w wymiarze poprzecznym wychodu miednicy, przez dłuższy czas w II okresie porodu, opóźniając jego dalszy przebieg. 
Postępowanie zależy od odpowiednio wczesnego rozpoznania i oceny postępu porodu; podejmuje się próbę porodu drogami naturalnymi lub stosuje się wyciągacz próżniowy. Dawniej stosowano kleszcze położnicze. 
Powinno się spróbować ułożyć rodzącą na tym boku, na którym znajduje się ta część główki, która powinna być częścią przodującą, a więc powinna zejść niżej i dokonać obrotu ku przodowi. Przy takim położeniu tyłogłowie wraz z ciemiączkiem tylnym powinny przemieścić się ku przodowi. 
Rodzącą kładziemy więc na bok odpowiadający potylicy; przy ustawieniu pierwszym - na lewy bok; przy ustawieniu drugim - na prawy bok.
Przyczyny występowania.
Przyczyny wystąpienia tej sytuacji położniczej nie są dobrze znane. Prawdopodobny wpływ mają na to kształt kanału rodnego oraz kształt główki dziecka.
Niskie poprzeczne ustawienie główki płodu często występuje w miednicach płaskich krzywiczych, a także w przypadkach małej, okrągłej główki.

</doc>
<doc id="1646384" url="https://pl.wikipedia.org/wiki?curid=1646384" title="Mistrzostwa Świata w Biegach Przełajowych 1995">
Mistrzostwa Świata w Biegach Przełajowych 1995

23. Mistrzostwa Świata w Biegach Przełajowych – zawody lekkoatletyczne, które odbyły się 25 marca 1995 roku w Durham, w Anglii.

</doc>
<doc id="1646386" url="https://pl.wikipedia.org/wiki?curid=1646386" title="Mistrzostwa Świata w Biegach Przełajowych 1996">
Mistrzostwa Świata w Biegach Przełajowych 1996

24. Mistrzostwa Świata w Biegach Przełajowych - zawody lekkoatletyczne, które odbyły się 23 marca 1996 roku w Stellenbosch, w Południowej Afryce.

</doc>
<doc id="1646387" url="https://pl.wikipedia.org/wiki?curid=1646387" title="Profil biofizyczny płodu">
Profil biofizyczny płodu

Profil biofizyczny płodu (test Manninga, ang. biophysical profile, BPP) – zestaw nieinwazyjnych badań płodu określający stan płodu na podstawie pięciu parametrów biofizycznych:
Wykonuje się następujące badania:
Ocenia się punktowo każdy z pięciu parametrów; wynik prawidłowy na 2 punkty, a nieprawidłowym na 0 punktów. Od otrzymanej punktacji łącznej uzależnia się dalsze postępowanie kliniczne.
Na zmodyfikowany profil biofizyczny płodu składa się test niestresowy i pomiar AFI.
Profil biofizyczny płodu pozwala ocenić przede wszystkim niedotlenienie płodu, ponieważ badane parametry są czułymi wskaźnikami funkcji układu nerwowego płodu, najbardziej wrażliwego na hipoksję.

</doc>
<doc id="1646390" url="https://pl.wikipedia.org/wiki?curid=1646390" title="Indeks Phalena">
Indeks Phalena



</doc>
<doc id="1646392" url="https://pl.wikipedia.org/wiki?curid=1646392" title="Test niestresowy">
Test niestresowy



</doc>
<doc id="1646393" url="https://pl.wikipedia.org/wiki?curid=1646393" title="Test stresowy">
Test stresowy



</doc>
<doc id="1646394" url="https://pl.wikipedia.org/wiki?curid=1646394" title="Test Manninga">
Test Manninga



</doc>
<doc id="1646395" url="https://pl.wikipedia.org/wiki?curid=1646395" title="Camberley">
Camberley

Camberley – miasto w Wielkiej Brytanii, w Anglii, w regionie South East England, w hrabstwie Surrey. W 2001 miasto to zamieszkiwało 30 155 osób.
W tym mieście ma swą siedzibę klub piłkarski Camberley Town F.C.

</doc>
<doc id="1646396" url="https://pl.wikipedia.org/wiki?curid=1646396" title="Enigma (film 1983)">
Enigma (film 1983)

Enigma – brytyjsko-francuski film sensacyjny z 1983 roku na podstawie powieści Michaela Baraka.
Opis fabuły.
CIA otrzymuje informacje o akcji KGB zmierzającej do likwidacji 5 radzieckich dysydentów mieszkających na zachodzie. Wiedzą, kiedy, ale nie wiedzą, gdzie i kogo. By nie dopuścić do zamachów Bodley, rezydent CIA w Paryżu ma zwerbować Aleksa Holbecka – Amerykanina urodzonego w NRD, który obecnie pracuje w Paryżu dla rozgłośni Wolny Świat. Po ostrym sprzeciwie Alex zgadza się wykonać zadanie. Ma wrócić do NRD i zdobyć mikroprocesor zainstalowany w urządzeniu kodującym poufne meldunki agentów KGB. Jednak kiedy trafia do Berlina Wschodniego, zostaje zdemaskowany, ale udaje mu się uciec.

</doc>
<doc id="1646399" url="https://pl.wikipedia.org/wiki?curid=1646399" title="Mistrzostwa Świata w Biegach Przełajowych 1998">
Mistrzostwa Świata w Biegach Przełajowych 1998

26. Mistrzostwa Świata w Biegach Przełajowych – zawody lekkoatletyczne, które odbyły się 21 i 22 marca 1998 roku w Marrakeszu, w Maroku.
Z zawodach nie wzięli udziału zawodnicy z Izraela, którzy nie otrzymali marokańskich wiz. Siedmiu biegaczy i czterech opiekunów ekipy bezskutecznie oczekiwało na lotnisku w Paryżu na przyznanie im wiz wjazdowych do Maroka. Działacze IAAF wyrazili dezaprobatę i oburzenie decyzją marokańskich władz, Primo Nebiolo próbował interweniować nawet u króla Hassana II, jednak bez efektu. W czerwcu 1998 rada IAAF na posiedzeniu w Sewill postanowiła ukarać Marokańską federację za tę sytuację – Marokańczycy musieli pokryć koszty podróży i pobytu Izraelczyków w Paryżu, gdzie ubiegano się o wizy a także odebrano Maroku prawo do organizowania imprez lekkoatletycznych na terenie tego kraju.

</doc>
<doc id="1646400" url="https://pl.wikipedia.org/wiki?curid=1646400" title="Biała intryga">
Biała intryga

Biała intryga – brytyjski film sensacyjny z 1988 roku na podstawie powieści Jamesa Foksa.

</doc>
<doc id="1646401" url="https://pl.wikipedia.org/wiki?curid=1646401" title="Carlo Mauri">
Carlo Mauri

Carlo Mauri (ur. 12 maja 1930 w Lecco, zm. 31 maja 1982 w Lecco) – włoski wspinacz i podróżnik.
Zaczął się wspinać we włoskich Alpach. Dokonał między innymi pierwszego zimowego wejścia na Cima Grande di Lavaredo.
Rozpoczął później wspinaczkę za granicą. W 1956 r. zdobył Monte Sarmiento na Ziemi Ognistej a w 1958, jako członek wyprawy Riccardo Cassina w Karakorum, zdobył razem Bonattim po raz pierwszy Gaszerbrum IV.
W 1969 i 1970 r. był członkiem ekspedycji, którą dowodził Thor Heyerdahl. Przepłynęli Atlantyk w łodziach Ra I i Ra II zrobionych z papirusu. Później Mauri wziął udział w wielu wyprawach, między innymi śladami Marco Polo oraz po Patagonii i Dorzeczu Amazonki. W 1977 r. znowu spotkał się z Heyerdahlem podczas ekspedycji "Tigris".
Zmarł w Lecco w 1982 r.

</doc>
<doc id="1646402" url="https://pl.wikipedia.org/wiki?curid=1646402" title="Mihály Patai">
Mihály Patai

Mihály Patai (ur. 21 czerwca 1953 w Békéscsabie), węgierski ekonomista, dyrektor Giełdy Budapeszteńskiej od 2008 oraz dyrektor generalny (CEO) węgierskiego oddziału banku "UniCredit".
Życiorys.
Mihály Patai w 1976 ukończył studia na Uniwersytecie Ekonomicznym Karola Marksa w Budapeszcie (obecnie Uniwersytet Korwiński), a trzy lata później zdobył doktorat z ekonomii na tej uczelni. Ukończył również szereg kursów i studiów podyplomowych, w 1978 program CMEA w Moskwie, w 1981 na Uniwersytecie Wiedeńskim i w 1985 w Węgierskim Banku Międzynarodowym w Londynie. Patai mówi w języku angielskim, rosyjskim oraz niemieckim.
W latach 1976-1979 pracował w Narodowym Banku Węgier. Od 1978 do 1982 był pracownikiem naukowym w Instytucie Badań Finansowych. Od 1982 do 1998 zajmował stanowisko wicedyrektora Departamentu Finansowego w Ministerstwie Finansów.
Od 1988 do 1993 był asystentem dyrektora w Banku Światowym w Waszyngtonie. W latach 1993-1996 był dyrektorem administracyjnym w banku "K&amp;H Bank". W latach 1996-2006 pełnił funkcję dyrektora węgierskiego oddziału towarzystwa ubezpieczeniowego "Allianz". 16 kwietnia 2006 został dyrektorem "UnicreditBank Hungary Zrt.". W grudniu 2008 objął stanowisko Giełdy Budapeszteńskiej.

</doc>
<doc id="1646403" url="https://pl.wikipedia.org/wiki?curid=1646403" title="MSN">
MSN



</doc>
<doc id="1646404" url="https://pl.wikipedia.org/wiki?curid=1646404" title="Debitor">
Debitor



</doc>
<doc id="1646407" url="https://pl.wikipedia.org/wiki?curid=1646407" title="Simona Krupeckaitė">
Simona Krupeckaitė

Simona Krupeckaitė (ur. 13 grudnia 1982 w Ucianie) – litewska kolarka torowa, dwukrotna mistrzyni świata.
25 marca 2009 podczas mistrzostw świata w Pruszkowie zdobyła tęczową koszulkę mistrzyni świata w wyścigu na dystansie 500 m ze startu zatrzymanego, ustanawiając nowy rekord świata wynikiem 33,296 s. Rok i trzy dni później zdobyła drugi złoty medal w mistrzostwach świata, tym razem w keirinie. Ponadto jeszcze 12 razy stawała na podium mistrzostw świata w latach 2004-2012, zazwyczaj w sprincie i wyścigu na 500 m ze startu zatrzymanego.
Trzykrotnie startowała w igrzyskach olimpijskich (2004, 2008, 2012), zajmując w sprincie odpowiednio 7. i 8. i 5. miejsce, 4. w wyścigu na 500 m w Atenach w 2004 roku oraz 7. miejsce w keirin w Londynie w 2012.

</doc>
<doc id="1646408" url="https://pl.wikipedia.org/wiki?curid=1646408" title="Camelford">
Camelford

Camelford (korn. "Reskammel") – miasto w Wielkiej Brytanii, w Anglii, w regionie South West England, w hrabstwie Kornwalia. W 2001r, miasto to zamieszkiwało 2 256 osób.

</doc>
<doc id="1646409" url="https://pl.wikipedia.org/wiki?curid=1646409" title="Simona Krupeckaite">
Simona Krupeckaite



</doc>
<doc id="1646411" url="https://pl.wikipedia.org/wiki?curid=1646411" title="Strefa zrzutu">
Strefa zrzutu

Strefa zrzutu () – amerykański film sensacyjny z 1994 roku.
Fabuła.
Policjant Pete z bratem Terrym eskortują hakera komputerowego Earla Leedy’ego samolotem. W połowie lotu dochodzi do eksplozji. Ginie Terry, kilku pasażerów wypada z samolotu, wśród nich Leedy. Pete zostaje zawieszony i nikt mu nie wierzy. Postanawia na własną rękę prowadzić śledztwo. Nowo poznana Jessie wprowadza go w środowisko spadochroniarzy. Policjant odkrywa, że skoczkowie wykorzystują swoje umiejętności w celu popełniania przestępstw.

</doc>
<doc id="1646412" url="https://pl.wikipedia.org/wiki?curid=1646412" title="Wskaźnik AFI">
Wskaźnik AFI



</doc>
<doc id="1646414" url="https://pl.wikipedia.org/wiki?curid=1646414" title="Zespół znikającego bliźniaka">
Zespół znikającego bliźniaka



</doc>
<doc id="1646415" url="https://pl.wikipedia.org/wiki?curid=1646415" title="Zespół odwróconego przepływu krwi tętniczej">
Zespół odwróconego przepływu krwi tętniczej



</doc>
<doc id="1646416" url="https://pl.wikipedia.org/wiki?curid=1646416" title="Shispare">
Shispare

Shispare (lub Shispare Sar albo Shisparé Sar) – jeden wyższych szczytów grupy Batura Muztagh, najbardziej na zachód wysuniętej części Karakorum. 
Shispare leży na wschód od Batura Sar, najwyższego szczytu Batura Muztagh. Rzeka Hunza otacza masyw od południowego zachodu, zachodu i północnego zachodu. Dolina Hunzy leży w dystrykcie Gilgit w północnym Pakistanie.
Pierwszego wejścia dokonała ekspedycja polsko-niemiecka pod przewodnictwem Janusza Kurczaba. Członkami ekspedycji byli: Martin Albanus, Hubert Bleicher, Heinz Borchers, Leszek Cichy, Mirosław Dąbrowski, Marek Grochowski, Jan Holnicki-Szulc, Piotr Kintopf, Ryszard Marcjoniak, Andrzej Młynarczyk, Herbert Oberhofer, Maciej Piątkowski i Jacek Poręba. Wyprawa trwała 35 dni, w tym czasie jeden z członków – Heinz Borchers – zginął w lawinie.
Następna próba miała miejsce w 1989. Japońska ekspedycja pod przewodnictwem Masato Okamoto spędziła na górze 2 miesiące, ale nie zdobyła szczytu, dotarli oni na wysokość ok. 7200 m.
W 1994 r. miało miejsce drugie udane wejście, autorami była japońska ekspedycja pod przewodnictwem Yukiteru Masui.
22 sierpnia 2017 roku zespół Kazuya Hiraide i Kenro Nakajima stanął na szczycie Shispare po ukończeniu nowej drogi na pn.-wsch. ścianie o trudnościach WI5/M6, 2700 m. Wspinaczka trwała 4 dni – Japończycy spędzili 3 noce w ścianie. Drogę nazwano Shukriya – czyli „dziękuję” w języku Urdu. Za to osiągnięcie zespół japoński otrzymał nagrodę Złotego Czekana w roku 2018. 
Nie odnotowano więcej udanych wejść.

</doc>
<doc id="1646419" url="https://pl.wikipedia.org/wiki?curid=1646419" title="Gremliny rozrabiają">
Gremliny rozrabiają

Gremliny rozrabiają () – amerykański horror komediowy z 1984 roku.
Fabuła.
Billy Peltzer w Święta Bożego Narodzenia dostaje od swojego ojca naukowca małe, włochate zwierzątko – mogwaia Gizmo. Opieka nad nim wymaga przestrzegania trzech zasad: nie wolno wystawiać go na światło, kontakt z wodą i nie należy karmić go po północy. Oczywiście te wszystkie reguły zostają złamane. Pod wpływem wody Gizmo zaczyna się rozmnażać, a jego potomstwo, nakarmione zbyt późno, zmienia się w gremliny i terroryzuje miasto, atakując ludzi i demolując wszystko.
Nagrody i nominacje.
Nagrody Saturn 1985

</doc>
<doc id="1646421" url="https://pl.wikipedia.org/wiki?curid=1646421" title="Wewnątrzwątrobowa cholestaza ciężarnych">
Wewnątrzwątrobowa cholestaza ciężarnych



</doc>
<doc id="1646423" url="https://pl.wikipedia.org/wiki?curid=1646423" title="Carnforth">
Carnforth

Carnforth - miasto w Wielkiej Brytanii, w Anglii, w regionie North West England, w hrabstwie Lancashire, w dystrykcie Lancaster. W 2001 roku miasto liczyło 5350 mieszkańców. Carnforth jest wspomniana w Domesday Book (1086) jako "Chreneforde".

</doc>
<doc id="1646424" url="https://pl.wikipedia.org/wiki?curid=1646424" title="Parwowiroza">
Parwowiroza



</doc>
<doc id="1646426" url="https://pl.wikipedia.org/wiki?curid=1646426" title="Jama Douglasa">
Jama Douglasa



</doc>
<doc id="1646427" url="https://pl.wikipedia.org/wiki?curid=1646427" title="Akademia Nauk Stosowanych w Koninie">
Akademia Nauk Stosowanych w Koninie

Akademia Nauk Stosowanych w Koninie (ANS, do 1 marca 2022 roku: Państwowa Wyższa Szkoła Zawodowa w Koninie) – państwowa wyższa szkoła zawodowa utworzona w 1998 w Koninie.
Historia.
Państwowa Wyższa Szkoła Zawodowa w Koninie została utworzona 1 lipca 1998 na podstawie Rozporządzenia Rady Ministrów z 16 czerwca 1998. 
1 marca 2022 roku uczelnia zmieniła nazwę na Akademia Nauk Stosowanych w Koninie. 
O uczelni.
Studia stacjonarne są w ANS bezpłatne. Absolwenci otrzymują dyplom licencjata, a w przypadku kierunków technicznych – inżyniera. Zdobyte kwalifikacje i dyplom uczelni uprawniają do legitymowania się wykształceniem wyższym pierwszego stopnia oraz stanowią podstawę do podjęcia studiów magisterskich.
ANS składa się z czterech budynków. Ponadto uczelnia oferuje również dostęp do dwóch Domów Studenckich, siłowni oraz do Biblioteki im. prof Mariana Walczaka. Akademia bierze udział w projekcie Erasmus+.
Mury PWSZ w Koninie opuściło do tej pory ponad 17 tys. absolwentów studiów licencjackich, inżynierskich, magisterskich i studiów podyplomowych.
Wydziały i kierunki kształcenia.
ANS oferuje możliwość kształcenia na kilkunastu kierunkach studiów pierwszego i drugiego stopnia (studia licencjackie, inżynierskie i magisterskie) prowadzonych w ramach trzech wydziałów.

</doc>
<doc id="1646428" url="https://pl.wikipedia.org/wiki?curid=1646428" title="Carterton (Oxfordshire)">
Carterton (Oxfordshire)

Carterton - miasto w Wielkiej Brytanii, w Anglii, w regionie South East England, w hrabstwie Oxfordshire. W 2001 r. miasto to zamieszkiwało 20120 osób.

</doc>
<doc id="1646429" url="https://pl.wikipedia.org/wiki?curid=1646429" title="Death (singel)">
Death (singel)

Death — drugi singel brytyjskiego zespołu rockowego White Lies. Wydany został 22 września 2008 roku
tym razem nie tylko na płycie gramofonowej, ale też na CD i w wersji do ściągnięcia. Utwór pochodzi z debiutanckiego krążka grupy "To Lose My Life...". Na stronie B singla, wydanego na CD, umieszczono remiks tej piosenki nagrany przez pochodzący z Toronto duet Crystal Castles i Haunts.
Singel uplasował się na 52. miejscu listy UK Singles Chart.
Lista utworów.
1 wersja
2 wersja
Teledysk.
Wideo zrealizowano w Szwecji, reżyserem tak jak też dwóch następnych teledysków grupy jest Andreas Nilsson. Podczas filmu widzimy na przemian grający zespół i ludzi bez twarzy.

</doc>
<doc id="1646432" url="https://pl.wikipedia.org/wiki?curid=1646432" title="Jednostki Montevideo">
Jednostki Montevideo

Jednostki Montevideo (ang. Montevideo units) – jednostki skali aktywności skurczowej macicy, ocenianej przez odjęcie wartości napięcia podstawowego od szczytowego ciśnienia wewnątrzmacicznego w czasie skurczu. Aktywny obszar skurczu określa się jako iloczyn ciśnienia w czasie skurczu macicy (w mm Hg na 10 min) i liczby skurczów w ciągu 10 min.
Aktywność skurczów Alvareza ocenia się na około 25 jednostek Montevideo. Wartości 100–120 jednostek zwiastują poród.
Skalę opracowali w 1949 roku Roberto Caldeyro Barcia i Hermogenes Alvarez z kliniki w Montevideo (Urugwaj), stąd nazwa.

</doc>
<doc id="1646434" url="https://pl.wikipedia.org/wiki?curid=1646434" title="Skala Montevideo">
Skala Montevideo



</doc>
<doc id="1646435" url="https://pl.wikipedia.org/wiki?curid=1646435" title="Pasu Sar">
Pasu Sar

Passu Sar (lub Pasu Sar albo Pasu I) to jeden ze szczytów grupy Batura Muztagh, części Karakorum. Leży w dystrykcie Gilgit, w północnej części Pakistanu. 
Pierwszego wejścia dokonali: Max Wallner, Dirk Naumann, Ralf Lehmann, i Volker Wurnig 7 sierpnia 1994 r.

</doc>
<doc id="1646436" url="https://pl.wikipedia.org/wiki?curid=1646436" title="Jednostka Montevideo">
Jednostka Montevideo



</doc>
<doc id="1646438" url="https://pl.wikipedia.org/wiki?curid=1646438" title="Epipremnum złociste">
Epipremnum złociste

Epipremnum złociste, epipremnum złote ("Epipremnum aureum" (Linden &amp; André) G.S.Bunting) – gatunek wieloletnich, wiecznie zielonych pnączy z rodziny obrazkowatych, pochodzący z Wysp Towarzystwa, introdukowany na całym świecie poza Europą i Antarktydą. Epipremnum złociste jest jedną z najpopularniejszych pnących roślin pokojowych.
Rozmieszczenie geograficzne.
Epipremnum złociste występuje naturalnie jedynie na Moorea, wyspie wulkanicznej w archipelagu Wysp Towarzystwa. Roślina ta została introdukowana na całym świecie i występuje: w Afryce (Wybrzeże Kości Słoniowej, Kamerun, Kenia i Seszele), w Azji (południowe Chiny, archipelag Ogasawara, Sri Lanka, Tajlandia, Półwysep Malajski, Wyspy Salomona), w Australii (Queensland), na wyspach Oceanii (Fidżi, Sporady Środkowopolinezyjskie) i w Ameryce (Hawaje, Floryda, Kostaryka, Kuba, Portoryko, Surinam, Ekwador i Brazylia).
Nazewnictwo.
Gatunek znany jest pod wieloma łacińskimi nazwami, na początku XXI wieku uznawany był za odmianę "Epipremnum pinnatum" 'Aureum', pod koniec XX wieku zaliczany był do rodzaju rafidofora ("Rhaphidophora aurea" – rafidofora złocista lub r. złota), a wcześniej do rodzaju scindapsus ("Scindapsus aureus" – scindapsus złocisty lub s. złoty). Obecnie nadal roślinę tę określa się potocznie nazwą scindapsus.

</doc>
<doc id="1646439" url="https://pl.wikipedia.org/wiki?curid=1646439" title="Scindapsus złoty">
Scindapsus złoty



</doc>
<doc id="1646442" url="https://pl.wikipedia.org/wiki?curid=1646442" title="Scindapsus aureus">
Scindapsus aureus



</doc>
<doc id="1646443" url="https://pl.wikipedia.org/wiki?curid=1646443" title="Podillia-Chmelnyćkyj Chmielnicki">
Podillia-Chmelnyćkyj Chmielnicki



</doc>
<doc id="1646444" url="https://pl.wikipedia.org/wiki?curid=1646444" title="Epipremnum aureum">
Epipremnum aureum



</doc>
<doc id="1646445" url="https://pl.wikipedia.org/wiki?curid=1646445" title="Rotulus">
Rotulus

Rotulus ("biblos", "volumen") – najstarsza forma książki rękopiśmiennej. Sporządzano go ze sklejonych kart papirusu, zapisanych jednostronnie i nawiniętych na wałek z drzewa, kości lub rogu ("umbiculum"). Tak uzyskany rulon rozwijany był stopniowo od prawej do lewej strony, gdzie znów go zwijano. Część zwoju zawierająca dzieło stanowiła "tomus". Pierwszą karę zwoju zwano protokołem, a ostatnią eschatokołem. Dzieło rozpoczynało się od formuły "incipit liber", a kończyło formułą "explicitus liber". Te same formuły przeszły do kodeksów, a nawet do inkunabułów. Zwoje chowano w futerale skórzanym lub z barwnego płótna. Futerały układano w wiązki i wkładano do specjalnych skrzyń ("bibliothecae"). Użytek zwojów papirusowych dla sporządzania rękopisów literackich zanikł już w VI w., ale dla sporządzania dokumentów przetrwał do XI w.
Podobne formy nadawano rękopisom pergaminowym. Jednak rotulus pergaminowy rozwijany był z góry w dół, a konsekwentnie także odpowiednio zapisywany. Rotulusy takie osiągały w średniowieczu nawet do 30 m. długości. W Polsce zachował się rotulus z 1252 r., długości 3,49 m. Przechowywany w bibliotece katedry krakowskiej tzw. "Miracula sancti Stanislai".
Rotulus to także spis poszczególnych pism w jednostce archiwalnej według ich kolejności.

</doc>
<doc id="1646446" url="https://pl.wikipedia.org/wiki?curid=1646446" title="Kanał Białomorski">
Kanał Białomorski



</doc>
<doc id="1646449" url="https://pl.wikipedia.org/wiki?curid=1646449" title="Mołdawia (region historyczny)">
Mołdawia (region historyczny)



</doc>
<doc id="1646450" url="https://pl.wikipedia.org/wiki?curid=1646450" title="Rośliny doniczkowe">
Rośliny doniczkowe



</doc>
<doc id="1646452" url="https://pl.wikipedia.org/wiki?curid=1646452" title="Bukowina (kraina)">
Bukowina (kraina)



</doc>
<doc id="1646454" url="https://pl.wikipedia.org/wiki?curid=1646454" title="Żywioł powietrza">
Żywioł powietrza



</doc>
<doc id="1646455" url="https://pl.wikipedia.org/wiki?curid=1646455" title="To Lose My Life">
To Lose My Life

To Lose My Life — trzeci singel brytyjskiego zespołu rockowego White Lies. Wydany został 12 stycznia 2009 roku, tydzień przed wydaniem debiutanckiego albumu grupy, To Lose My Life...
Historia nagrania.
Piosenka została nagrana podczas trwającej, z przerwami, od maja do września 2008 sesji. Teledysk do utworu został nakręcony przez Andreasa Nilssona, który zrealizował wideo do dwóch innych singli zespołu: "Death" i "Farewell to the Fairground".
Lista utworów.
Vinyl.
1 wersja
2 wersja

</doc>
<doc id="1646463" url="https://pl.wikipedia.org/wiki?curid=1646463" title="Miniatury manuskryptów ormiańskich">
Miniatury manuskryptów ormiańskich

Miniatury manuskryptów ormiańskich stanowią ważną część dziedzictwa kulturalnego narodu ormiańskiego. Gdy Armenia w roku 301 przyjmowała chrześcijaństwo – pierwsza w świecie – jako religię państwową, jej historia liczyła już ponad tysiąc lat. Święty Mesrop Masztoc stworzył w roku 406 alfabet ormiański. W klasztorach mnisi mogli przepisywać ewangeliarze i inne święte księgi w ojczystym języku ormiańskim. Pisano na pergaminie, częściej dwustronnie, rzadko jednostronnie. Mnisi-miniaturzyści zdobili księgi iluminacjami. Farby zagęszczano spoiwem z białka jaj kurzych, stosowano zdobienie złotem listkowym. Stylistycznie miniatury zgodne były z wymaganiami ikonografii chrześcijańskiej, wykazywały jednak wpływy miniatur perskich. Oprócz postaci biblijnych ukazywały fantastyczne stworzenia, bogate ornamenty roślinne. Wiele pomysłowości widać w kompozycjach inicjałów, otaczających litery bogatą dekoracją. Stylistycznie wyróżnia się kilka szkół, związanych z klasztorami. Szczyt rozwoju sztuki miniatury ormiańskiej przypada na XIII wiek. 
Za najwybitniejszego twórcę miniatury ormiańskiej tego okresu krytycy sztuki uważają Torosa Roslina (ur. 1210-1216, zm. 1270-1288). Zachowało się kilkanaście manuskryptów z sygnaturą Roslina. Jego dzieła charakteryzuje niezwykła precyzja. Na marginesach wokół głównych miniatur rozmieszczał niezwiązane z tematem rysunki fantastycznych roślin i zwierząt. Twarze osób miały wyraziste rysy, wyrażające różne uczucia. Roslin znał twórczość mistrzów miniatury Europy i Bizancjum, ale zachował własny styl.
Malarstwem miniaturowym zajmowali się również artyści diaspory ormiańskiej w Europie i na Bliskim Wschodzie, także we Lwowie.
Podczas częstych najazdów mongolskich, arabskich, potem osmańskich na ziemie Armenii święte księgi ukrywano i chroniono przed zniszczeniem. Największy księgozbiór zgromadzono przez stulecia w Katolikacie Autokefalicznego Kościoła Apostolskiego Armenii w Eczmiadzinie. Wiele rękopisów zgromadzono również w klasztorze mechitarystów na wyspie św. Łazarza w Wenecji i w klasztorze św. Akopa (Jakuba) w Jerozolimie. 
Księgozbiór Katolikatu został w roku 1920 skonfiskowany i upaństwowiony. Dopiero w roku 1939 przewieziono go do Erywania, tworząc Instytut Matenadaran (orm. "księgozbiór") nazwany w roku 1962 imieniem twórcy pisma ormiańskiego – Mesropa Masztoca. W latach 1945 – 1957 zbudowano według projektu architekta Marka Grigoriana budynek Instytutu.
Do naukowego opracowania księgozbioru Matenadaranu przyczyniła się szczególnie historyczka sztuki ze Smoleńska – Lidia Durnowo (1885-1963). Skazana w roku 1934 w Leningradzie jako rzekomy „aktywny członek kontrrewolucyjnej organizacji faszystowskiej” na zesłanie, przedostała się do Armenii i zajęła w latach 1937-1951 m.in. badaniami nad miniaturami rękopisów ormiańskich. Prace naukowe mogła jednak publikować tylko pod pseudonimem. 

</doc>
<doc id="1646465" url="https://pl.wikipedia.org/wiki?curid=1646465" title="Dazhu Huihai">
Dazhu Huihai

Dazhu Huihai (chiń. 大珠慧海, pinyin "Dàzhū Huìhǎi"; kor. 대주혜해 "Taeju Hyehae"; jap. "Daishū Ekai"; wiet. "Ðại Châu Huệ Hải"; pol. "Wielka Perła Oceanu Mądrości", zm. po 788) – mistrz chan z okresu dynastii Tang, uczeń Mazu Daoyi.
Życiorys.
Był uważany za najważniejszego ucznia mistrza Mazu, o czym świadczy umieszczenie jego nazwiska na steli Mazu, zaraz pod nazwiskiem Mazu. Również w tekstach chanu "Jingde chuandeng lu" i "Zutang ji" jego biografie następują natychmiast po Mazu.
O jego życiu zachowało się mało pewnych informacji.
Urodził się w Jianzhou (Fujian). Pochodził z rodziny Zhu. Praktykę buddyjską rozpoczął w klasztorze Dayun w ówczesnej prowincji Yue. Został zaordynowany przez mistrza Zhi. Do Mazu jako jego uczeń dołączył prawdopodobnie w Fojiyan, znajdującym się w pobliżu rodzinnego miasta Huihaia. Czyni go to najwcześniejszym uczniem mistrza Mazu.
Według jego biografii, umieszczonej w "Jingde chuandeng lu" (i której wiarygodność jest niepewna), Dazhu został mnichem u Daozhiego w klasztorze Dayun w Yuezhou (Zhejiang) i po tym fakcie udał się do Jiangxi, gdzie studiował u mistrza Mazu przez 6 lat. Następnie powrócił do Yuezhou, aby zaopiekować się swoim starym i chorym nauczycielem, u którego przyjął mnisią ordynację.
Początkowo nie odegrał jednak większej roli w rozwoju szkoły hongzhou założonej przez Mazu, gdyż najpewniej opuścił go, zanim Mazu stał się dobrze znanym mistrzem. Był więc traktowany jako człowiek z zewnątrz. Jednak już na „stupie Daoyi” napisanej przez Quana Deyu, Dazhu jest zaliczony do jedenastu głównych uczniów mistrza Mazu i to on prowadził innych uczniów w czasie ceremonii pogrzebowej w 788 r.
Teksty.
Dziś jest najbardziej znany jako autor śastry "Dunwu rudao yaomen lun" (頓悟入道要門論, "Traktat o zasadach wejścia na Drogę poprzez nagłe przebudzenie"), w skróconej formie "Dunwu lun" ("Traktat o natychmiastowym przebudzeniu"), która stanowi osobisty zapis jego nauk, w przeciwieństwie do zdecydowanej większości innych zapisków tego okresu, które kompilowali uczniowie danych mistrzów po ich śmierci. Drugim tekstem przypisywanym mu jest "Dayun heshang yaofa" ("Istotne nauki czcigodnego Dayuna"). Ten drugi tekst zapewne zawiera zapisane przez Dazhu nauki jego pierwszego nauczyciela Daozhiego.
Jeśli chodzi natomiast o "Dunwu rudao yaomen lun", to po raz pierwszy został on wydany przez Miaoxiego w 1374 r. Składa się z dwu tekstów: pierwszym jest właściwy tekst "Dunwu rudao yaomen lun" odkryty przez Miaoxiego, natomiast drugi zatytułowany "Zhufang menren canwen yulu" ("Zapis wypowiedzi Dazhu i odwiedzających studentów ze wszystkich stron") zawiera jego rozmowy z uczniami.
Po dokładnym zbadaniu "Dunwu rudao yaomen lun" (zachowanym sprzed 1374 r., a więc starszym) Seizan Yanagida zauważył, że oba wydania mają różne wstępy, a w dodatku treść ma wiele wspólnego z nauczaniem północnej szkoły i jej przeciwnikiem Hezem Shenhui, a więc tematami, które były poruszane w tekstach przed "Mazu yulu". Tekst ten zawiera wiele wspólnych wyrażeń z tekstami Hezego, np.: „wgląd w naturę” (chiń. jianxing), „bez myślenia” (chiń. wunian) czy też „Trzy nauki [moralność, koncentracja i mądrość] są tożsame” (chiń. sanxue deng).
Tymczasem "Jingde chuandeng lu" zawiera tekst Dazhu "Obszerne rozprawy Huihaia", który jest identyczny ze "Zhufang menren canwen yulu" i zawiera trzydzieści dwa kazania i dialogi. Tematy dyskutowane w tych tekstach są zgodne z naukami Mazu i szkoły hongzhou.
Prawdopodobnie więc "Dunwu rudao yaomen lun" i "Dayun heshang yaofa" zostały pomieszane. Obecny tekst "Dunwu rudao yaomen lun" jest najpewniej tekstem "Dayun heshang yaofa", podczas gdy dysputy Dazhu, a szczególnie "Obszerne rozprawy Huihaia" są oryginalnym tekstem "Dunwu rudao yaomen lun".
Linia przekazu Dharmy zen.
Dwie kolejne liczby to:

</doc>
<doc id="1646466" url="https://pl.wikipedia.org/wiki?curid=1646466" title="36. ceremonia wręczenia nagród Brytyjskiej Akademii Filmowej">
36. ceremonia wręczenia nagród Brytyjskiej Akademii Filmowej

36. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (5) otrzymał film "Gandhi".
Nominacje.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja

</doc>
<doc id="1646467" url="https://pl.wikipedia.org/wiki?curid=1646467" title="Carterton (Nowa Zelandia)">
Carterton (Nowa Zelandia)

Carterton (maor. "Taratahi") - miasto w Nowej Zelandii, na Wyspie Północnej, w regionie Wellington. W 2006 r. miasto to na powierzchni 1 180 km² zamieszkiwało 7 098 osób.

</doc>
<doc id="1646470" url="https://pl.wikipedia.org/wiki?curid=1646470" title="Torup">
Torup

Torup – miejscowość (tätort) w Szwecji, w regionie administracyjnym ("län") Halland, w gminie Hylte.
Według danych Szwedzkiego Urzędu Statystycznego liczba ludności wyniosła: 1245 (31 grudnia 2015), 1318 (31 grudnia 2018) i 1322 (31 grudnia 2019).

</doc>
<doc id="1646471" url="https://pl.wikipedia.org/wiki?curid=1646471" title="Epipremnum">
Epipremnum

Epipremnum ("Epipremnum" Schott) – rodzaj wiecznie zielonych roślin zielnych z rodziny obrazkowatych, obejmujący 15 gatunków pochodzących z tropikalnej i subtropikalnej Azji, Australii oraz wysp Pacyfiku. Gatunki epipremnum złociste i "Epipremnum pinnatum" zostały introdukowane również na innych kontynentach. Nazwa naukowa rodzaju pochodzi od greckich słów ("epi" – na) i ("premnon" – dół pnia drzewa). Epipremnum złociste jest jedną z najpopularniejszych pnących roślin pokojowych.
Rozmieszczenie geograficzne.
Rośliny z rodzaju epipremnum pochodzą z Chin, wschodniej Azji, subkontynentu indyjskiego, Indochin, Azji Południowo-Wschodniej, Papuazji, Australii oraz wysp Pacyfiku. Epipremnum złociste, występujące naturalnie jedynie na Moorea, wyspie wulkanicznej w archipelagu Wysp Towarzystwa, zostało introdukowane na całym świecie i występuje: w Afryce (Wybrzeże Kości Słoniowej, Kamerun, Kenia i Seszele), w Azji (południowe Chiny, archipelag Ogasawara, Sri Lanka, Tajlandia, Półwysep Malajski, Wyspy Salomona), w Australii (Queensland), na wyspach Oceanii (Fidżi, Sporady Środkowopolinezyjskie) i w Ameryce (Hawaje, Floryda, Kostaryka, Kuba, Portoryko, Surinam, Ekwador i Brazylia). "Epipremnum pinnatum" zostało introdukowane na Karaibach: w Portoryko i na Wyspach Nawietrznych oraz na Florydzie, gdzie zostało uznane za gatunek inwazyjny.

</doc>
<doc id="1646475" url="https://pl.wikipedia.org/wiki?curid=1646475" title="Andrzej Sankowski">
Andrzej Sankowski

Andrzej Sankowski (ur. 16 września 1940) – polski chirurg ogólny i chirurg plastyk, absolwent Akademii Medycznej w Warszawie i stypendysta PAN (pobyt w Pradze i praca z dziedziny immunologii pod kierunkiem kandydata do Nagrody Nobla – prof. M. Haska). Jako pierwszy w Polsce napisał pracę doktorską z immunologii tkankowej. I i II stopień specjalizacji z chirurgii ogólnej zrobił pod kierunkiem prof. Łapińskiego.
Życiorys.
W 1975 rozpoczął pracę w Centralnym Szpitalu Klinicznym Akademii Medycznej w Warszawie. W latach 1979-2003 zrobił specjalizację w Akademii Medycznej z zakresu chirurgii plastycznej a od 1981 prowadził własny oddział chirurgii plastycznej. W 1990 odbył staż w Klinice Chirurgii Plastycznej w Wiedniu. 
W latach 80. wyjeżdżał na misje Międzynarodowego Czerwonego Krzyża i Czerwonego Półksiężyca do Kambodży. Dr Sankowski jest aktywnym członkiem, a także założycielem wielu stowarzyszeń medycznych, m.in.: członek i założyciel Polskiego Towarzystwa Chirurgii Plastycznej i Rekonstrukcyjnej, członek The International Confederation for Plastic and Reconstructive Surgery, członek Sekcji Chirurgii Ręki, jednym z założycieli Fundacji Rozwoju Chirurgii Naczyniowej i jako jedyny chirurg plastyk należy do European Academy of Cosmetic Surgery. 
Jest autorem prac naukowych, podręczników chirurgicznych i książek popularnonaukowych. Jest uczestnikiem i wykładowcą konferencji naukowych na całym świecie.
Od 1992 prowadzi własną klinikę chirurgii plastycznej. Jako pierwszy chirurg plastyk w Polsce wprowadził nowatorskie metody zabiegów, takie jak: liposukcja strzykawkowa, dermabrazja mikro-kryształkowa, laser CO2 w zastosowaniach plastycznych, Aquamid, Macrolane. W ramach prowadzonej praktyki organizuje szkolenia dla specjalistów. Jego klinika zajmuje czołowe miejsca w rankingach Wprost i Newsweeka. 
Poza pasją do chirurgii plastycznej, interesuje się także malarstwem (ma na koncie kilka wystaw), fotografią, muzyką operową oraz baletem.
Jeden z 15 członków założycieli powstałej w 1993 roku Sekcji Medycyny Estetycznej Polskiego Towarzystwa Lekarskiego.

</doc>
<doc id="1646478" url="https://pl.wikipedia.org/wiki?curid=1646478" title="Żywioł wody">
Żywioł wody



</doc>
<doc id="1646479" url="https://pl.wikipedia.org/wiki?curid=1646479" title="Żywioł ognia">
Żywioł ognia



</doc>
<doc id="1646480" url="https://pl.wikipedia.org/wiki?curid=1646480" title="Ultar Sar">
Ultar Sar

Ultar Sar (lub Ultar, Ultar II albo Bojohagur Duanasir II) – najbardziej na południe wysunięty szczyt grupy Batura Muztagh w Karakorum. Leży ok. 10 km na północny wschód od Karimabadu, miasta w dolinie Hunza w dystrykcie Gilgit w Pakistanie. Choć nie jest to jeden z najwyższych szczytów Karakorum, jest on sławny z tego, że jego ściany wznoszą się stromo, ponad 5000 m, ponad brzegi rzeki Hunza, która przepływa w pobliżu.
Do lat 90. był to jeden z najwyższych niezdobytych szczytów Ziemi. W latach 80. i 90. ok. 15 ekspedycji próbowało go zdobyć. Żadna z nich się nie powiodła, wielu wspinaczy straciło życie.
Dopiero w czerwcu 1996 r. dwie japońskie ekspedycje: pierwsza prowadzona przez Akito Yamazaki (zdobył szczyt, ale zmarł podczas schodzenia) oraz druga prowadzona przez Ken'a Takahashi. Pierwszego wejścia dokonali Yamazaki i Kiyoshi Matsuoka (zmarł rok później na Bublimotin). Po zdobyciu szczytu zaskoczyły ich silne śnieżyce, co uniemożliwiło im powrót do obozu głównego przez kilka dni. Akihito Yamazaki zmarł w obozie głównym.
Druga ekspedycja składała się z Takahashiego i: Masayuki Ando, Ryushi Hoshino, Wataru Saito, i Nobuo Tsutsumi. 
Od 1996 r. nie zanotowano udanych wejść.

</doc>
<doc id="1646483" url="https://pl.wikipedia.org/wiki?curid=1646483" title="James Pierpont">
James Pierpont

James Lord Pierpont (ur. 25 kwietnia 1822 w Bostonie, zm. 5 sierpnia 1893 w Winter Haven) – amerykański autor tekstów piosenek, muzyk, kompozytor i organista, napisał i skomponował melodię do standardu bożonarodzeniowego, piosenki „Jingle Bells” z 1857 roku (początkowo: „The One Horse Open Sleigh”). Utwór ten stał się jednym z symboli tego święta i jest jedną z najczęściej granych i najłatwiej rozpoznawalnych piosenek na świecie. Chociaż obecnie kojarzy się ją głównie z Bożym Narodzeniem, to pierwotnie nie była ona kolędą, ale piosenką ludową.
Jego kompozycje to „The Returned Californian” (1852), „The Starlight Serenade”, „To All the Loved Ones at Home” i „The Coquette”.
James Pierpont został pochowany na cmentarzu Laurel Grove w Savannah. W roku 1970 nazwisko Pierpointa zostało umieszczone w hali sław Songwriters Hall of Fame.

</doc>
<doc id="1646488" url="https://pl.wikipedia.org/wiki?curid=1646488" title="Maqama">
Maqama

 

</doc>
<doc id="1646489" url="https://pl.wikipedia.org/wiki?curid=1646489" title="35. ceremonia wręczenia nagród Brytyjskiej Akademii Filmowej">
35. ceremonia wręczenia nagród Brytyjskiej Akademii Filmowej

35. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (po 3) otrzymały filmy "Rydwany ognia" i "Kochanica Francuza".
Nominacje.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1646490" url="https://pl.wikipedia.org/wiki?curid=1646490" title="Stanisław Marian Kamiński">
Stanisław Marian Kamiński

Stanisław Marian Kamiński (ur. 16 marca 1921 w Wielkopolu k. Konina, zm. 4 października 1999 w Łodzi) – polski aktor teatralny i filmowy.
Życiorys.
Po zdaniu w 1951 roku egzaminu eksternistycznego artysta występował w Bielsku-Białej i w Poznaniu, by od 1959 roku niemalże całe swoje życie zawodowe związać z teatrami łódzkimi.
Pochowany został na Cmentarzu Komunalnym przy ul. Szczecińskiej w Łodzi (kw. XV, rz. 19, gr. 36).
Teatr.
Od 1960 w sztuce "Kariera" Stanisława Powołockiego, na podstawie powieści Tadeusza Dołęgi-Mostowicza "Kariera Nikodema Dyzmy" odgrywał postać Leona Kunickiego (Teatr 7.15 Łódź, reż. Feliks Żukowski).

</doc>
<doc id="1646497" url="https://pl.wikipedia.org/wiki?curid=1646497" title="Wkładka wewnątrzmaciczna">
Wkładka wewnątrzmaciczna



</doc>
<doc id="1646500" url="https://pl.wikipedia.org/wiki?curid=1646500" title="Trivor">
Trivor

Trivor to jeden ze szczytów grupy Hispar Muztagh w Karakorum. Leży w północnym Pakistanie. Jego wysokość, w zależności do źródeł wynosi 7577 lub nawet 7728 m.
Odnotowano tylko dwa udane wejścia; pierwsze miało miejsce w 1960 r., autorami byli Wilfrid Noyce, Jack Sadler, członkowie brytyjsko-amerykańskiej ekspedycji.

</doc>
<doc id="1646506" url="https://pl.wikipedia.org/wiki?curid=1646506" title="Sejad Krdžalić">
Sejad Krdžalić

Sejad Krdžalić (ur. 5 stycznia 1960 w Doboju) – bośniacki lekkoatleta specjalizujący się w rzucie oszczepem, który startował w barwach Jugosławii.
Złoty medalista igrzysk śródziemnomorskich w 1987 roku z wynikiem 74,78. W tym samym roku zdobył srebrny medal uniwersjady w Zagrzebiu. Olimpijczyk z Los Angeles (1984) gdzie nie awansował do finału oraz z Seulu (12. miejsce). Dwukrotny uczestnik mistrzostw Europy (Stuttgart 1987 - 7. miejsce i Split 1990 - 13. miejsce) i mistrzostw świata (Rzym 1987 - 9. miejsce, oraz Tokio 1991 - 13. miejsce). Mistrz Jugosławii w 1983, 1984, 1987 i 1988. Rekord życiowy: 83,34 (30 maja 1987, Belgrad) – wynik ten jest rekordem Serbii.

</doc>
<doc id="1646507" url="https://pl.wikipedia.org/wiki?curid=1646507" title="Sejad Krdzalic">
Sejad Krdzalic



</doc>
<doc id="1646510" url="https://pl.wikipedia.org/wiki?curid=1646510" title="Stopnie strażackie">
Stopnie strażackie



</doc>
<doc id="1646512" url="https://pl.wikipedia.org/wiki?curid=1646512" title="Galina Starowojtowa">
Galina Starowojtowa

Galina Starowojtowa, ros. Гали́на Васи́льевна Старово́йтова (ur. 17 maja 1946 w Czelabińsku, zm. 20 listopada 1998 w Petersburgu) – rosyjska działaczka polityczna, deputowana Dumy Państwowej.
Wsławiła się działaniami na rzecz obrony praw człowieka w Rosji. Starała się przeciwdziałać zjawiskom takim jak nacjonalizm, prześladowania na tle politycznym, aktywność wojskowa w Czeczenii czy ukrywanie zbrodni komunistycznych. Nie kryła swojej niechęci względem postaw antyżydowskich i szowinistycznych.
W grudniu 1992 przedstawiła projekt ustawy o zakazie pełnienia niektórych funkcji publicznych przez współpracowników komunistycznych służb specjalnych i działaczy aparatu partyjnego Komunistycznej Partii Związku Radzieckiego. Była doradczynią do spraw narodowościowych prezydenta Borysa Jelcyna. Wcześniej udzielała się w komitecie ds. ochrony praw człowieka w Radzie Najwyższej RFSRR. Zajmowała się również działalnością naukową. W 1996 roku podjęła działania w celu wystawienia swojej kandydatury w wyborach prezydenckich.
Została zamordowana 20 listopada 1998 na klatce schodowej jej petersburskiego domu przy bulwarze nad Kanałem Gribojedowa.

</doc>
<doc id="1646514" url="https://pl.wikipedia.org/wiki?curid=1646514" title="34. ceremonia wręczenia nagród Brytyjskiej Akademii Filmowej">
34. ceremonia wręczenia nagród Brytyjskiej Akademii Filmowej

34. ceremonia rozdania nagród Brytyjskiej Akademii Sztuk Filmowych i Telewizyjnych.Najwięcej statuetek (3) otrzymał film "Człowiek słoń".
Nominacje.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1646517" url="https://pl.wikipedia.org/wiki?curid=1646517" title="Pokolenie literackie">
Pokolenie literackie

Pokolenie literackie (także: generacja literacka) – pojęcie stosowane w literaturoznawstwie opisujące populację twórców i odbiorców będących w podobnym wieku. Przedstawicieli danego pokolenia, poza metryką, łączą także trzy wspólne cechy:
W przeciwieństwie do grupy literackiej tego typu pokolenie nie jest sformalizowane.
Do pokolenia literackiego czasami zalicza się także twórców, którzy metrykalnie są starsi od nowych poetów i pisarzy, jednak w pewnym momencie zmienili swoją poetykę czy poglądy artystyczne. W ten sposób ich ewolucja zbiegła się z postulatami artystycznymi nowego pokolenia literackiego. Przykładem zaistnienia takiej sytuacji jest twórczość Leopolda Staffa, zwanego poetą trzech pokoleń. Zjawisko pokolenia literackiego po raz pierwszy uwidoczniło się wyraźnie w okresie romantyzmu.
Antoni Potocki w swojej publikacji "Polska literatura współczesna" (1912) opisał za pomocą tego pojęcia historię literatury, charakteryzując ją przede wszystkim jako występowanie kolejnych generacji twórców, którzy zastępowali poetyki starszych pokoleń nowymi ideami.

</doc>
<doc id="1646518" url="https://pl.wikipedia.org/wiki?curid=1646518" title="Latok">
Latok

Latok – masyw górski w Panmah Muztagh, w Karakorum. Leży na wschód od Baintha Brakk. 
Masyw składa się z czterech szczytów, są to:
Wszystkie te szczyty są bardzo trudne technicznie. Północna ściana Latok I ma 2000 metrów wysokości.
Latok I został zdobyty po raz pierwszy w 1979 przez japońską ekspedycję, którą prowadził Naoki Takada. Oprócz niego byli to też: Sin'e Matsumi, Tsuneo Shigehiro, Yu Watanabe. 3 dni później na szczyt weszli jeszcze Hideo Muto, Jun'ichi Oku i Kota Endo. 
Latok II został zdobyty po raz pierwszy w 1977 r. przez włoską ekspedycję, w której skład wchodzili E. Alimonta, T. Mase i R. Valentini.
Latok III został zdobyty po raz pierwszy w 1979 r. przez japońską ekspedycję: Yoji Teranishi, Kazushige Takami i Sakae Mori.
Latok IV został zdobyty w 1980 r.
Linki zewnętrzne.
Latok na Summitpost

</doc>
<doc id="1646522" url="https://pl.wikipedia.org/wiki?curid=1646522" title="Rob Holliday">
Rob Holliday

Rob Holliday (ur. 8 czerwca 1979 w Jacksonville) – brytyjski muzyk, gitarzysta.
Od 1999 roku jest jednym z dwóch członków zespołu Sulpher.
W roku 2007 dołączył do zespołu Marilyn Manson w charakterze gitarzysty basowego; występował z zespołem podczas koncertów. W 2008 roku grał w grupie jako gitarzysta.
Działalność.
Był członkiem zespołów muzycznych:
Będąc członkiem zespołu Sulpher, Rob Holliday występował jako support podczas koncertów Marilyn Mansona, The Sisters of Mercy, The 69 Eyes, Aleca Empire'a, VNV Nation i Front 242.

</doc>
<doc id="1646533" url="https://pl.wikipedia.org/wiki?curid=1646533" title="Iskra Zakłady Precyzyjne">
Iskra Zakłady Precyzyjne

ISKRA Zakłady Precyzyjne Sp. z o.o. – polska spółka z ograniczoną odpowiedzialnością z siedzibą w Kielcach, jedyny krajowy producent świec zapłonowych.
Głównymi produktami firmy są świece zapłonowe do silników zasilanych benzyną oraz LPG/CNG.
ISKRA ZP produkuje również świece żarowe (z metalowym lub ceramicznym elementem grzejnym), świece specjalne (zapalacze przemysłowe, sondy konduktomeryczne, zapłonniki do stacjonarnych silników zasilanych biogazem itp.), iskrowniki do kuchenek gazowych, a także różne elementy wykonane z metalu lub ceramiki. Spółka świadczy także usługi galwanizacyjne: niklowanie, cynkowanie, czernienie.
Historia.
W 1883 roku w Kielcach, nad zachodnim krańcem miasta powstała jedna z ważniejszych linii kolejowych dla komunikacji Staropolskiego Okręgu Przemysłowego, uruchomiona ostatecznie w roku 1885 magistrala z Dęblina do Dąbrowy Górniczej. Kolej połączyła większość zakładów przemysłowych.
Tory kolejowe, tak jak w większości ówczesnych miast, były czynnikiem miastotwórczym. W pobliżu kolei, po zachodniej stronie torów przy tzw. Drodze Góralskiej (później ulicy Młynarskiej, a obecnie ulicy Mielczarskiego) tworzyły się liczne większe i mniejsze fabryczki, zakłady i magazyny, między innymi huta szkła, na terenie której, wiele lat później powstała Fabryka Łożysk Tocznych „Iskra”.
12 listopada 1897 roku w „Gazecie Kieleckiej” ukazało się ogłoszenie zachęcające do zgłaszania się do pracy „w dopiero co urządzonej Hucie Szklanej”. Ta pierwsza w Kielcach huta produkująca galanterię szklaną została założona przez braci Dawida i Emanuela Heimanów. Huta w roku 1897 należała do 25 istniejących w Kielcach zakładów o charakterze przemysłowym i jednym z niewielu zakładów, w którym zatrudnienie przekraczało 50 osób i nielicznym producentem wyrobów szklanych.
W ciągu kilkunastu najbliższych lat wiele razy zmieniali się właściciele huty: 1910 – Zygmunt Ziembiński i Izydor Jaroński; 1914 – Kieleckie Towarzystwo Wzajemnego Kredytu; 1918 – Spółka Kupców Ziemi Kieleckiej.
Po okresie działań wojennych huta straciła na swoim znaczeniu. Dopiero 7 października 1922 r. Franciszek Gietrych dokonał otwarcia „Odlewni Kieleckiej”. Fabryka ta miała się zajmować wyrobem i zbytem odlewów żelaznych surowych i emaliowanych, maszyn i narzędzi rolniczych. Produkcja odlewni miała już w województwie kieleckim sporą konkurencję.
W roku 1925 Spółka Akcyjna Przemysł Metalowy „Granat” w Warszawie wydzierżawiła „Kielecką Odlewnię” wraz z budynkami przy ulicy Młynarskiej 43. Przewidywano, że fabryka „Granat” będzie wytwarzała granaty ręczne, skorupy do pocisków przeciwlotniczych oraz wkrętki z zapalnikami. Po spełnieniu licznych wymogów bezpieczeństwa dopiero 26 maja 1927 roku wydano pozwolenie na rozpoczęcie działalności fabryki „Granat”. Podstawowym wyrobem fabryki stały się zapalniki do granatów ręcznych, które to pozostawały w uzbrojeniu francuskim aż do lat osiemdziesiątych i były sprzedawane do wielu państw azjatyckich.
W 1935 roku doszło do fuzji „Kielecka Odlewnia” S.A. z Przemysłem Metalowych „Granat” S.A.
W okresie II wojny światowej fabryka należała do koncernu Hugo Schneider A.G. i pod nazwą „Hasag” służyła niemieckiej produkcji zbrojeniowej. Niemcy kontynuowali przedwojenną produkcję skorup, pocisków przeciwlotniczych, zapalników do granatów i rdzeni do pocisków karabinowych.
W lutym 1945 roku rozpoczęła działalność fabryka „Granat”, pomimo że należała do najbardziej zniszczonych po II wojnie światowej. Ze względów na ograniczenia maszyn rozpoczęto produkcję blaszek do butów, wierteł ręcznych i metalowych guzików, haczyków, szufelek i pogrzebaczy. Dysponowano na początku tylko jedną tokarką i dwoma automatami. Opóźnienia w uruchomieniu fabryki, spowodowane brakiem surowców i taboru samochodowego, zniszczeniem linii kolejowych, sprawiły, że fabryka mogła rozpocząć produkcję dopiero w lutym 1946 roku pod nazwą Zakłady Metalowe „Granat”.
Na podstawie zarządzenia Ministra Przemysłu i Handlu z 17 czerwca 1947 roku fabryka „Granat” została przejęta na własność państwa. Od tego roku podlegała Zjednoczeniu Maszyn Włókienniczych w Łodzi, produkując przede wszystkim wrzeciona do maszyn włókienniczych oraz stoły maszyn do szycia. Zgodnie z asortymentem produkcji nazwę zmieniono na „Fabryka Części Precyzyjnych i Włókienniczych”. W latach 1950–1955 rozpoczęto produkcję zapalników do pocisków przeciwpancernych oraz zapalników lotniczych.
W roku 1952 fabryka odzyskała samodzielność, przyjmując nazwę „Zakład Metalowy Kielce”. W roku 1955 uruchomiono produkcję łańcuchów motocyklowych, smarownic Stauffera oraz wszelkiego rodzaju okuć. W tym też roku rozpoczęto także próbną produkcję świec zapłonowych, którą na skalę masową w oparciu o własną technologię wdrożono w 1956 roku. Od tej pory fabryka datuje swój rozwój jako jedyny w Polsce producent świec zapłonowych i żarowych. W roku 1958 rozpoczyna się wytwarzanie cewek zapłonowych, które kontynuuje się do 1973 roku.
Od stycznia 1958 roku fabryka rozpoczęła działalność pod nazwą Zakłady Precyzyjne „Iskra” w Kielcach. Poszukiwanie asortymentu zastępczego zakończono przeniesieniem do Kielc w 1959 roku z Fabryki Lamp Górniczych w Katowicach produkcji łożysk tocznych. Od tego czasu nastąpił nowy etap w działalności fabryki. Podstawowym asortymentem stały się małogabarytowe łożyska toczne. Rozbudowę fabryki kontynuowano w latach 1964–1965. W roku 1964 wprowadzono do produkcji 6 nowych typów świec zapłonowych.
Zakup licencji samochodu polskiego Fiata 125p oraz problemy z dostosowaniem parametrów technicznych do wymagań porównywalnych dla świec Bosch, Champion, NGK, Motorcraft sprawił, że w 1968 roku rozpoczęto starania o zakup licencji na świece zapłonowe. Produkty o takim standardzie sprzyjały postępowi technicznemu, wymagały unowocześnienia konstrukcji i wprowadzenia nowoczesnych maszyn.
W roku 1968 dokonano zakupu licencji z firmy Smiths Industries Ltd w Anglii i uruchomiono produkcję świec FE65P i F75. W wyniku tego kontraktu dostarczono dokumentację konstrukcyjną świec, warunki techniczne oraz maszyny i urządzenia: kuźniarkę do kucia kołka kontaktowego, walcarkę do gwintu, zgrzewarkę do elektrod, piec tunelowy, 2 linie do montażu zespołu izolatora, 2 prasy do montażu świec na gorąco, suszarkę rozpyłową i wiele innych maszyn i urządzeń do produkcji świec. W grudniu 1969 ruszyła produkcja seryjna. W ciągu następnych trzech lat uruchomiono produkcję 9 podstawowych typów świec zapłonowych.
W 1972 roku powstaje Ośrodek Badawczo-Rozwojowy Łożysk Tocznych.
Dla podkreślenia dominującego profilu produkcji, w dniu 31 października 1975 roku przyjęto nazwę Fabryka Łożysk Tocznych „Iskra”. W 1977 roku dokonano zakupu drugiej linii do montażu świec zapłonowych, nowocześniejszej i wydajniejszej, z firmy Smiths Industries.
W roku 1987 wyprodukowano 200-milionową świecę zapłonową.
W dniu 9 lipca 1991 roku rozpoczął się proces prywatyzacyjny fabryki, a już 1 sierpnia zarejestrowano jednoosobową spółkę Skarbu Państwa pod nazwą Fabryka Łożysk Tocznych „Iskra” Spółka Akcyjna.
W 1993 roku Ośrodek Badawczo-Rozwojowy Łożysk Tocznych usamodzielnia się i odtąd działa pod nazwą ISKRA Zakład Maszyn i Łożysk Specjalnych Sp. z o.o.
W latach 1994–1996 utworzono w FŁT „Iskra” S.A. zakłady na pełnym wewnętrznym rozrachunku gospodarczym – samodzielnie finansujące się, sporządzające bilans, płacące podatki i rozliczające się z budżetem państwa. W tym czasie między innymi powołano do życia obecny Zakład Produkcji Świec Zapłonowych i Żarowych FŁT „Iskra” S.A., który w 2001 r. zmienił nazwę i formę prawną na ISKRA Zakłady Precyzyjne Sp. z o.o.
W 1998 roku nastąpiło przejęcie firmy produkującej łożyska Fabryki Łożysk Tocznych Iskra Kielce przez japońskie konsorcjum: firma NSK nabyła 70% akcji, a firma Nichimen 10%. Firma zmieniła nazwę na NSK ISKRA S.A.
W ciągu ostatnich kilku lat uruchomiono produkcję świec zapłonowych z elektrodą miedzianą rdzeniową typu „SUPER” i typu „SFE SUPER” do silników wielozaworowych. Rozpoczęto też produkcję świec wieloelektrodowych do silników zasilanych benzyną bezołowiową, o długotrwałej żywotności z elektrodami platynowymi oraz świec żarowych z krytym elementem grzejnym. Rozpoczęto również produkcję nowego asortymentu – zapalaczy gazu do kuchni gazowych. Ukoronowaniem 100-letniej historii i tradycji fabryki było uzyskanie dnia 9 czerwca 1997 roku certyfikatu zgodności systemu zarządzania jakością z normą ISO 9001:1994, obejmującego projektowanie, wytwarzanie, dostarczanie oraz serwis świec zapłonowych, świec żarowych i zapalaczy gazu. Przedsiębiorstwo stale dążąc do doskonalenia swojej jakości, ponownie uzyskało w 2002 r. certyfikat systemu jakości ISO 9001:2000.
Potwierdzeniem wysokiej jakości produkowanych wyrobów było uzyskanie kodu podmiotu gospodarczego NATO. Tym samym firma została wpisana na listę dostawców części do wojsk NATO. Główne strategiczne kierunki rozwoju aktualnej produkcji świec zapłonowych i żarowych skierowane są na doskonalenie produkcji świec zapłonowych z rezystorem, uruchamiania i wprowadzenia nowych konstrukcji i typów świec. Efektem czego było uruchomienie w 2005 r. produkcji świec zapłonowych typu U-SUPER, które posiadają elektrodę boczną w kształcie litery „u” oraz w 2006 r. linii GAS-SUPER – świec specjalnie przystosowanych do pojazdów zasilanych gazem LPG.

</doc>
<doc id="1646535" url="https://pl.wikipedia.org/wiki?curid=1646535" title="Konferencja Rektorów Uczelni Niepaństwowych">
Konferencja Rektorów Uczelni Niepaństwowych

Konferencja Rektorów Uczelni Niepaństwowych (KRUN) – była dobrowolnym zrzeszeniem polskich niepublicznych szkół wyższych, reprezentowanych przez rektorów. Została powołana w 1994 roku z inicjatywy dra inż Mirosława Zdanowskiego. W latach 1997-2000 funkcję przewodniczącego sprawował dr Krzysztof Pawłowski, a w kolejnych dwóch kadencjach, do 2005 roku, prof. dr hab. Józef Szabłowski.
Konferencja została rozwiązana po powołaniu Konferencji Rektorów Zawodowych Szkół Polskich (KRZaSP) na podstawie ustawy "Prawo o szkolnictwie wyższym" z 2005 roku. Drugą obok KRZaSP organizacją przewidzianą w ustawie jest Konferencję Rektorów Akademickich Szkół Polskich (KRASP) zrzeszająca uczelnie mające uprawnienia do nadawania stopnia naukowego doktora.

</doc>
<doc id="1646536" url="https://pl.wikipedia.org/wiki?curid=1646536" title="Generacja literacka">
Generacja literacka



</doc>
<doc id="1646537" url="https://pl.wikipedia.org/wiki?curid=1646537" title="Yeadon">
Yeadon



</doc>
<doc id="1646538" url="https://pl.wikipedia.org/wiki?curid=1646538" title="Léon Syrovatski">
Léon Syrovatski

Léon Syrovatski (ur. 25 lipca 1938 w Paryżu) – francuski lekkoatleta, który specjalizował się w rzucie oszczepem.
Dwukrotny uczestnik igrzysk olimpijskich - Melbourne 1956 i Rzym 1960. W obu występach zajął 18. miejsce. Złoty medalista igrzysk śródziemnomorskich w 1959 roku. Mistrz Francji w 1962 i 1963. Rekord życiowy: 76,68 (20 lipca 1963, Praga).

</doc>
<doc id="1646540" url="https://pl.wikipedia.org/wiki?curid=1646540" title="Górowscy">
Górowscy

Rodzina Górowskich, której pierwszym ze znanych historii członków był Jan wywodzi się mniej więcej z przełomu wieków XII-XIII. Była to zamożna rodzina, której majątek szacuje się na około 200 hektarów pól i lasów, nadanych im przez piastowskiego księcia Leszka Białego, jednak brak dokładnych danych, w którym roku. 
Według nielicznych źródeł, Górowscy odznaczali się zmiłowaniem do walki, awantur i pijaństwa. Wnuk Jana, Mateusz miał rzekomo najechać w gniewie swego sąsiada Leskowskiego, gdyż ten nie chciał oddać mu córki Marii. 
Jak mówi legenda, syn Mateusza - Kazimierz - miał wsławić się zaniechaniem napadu na królewskiego emisariusza w przełęczy między górami Luboń a Szczebel w 1294 roku, i za to otrzymał kolejne ziemie, zniesiono proces z Leskowskimi i zaskarbił sobie przychylność władcy. Wieś, w której się to stało, do dziś nosi nazwę Tenczyn na pamiątkę tamtego wydarzenia. 
Według późniejszych źródeł rodzina Górowskich stawała w bitwie pod Cecorą ze swą chorągwią w 1595 roku, a także pod Chocimiem w 1673 roku. Wielce prawdopodobne jest, że przez niedługi czas byli oni właścicielami zamku w Gołuchowie w XVIII wieku. 
Ród ten utracił większość majątku w wyniku uczestnictwa w Powstaniu krakowskim, zubożał i przestał się liczyć jako zamożna rodzina. Karol Górowski, ostatni ze znanych przedstawicieli rodu Górowskich, wraz z trzema córkami, został napadnięty i spalony przez chłopstwo w czasie rzezi galicyjskiej. 

</doc>
<doc id="1646542" url="https://pl.wikipedia.org/wiki?curid=1646542" title="Petter Jonsson">
Petter Jonsson

Petter "PJ" Jonsson (ur. 12 października 1984 w Jämjö) – szwedzki siatkarz specjalizujący się w siatkówce plażowej. Reprezentuje klub KFUM Karlskrona.
27-go lipca 2008 r. w parze z Marcusem Nilssonem, wywalczył tytuł mistrza Szwecji w tej dyscyplinie.

</doc>
<doc id="1646543" url="https://pl.wikipedia.org/wiki?curid=1646543" title="Krokodyl Gena">
Krokodyl Gena



</doc>
<doc id="1646544" url="https://pl.wikipedia.org/wiki?curid=1646544" title="Leonard Zagórski">
Leonard Zagórski

Leonard, właściwie Leonard Zagórski (ur. 1921, zm. 1993) – polski pisarz, autor powieści sensacyjnych z intrygą międzynarodową, nazywany polskim Frederickiem Forsythem. Wydane pod koniec PRL, wszystkie jego thrillery stały się bestsellerami.
Brał udział w kampanii wrześniowej, następnie walczył we Francji. Zajmował się zawodowo morskim handlem zagranicznym (m.in. napisał trzy monografie naukowe wydane przez Instytut Morski). Powieści zaczął pisać w wieku 65 lat, po przejściu na emeryturę. Napisał cztery książki; piątej, pt. "Ekscelencja", nie zdążył ukończyć przed śmiercią.
Mieszkał w Gdyni. Pochowany został w Pogódkach.

</doc>
<doc id="1646548" url="https://pl.wikipedia.org/wiki?curid=1646548" title="Nizina Kubańska">
Nizina Kubańska

Nizina Kubańska (t. Nizina Kubańsko-Azowska; 721; ros. "Кубано-Приазовская низменность", "Прикубанская низменность" - "Prikubanskaja nizmiennost’") – nizina w południowej Rosji przeduralskiej, na wschodnim wybrzeżu Morza Azowskiego. 
Nizina Kubańska stanowi zachodnią część Kaukazu Północnego. Na zachodzie opada w Morze Azowskie, na północy granicę stanowią rzeki Don i Manycz, na wschodzie przechodzi w Wyżynę Stawropolską, na południu - w Wielki Kaukaz. Wysokość - 100-150 m n.p.m. Powierzchnia równinna, pocięta siecią szerokich dolin rzecznych - dopływów morza Azowskiego (Kubań, Biejsug, Czełbas, Jeja). Wybrzeże limanowe, mocno zabagnione. Zbudowana ze czwartorzędowych skał osadowych przykrytych lessowymi glinami i glinkami. Gleby - czarnoziemy stepowe. Klimat umiarkowany ciepły, kontynentalny, 400-600 mm opadów rocznie. Na północnym zachodzie złoża gazu ziemnego. Pierwotna formacja roślinna - step, obecnie intensywne rolnictwo - uprawa pszenicy, kukurydzy, słonecznika, buraków cukrowych, drzew owocowych, ryżu. Największe miasta – Krasnodar i Armawir. 

</doc>
<doc id="1646551" url="https://pl.wikipedia.org/wiki?curid=1646551" title="Magnús Scheving">
Magnús Scheving

Magnús Örn Scheving (ur. 10 listopada 1964 w Borgarnes) – islandzki sportowiec, pisarz, przedsiębiorca, aktor i producent. W serialu "Leniuchowo" gra Sportacusa. Jest producentem i gospodarzem popularnych programów TV o zdrowiu, jak również producentem i aktorem w innych programach TV i reklamach. Scheving produkował i prowadził także swój własny talk-show, będąc popularnym komikiem w swoim kraju. Pośród mnóstwa nagród sportowych i trofeów, był dwukrotnym mistrzem Europy w gimnastyce w 1994 i 1995 roku, jak również srebrnym medalistą Mistrzostw Świata w gimnastyce w 1994, kiedy to został wybrany Sportowcem Roku w Islandii. Co więcej, był również Mistrzem Skandynawii i sześciokrotnie Mistrzem Islandii. Z sukcesem stworzył jeden z najbardziej popularnych klubów fitness w Islandii, którym potem zarządzał przez 5 lat. W 2003 roku Scheving został wybrany Człowiekiem Marketingu przez Icelandic Marketing Association oraz Przedsiębiorcą Roku 2003 przez nadawcę Channel 2 i wydawcę Icelandic Financial Newspaper. Scheving jest bardzo ceniony jako wykładowca, zarówno jako przedsiębiorca, sportowiec, jak również komik. Prowadził ponad 3800 wykładów na całym świecie podczas warsztatów i zajęć o zdrowiu. Po licznych wykładach na świecie, Magnús zauważył, że niezależnie od miejsca, rodzice zawsze pytali go o te same podstawowe pytania związane z odżywianiem dzieci. W odpowiedzi na te pytania stworzył Leniuchowo w 1991 roku, aby pomóc rodzicom wychowywać dzieci zdrowo oraz inspirować dzieci do zdrowego trybu życia. W 9 lat po napisaniu bestsellerowej książki „Go go LazyTown!”, stworzył prawdziwe Leniuchowo w Islandii, uwielbiane przez dzieci za świetne miejsce do zabawy i przez rodziców za promowanie zdrowia. Napisał też serię książek dla dzieci opartych na idei Leniuchowa, z której to serii każda książka szybo wyczerpała nakład i stała się bestsellerem. Później książki te zostały użyte do stworzenia teatralnego musicalu, który napisał sam Scheving. Firma od lat buduje postawę pro-zdrowotną w zabawny, pozbawiony przemocy sposób i produkuje jedynie materiał, który jest akceptowany pod względem artystycznym i etycznym. Magnus Scheving jest twórcą i duszą Leniuchowa.
Magnús jest założycielem firmy LazyTown Entertainment, która produkuje książki, filmy i gry.
Życie prywatne.
W 1989 roku poślubił Ragnheiður Melsteð, z którą ma córkę i syna. Para ostatecznie rozstała się w 2014 roku. Scheving ma także córkę ze związku z poprzednią partnerką Halldórą Blöndall.
1 stycznia 2017 roku Scheving zaręczył się z islandzką bizneswoman Hrefną Björk Sverrisdóttir w należącej do nich restauracji w Rejkiawiku. Para pobrała się w 2020. W grudniu 2022 roku przyszedł na świat ich syn.

</doc>
<doc id="1646560" url="https://pl.wikipedia.org/wiki?curid=1646560" title="Dom Handlowy Uniwersal">
Dom Handlowy Uniwersal



</doc>
<doc id="1646561" url="https://pl.wikipedia.org/wiki?curid=1646561" title="Enderleinellus extremus">
Enderleinellus extremus

Enderleinellus extremus – gatunek wszy należący do rodziny Enderleinellidae, pasożytujący na wiewiórkowatych powoduje chorobę wszawicę. Typowym żywicielem jest wiewiórka "Sciurus socialis".
Silnie spłaszczona grzbietowo-brzusznie. Samica składa jaja zwanych gniadmi, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Występuje w Ameryce Środkowej.

</doc>
<doc id="1646563" url="https://pl.wikipedia.org/wiki?curid=1646563" title="Tubal-Kain">
Tubal-Kain

Tubal-Kain – postać biblijna, kowal sporządzający wszystkie narzędzia z brązu i żelaza. Występuje w Księdze Rodzaju, rozdziale 4, wersie 22. Syn Lameka i Silli, praprapraprawnuk Kaina. Należał do ósmego pokolenia ludzi. Biblia nie podaje jego potomstwa, wspomina jedynie o siostrze – Naamie.
Jego postać została ukazana w filmie .

</doc>
<doc id="1646568" url="https://pl.wikipedia.org/wiki?curid=1646568" title="Iveco Losot-Terrier">
Iveco Losot-Terrier

IVECO Losot-Terrier – lekko opancerzony samochód osobowo-terenowy, umożliwiający transport ośmioosobowej załogi. Jest to standardowo produkowany pojazd, bazujący na podwoziu IVECO 40.12, powstały w wyniku wspólnego projektu IVECO, KMW oraz WZM. Ze swoim przestronnym przedziałem załogi, jest idealnie dopasowany dla wojska, może też służyć jako policyjny lub cywilny pojazd interwencyjny.

</doc>
<doc id="1646572" url="https://pl.wikipedia.org/wiki?curid=1646572" title="Cerkiew św. Michała w Pieniężnie">
Cerkiew św. Michała w Pieniężnie

Cerkiew św. Michała w Pieniężnie – cerkiew zbudowana w latach 1620–1622 jako kaplica szpitalna.
Została konsekrowana w 1700 roku przez biskupa Andrzeja Załuskiego, który nadał jej wezwanie św. Jakuba Starszego i św. Rocha. W roku 1720 przeprowadzono rozbudowę świątyni została dodana elewacja i dobudowana skarpa. Od 1959 świątynia należy do grekokatolików. W latach 1987–1990 świątynia została odremontowana i powiększona. W dobudowanej części cerkwi został zamontowany ikonostas. Został wykonany przez Mirosława Smerka (1935-1995), znanego olsztyńskiego malarza urodzonego we wsi Monastyr koło Jarosławia.
Cerkiew stoi przy skrzyżowaniu ulic Dworcowej i Królewieckiej.

</doc>
<doc id="1646573" url="https://pl.wikipedia.org/wiki?curid=1646573" title="Gmina Mikulińce">
Gmina Mikulińce



</doc>
<doc id="1646574" url="https://pl.wikipedia.org/wiki?curid=1646574" title="Elegeion">
Elegeion

Elegeion – australijski zespół muzyczny grający atmosferyczny gothic metal z elementami doom i black metalu, założony w 1995 roku.
W swoich piosenkach poruszają głównie temat smutku i melancholii. Dotychczas zespół wydał trzy albumy: "Odyssey Into Darkness", "Through The Eyes Of Regent" i "The Last Moment".

</doc>
<doc id="1646575" url="https://pl.wikipedia.org/wiki?curid=1646575" title="Gniazdo semantyczne">
Gniazdo semantyczne

Gniazdo semantyczne – grupa ulic, których nazwy zostały nadane według określonego klucza, np. nazw drzew: ulice Lipowa, Dębowa, Sosnowa itd.
Gniazda semantyczne w miastach tworzy się w momencie, kiedy budowane jest nowe osiedle lub gdy przy istniejącej wcześniej ulicy powstają nowe i nadaje im się nazwy związane z nią tematycznie.

</doc>
<doc id="1646576" url="https://pl.wikipedia.org/wiki?curid=1646576" title="Dezső Fábián">
Dezső Fábián

Dezső Fábián (ur. 17 grudnia 1918 w Budapeszcie, zm. 6 października 1973 w Budapeszcie) - węgierski piłkarz wodny. Dwukrotny medalista olimpijski.
W 1948 w Londynie zajął drugie miejsce. Cztery lata później w Helsinkach wspólnie z kolegami został mistrzem olimpijskim. Na dwóch turniejach rozegrał tylko cztery spotkania. Grał m.in. w Ferencvárosie.

</doc>
<doc id="1646577" url="https://pl.wikipedia.org/wiki?curid=1646577" title="Dezso Fabian">
Dezso Fabian



</doc>
<doc id="1646578" url="https://pl.wikipedia.org/wiki?curid=1646578" title="Ada albo Żar">
Ada albo Żar

Ada albo Żar. Kronika rodzinna (ang. "Ada or Ardor: A Family Chronicle") – anglojęzyczna powieść Vladimira Nabokova, napisana w 1968 i opublikowana w 1969 roku. Powieść składa się z pięciu części. Opowiada o wieloletnim kazirodczym romansie pomiędzy bohaterem, Vanem Veenem, a jego siostrą Adą Veen. Akcja rozgrywa się na fikcyjnej planecie, nazywanej Antyterrą. Utwór zawiera liczne aluzje literackie, stanowi również grę z konwencją powieści. "Ada" miała być w zamyśle pisarza ukoronowaniem jego twórczości literackiej oraz zwieńczeniem gatunku powieściowego.
Okoliczności powstania powieści.
W 1959 roku Nabokov spisywał swoje rozważania na temat natury czasu, pracował również (od 30 listopada tego roku) nad utworem tytułowanym przez niego: "Listy na Terrę" ("Letters to Terra"), "Droga Terro" ("Dear Terra"), "Terra incognita" lub "Listy z Luny" ("Letters from Luna"). Rozważania o czasie (rozbudowywane przez pisarza jeszcze w latach 1963–1965) zostały potem przez niego włączone do "Ady" jako "Faktura czasu" – opowiadanie napisane przez głównego bohatera. Z kolei "Listy na Terrę" to tytuł napisanej przez bohatera powieści. Natomiast pomysł na właściwą powieść skrystalizował się w lutym 1966 roku. Nabokov pracował nad nią bardzo intensywnie, szczególnie jesienią 1967 roku (pisał ją wtedy przez ok. osiem godzin dziennie – od piątej trzydzieści rano do dziesiątej trzydzieści i od trzeciej po południu do szóstej lub siódmej wieczorem). Już w czasie powstawania powieść wzbudzała zainteresowanie filmowców – przedstawiciele wytwórni filmowych przyjeżdżali do Nabokova, żeby uzgodnić szczegóły ekranizacji jeszcze niegotowej powieści (jednym z nich był Robert Evans z wytwórni Paramount Pictures, który proponował autorowi, żeby ekranizacją utworu zajął się Roman Polański). Ostatecznie w 1968 roku prawa do ekranizacji kupiła za pół miliona dolarów wytwórnia Columbia Pictures. W lutym 1968 roku gotowych i przepisanych było już 500 stron "Ady", natomiast jesienią tego roku pisarz poprawił i przygotował "Fakturę czasu", korzystając ze swoich wcześniejszych notatek. Ostatecznie całość powieści, licząca 850 stron maszynopisu, ukończona została 16 października 1968 roku, natomiast korekta gotowa była na wiosnę roku następnego.
Publikacja i przekłady utworu.
Pierwsze fragmenty powieści (8 rozdziałów) ukazały się w „Playboyu” (nr 4, 1969), całość ukazała się natomiast w USA w maju 1969 roku, nakładem wydawnictwa McGraw-Hill Book Company. Wydanie brytyjskie pojawiło się w październiku tego roku, opublikowane przez wydawnictwo Weidenfeld and Nicolson. W 1971 roku w serii „Penguin Books” wydano "Adę" poszerzoną o przypisy Vivian Darkbloom (w rzeczywistości autorem był Nabokov, a pseudonim to anagram jego imienia i nazwiska).
Przekłady.
Nabokov rozważał samodzielne przetłumaczenie "Ady" na rosyjski, podobnie jak wcześniej zrobił z "Lolitą". Zamiar ten nie doszedł do skutku, jednak pisarz nadzorował kilka tłumaczeń "Ady" na języki obce, m.in. na język włoski. Tłumacze niemieccy musieli trzykrotnie osobiście konsultować się z autorem i umożliwić mu sprawdzenie poprawności przekładu, przyjeżdżając do niego do Montreux. Nabokov ingerował również w tłumaczenie francuskie, wprowadzając w nie wiele drobnych zmian w stosunku do oryginału i tworząc w zasadzie autorską francuskojęzyczną wersję "Ady". Pierwszym tłumaczeniem był przekład włoski, opublikowany w 1969 roku. Kolejne to m.in. przekłady: niderlandzki, hiszpański, duński, japoński i portugalski.
Pierwszy polski przekład "Ady", autorstwa Leszka Engelkinga, ukazał się 11 marca 2009 roku, nakładem wydawnictwa Muza SA.
Recepcja powieści.
Książka była intensywnie reklamowana przez wydawnictwo, co przyczyniło się do jej dobrych wyników sprzedaży – "Ada" zajęła czwarte miejsce na liście bestsellerów „New York Timesa”, a jej recenzje pojawiały się na pierwszych stronach najważniejszych czasopism. Recenzenci nie byli zgodni w ocenie powieści – pojawiały się zarówno entuzjastyczne jak i krytyczne. Alfred Kazin („Saturday Review”) uznał "Adę" za zwieńczenie trylogii najwybitniejszych dzieł Nabokova (za dwie pozostałe uznał "Lolitę" i "Blady ogień"). Natomiast Alfred Appel junior („The New York Times Book Review”) określił książkę mianem wielkiej bajki, a samego pisarza uznał za równego Kafce, Proustowi i Joyce'owi (Appel junior wycofał się później z tej opinii, stwierdzając, że pisał ją w stanie zbytniej fascynacji i upojenia lekturą, a powieść jest w rzeczywistości zbyt wymyślna). Matthew Hodgart ("The New York Review of Books") doceniał natomiast "Adę" za doskonałe fragmenty erotyczne i warstwę językową powieści. Tymczasem Morris Dickstein („New Republic”) uznał powieść Nabokova za najbardziej przecenioną książkę dziesięciolecia, ocenił ją również jako pretensjonalną. Philip Toynbee uznał "Adę" za przykład skrajnego ekshibicjonizmu. Również późniejsi i współcześnie badacze Nabokova nie są zgodni w ocenie tej powieści – niektórzy uznają ją za najlepsze dzieło pisarza (m.in. Stephen Jan Parker), inni natomiast za dzieło całkowicie nieudane (m.in. Andrew Field).
Wielu recenzentów dopatrywało się w powieści rysów autobiograficznych, widząc w tytułowej bohaterce portret Véry Nabokov, żony pisarza. Nabokov reagował bardzo gwałtownie na takie insynuacje i upominał autorów takich recenzji. Upomnienie takie spotkało m.in. Matthew Hodgarta i Johna Updike'a.
Zarys treści.
Akcja powieści rozgrywa się na fikcyjnej planecie o nazwie Antyterra, przypominającej Ziemię. Autorem przedstawionym (posługującym się narracją pierwszo- i trzecioosobową) jest Van Veen, powieść zawiera również dopiski Ady i uwagi wydawcy Vana – Ronalda Orangera.
Bohater i narrator, Van Veen, jest synem Demona Veen i obłąkanej Aquy, opętanej przez wiarę w obcą planetę, Terrę. Przez całe życie Demon romansował z siostrą swojej żony, Mariną, zamężną z jego bratem Danem Veen; Aqua natomiast spędzała życie w zakładach dla psychicznie chorych, w jednym z nich popełniła w końcu samobójstwo. W 1884 roku czternastoletni Van wyjeżdża do Ardis Hall, majątku swojego wuja, Daniela. Tam poznaje swoje kuzynki, córki Daniela i Mariny – dwunastoletnią Adę i ośmioletnią Lucette. Początkowo Ada irytuje Vana, z czasem jednak zaczyna on odczuwać coraz silniejsze pożądanie wobec niej. Z czasem dochodzi pomiędzy nimi do pierwszych pocałunków i pieszczot. Pewnej nocy wszyscy mieszkańcy opuszczają dom, aby obserwować pożar oddalonej o trzy mile stodoły; w domu zostają tylko Ada i Van. Dochodzi wtedy pomiędzy nimi do pierwszego stosunku seksualnego. Podczas gdy ich miłość rozkwita, Ada i Veen odkrywają (na podstawie zapisków w starym zielniku Mariny), że w istocie nie są kuzynostwem a rodzeństwem – oboje są dziećmi Demona i Mariny, Lucette zaś, córka Mariny i Dana, jest ich siostrą przyrodnią. Wiedza ta nie przeszkadza im w kontynuowaniu romansu. Wielokrotnie zostają przyłapani na miłosnych igraszkach przez Lucette. We wrześniu Van opuszcza Ardis i przez następne cztery lata jego kontakt z Adą ogranicza się do kilku krótkich spotkań i wymiany zaszyfrowanych listów. Van tymczasem studiuje medycynę i odnosi sukcesy, występując jako zamaskowany akrobata, Mascodagama. W 1888 roku ponownie odwiedza Ardis Hall, żeby móc przebywać z Adą. Po pewnym czasie dowiaduje się jednak, że ukochana nie była mu wierna – zdradzała go z Percym de Prey i chorowitym nauczycielem muzyki, Rackiem. Wściekły i zazdrosny Van wyjeżdża z Ardisu, chcąc odszukać obu kochanków Ady i zemścić się na nich. W pociągu spotyka koleżankę swojej ukochanej, Cordulę, z którą flirtuje. Na dworcu uderza w twarz nieznanego sobie wojskowego, Tappera. Odbywa z nim pojedynek, w którym zostaje poważnie ranny. W szpitalu, w którym jest leczony, spotyka Racka, rezygnuje jednak z zemsty, gdyż nauczyciel muzyki jest umierający (został otruty przez żonę). Po wyjściu ze szpitala Van nawiązuje romans z Cordulą i wprowadza się do niej. Od kochanki dowiaduje się, że Percy de Prey umarł podczas służby wojskowej.
Van studiuje psychiatrię i w 1891 roku publikuje pod pseudonimem Voltemand powieść "Listy z Terry". Dostaje kilka listów od Ady, ale nie reaguje na nie. Potrzeby erotyczne zaspokaja w sieci ekskluzywnych domów publicznych o nazwie „Willa Wenus”. W 1892 roku odwiedza go Lucette, teraz już szesnastoletnia studentka historii sztuki. Wyznaje Vanowi miłość i zostawia list od Ady, w którym zapowiada ona swój przyjazd. Po przyjeździe Ady romans rozkwita na nowo. Lucette wyjeżdża z miasta po tym, jak kochankowie próbują ją włączyć do erotycznych igraszek.
Daniel Veen umiera, do mieszkania Vana przybywa Demon, aby poinformować syna o śmierci wuja. W mieszkaniu zastaje Adę i tym samym odkrywa kazirodczy związek swoich dzieci. Próbuje nakłonić Vana do zakończenia niszczycielskiego romansu. Van w końcu zgadza się z ojcem, zrywa z Adą i podejmuje próbę samobójczą.
Van próbuje zapomnieć o ukochanej, podróżując i oddając się nauce, tymczasem Ada wychodzi za mąż za hodowcę bydła, Andrieja Vinelander. Lucette, wciąż zakochana w Vanie, rezerwuje miejsce na statku „Tobakoff”, którym płynie jej ukochany. W czasie rejsu usilnie próbuje go uwieść, jednak jej plan upada, kiedy Van widzi Adę, grającą rolę Andaluzyjki w filmie "Ostatnia przygoda don Juana", który oboje oglądają w pokładowym kinie. Zrozpaczona Lucette popełnia samobójstwo skacząc z pokładu „Tobakoffa”.
W 1905 roku Van spotyka Adę, Andrieja i jego siostrę Dorothy. Pomiędzy Adą i Venem ponownie nawiązuje się romans. Bohaterka rozważa porzucenie męża, rezygnuje jednak z tego zamiaru, kiedy odkrywa, że jest on chory na gruźlicę – porzucenie chorego uznaje za niemoralne i przerywa romans. Przez siedemnaście lat opiekuje się Andriejem, po jego śmierci ponownie spotyka się z Vanem. Kochankowie żyją razem aż do śmierci, szczęśliwi, mimo że Van okazjonalnie zdradza ukochaną. Przed śmiercią Van postanawia napisać powieść o swoich wspomnieniach. "Ada" jest tą właśnie powieścią, zawierającą dopiski tytułowej bohaterki i uwagi wydawcy.
Antyterra.
Akcja powieści rozgrywa się na fikcyjnej planecie, nazywanej Antyterrą (czasem również Demonią). Planeta ta jest bardzo podobna do rzeczywistej Ziemi, występują jednak liczne różnice. Należy do nich pewne przesunięcie czasowe – antyterriański wiek XIX odpowiada mniej więcej rzeczywistemu ziemskiemu wiekowi XX.
Polityka i geografia Antyterry.
W świecie Antyterry Rosja jest częścią Stanów Zjednoczonych, tworząc razem Amerosję. Dużą część świata zajmują barbarzyńscy Tatarzy; ich kraj, Tataria, sięga od Bałtyku i Morza Czarnego do Oceanu Spokojnego. Bałkany i Indie są podporządkowane Anglii i USA, Francja jest natomiast od 1815 roku zaanektowana przez Anglię. W stosunku do Ziemi występują również liczne zmiany nazw miejscowych, np. Paryż to Lutecja (chociaż narrator używa kilkakrotnie również ziemskiej nazwy tego miasta), a Chose to odpowiednik ziemskiego Cambridge.
Walutą używaną w Amerosji są dolary (określane jako złote lub zielone), raz w powieści pojawiają się stellary (być może to dolary udekorowane gwiazdami), w niektórych regionach używa się także rubli.
Technologia.
Stosowanie elektryczności, jak również mówienie o niej, jest na Antyterze zakazane prawnie, jest również obwarowane tabu obyczajowym i moralnym. Słowem nieprzyzwoitym jest również „telegraf”. Do kontaktu mieszkańcy używają, zamiast ziemskich telegrafów i telefonów, takich urządzeń jak: aerogram, hydrogram, kablogram, momentogram, dorofon i kampusofon (prawdopodobnie dorofon służący do komunikacji w granicach kampusu). Na planecie istnieją latające dywany.
Religia.
Ziemski Bóg nazywany jest na Antyterze „Logiem” (jednak kilkakrotnie w powieści pojawia się słowo „Bóg”, m.in. podczas wzmianki o antyterriańskim św. Augustynie czy w rosyjskim zwrocie "Boże moj"). Część mieszkańców Antyterry wierzy ponadto, że po śmierci dusza ludzka odchodzi na bliźniaczą planetę – Terrę. Wielu jednak odrzuca istnienie Terry, jest ona również przedmiotem badań terrologii, należącej do psychiatrii. W terrologii specjalizuje się Van Veen.

</doc>
<doc id="1646579" url="https://pl.wikipedia.org/wiki?curid=1646579" title="The Soviet Story">
The Soviet Story

The Soviet Story – film dokumentalny nakręcony w 2008 roku, opowiadający o sowieckim terrorze wewnętrznym, jak również niemiecko-sowieckiej współpracy przed rokiem 1941. Autorem scenariusza oraz reżyserem jest Edvīns Šnore, a jego finansowanie zapewniła grupa posłów z Parlamentu Europejskiego z frakcji Unia na rzecz Europy Narodów.
Film zawiera wywiady z zachodnimi oraz rosyjskimi historykami, między innymi Normanem Davisem, Borysem Sokołowem, pisarzem Wiktorem Suworowem oraz Władimirem Bukowskim, członkami Parlamentu Europejskiego, jak również ofiarami sowieckiego terroru.
Główną tezą filmu jest wskazanie analogii - na płaszczyźnie filozoficznej, organizacyjnej a także politycznej - pomiędzy systemami nazistowskim i komunistycznym we wczesnych etapach II wojny światowej. W filmie pokazano Wielką Czystkę, Hołodomor, zbrodnię katyńską, współpracę Gestapo i NKWD, masowe deportacje prowadzone przez Związek Radziecki, jak również eksperymenty medyczne w gułagach dokonywane na ludziach.
Polska premiera filmu miała miejsce 12 kwietnia 2010 roku podczas przeglądu filmów dokumentalnych "Echa Katynia", zorganizowanego przez Instytut Pamięci Narodowej. W listopadzie 2012 roku film został rozprowadzony wraz z tygodnikiem "Gazeta Polska".

</doc>
<doc id="1646588" url="https://pl.wikipedia.org/wiki?curid=1646588" title="Jupp Kapellmann">
Jupp Kapellmann

Hans-Josef Kapellmann (ur. 19 grudnia 1949 w Würselen) – były niemiecki piłkarz występujący na pozycji obrońcy, pomocnika lub napastnika.
Kariera klubowa.
Kapellmann jest wychowankiem klubu SC 1930 Bardenberg, gdzie trenował przez 11 lat. W 1968 roku trafił do Alemannii Akwizgran z Bundesligi. W tych rozgrywkach zadebiutował 17 sierpnia 1968 roku w wygranym 4:1 meczu z 1. FC Nürnberg. 19 października 1968 roku w przegranym 2:4 pojedynku z Bayernem Monachium strzelił pierwszego gola w Bundeslidze. W 1969 roku wywalczył z klubem wicemistrzostwo RFN. W 1970 roku zajął z nim do Regionalligi. Wówczas odszedł z Alemannii.
Latem 1970 roku Kapellmann został graczem klubu 1. FC Köln, grającego w Bundeslidze. Pierwszy ligowy mecz zaliczył tam 28 października 1970 roku przeciwko ekipie MSV Duisburg (0:0). W 1971 roku i w 1973 roku dotarł z zespołem do finału Pucharu RFN, jednak w obu przypadkach ekipa 1. FC Köln przegrywała tam swoje mecze. W 1973 roku Kapellmann wywalczył z klubem również wicemistrzostwo RFN. W 1. FC Köln spędził 3 lata.
W 1973 roku przeszedł do innego zespołu Bundesligi, Bayernu Monachium. Zadebiutował tam 11 sierpnia 1973 roku w wygranym 3:1 ligowym spotkaniu z Fortuną Düsseldorf. W 1974 roku zdobył z klubem mistrzostwo RFN oraz Puchar Mistrzów. W kolejnych dwóch latach ponownie wygrywał z Bayernem rozgrywki Pucharu Mistrzów. W 1976 roku zdobył z nim także Pucharu Interkontynentalny. W 1979 roku Kapellmann odszedł do TSV 1860 Monachium (Bundesliga), którego graczem był przez 2 lata, a w 1981 roku, po spadku TSV do 2. Bundesligi, zakończył karierę.
Kariera reprezentacyjna.
W reprezentacji RFN Kapellmann zadebiutował 12 maja 1973 roku w wygranym 3:0 towarzyskim meczu z Bułgarią. W 1974 roku został powołany do kadry na Mistrzostwa Świata. Nie zagrał na nich ani razu, a zespół RFN zdobył mistrzostwo świata. W latach 1973–1974 w drużynie narodowej rozegrał w sumie 5 spotkań.

</doc>
<doc id="1646589" url="https://pl.wikipedia.org/wiki?curid=1646589" title="Twilight Time (album)">
Twilight Time (album)

Twilight Time – drugi studyjny album fińskiego zespołu Stratovarius. Pierwsze jego wydanie ukazało się w 1991 roku wyłącznie w Finlandii i nosiło inną nazwę: „Stratovarius II”, oraz posiadało inną okładkę. "Twilight Time" został wydany w 1992 roku przez Shark Records. Muzyka zawarta na nim to głównie heavy metal przypominający dokonania zespołów NWOBHM z progresywnymi naleciałościami. Utwory „The Hands Of Time” i „Out Of The Shadows” to zaś szybkie, power metalowe kompozycje, typowe dla późniejszych płyt Finów.

</doc>
<doc id="1646590" url="https://pl.wikipedia.org/wiki?curid=1646590" title="Huang-po">
Huang-po



</doc>
<doc id="1646592" url="https://pl.wikipedia.org/wiki?curid=1646592" title="Enderleinellus venezuelae">
Enderleinellus venezuelae

Enderleinellus venezuelae – gatunek wszy należący do rodziny Enderleinellidae, pasożytujący na wiewiórkowatych powoduje chorobę wszawicę. Typowym żywicielem jest wiewiórka "Sciurus griseogena".
Silnie spłaszczona grzbietowo-brzusznie. Samica składa jaja zwanych gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Występuje na terenie Wenezueli.

</doc>
<doc id="1646594" url="https://pl.wikipedia.org/wiki?curid=1646594" title="Eduard Cürten">
Eduard Cürten

Eduard Cürten (ur. 1908, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Z zawodu rzeźnik. Członek NSDAP (od 1933) i Waffen-SS. Od czerwca do listopada 1944 kierował szpitalem dla więźniów w "Florisdorf", podobozie KL Mauthausen. Według więźniów obozu, którzy zeznawali w powojennym procesie Cürtena, uczestniczył on wraz z innymi esesmanami w egzekucjach więźniów polskich.
Został osądzony w procesie US vs. Eduard Cürten przez amerykański Trybunał Wojskowy w Dachau w dniach 2–4 kwietnia 1947. Postawiono mu zarzuty udziału w zamordowaniu trzech więźniów narodowości polskiej. Cürten został wprawdzie uniewinniony z pierwszego z zarzutów, ale uznano go za winnego dwóch pozostałych i skazano na dożywotnie pozbawienie wolności. Na podstawie rewizji wyroku z dnia 15 stycznia 1948 uwolniono Cürtena również od pozostałych zarzutów, uznając iż zeznania świadków nie są wiarygodne. Karę dożywotniego więzienia unieważniono. 

</doc>
<doc id="1646596" url="https://pl.wikipedia.org/wiki?curid=1646596" title="Konwencja Narodów Zjednoczonych o prawie poza-żeglownego użytkowania międzynarodowych cieków wodnych">
Konwencja Narodów Zjednoczonych o prawie poza-żeglownego użytkowania międzynarodowych cieków wodnych



</doc>
<doc id="1646602" url="https://pl.wikipedia.org/wiki?curid=1646602" title="Jan Roman Czepe">
Jan Roman Czepe



</doc>
<doc id="1646603" url="https://pl.wikipedia.org/wiki?curid=1646603" title="Współczynnik Sørensena">
Współczynnik Sørensena

Współczynnik Sørensena, znany także jako współczynnik podobieństwa Sørensena, to wielkość używana do porównania podobieństwa dwóch próbek. Został wprowadzony przez botanika Thorvalda Sørensena w 1948 roku.
Dany jest on wzorem
gdzie formula_2 i formula_3 są liczbami gatunków na stanowiskach A i B, odpowiednio, a formula_4 jest liczbą gatunków wspólnych dla obu stanowisk. Wyrażenie to jest łatwo rozszerzyć do porównywania dowolnych zasobów. Ta ilościowa wersja współczynnika Sørensena jest znana także jako "indeks Czekanowskiego". Współczynnik Sørensena jest równy współczynnikowi Dice’a, który jest zawsze w przedziale formula_5 Czasami jest też on używany jako miara odległości formula_6 jest równe z odległością Hellingera i odległością Braya-Curtisa.
Współczynnik Sørensena jest głównie używany w analizie danych ekologicznych (np. Looman &amp; Campbell, 1960). Uzasadnienie do jego stosowania jest bardziej empiryczne niż teoretyczne (choć może być ono uzasadnione teoretycznie jako przecięcie dwóch zbiorów rozmytych). W porównaniu do odległości Euklidesowej, odległość Sørensena jest bardziej wrażliwa na zróżnicowane zestawy danych i zwraca mniejszą uwagę na skrajne dane.

</doc>
<doc id="1646604" url="https://pl.wikipedia.org/wiki?curid=1646604" title="Jacek Mermon">
Jacek Mermon

Jacek Mermon (ur. 1 stycznia 1944 w Brzozowie, zm. 2 grudnia 2007 w Przemyślu) - przemyski architekt, autor projektów czterech greckokatolickich cerkwi: w Giżycku, Kętrzynie, Przemkowie i Legnicy.
Projekty.
Był również autorem:

</doc>
<doc id="1646605" url="https://pl.wikipedia.org/wiki?curid=1646605" title="Arnold Damaschke">
Arnold Damaschke

Arnold Damaschke (ur. 1915, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Oberscharführer.
W 1938 rozpoczął służbę w kompleksie obozowym Mauthausen. Początkowo był członkiem sztabu komendantury w obozie głównym. W kwietniu 1942 przydzielono go do komanda zajmującego się egzekucją więźniów. Damaschke brał wówczas udział w morderstwach dokonywanych na więźniach narodowości polskiej, jugosłowiańskiej, francuskiej i czeskiej. W listopadzie 1942 skierowano go do podobozu "Gusen I", gdzie sprawował funkcję "Rapportführera" do lutego 1943. Tu z kolei brał udział w zagazowaniu około 160 jeńców radzieckich w bloku 16 (gdzie dezynfekowano odzież więźniów). W grudniu 1942 uczestniczył w tzw. "Totbadeaktionen" i zmuszał więźniów do stania całymi godzinami na placu apelowym, na skutek czego wielu zmarło z wyziębienia.
Został za swoje zbrodnie w procesie US vs. Arnold Damaschke w dniu 22 kwietnia 1947 przez amerykański Trybunał Wojskowy w Dachau. Wymierzono mu karę śmierci przez powieszenie. W wyniku rewizji wyrok unieważniono w dniu 19 sierpnia 1947 ze względu na błędy proceduralne.

</doc>
<doc id="1646606" url="https://pl.wikipedia.org/wiki?curid=1646606" title="BBC Cbeebies">
BBC Cbeebies



</doc>
<doc id="1646609" url="https://pl.wikipedia.org/wiki?curid=1646609" title="Baworów (Ukraina)">
Baworów (Ukraina)

Baworów (ukr. "Баворів") - wieś w rejonie tarnopolskim obwodu tarnopolskiego, założona w 1522 r. W II Rzeczypospolitej miejscowość była siedzibą gminy wiejskiej Baworów w powiecie tarnopolskim województwa tarnopolskiego. 
W 1931 r. wieś liczyła 299 zagród oraz 1326 mieszkańców, z których prawie połowa to Polacy, reszta Ukraińcy i Żydzi. W latach 1940 - 1941 na podstawie ukraińskich donosów Sowieci zesłali na Syberię 10 Polaków, w tym posła Sejmu RP III kadencji i b. wójta Baworowa Antoniego Janowskiego (1882-1941), którego następnie zamordowali w wiezieniu w Magnitogorsku. W latach 1941 - 1945 nacjonaliści ukraińscy z UPA zamordowali 30 Polaków, w tym ks. proboszcza Karola Procyka. 

</doc>
<doc id="1646610" url="https://pl.wikipedia.org/wiki?curid=1646610" title="Serbowie od VII do IX wieku">
Serbowie od VII do IX wieku

Serbowie od VII do IX wieku – plemię słowiańskie pierwotnie zamieszkujące tereny położone w północnych Czechach, południowej i zachodniej Polsce, które w I połowie VII wieku przewędrowało w rejon zachodnich Bałkanów i utworzyło tam rozległy związek plemienny. W IX wieku związek rozpadł się na szereg państw plemiennych.
Migracja na Bałkany.
Na początku VII wieku Serbowie zamieszkiwali Białą, czyli Północną Serbię (biały-zachód) – był to teren położony w dzisiejszych północnych Czechach, lecz znacznie większa część tego obszaru leżała w Polsce, prawdopodobnie w obrębie obecnego Śląska i Wielkopolski. Stąd prowadzili ekspansję w kierunku Łużyc i Miśni, co dało początek ludowi Serbów łużyckich.
W 626 roku dyplomacji bizantyńskiej, w obliczu zagrożenia Konstantynopola wielkim najazdem awarsko-bułgarsko-słowiańsko-perskim, udało się sprowokować do wystąpienia przeciw Awarom Słowian z południowych Czech i północnej Panonii. Na czele ogólnosłowiańskiego powstania, które wybuchło po klęsce oblężenia Konstantynopola stanął kupiec frankijski Samon, który na okres 35 lat powołał do istnienia silne państwo słowiańskie. Samonowi udało się nakłonić Serbów pod wodzą "nieznanego księcia", aby w czasie powstania antyawarskiego, wspólnie z mieszkającymi na wschód od nich Chorwatami, wyruszyli na południe i wsparli zamieszkujących wybrzeże dalmatyńskie Sklawinów dackich i panońskich, dążących do zrzucenia zwierzchnictwa awarskiego. Dywersja serbsko-chorwacka nie napotkała na wyraźny opór Awarów, którzy w tym czasie dodatkowo stanęli wobec konfliktu wewnętrznego. Po śmierci Samona około 660 roku i rozpadzie jego państwa Awarom udało się przezwyciężyć wewnętrzny kryzys państwa. Nie odzyskali już jednak wcześniejszej potęgi i nie byli w stanie poważnie zagrozić osiadłym na Bałkanach Serbom.
Sytuacja w nowym kraju.
Tereny zajęte przez Serbów zostały niewiele wcześniej odebrane Bizancjum przez połączone siły awarsko-sklawińskie. W 574 roku Awarowie zdobyli ziemie wokół Sirmium nad dolną Sawą i środkowym Dunajem, w 579 roku padło Sirmium, w 584 Viminacium, Augusta i Singidunum. W 602 roku po klęsce wyprawy cesarza Maurycjusza za Dunaj, wielkie rzesze Sklawinów i Antów przekroczyły Dunaj i pomiędzy 609 a 616 rokiem zasiedliły niemal cały półwysep Bałkański. Około 614 Awarowie wspólnie ze Sklawinami zdobyli główne miasto Dalmacji - Salonę. Jej mieszkańcy zbiegli na południe do dawnego pałacu Dioklecjana zakładając miasto Split. Inni zbiegowie założyli Ragusium. Najazdy przetrwały miasta położone na wyspach, a na wybrzeżu Zadar, Trogir, Acruvium i Epidamnos.
Po wędrówce ze swych wcześniejszych siedzib główna grupa Serbów osiedliła się pomiędzy górami Dynarskimi, Szarą Płaniną i Skopijską Czarną Górą a Sawą i Dunajem na północy. Ich terytorium nazwano Zagorjem w odróżnieniu od Primorja obejmującego strefę nadbrzeżną Górnej Dalmacji. W Primorju osiedliło się kilka pomniejszych plemion serbskich, mieszając się z osiadłymi tam już Sklawinami. Plemiona te na okres dwóch stuleci weszły w skład wielkiego serbskiego związku plemiennego, mającego zapewne charakter wojskowy. Od północy idąc byli to: Narentanie pomiędzy Cetiną i Neretwą, Zahumlanie w dolinie rzeki Neretwy, Trebinianie na zapleczu bizantyńskiego Ragusium, drobne plemię Konawlan i najbardziej na południe wysunięte plemię serbskie – Duklanie. Przynależność tych ostatnich do związku serbskiego nie jest pewna. W miarę przekształcania się organizmów plemiennych w państwa związek plemienny na przestrzeni VIII wieku rozpadał się. Ostatecznie w wyniku tego procesu powstały państwa:
Społeczeństwo, gospodarka.
Ówcześni Serbowie byli ludem żyjącym z hodowli i rolnictwa. Siali głównie proso. Zakładali osady rozrzucone z dala jedna od drugiej. Osady powstawały zazwyczaj w dolinie niewielkiej rzeki, w kotlinie górskiej lub na polanie leśnej. Kilka wspólnot tworzyło większe jednostki zwane żupami. Kilka lub kilkanaście żup tworzyło plemię. Osadę stanowiło wielkie gospodarstwa rolno-hodowlane skupione wokół rozległego dworu, w którym żyło kilka dużych rodzin spokrewnionych ze sobą we wspólnocie zwanej prawdopodobnie "werw", a później "opsztina". "Werw" opierała się na związkach krwi, jednocząc rodziny pochodzące od wspólnego przodka. Natomiast "opsztina" zwana także czasem przez Serbów "opolem" tworzona była przez wspólnoty terytorialne opartą bardziej na wspólnocie sąsiedzkiej niż wspólnocie pokrewieństwa. Ze względu na wypaleniskowy sposób prowadzenia gospodarki osady często po wyjałowieniu ziemi przemieszczały się w promieniu kilku lub nawet kilkunastu kilometrów).
W miarę rozwoju gospodarczego z wielkich wspólnot wyodrębniały się rodziny należące do arystokracji plemiennej. Dzięki pobieraniu danin mających początkowo charakter darów i wykorzystywaniu niewolnej czeladzi w pracach polowych utworzyły one z czasem wokół swych gródków zalążki wielkiej własności ziemskiej).
Zapoznanie się ze wczesno bizantyńską gospodarką rolną przyniosło przewrót agrarny – w ciągu VII wieku rozpowszechniło się rolnictwo sprzężajne. Ziemię zaczęto uprawiać systemem niwowym za pomocą radła zaopatrzonego w żelazne okucie tzw. radlicę, a następnie w żelazny krój przecinający korzenie. Wzrost wydajności rolnictwa pozwolił na zagęszczenie osadnictwa. Wysiewano więcej zbóż ozimych i jarych: pszenicę, żyto, owies; hodowano konie, bydło, świnie, owce, kozy, kury, gęsi i być może kaczki. Rozwinęło się ogrodnictwo i sadownictwo, uprawa grochu, bobu, soczewicy, rzepy, ogórków, marchwi, chmielu, maku, lnu i konopi, winnej latorośli i drzew owocowych. Rozwijało się też bartnictwo, rybołówstwo i myślistwo.
Organizacja plemienna.
Społeczeństwo żyło w ustroju demokracji wojennej. Ponad ogół wolnej ludności wybijali się członkowie najbogatszych rodów tworzący starszyznę plemienną – żupanów i władyków. Do warstwy wyższej należeli również wojownicy konni, trudniący się wojną zawodowo. Spośród tych grup arystokracji plemiennej wybierano na wiecach dowódców zwanych "knędzami", a później "kneziami" oraz "wojewodami", "czelnikami" i "żupanami". Uzyskiwali oni czasem duże znaczenie potrafiąc utrzymać władzę i przekazać ją członkom swej rodziny. Najwyższa władza niezależnie od tego należała i tak do zgromadzenia wolnej ludności).
Sukcesy w opanowaniu i utrzymaniu rozległych terytoriów zawdzięczali wysoko rozwiniętej sztuce wojennej – walczyli pieszo uzbrojeni we włócznie, łuki i strzały mając tarcze za całe uzbrojenie obronne. Znali jedynie luźny szyk, który Bizantyńczykom wydawał się bezładny, byli jednak podzieleni na dziesiątki i setki. Część wojów walczyła konno. W czasie najazdów chętnie uciekali się do podstępów i zasadzek, a unikali bitew w otwartym polu. Początkowo zdobywali twierdze podstępem wywabiając załogę poza mury. Szybko jednak nauczyli się budować machiny oblężnicze. Po zdobyciu terytorium lub miasta mordowali mężczyzn, a dzieci i kobiety brali w niewolę. Pojmanych zabijali w wymyślny sposób – na palu, tłukąc pałkami lub paląc wraz z dobytkiem. Cenili bardzo zdobytą broń, wyroby ze złota i srebra, tkaniny i pieniądze, które ukrywali w ziemi. Wzięci do niewoli jeńcy tworzyli niewolną czeladź domową, zwaną "otrokami" lub "otorczicami".
Wierzenia.
W okresie wędrówek ludów Serbowie czcili siły przyrody pod postaciami bogów nieba i atmosfery. Do głównych bóstw serbskich należeli: Perun – bóg gromu i wojny oraz Weles (Wołos) – bóg działalności pokojowej, pracy, dobytku i ogniska domowego. Po przybyciu na Bałkany ośrodkami kultu stały się wzgórza, zwłaszcza odosobnione. Do dzisiaj wiele wzgórz na wybrzeżu dalmatyńskim nosi nazwę Perun. Wielkim kultem otaczali również solarnego Dadźboga, syna Swaroga – boga ognia. Bogom swym stawiali kamienne posągi. Wierzyli w moc bóstw rodzinnych oraz sił przyrody – rzek, pól, lasów: wilkołaki, strzygi, wiły, samo dziwy, bregalnice. Istniały też u nich bóstwa rodowe i plemienne. Zwłoki zmarłych palono na stosie i chowano w urnach na cmentarzyskach. Otaczano kultem duchy przodków.

</doc>
<doc id="1646612" url="https://pl.wikipedia.org/wiki?curid=1646612" title="Schronisko turystyczne „Widok na Tatry”">
Schronisko turystyczne „Widok na Tatry”

Schronisko turystyczne „Widok na Tatry” – nieistniejące górskie schronisko turystyczne w Beskidzie Małym, pomiędzy szczytami Magurki Wilkowickiej i Czupla, położone na wysokości ok. 900 m n.p.m. 
Historia.
Schronisko zostało wybudowane przed 1914 przez Karola Sikorę z Łodygowic. Była to drewniana chata z werandą, z której rozciągała się panorama m.in. na Tatry i Pasmo Babiogórskie. Wewnątrz znajdowała się restauracja z jadalnią, natomiast zaplecze noclegowe w 1914 stanowiły 2 sypialnie, łącznie z 8 łóżkami. Na początku lat 30. XX wieku dostępne były 4 pokoje z 14 łóżkami oraz strych, mogące łącznie pomieścić 30 osób.
By zachęcić do odwiedzania schroniska zarówno Polaków jak i Niemców, właściciel umieścił na budynku napis "Schronisko – Schutzhaus – Widok na Tatry" (część nazwy po niemiecku usunięto po 1918).
25 lutego 1926 w schronisku powstała stacja turystyczna Oddziału Babiogórskiego Polskiego Towarzystwa Tatrzańskiego. Po śmierci męża gospodarowanie obiektem przejęła Maria Sikora z synem i synową. W okresie międzywojennym schronisko było chętnie odwiedzane przez polskich turystów, omijających obiekt Beskidenverein na Magurce Wilkowickiej. Przynętą była też słynna w okolicy szafa grająca.
Schronisko przetrwało II wojnę światową. Spłonęło w 1967 i nie zostało odbudowane.
Pozostałości fundamentów schroniska znajdują się przy szlaku z Magurki Wilkowickiej na Czupel, na ogrodzonej działce. 

</doc>
<doc id="1646613" url="https://pl.wikipedia.org/wiki?curid=1646613" title="Karol Leopold Meklemburski">
Karol Leopold Meklemburski



</doc>
<doc id="1646615" url="https://pl.wikipedia.org/wiki?curid=1646615" title="To Lose My Life...">
To Lose My Life...

To Lose My Life... (również znana pod długim tytułem To Lose My Life Or Lose My Love czy krótkim To Lose My Life) – debiutancka płyta brytyjskiego zespołu rockowego White Lies. Została wydana 19 stycznia 2009 roku. Tydzień przed wydaniem albumu ukazał się singel To Lose My Life. Wcześniej wydano dwa inne Unfinished Business i Death, również pochodzące z tej płyty a 23 marca 2009 ukazał się kolejny, czwarty Farewell to the Fairground. Magazyn Clash napisał, że "rok 2009 będzie należał do nich, jeśli poświęcą się pracy", dodał również, że "To Lose My Life..." może być jednym z kandydatów do tegorocznej nagrody Mercury Prize. Piosenka "From the Stars" 30 grudnia 2008, stała się w sklepie iTunes, singlem tygodnia. 17 marca 2009 album wydano w Stanach Zjednoczonych.
Historia nagrania.
22 września 2008 roku White Lies zagrali 9 z 10 utworów z płyty podczas odbywającego się w Manchesterze Night and Day Cafe. Twierdzili, że utwory te pochodzą ze wstępnie nazwanej, jeszcze nie wydanej płyty, To Lose My Life Or Lose My Love. Album nagrywano na przemian w ICP Studios w Brukseli i w Kore Studios w Londynie. Producentami "To Lose My Life..." są Ed Buller i Max Dingel, którzy mają na swoim koncie współpracę z The Killers i Glasvegas. Wydawnictwo nagrano wraz z dwudziestoosobową orkiestrą. 
Wydanie.
Album ukazał się na CD i winylu, ale w tym ostatnim formacie w limitowanym nakładzie. Płyta dostępna była w przedsprzedaży w sklepie internetowym Play.com, gdzie sprzedawane były w ekskluzywnym tzw. slipcase (coś podobnego do box set). Natomiast w sklepie iTunes do całości dodano jeszcze bonusowe utwory i remiksy, które wcześniej były dostępne na stronie B singli. Na swojej stronie internetowej White Lies dla 500 pierwszych nabywców przygotowali do albumu dodatkową książeczkę zawierającą zdjęcia ze studia nagraniowego i eseje napisane przez członków grupy. Na stronie można było też nabyć box set zawierający materiał nagrany na 6 winylach z dodatkowy niepublikowanym materiałem. 13 lutego do każdego sprzedanego egzemplarza na iTunes, dodawano za darmo instrumentalne wersje piosenek.
Lista utworów.
Wszystkie piosenki są autorstwa White Lies.

</doc>
<doc id="1646616" url="https://pl.wikipedia.org/wiki?curid=1646616" title="Rakowo (gmina Pisz)">
Rakowo (gmina Pisz)

Rakowo (niem. "Adlig Rakowen", 1938–1945 "Raken") – wieś w Polsce położona w województwie warmińsko-mazurskim, w powiecie piskim, w gminie Pisz. Powstała w ramach kolonizacji Wielkiej Puszczy. Wcześniej był to obszar Galindii. Dobra szlacheckie. Znajdowała się w parafii Pisz, w XV w. w dokumentach zapisywana jako "Graboffsken". Wymienia w dokumentach z 1424 r. i 1448.
W 1424 dobra nadane przez wielkiego mistrza na 60 łanach z obowiązkiem jednej służby zbrojnej dla "Piotra Rakowskiego", który brał udział w wojnie 1431–1435. Jego syn "Staśko" zmarł bezpotomnie w 1453 r., a dwór i dobra zostały sprzedane przez Zakon "Marcinowi von Worgynowi", a przywilej wystawił komtur bałgijski i wójt natangijski "Henryk Solner von Richtenberg", za wiedzą wielkiego mistrza "Ludwika von Erlichsausena". Wspomniany "Marcin" otrzymał 48 łanów na prawie chełmińskim w granicach dawnych dóbr Staśka, z obowiązkiem jednej służby zbrojnej i wolnizną 10 lat.
W 1471 z wydzielonego majątku lemańskiego wsi Rakowo, poprzez kupno, wydzielono osobne dobra wsi Gurskie.
W latach 1975–1998 miejscowość należała administracyjnie do województwa suwalskiego.

</doc>
<doc id="1646618" url="https://pl.wikipedia.org/wiki?curid=1646618" title="Baworów (gmina)">
Baworów (gmina)

Baworów – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy był Baworów.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Baworów, Białoskórka, Grabowiec, Kipiaczka, Kozówka, Proszowa, Skomorochy, Smolanka, Toustoług, Zastawie i Zaścianka.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646622" url="https://pl.wikipedia.org/wiki?curid=1646622" title="Jelena Biełowa">
Jelena Biełowa

Jelena Pawłowna Biełowa (ros. Елена Павловна Белова, ur. 25 lipca 1965 w Magnitogorsku) – rosyjska biathlonistka reprezentująca również barwy ZSRR oraz WNP, dwukrotna medalistka olimpijska i pięciokrotna medalistka mistrzostw świata.
Kariera.
W Pucharze Świata zadebiutowała 15 marca 1990 roku w Kontiolahti, zajmując drugie miejsce w biegu indywidualnym. Tym samym już w swoim debiucie nie tylko zdobyła punkty, ale od razu stanęła na podium. W zawodach tych rozdzieliła Jiřinę Pelcovą z Czechosłowacji i Dorinę Pieper z RFN. W kolejnych startach jeszcze pięć razy stanęła na podium, nie odnosząc jednak żadnego zwycięstwa. Wszystkie miejsca na podium wywalczyła w sprincie: 17 marca 1990 roku w Kontiolahti, 11 lutego 1992 roku w Albertville i 13 lutego 1993 roku w Borowcu była trzecia, a 21 grudnia 1991 roku w Hochfilzen i 20 marca 1993 roku w Kontiolahti zajmowała drugie miejsce. Najlepsze wyniki osiągnęła w sezonie 1991/1992, kiedy to zajęła 14. miejsce w klasyfikacji generalnej, a w klasyfikacji sprintu była trzecia.
W 1991 roku wystartowała na mistrzostwach świata w Lahti, gdzie była siódma w sprincie. Ponadto razem z Jeleną Gołowiną i Swietłaną Pieczorską zwyciężyła w sztafecie, a w biegu drużynowym zdobyła złoto wspólnie z Gołowiną,
Swietłaną Paramyginą i Swietłaną Dawydową. Rok później wzięła udział w igrzyskach olimpijskich w Albertville, zdobywając brązowy medal w sprincie. Uległa tam jedynie swej rodaczce Anfisie Riezcowej i Niemce Antje Misersky. Razem z Riezcową i Jeleną Mielnikową zajęła też trzecie miejsce w sztafecie. W tym samym roku była druga w biegu drużynowym podczas mistrzostw świata w Nowosybirsku, gdzie startowała razem z Inną Szeszkil, Anfisą Riezcową i Swietłaną Pieczorską. Brała też udział w mistrzostwach świata w Borowcu w 1993 roku, gdzie była trzecia w sprincie, za Kanadyjką Myriam Bédard i swą rodaczką - Nadieżdą Tałanową. Rosjanki w składzie: Swietłana Paniutina, Nadieżda Tałanowa, Olga Simuszyna i Jelena Biełowa zdobyły brąz w sztafecie.

</doc>
<doc id="1646623" url="https://pl.wikipedia.org/wiki?curid=1646623" title="Rakowo (gmina Biała Piska)">
Rakowo (gmina Biała Piska)



</doc>
<doc id="1646626" url="https://pl.wikipedia.org/wiki?curid=1646626" title="Berezowica Wielka (gmina)">
Berezowica Wielka (gmina)

Berezowica Wielka – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy była Berezowica Wielka.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Berezowica Wielka, Bucniów, Ostrów i Petryków.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646627" url="https://pl.wikipedia.org/wiki?curid=1646627" title="Rezerwat przyrody Uroczysko Święta im. prof. Mieczysława Jasnowskiego">
Rezerwat przyrody Uroczysko Święta im. prof. Mieczysława Jasnowskiego

Rezerwat przyrody „Uroczysko Święta im. prof. Mieczysława Jasnowskiego” – rezerwat torfowiskowy o powierzchni 208,44 ha, położony w województwie zachodniopomorskim, w powiecie goleniowskim i w gminie Goleniów, w zachodniej części Puszczy Goleniowskiej, 2 km na północ od Świętej.
Rezerwat jest położony w estuarium Odry, na jej wschodnim brzegu, w obszarze specjalnej ochrony ptaków (OSO) Natura 2000 "Puszcza Goleniowska" (PLB 320012).
Został utworzony 23 stycznia 1973 i początkowo zajmował jedynie 9,50 ha. W 2004 powiększono go do 207,77 ha.
Celem ochrony jest zachowanie fragmentów torfowiska wysokiego oraz lasów bagiennych z licznymi stanowiskami długosza królewskiego ("Osmunda regalis") i wiciokrzewu pomorskiego ("Lonicera periclymenum").
Obszar rezerwatu podlega ochronie czynnej.
Nadzór: Nadleśnictwo Goleniów.
1 km na północ znajduje się rezerwat przyrody „Olszanka”, a 2 km na południe droga wojewódzka nr 113 (Święta→ Goleniów).

</doc>
<doc id="1646628" url="https://pl.wikipedia.org/wiki?curid=1646628" title="Jämjö">
Jämjö

Jämjö – miejscowość (tätort) w Szwecji, w regionie administracyjnym ("län") Blekinge, w gminie Karlskrona.
Według danych Szwedzkiego Urzędu Statystycznego liczba ludności wyniosła: 2629 (31 grudnia 2015), 2703 (31 grudnia 2018) i 2691 (31 grudnia 2019).
Położona przy międzynarodowej trasie E22 pomiędzy Karlskroną i Kalmar. Z trasy widać charakterystyczną dla miasta wieżę ciśnień.

</doc>
<doc id="1646631" url="https://pl.wikipedia.org/wiki?curid=1646631" title="Jamjo">
Jamjo



</doc>
<doc id="1646634" url="https://pl.wikipedia.org/wiki?curid=1646634" title="Robert Stillmark">
Robert Stillmark

Robert Stillmark (3 kwietnia 1909 w Moskwie, 30 września 1985 tamże) – rosyjski pisarz.
Życiorys.
Autor egzotycznej powieści przygodowej "Spadkobierca z Kalkuty", napisanej w 1951 roku w nietypowych warunkach – w łagrze sowieckim, dzięki nadzorcy Wasilewskiemu, który początkowo zamierzał wydać tę książkę pod własnym nazwiskiem.
Powieść opublikowano w Związku Radzieckim tylko raz, w Polsce były trzy wydania w latach 1970, 1986, 1995 (tłum. Zofia i Stanisław Głowiakowie). Istnieje też wydanie anglojęzyczne (Robert Shtilmark – "Heir from Calcutta").
Pisarz został po pewnym czasie uwolniony, otrzymał sowite honorarium.

</doc>
<doc id="1646635" url="https://pl.wikipedia.org/wiki?curid=1646635" title="Feldflieger-Abteilung 6">
Feldflieger-Abteilung 6

Feldflieger-Abteilung Nr. 6 – FFA 6 jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona we Fliegerersatz Abteilung Nr. 1 i weszła w skład większej jednostki 3 Kompanii Batalionu Lotniczego Nr.4 (Darmstadt).
Pierwszym dowódcą jednostki został kapitan von Dewall. W początkowym okresie działalności jednostka była przydzielona do 4 Armii i stacjonowała na lotnisku w Trewirze.
31 października 1917 roku jednostka została przeformowana i zmieniona we "Fliegerabteilung 257 (Artillerie) (FA A 257)".
W jednostce służyli m.in. Hermann Dyckhoff, Gustav Dörr, Fritzow Heising, Adolf Ritter von Tutschek, Walter Böning, Hans Joachim Buddecke.

</doc>
<doc id="1646644" url="https://pl.wikipedia.org/wiki?curid=1646644" title="Osiek (Elbląg)">
Osiek (Elbląg)

Osiek – jedna z południowych dzielnic Elbląga.
Położenie.
Osiek leży w południowej części miasta, w bezpośrednim sąsiedztwie Śródmieścia. Graniczy z takimi dzielnicami jak: Zatorze, Nowe Miasto, Stare Miasto oraz Zawodzie. Jej północną granicę wyznacza al. Tysiąclecia, zachodnią stanowi rzeka Elbląg, wschodnią i południową natomiast potok Kumiela oraz linia kolejowa z Elbląga do Malborka. 
Historia.
Pierwsza osada powstała tutaj najprawdopodobniej pomiędzy XII a XIV wiekiem. Położona była pod samymi murami ówczesnego zamku krzyżackiego w Elblągu. Zamieszkiwała ją głównie ludność polska, wykonująca posługi dla Krzyżaków. Stanowili ją rybacy przesiedleni poza mury zamku. W XIX wieku, w okresie intensywnego rozwoju gospodarczego miasta, została zabudowana niskimi domami mieszkalnymi, zamieszkanymi głównie przez robotników ze Stoczni Schichaua i pobliskiej fabryki samochodów Franza Komnicka oraz fabryki lokomotyw. Zabudowa ta istnieje po dzień dzisiejszy. Na terenie osiedla znajduje się wiele zakładów pracy oraz kilka urzędów. Obecna ulica Fabryczna nosiła kiedyś nazwę Frantza Komnicka (neim. "Franz-Komnick-Straße").
Komunikacja.
Na Osiek można dojechać:

</doc>
<doc id="1646646" url="https://pl.wikipedia.org/wiki?curid=1646646" title="Taekwondo na Letniej Uniwersjadzie 2007">
Taekwondo na Letniej Uniwersjadzie 2007

Taekwondo na Letniej Uniwersjadzie 2007 odbyło się w dniach 9–13 sierpnia w hali Thammasat University w Bangkoku.
Do rozdania było 16 kompletów medali. Po 8 w konkurencjach męskich jak i żeńskich.
Linki zewnętrzne.
Strona FISU

</doc>
<doc id="1646649" url="https://pl.wikipedia.org/wiki?curid=1646649" title="Alberto Teodoli">
Alberto Teodoli



</doc>
<doc id="1646652" url="https://pl.wikipedia.org/wiki?curid=1646652" title="Yaishi">
Yaishi

Yaishi – piąty album studyjny polskiej grupy muzycznej Moonlight. Wydawnictwo ukazało się 25 października 2001 roku nakładem wytwórni muzycznej Metal Mind Productions. Był to przedostatni album grupy zrealizowany z klawiszowcem Danielem Potaszem. Płyta dotarła do 24. miejsca listy OLiS w Polsce. 
Według oświadczenia wystosowanego w 2002 roku przez zespół Moonlight, Daniel Potasz nie brał udziału w nagraniach albumu "Yaishi". Muzyk figuruje jednak na płycie jako współautor wszystkich kompozycji.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1646654" url="https://pl.wikipedia.org/wiki?curid=1646654" title="Borki Wielkie (Ukraina)">
Borki Wielkie (Ukraina)

Borki Wielkie (ukr. Великі Бірки) – osiedle typu miejskiego w rejonie tarnopolskim obwodu tarnopolskiego,
Znajduje tu się stacja kolejowa Borki Wielkie, położona na linii Odessa – Lwów.
Historia.
Założone w 1410, w 1530 otrzymało magdeburskie prawo miejskie.
W II Rzeczypospolitej miejscowość była siedzibą gminy wiejskiej Borki Wielkie w powiecie tarnopolskim województwa tarnopolskiego.
Historia w latach 1941-1945.
W latach okupacji niemieckiej w Borkach Wielkich funkcjonował obóz pracy, w którym Niemcy więzili Żydów z różnych miejscowości. Więźniowie pracowali przy robotach drogowych. Obóz został zlikwidowany 10 lipca 1943 roku; 970 więźniów rozstrzelano na miejscu, barak z ciałami zabitych spalono.
W dniach 8. i 9 lutego 1944 roku Niemcy dokonali w Borkach Wielkich publicznej egzekucji 34 ukraińskich więźniów z Tarnopola oskarżonych o zabójstwa, sabotaże i przynależność do OUN.
Podczas ataków banderowskich na Polaków w latach 1944-45 Borki Wielkie były miejscem, do którego ściągali uchodźcy z okolicznych wsi. W miejscowości stacjonował batalion niszczycielski, w którym służyli Polacy. Do końca 1945 roku ludność polska została ekspatriowana na zachód.

</doc>
<doc id="1646655" url="https://pl.wikipedia.org/wiki?curid=1646655" title="Humberto de Araújo Benevenuto">
Humberto de Araújo Benevenuto

Humberto de Araújo Benevenuto (ur. 4 grudnia 1904 w Rio de Janeiro, zm. 24 lipca 1949 tamże) były brazylijski piłkarz grający na pozycji ofensywnego pomocnika.
Karierę zaczął w rodzinnym Rio de Janeiro w klubie Americano w 1921 roku. W roku 1923 przeszedł do we CR Flamengo, któremu pozostał wierny do 1929 roku. Następne lata jego kariery to ustawiczne zmiany barw klubowych. Benevenuto grał m.in. w: Botafogo FR, Cruzeiro EC czy też urugwajskim CA Peñarol. Z Flamengo zdobył mistrzostwo stanu Rio de Janeiro – Campeonato Carioca w 1925, 1927, oraz z Botafogo w 1932.
Na początku lat 30. występował w reprezentacji Brazylii, z którą pojechał na mistrzostwa świata w 1930 w Urugwaju, jednak nie wystąpił w żadnym meczu.

</doc>
<doc id="1646656" url="https://pl.wikipedia.org/wiki?curid=1646656" title="Borki Wielkie (gmina w województwie tarnopolskim)">
Borki Wielkie (gmina w województwie tarnopolskim)

Borki Wielkie – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy były Borki Wielkie.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Borki Wielkie, Chodaczków Mały, Czernielów Mazowiecki, Czernielów Ruski, Czołhańszczyzna, Dyczków, Konstantynówka, Krasówka, Romanówka, Smykowce i Stupki.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646658" url="https://pl.wikipedia.org/wiki?curid=1646658" title="Andrzej Zakrzewski (1950–1996)">
Andrzej Zakrzewski (1950–1996)

Andrzej Janusz Zakrzewski z domu Wawrzon (ur. 12 maja 1950 w Bydgoszczy, zm. 1 listopada 1996 w Olsztynie) – polski polityk, poseł na Sejm RP I kadencji.
Życiorys.
Ukończył I Liceum Ogólnokształcące im. Cypriana Kamila Norwida w Bydgoszczy. Studiował przez trzy lata na Uniwersytecie Mikołaja Kopernika. Karierę w dziennikarstwie rozpoczął w bydgoskich pismach: „Dziennik Wieczorny” oraz „Ilustrowany Kurier Polski”. W 1985 zamieszkał w Olsztynie, gdzie pracował w „Dzienniku Pojezierza” oraz „Dzienniku Północy”. Przez okres PRL bezpartyjny, pozostawał działaczem NSZZ „Solidarność” w Olsztynie. Współredagował „Olsztyński Kurier Obywatelski” wydawany u progu transformacji.
W wyborach w 1991 uzyskał mandat posła na Sejm I kadencji w okręgu elbląsko-olsztyńskim z listy Polskiej Partii Przyjaciół Piwa (podczas kadencji Sejmu należał do frakcji "Duże Piwo" i koła Polski Program Gospodarczy, a pod koniec kadencji do klubu Polski Program Liberalny). Zasiadał w Komisji Regulaminowej i Spraw Poselskich, Komisji Samorządu Terytorialnego oraz Komisji Łączności z Polakami za Granicą. Nie ubiegał się o reelekcję w wyborach w 1993.
Żonaty z piosenkarką Ewą Zakrzewską, mieli córkę. Zmarł w 1996. Został pochowany na cmentarzu komunalnym w Dywitach.

</doc>
<doc id="1646661" url="https://pl.wikipedia.org/wiki?curid=1646661" title="Cielak &amp; Jaromi">
Cielak &amp; Jaromi

Cielak &amp; Jaromi – to nazwa duetu stworzonego przez muzyków: Jarosława Jaromiego Drażewskiego - gitara, harmonijka, śpiew, i Michała Cielaka Kielaka - harmonijka. Muzycy poznali się w 1993 roku, w Głowaczewie na imprezie pn. Blues Nad Piławą. Pierwszy swój koncert zagrali w 1996 roku, w klubie Trytony w Bydgoszczy. W roku 2003 ukazała się pierwsza ich płyta – „Rozum Cielęcy”. W roku 2005 ukazała się druga ich płyta – „Koncert w Ostrzeszowie dla Kawy”,nagrana z gościnnym udziałem dwóch innych muzyków:
Sebastiana Ceglarka – bass, oraz Adama Kulisza – g, voc, hca.

</doc>
<doc id="1646663" url="https://pl.wikipedia.org/wiki?curid=1646663" title="Ma-tsu">
Ma-tsu



</doc>
<doc id="1646666" url="https://pl.wikipedia.org/wiki?curid=1646666" title="Tung-shan">
Tung-shan



</doc>
<doc id="1646668" url="https://pl.wikipedia.org/wiki?curid=1646668" title="Badminton na Letniej Uniwersjadzie 2007">
Badminton na Letniej Uniwersjadzie 2007

Badminton na Letniej Uniwersjadzie 2007 odbywał się w dniach 9 - 15 sierpnia w hali Thammasat University w Bangkoku.
Rozegranych zostało 6 konkurencji po 2 u mężczyzn i kobiet oraz 2 konkurencje mieszane.
Badmintoniści rywalizowali w trzech rodzajach gier: pojedynczej, podwójnej i zespołowej.
Linki zewnętrzne.
Strona FISU

</doc>
<doc id="1646671" url="https://pl.wikipedia.org/wiki?curid=1646671" title="Szkoła żydowska w Dukli">
Szkoła żydowska w Dukli

Szkoła żydowska w Dukli - została zbudowana pod koniec XIX wieku z fundacji barona Hirscha i obecnie jest siedzibą szkoły publicznej. Znajduje się w pobliżu synagogi przy ulicy Cergowskiej.

</doc>
<doc id="1646674" url="https://pl.wikipedia.org/wiki?curid=1646674" title="Employer branding">
Employer branding

Employer branding (EB, z ang. "budowanie marki pracodawcy") – działania firmy mające na celu budowanie firmy postrzeganej jako „pracodawca z wyboru”. 
Opis.
„Pracodawcami z wyboru” są firmy, w których obecni i potencjalni pracownicy dostrzegają atrakcyjne środowisko dla rozwoju swojej kariery. 
Działania z tym związane można podzielić na dwa typy, w zależności od grupy, do której są adresowane. I tak wyróżniamy:
W budowaniu pozytywnego employer brandingu istotne jest podążanie firmy za trendami społecznymi, rynkowymi i odpowiadanie na potrzeby generacji, które wchodzą na rynek pracy i pozostają w wieku produkcyjnym. Jedną z takich wartości jest inkluzywność (termin podchodzący od słowa "inkluzywny", co oznacza "przeznaczony dla wszystkich"), czyli otwarcie firmy na różnorodnych pracowników, bez względu na ich orientację seksualną, tożsamość seksualną, rasę, wiek, pochodzenie czy religię. Powstało nawet pojęcie opisujące to zjawisko – Inclusive Employer Branding (pol. inkluzywny employer branding).
Termin "employer branding" jest stosunkowo młody, ponieważ wprowadzony został w 1996 roku przez Simona Barrowa i Tima Amblera, którzy opublikowali artykuł pt. "The Employer Brand". Pomimo prób tłumaczenia tego wyrażenia na język polski (np. "budowanie marki i wizerunku pracodawcy"), w branży zarządzania zasobami ludzkimi znany jest raczej pod tą anglojęzyczną nazwą. 

</doc>
<doc id="1646675" url="https://pl.wikipedia.org/wiki?curid=1646675" title="Ryn (pustynia)">
Ryn (pustynia)

Pustynia Ryn (ros. Рын-пески, lit. "Piaski Ryn") – obszar pustynny na zachodzie Kazachstanu w pobliżu południowych granic Rosji. Jest to jedna z nielicznych pustyń leżących na kontynencie europejskim.
Granice.
Obszar pustyni jest trudny do oszacowania, ze względu na bardzo luźno zdefiniowane granice. W przybliżeniu na północy granicę tej pustyni stanowi Wyżyna Nadwołżańska, a na południu ogranicza ją Morze Kaspijskie (przy czym niektóre mapy zaliczają do pustyni cały rejon depresji Niziny Nadkaspijskiej, a inne ograniczają jej zasięg do ziem na północ od depresji). Granicę wschodnią stanowi zaś rzeka Ural.
Klimat i mieszkańcy.
Ponieważ Ryn leży w strefie klimatu umiarkowanego (odmiana: kontynentalny suchy) otrzymuje bardzo mało opadów. Silne wiatry omiatają cały obszar pustyni unosząc pył i piasek i przenosząc go na olbrzymie odległości. W 2001 roku znaczna ilość ziaren piasku została zaniesiona nad Bałtyk.
Mieszkańcami pustyni są głównie Kazachowie. Jednak z powodu trudnych warunków panujących na tym obszarze, występują tam tylko niewielkie i rozproszone miejscowości, a liczba ludności waha się od 1 do 7-8 os./km².

</doc>
<doc id="1646684" url="https://pl.wikipedia.org/wiki?curid=1646684" title="Piotr Perżyło">
Piotr Perżyło

Piotr Perżyło (ur. 15 listopada 1961, zm. 21 stycznia 2012 w Czechowicach-Dziedzicach) – polski lekkoatleta specjalizujący się w pchnięciu kulą.
Osiągnięcia.
Sport uprawiał od 1976 roku. W swoim dorobku ma 22 medale zdobyte na seniorskich mistrzostwach Polski (10 zdobył na otwartym stadionie i 12 w hali). Przez 15 lat był członkiem kadry narodowej. Startował w barwach Górnika Brzeszcze i AZS-AWF Gorzów Wielkopolski.
Po zakończeniu kariery startował w zawodach weteranów. W roku 2007 we włoskiej miejscowości Riccione zdobył tytuł mistrza świata weteranów osiągając wynik 15,84 m

</doc>
<doc id="1646686" url="https://pl.wikipedia.org/wiki?curid=1646686" title="Kościół św. Idziego w Bydgoszczy">
Kościół św. Idziego w Bydgoszczy

Kościół św. Idziego – kościół, który znajdował się w Bydgoszczy przy ul. Bernardyńskiej. Była to najstarsza świątynia Bydgoszczy, pochodząca jeszcze z przedlokacyjnego okresu historii miasta (1030–1346). Zburzony w 1879 roku.
Historia.
Początki świątyni nie są dobrze udokumentowane, co sprawia, że zdania historyków są podzielone. Nowsze opracowania czas powstania świątyni wskazują na połowę XIII wieku i prawdopodobną fundację Kazimierza Kujawskiego. Książę ten przyłączył Bydgoszcz do Kujaw na samym początku wyodrębniania się tej dzielnicy (1238) oraz utwierdził miejscowego kasztelana.
Przy powstałym kościółku na terenie grodowego cmentarza, aż do 1346 r. nie było parafii, ani nawet uposażenia ziemskiego. Była to świątynia filialna, gdzie rezydował stały pleban utrzymywany przez księcia lub też dojeżdżał konno z kościoła parafialnego pw. św. Marii Magdaleny w Wyszogrodzie (odległość ok. 11 km).
Bydgoszcz we wczesnym etapie dziejów rozwijała się w cieniu starszego sąsiada – Wyszogrodu, gdzie powstał wcześniej kościół parafialny i nie było potrzeby budowania kolejnego. Wyszogród został zniszczony w 1330 r. i dopiero wtedy wraz z awansem Bydgoszczy, pojawiła się potrzeba utworzenia parafii.
Istnieją wzmianki, że podczas szturmu Bydgoszczy przez armię krzyżacką w lipcu 1330 r. zabito plebana przy kościele św. Idziego oraz załogę wojskową grodu. Z życiem uszedł natomiast kasztelan, ponieważ brał później udział w obronie Brześcia.
O starej dacie kościoła grodowego świadczy jego patron – św. Idzi – bardzo popularny w XII-XIII wieku święty, którego przyczynie przypisywano pozbycie się bezpłodności przez żonę Władysława Hermana Judytę (matkę Bolesława Krzywoustego).
Pierwotny kształt świątyni mógł być zarówno drewniany, jak i murowany, o czym świadczą badania wykopaliskowe fundamentów kościoła. W każdym razie kościół uległ przebudowie w II połowie XIII wieku, a końcowa wersja architektury kościoła posiadała elementy murowane gotyckie. Stał on przy starym trakcie komunikacyjnym, który prowadził z Kujaw na Pomorze przez wyspę zamkową i most na Brdzie.
W okresie XV–XVIII wieku kościół św. Idziego nazywany był przez wizytatorów i proboszczów "matką kościołów bydgoskich". Przypuszcza się, że do chwili ukończenia budowy miejskiego kościoła parafialnego (koniec XIV w.), funkcje te spełniała świątynia św. Idziego. Garnizon zamku posiadał natomiast własną kaplicę na terenie warowni.
Kościół został spalony podczas najazdu krzyżackiego w 1409 r., po czym wielokrotnie odbudowany i przebudowywany. Wiosną 1425 r. w obecności króla Władysława Jagiełły, w kościele św. Idziego, wobec faktu, że kościół farny był w ruinie, rajcowie bydgoscy złożyli przysięgę wierności władcy oraz jego synowi Władysławowi. W okresie 1425-1474 świątynia ponownie pełniła funkcję miejskiego kościoła parafialnego, gdyż odbudowywano wtedy spalony kościół farny
W latach 1502-1583 kościołek służył pensjonariuszom szpitala św. Stanisława na Przedmieściu Kujawskim, do czasu gdy zbudowali oni własną kaplicę. Prawdopodobnie właśnie z tym faktem związana jest kolejna przebudowa w murowanej formie gotyckiej oraz powtórna konsekracja świątyni w 1537 r. pod wezwaniem św. Idziego i Marii Magdaleny. Konsekracji tej dokonał biskup Jan, sufragan włocławski, poświęcając kościół, ołtarz główny z wizerunkiem Najświętszej Marii Panny i św. Anny oraz cmentarz otaczający świątynię. Poszerzył jednocześnie listę patronów kościoła o św. Macieja Apostoła, św. Stanisława, św. Marię Magdalenę oraz św. Martę. Ze świętami patronów oraz większymi świętami kościelnymi związał odpusty, jakie można było uzyskać.
Z wizytacji kanonicznej przeprowadzonej w 1596 r. w imieniu biskupa Hieronima Rozdrażewskiego przez ks. Macieja Dąbroskiego, kanonika kruszwickiego wynika, że kościół od niedawna był opuszczony. Święto poświęcenia kościoła przypadało w pierwszą niedzielę po św. Michale (29 września). Stwierdzono, że nawet najstarsi ludzie nic nie wiedzą na temat historii jego budowy i uposażenia. Komendarzem kościoła był proboszcz bydgoski. Sprawowali w nim msze św. wotywne zakonnicy i inni księża. Przy okazji odpustów odprawiano w nim msze św. dla wiernych z całego miasta. Jednak na co dzień nie przechowywano w świątyni Najświętszego Sakramentu. Posiadał trzy ołtarze, z tego ołtarz wielki z poświęconym portatylem. Każdy z ołtarzy oświetlały świeczniki cynowe umocowane w ścianie. W okolicy kościoła stało wówczas 11 domów, z których płacono czynsz proboszczowi.
Trzykrotnie kościół św. Idziego był wykorzystany dla potrzeb zakonników:
W 1679 r. we Włocławku biskup Stanisław Sarnowski wystawił dokument przekazujący opuszczoną świątynię mieszczanom bydgoskim pochodzenia niemieckiego, aby mogli tutaj słuchać kazań w swoim języku. Kapelanem kościoła mógł być duchowny świecki lub zakonny, wybrany za wiedzą proboszcza bydgoskiego. W praktyce posługę sprawowali bernardyni z istniejącego po sąsiedzku klasztoru. Naprawy i remonty kościoła należały odtąd do wiernych pochodzenia niemieckiego, wraz z zapewnieniem potrzebnego sprzętu liturgicznego. Zezwolono również na powołanie przy świątyni niemieckiej szkoły parafialnej oraz chowania zmarłych na miejscowym cmentarzu. Wizytatorzy w 1699 i 1712 r. stwierdzili, że w świątyni są trzy ołtarze, a wszystkie sprawy formalne są w należytym porządku.
Kolejna wizytacja kanoniczna z 1763 r. potwierdziła, że kościół jest dobrze utrzymany, poza gontowym dachem i oknami wymagającymi naprawy. Wewnątrz były trzy ołtarze: św. Idziego, Najświętszej Marii Panny i św. Antoniego Padewskiego oraz cztery krzyże. Na ceglanej posadzce stały ławki oraz drewniana ambona. Do kościoła przylegała zakrystia, w której przechowywano sprzęt kościelny. Kapelanem kościoła był bernardyn z sąsiedniego klasztoru, który głosił kazania po niemiecku oraz odprawiał nabożeństwa i modlitwy. Chrzty i małżeństwa zawierano w kościele farnym. Zarówno w kościele, jak i na okolicznym cmentarzu chowano zmarłych. Wizytator potwierdził, że cmentarz jest dobrze utrzymany.
Z chwilą, gdy w 1834 r. katolikom niemieckim przekazano kościół pojezuicki, świątynia św. Idziego nie była już używana dla celów kultowych. Wydzierżawiona na składnicę-magazyn została 2 lipca 1879 w związku z budową nowej drogi (ul. Bernardyńskiej) sprzedana na rozbiórkę i zburzona.
Obecnie fundamenty kościoła spoczywają częściowo pod ul. Bernardyńską.
Architektura.
Do czasów dzisiejszych zachowały się dość skromne dokumenty przedstawiające wygląd kościoła. Widnieje on jednak na kilku starych obrazach z XIX wieku.
Była to jednonawowa, orientowana, bezwieżowa, murowana budowla z wydzielonym, trójbocznie zamkniętym prezbiterium od wschodu, zakrystią od północy i kruchtą od południa. Kościół reprezentował architekturę gotycką. Miał 27 m długości i 10 m szerokości.
Badania archeologiczne kościoła przeprowadzano dwukrotnie: w 1967 i 1992–1993. Stwierdzono w nich, że ostatnia wersja budowli zachowanej do XIX wieku da się zamknąć cezurą XIV–XVI w., co nie przekreśla możliwości znacznie starszej metryki budowli, która ulegała wielokrotnej przebudowie. Kolejne badania przeprowadzono w roku 2019 w związku z budową tramwaju na ul. Kujawskiej i przesunięciem układu drogowego w miejsce, w którym zlokalizowano relikty kościoła. Archeolodzy odkryli wówczas m.in. oryginalną posadzkę murowanego kościoła XIII-wiecznego; nie znaleźli natomiast dowodów potwierdzających panujące dotąd przypuszczenie, że pierwsza znajdująca się w tym miejscu świątynia zbudowana była z drewna. Potwierdzono z kolei dokładność istniejących dla tego miejsca planów archiwalnych, a także tezę o lokalizacji kościoła na terenie dawnego cmentarza. Po jego konsekracji pochówki kontynuowano wokół świątyni.

</doc>
<doc id="1646687" url="https://pl.wikipedia.org/wiki?curid=1646687" title="Kryterium Asów Polskich Lig Żużlowych 1983">
Kryterium Asów Polskich Lig Żużlowych 1983

II Kryterium Asów Polskich Lig Żużlowych odbył się 27 marca 1983. Zwyciężył Andrzej Huszcza.

</doc>
<doc id="1646688" url="https://pl.wikipedia.org/wiki?curid=1646688" title="USS Sea Fighter (FSF-1)">
USS Sea Fighter (FSF-1)

USS Sea Fighter (FSF-1) – amerykański, eksperymentalny okręt US Navy, służący do badań hydrodynamicznych konstrukcji okrętów LCS ("Littoral Combat Ship").
Geneza.
8 listopada 2008 roku do służby wszedł pierwszy okręt przeznaczony do walki na wodach przybrzeżnych (litoralnych) USS "Freedom" (LCS-1). Jest to typowa jednostka bojowa, która ma ograniczone zdolności transportowania oddziałów piechoty morskiej czy wspomagania misji humanitarnych. Do tych zadań przeznaczony ma być okręt określany jako LSC-X (Littoral Support Craft-eXperimental) czyli przybrzeżny okręt wsparcia (spotykane jest również tłumaczenie skrótu jako "Littoral Surface Craft-Experimental" czyli Eksperymentalny Przybrzeżny Okręt Nawodny). 25 lutego 2003 roku Morskie Biuro Badawcze ("Office of Naval Research") podpisało kontrakt z firmą Titan Corporation, wchodzącą w skład korporacji Lockheed Martin na budowę doświadczalnej jednostki służącej do praktycznego sprawdzenia założeń konstrukcyjnych okrętów LCS. Projekt przygotowała brytyjska firma Nigel Gee and Associates.
Budowa.
Budowę jednostki zlecono stoczni Nichols Brothers Boat Builders Inc w Freeland w stanie Waszyngton. Dużą rolę w decyzji o wyborze właśnie tej stoczni miał fakt, że miała ona duże doświadczenie w budowie statków o konstrukcji aluminiowej a taką konstrukcję miał mieć "Sea Fighter". 5 czerwca 2003 roku położono stępkę, 5 lutego 2005 roku okręt został zwodowany, 6 czerwca tego samego roku zakończono próby morskie a 31 maja 2005 roku "Sea Fighter" został oddany do służby.
Konstrukcja.
"Sea Fighter" został zbudowany w układzie tzw. "Wave piercing Catamaran" czyli katamaran "tnący falę", podstawowym materiałem konstrukcyjnym okrętu są stopy aluminium. Jednostka posiada dwa wypornościowe kadłuby połączone u góry właściwym kadłubem mieszczącym pomieszczenia załogi, ładownie i centrum operacyjne. Płaski górny pokład ma lądowisko dla dwóch śmigłowców lub bezzałogowych aparatów latających. Również na górnym pokładzie, na dziobie umieszczona jest niewielka sterówka okrętu. Na jej szczycie umieszczono stanowisko kontroli lotów. Sterówkę ochraniana jest kevlarowym pancerzem. Burty okrętu pochylone są do wewnątrz co pomaga rozproszyć promieniowanie stacji radiolokacyjnych, dzięki czemu okręt ma niewielką powierzchnię skutecznego odbicia. Cała powierzchnia kadłuba pokryta jest powłoką anechoiczną obniżającą poziom hałasu wydobywającego się z okrętu. W każdym z kadłubów umieszczona jest turbina General Electric LM2500 o mocy 25 000 kW oraz silnik wysokoprężny MTU 16V 595 TE90 o mocy 4300 kW, pracujące zamiennie (układ CODOG). Każda taka para napędza dwa pędniki strugowodne Rolls Royce Naval Marine KaMeWa 125SII. W sumie cztery pędniki (po dwa na kadłub) zapewniają jednostce bardzo dużą manewrowość oraz dużą prędkość (z maksymalna prędkością 50 węzłów okręt może płynąć 5 godzin). Dzięki nowym systemom nawigacyjnym "Sea Fighter" jest pierwszą jednostką, w której tradycyjna nawigacja w oparciu o mapy i atlasy została zastąpiona przez nawigację cyfrową.
Wyposażenie bojowe.
Ideą przyświecającą konstrukcji okrętów LCS jest ich uniwersalność. Aby ją osiągnąć zastosowano model znany już wcześniej i zastosowany np. na duńskim okręcie patrolowym typu "Flyvefisken". Zastosowano wymienne moduły z różnym wyposażeniem, które są dobierane w zależności od potrzeb i wymagań misji. Każdy z modułów zawiera w pełni zintegrowany i funkcjonalny system uzbrojenia. Elementy składowe modułów mieszczą się w standardowych 20-stopowych kontenerach TEU. Przewożone są one w dużej ładowni mieszczącej się na głównym pokładzie. Maksymalnie okręt może przewozić 12 kontenerów. Kontenery można przemieszczać wewnątrz ładowni przy użyciu specjalnych suwnic, transport na pokład lotniczy zapewnia winda transportowa łącząca ładownie z pokładem. Załadunek na pokład okrętu odbywa się dzięki uniwersalnej rampie rufowej, która pozwala na samodzielny wjazd transportowanych pojazdów na pokład okrętu jak również ułatwia desantowanie z pokładu łodzi, sonarów i bezzałogowych pojazdów. Istotę modułowości okrętu oddaje jego kod FSF-1, "Fast Sea Frame" czyli szybka morska platforma (którą przewozi się określone moduły).
Przykładowy skład modułu MIW (operacje przeciwminowe):

</doc>
<doc id="1646689" url="https://pl.wikipedia.org/wiki?curid=1646689" title="Abstrakcja teoretyczna">
Abstrakcja teoretyczna

Abstrakcja teoretyczna (w kontekście ekonomii) – opisanie rzeczywistości gospodarczej i stworzenie jej syntetycznego obrazu, polegające na wyodrębnieniu najistotniejszych elementów procesu gospodarczego oraz pominięciu zbędnych szczegółów. Takie postępowanie ma na celu uproszczenie niezwykle złożonej gospodarki, w której panują liczne powiązania pomiędzy poszczególnymi podmiotami. Uproszczenie sieci współzależności przyczynia się do ułatwionej interpretacji rzeczywistości oraz uproszczonej analizy zachodzących w niej zjawisk. Instrumentem pomocnym przy tworzeniu syntetycznego obrazu zjawisk gospodarczych jest model ekonomiczny.

</doc>
<doc id="1646694" url="https://pl.wikipedia.org/wiki?curid=1646694" title="Czterowektor siły Lorentza">
Czterowektor siły Lorentza



</doc>
<doc id="1646698" url="https://pl.wikipedia.org/wiki?curid=1646698" title="Cebrów">
Cebrów

Cebrów (ukr. Цебрів, "Cebriw") – wieś w rejonie zborowskim obwodu tarnopolskiego.
Znajduje się tu przystanek kolejowy Cebrów, położony na linii Tarnopol - Lwów.
Historia.
założona w 1546. W II Rzeczypospolitej miejscowość była siedzibą gminy wiejskiej Cebrów w powiecie tarnopolskim województwa tarnopolskiego. 

</doc>
<doc id="1646699" url="https://pl.wikipedia.org/wiki?curid=1646699" title="Cebrów (gmina)">
Cebrów (gmina)

Cebrów – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy był Cebrów.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Cebrów, Isypowce, Kokutkowce, Kurowce, Seredyńce i Worobijówka.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646703" url="https://pl.wikipedia.org/wiki?curid=1646703" title="Rimo">
Rimo

Rimo to masyw górski w grupie Rimo Muztagh, która jest częścią Karakorum. Masyw ten leży w Dżammu i Kaszmirze, w części kontrolowanej przez Indie. Jest oddalony o ok. 20 km na północny wschód od lodowca Siachen.
Masyw Rimo składa się z 4 szczytów: 
Rimo II to w zasadzie mniejsza kulminacja tego samego wierzchołka, natomiast Rimo III i Rimo IV to niezależne szczyty. 
Pierwsze próby zdobycia szczytów masywu to rok 1978. W 1984 r. miało miejsce pierwsze wejście na Rimo IV (hinduska ekspedycja), a w 1985 r. (ekspedycja hindusko-brytyjska) zdobyła Rimo III. Próbowali oni zdobyć Rimo I, jednak nie udało im się.
Pierwsze i jak dotąd jedyne udane wejście na Rimo I miało miejsce w 1988 r. Autorami byli członkowie hindusko-japońskiej ekspedycji, której przewodzili Hukam Singh i Yoshio Ogata. 

</doc>
<doc id="1646704" url="https://pl.wikipedia.org/wiki?curid=1646704" title="Alexandra Neldel">
Alexandra Neldel

Alexandra Neldel (ur. 11 lutego 1976 w Berlinie) – niemiecka aktorka.
Odtwórczyni głównej roli w serialu B jak Brzydula, niemieckiej wersji kolumbijskiego serialu Brzydula (polska wersja nosi tytuł BrzydUla). Karierę rozpoczęła w serialu Gute Zeiten, schlechte Zeiten (1996–1999).

</doc>
<doc id="1646705" url="https://pl.wikipedia.org/wiki?curid=1646705" title="Budynki Macierzy Słowackiej w Martinie">
Budynki Macierzy Słowackiej w Martinie

Słowackie miasto Martin nierozerwalnie związane jest z historią Macierzy Słowackiej () – słowackiej instytucji kulturalno-oświatowej powołanej w 1863 właśnie w Martinie, leżącym wówczas na Górnych Węgrzech. Wraz ze zmianą liberalnego kursu Węgrów już 1875 Macierz Słowacką rozwiązano. Odrodziła się po powstaniu Czechosłowacji w 1919.
W Martinie znajdują się obecnie trzy budynki, w których swoją siedzibę miała Macierz Słowacka.
Pierwszy budynek Macierzy Słowackiej.
Najstarszy wzniesiono w 1865 ze składek społeczeństwa słowackiego, również cesarz Franciszek Józef I wsparł budowę sumą 1000 guldenów. Reprezentuje neobarokowy eklektyzm. Budowniczymi obiektu byli Karol Herrera oraz Ján Bobuľa. W dwupiętrowym budynku o powierzchni 1 189 m2 mieściły się też władze miejskie, które także pomagały przy budowie. Po 1875, kiedy zlikwidowano Macierz Słowacką, budynek pełnił funkcje sądu.
W 1962 uznano go za pamiątkę kulturalną. Od 1966 mieści się tam ekspozycja Słowackiego Narodowego Muzeum Literatury ("Slovenské národné literárne múzeum"). Na dziedzińcu znajduje się pomnik pisarza Svetozára Hurbana-Vajanskiego.
Drugi budynek Macierzy Słowackiej.
Wybudowano go w latach 1924–1926. Trzypiętrowy gmach z trzema dużymi ryzalitami na fasadzie o powierzchni 1737 m2 zaprojektował Ján Palkovič. W 1964 został uznany pamiątką kulturalną; rok później przed obiektem stanął brązowy pomnik Macierzy (przedstawionej jako dziewczyna w ludowym stroju) autorstwa Jána Kulicha.
Trzeci budynek Macierzy Słowackiej.
Powstał w latach 1963–1975 według projektu Dušana Kuzmy i Antona Zimmermanna, w typowym stylu dla ówczesnych państw socjalistycznych – podłużnego kwadratu i wysokiej wieży. Budynek ma 42 metry wysokości i 110 metrów długości. Do 2005 r. pełnił funkcję siedziby Macierzy, którą przeniesiono z powrotem do obiektu z lat 20. XX wieku. Obecnie mieści się tutaj Biblioteka Narodowa Słowacji ("Slovenská národná knižnica").

</doc>
<doc id="1646706" url="https://pl.wikipedia.org/wiki?curid=1646706" title="Chodaczków Wielki">
Chodaczków Wielki

Chodaczków Wielki (ukr. Вели́кий Хода́чків) – wieś w rejonie tarnopolskim obwodu tarnopolskiego, założona w 1758 r. W II Rzeczypospolitej miejscowość była siedzibą gminy wiejskiej Chodaczków Wielki w powiecie tarnopolskim województwa tarnopolskiego. Wieś liczy 1392 mieszkańców.
Historia.
W 1921 r. wieś miała 500 zagród i 2949 mieszkańców w tym 2492 Polaków, 417 Rusinów i 40 Żydów. W 1931 r. liczba zagród wzrosła do 576 a mieszkańców do 3022.
17 września 1939 wieś została zbombardowana przez lotnictwo sowieckie. W sumie w tym dniu sowieci zrzucili 240 bomby burzące i odłamkowe niszcząc stacje kolejowe Krasne i Chodaczków Wielki.
W kwietniu 1944 wieś została spalona przez 4 pułk policji SS, złożony z ukraińskich ochotników pod dowództwem niemieckim. Zamordowano od 250 do ponad 850 Polaków.
Ocaleni zostali przesiedleni w nowe granice Polski. Spora część zamieszkała w Gajkowie koło Wrocławia oraz w Łące Prudnickiej koło Prudnika. Na miejsce wysiedlonych Polaków w latach 1944–1946 władze przesiedliły z Polski 210 rodzin ukraińskich.

</doc>
<doc id="1646707" url="https://pl.wikipedia.org/wiki?curid=1646707" title="Chodaczków Wielki (gmina)">
Chodaczków Wielki (gmina)

Chodaczków Wielki – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy był Chodaczków Wielki.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowej gminy wiejskiej Chodaczków Wielki.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Pod okupacją zniesiona i przekształcona w gminę Kupczyńce.

</doc>
<doc id="1646711" url="https://pl.wikipedia.org/wiki?curid=1646711" title="MAN Seria D">
MAN Seria D

MAN Dxxx – seria silników produkowana przez firmę MAN Engines w wielu odmianach mocy i wersjach.

</doc>
<doc id="1646712" url="https://pl.wikipedia.org/wiki?curid=1646712" title="City of Dubbo">
City of Dubbo

City of Dubbo - obszar samorządu terytorialnego w australijskim stanie Nowa Południowa Walia, obejmujący miasto Dubbo oraz położone w jego sąsiedztwie mniejsze miejscowości: Eumungerie, Mogriguy, Brocklehurst, Wongarbon, Toongi i Rawsonville. Lokalną władzę ustawodawczą sprawuje rada miasta, licząca 11 członków wybieranych na czteroletnią kadencję przy zastosowaniu ordynacji większościowej, gdzie cały obszar jest jednym okręgiem wyborczym. Radni raz do roku wybierają spośród siebie burmistrza, kierującego egzekutywą. 
Obszar liczy 3425 km2 powierzchni i 37 843 mieszkańców (2006).

</doc>
<doc id="1646713" url="https://pl.wikipedia.org/wiki?curid=1646713" title="Faustin Wirkus">
Faustin Wirkus

Faustin Wirkus, Faustyn II (ur. 16 listopada 1896 w Rypinie, zm. 8 października 1945) – amerykański podoficer piechoty morskiej polskiego pochodzenia, król Gonâve w latach 1926−1929.
Życiorys.
Faustin Wirkus urodził się 16 listopada 1896 roku w Rypinie. Jako małe dziecko przeniósł się z rodzicami do Dupont w stanie Pensylwania. W wieku 11 lat rozpoczął pracę przy sortowaniu węgla w Pittston. Rok później spotkał żołnierza piechoty morskiej powracającego z zagranicznej misji i postanowił wówczas zostać żołnierzem. W kolejnych latach podjął pracę w kopalni.
W lutym 1915 roku opuścił rodzinne miasto bez uprzedzenia i zgłosił się w punkcie rekrutacyjnym, a pół roku później został na USS Tennessee wysłany na dopiero co opanowane przez USA Haiti.
Pierwszy rok na Haiti pełnił służbę patrolową w Port-au-Prince, ale znudzony monotonią służby zaczął interesować się wyspą La Gonâve. Planowany przez niego wniosek o przeniesienie na tę wyspę nie został jednak zrealizowany, gdyż wkrótce potem złamał rękę i został w listopadzie 1916 roku odesłany na leczenie do USA. Po leczeniu trafił do służby na Kubie, ale z powodu kolejnego złamania ręki po raz drugi odesłano go do USA. Ostatecznie w kwietniu 1919 roku wrócił na Haiti i w stopniu sierżanta objął dowództwo nad mieszanymi oddziałami amerykańsko-haitańskiej żandarmerii w regionie Perodin.
W marcu 1920 roku trafił na krótko na La Gonâve, gdzie brał udział w aresztowaniu Ti Memenne, oskarżonej o odprawianie rytuałów voodoo. W 1925 roku został na stałe przydzielony do służby na tej wyspie jako administrator okręgu. W tym czasie aresztowana pięć lat wcześniej kobieta okazała się miejscową królową. Ona też rozpoznała w Faustinie reinkarnację dawnego cesarza Faustyna I, który uciekając przed puczem na Jamajkę obiecał mieszkańcom La Gonâve, że jeszcze powróci na wyspę.
Wieczorem 18 lipca 1926 roku Wirkus został przez mieszkańców koronowany jako Faustin II. Dzięki uznaniu mieszkańców Wirkus skutecznie i sprawnie administrował wyspą, która w tym czasie należała do najlepiej zarządzanych obszarów kraju. Jego status wśród mieszkańców administrowanego przez niego terenu był jednak problematyczny dla amerykańskiej administracji, a szczególnie dla haitańskiego prezydenta który odwiedził wyspę w 1928 roku. Celem uniknięcia komplikacji dyplomatycznych został w 1929 roku odwołany do Port-au-Prince. W lutym 1931 roku wystąpił z armii.
Popularność przyniosła mu wydana w 1929 roku książka Williama B. Seabrooka „Magiczna wyspa”, której stał się głównym bohaterem. Na zamieszczony w książce adres Wirkusa dotarło wiele listów z pytaniami od Amerykanów, na które Wirkus postanowił odpowiedzieć w wydanej 1931 roku autobiografii „Biały król La Gonâve” ("The White King of La Gonave"), wydanej przez wydawnictwo Doubleday, Doran and Company. Książka sprzedała się na świecie w 10 mln egzemplarzy. Jako ekspert w dziedzinie karaibskich wierzeń prowadził wykłady poświęcone Haiti, nakręcił także film dokumentalny "Voodoo" (1933) na temat kultury i religii voodoo.
Po wyczerpaniu zainteresowania opinii publicznej zajął się inwestycjami na giełdzie i sprzedażą ubezpieczeń. Do debaty publicznej wrócił raz, gdy w 1938 roku w jednym z czasopism wezwał rząd do interwencji przeciwko dyktatorowi Dominikany.
W 1939 roku powrócił do służby w piechocie morskiej jako kierownik punktu rekrutacyjnego w Newark w stanie New Jersey. W lutym 1942 roku został przeniesiony do dowództwa piechoty morskiej w Waszyngtonie, a następnie do Naval Pre-Flight School w Chapel Hill.
Zmarł 8 października 1945 roku, po trwającej od stycznia chorobie i został pochowany na Arlington National Cemetery.
Życie prywatne.
Podczas pobytu na Gonâve jako władca wyspy miał posiadać harem. Po abdykacji i powrocie do Stanów Zjednoczonych Ameryki ożenił się z Yulą Fuller. Para miała syna Faustina juniora, który był żołnierzem piechoty morskiej.

</doc>
<doc id="1646715" url="https://pl.wikipedia.org/wiki?curid=1646715" title="Przegląd Cochrane">
Przegląd Cochrane



</doc>
<doc id="1646716" url="https://pl.wikipedia.org/wiki?curid=1646716" title="Robert Sowa">
Robert Sowa

Robert Janusz Sowa (ur. 26 października 1966 w Krakowie) – polski kucharz, restaurator, autor książek kucharskich.
Życiorys.
Prowadzi i występuje w programach telewizyjnych związanych z gastronomią. Członek elitarnego Klubu Szefów Kuchni i Komisji Gastronomicznej Polskiego Zrzeszenia Hoteli oraz Honorowy Prezes Ogólnopolskiego Stowarzyszenia Szefów Kuchni i Cukierni. Szef kuchni warszawskiego hotelu Jan III Sobieski. W swojej karierze odniósł wiele sukcesów. W roku 2004 wspólnie z Maciejem Kuroniem i Marcinem Budynkiem, Robert Sowa ustanowił rekord Guinnessa w kategorii największa grillowana ryba, a w roku 2008 z Maciejem Kuroniem i Jarosławem Uścińskim – w kategorii największy symbol euro z sushi. Był nauczycielem wielu sławnych polskich kucharzy, takich jak Karol Okrasa. Prowadzi wiele spotkań z młodzieżą, często odwiedza szkoły gastronomiczne, w których przeprowadza szkolenia o szeroko rozwiniętej tematyce.
Został odznaczony Oskarem Kulinarnym 2004 w kategorii osobowość kulinarna roku oraz w 2006 roku w kategorii książka oraz tytułem honorowym przez kulinarny Instytut Francuski.
Robert Sowa, Kurt Scheller, Paweł Oszczyk i Filip Schmidt tworzyli jedyny polski zespół, który wziął udział w mistrzostwach świata w gotowaniu.
Autor książek („W poszukiwaniu smaku doskonałego”, „Esencja Smaku”, „Romans Kulinarny”) oraz artykułów o tematyce kulinarnej. Był kucharzem polskiej reprezentacji w piłce nożnej. Gotuje z zaproszonymi gośćmi w kąciku kulinarnym w Dzień dobry TVN. 28 marca 2009 został prezenterem cyklu porad kulinarnych Radia Zet – „Przyprawy i potrawy Roberta Sowy”.
W latach 2012–2015 był właścicielem restauracji Sowa &amp; Przyjaciele, działającej w Warszawie, która była jednym z miejsc afery podsłuchowej w Polsce. W 2015 został właścicielem restauracji N31, mieszczącej się przy ulicy Nowogrodzkiej 31 w Warszawie.
Od 7 marca do 9 maja 2018 był jurorem siódmej edycji programu Top Chef w telewizji Polsat.
3 września 2018 został prowadzącym programu "Doradca smaku" w TVN.

</doc>
<doc id="1646717" url="https://pl.wikipedia.org/wiki?curid=1646717" title="Tenis ziemny na Letniej Uniwersjadzie 2007">
Tenis ziemny na Letniej Uniwersjadzie 2007

Tenis ziemny na Letniej Uniwersjadzie 2007 – turniej tenisowy, który był rozgrywany w dniach 9–16 sierpnia 2007 roku podczas letniej uniwersjady w Nonthaburi. Zawodnicy zmagali się na obiektach The National Tennis Development Center. Tenisiści rywalizowali w pięciu konkurencjach: singlu i deblu mężczyzn oraz kobiet oraz grze mieszanej.

</doc>
<doc id="1646719" url="https://pl.wikipedia.org/wiki?curid=1646719" title="Scindapsus złocisty">
Scindapsus złocisty



</doc>
<doc id="1646721" url="https://pl.wikipedia.org/wiki?curid=1646721" title="Albert Manfred">
Albert Manfred

Albert Zacharowicz Manfred (ros. Альберт Захарович Манфред, ur. w Petersburgu, zm. 16 grudnia 1976 w Moskwie) – profesor, radziecki historyk, specjalizujący się w tematyce francuskiej.
Urodzony w rodzinie prawniczej. Studiował w Instytucie Historii Rosyjskiej Akademii Nauk, w latach 1937-1940 więziony, od 1945 pracownik naukowy Instytutu Historii Akademii Nauk ZSRR, członek radzieckich gremiów i towarzystw naukowych, doctor honoris causa Uniwersytetu w Clermond-Ferrand. Specjalizował się w historii Francji okresu rewolucji, epoki napoleońskiej i Komuny Paryskiej. 
Bratem jego matki był malarz Léon Bakst.

</doc>
<doc id="1646725" url="https://pl.wikipedia.org/wiki?curid=1646725" title="Gute Zeiten, schlechte Zeiten">
Gute Zeiten, schlechte Zeiten

Gute Zeiten, schlechte Zeiten (GZSZ) – niemiecka opera mydlana kanału RTL, produkowana od 1992 r.
Jej pierwowzorem były seriale: australijski "The Restless Years" oraz holenderski "Goede tijden, slechte tijden".
Wielu młodych wykonawców grających w serialu zostało znanymi aktorami i piosenkarzami: Oli.P, Jeanette Biedermann, Rhea Harder, Yvonne Catterfeld, Mia Aegerter, Simone Hanselmann, Alexandra Neldel.

</doc>
<doc id="1646726" url="https://pl.wikipedia.org/wiki?curid=1646726" title="Enopthalmos">
Enopthalmos



</doc>
<doc id="1646727" url="https://pl.wikipedia.org/wiki?curid=1646727" title="City of Gosford">
City of Gosford

City of Gosford – obszar samorządu terytorialnego we wschodniej części australijskiego stanu Nowa Południowa Walia, obejmujący miasto Gosford oraz położone w jego sąsiedztwie mniejsze miejscowości: Killcare, Macmasters Beach, Avoca Beach, Terrigal, Wamberal, Kincumber, Erina, Wyoming i Woy Woy.
Powierzchnia obszaru wynosi 940 km2, a ludność 158 157 mieszkańców (2006).

</doc>
<doc id="1646731" url="https://pl.wikipedia.org/wiki?curid=1646731" title="MAN Engines">
MAN Engines

MAN Engines &amp; Components to przedsiębiorstwo zajmujące się produkcją silników wysokoprężnych.
Zostało założone w 1991 roku z inicjatywy zmiany nazwy z MAN Engine Company na MAN Engines. W 1998 roku przekształcono w spółkę akcyjną i dodano człon nazwy &amp; Components Inc.

</doc>
<doc id="1646734" url="https://pl.wikipedia.org/wiki?curid=1646734" title="Gęstość energii">
Gęstość energii

Gęstość energii – ilość energii znajdującej się w określonej objętości lub masie. Znaczenie tego terminu zależy od kontekstu, który określa w jaki sposób ta energia może zostać wydobyta – np. przez spalanie czy przeprowadzenie reakcji jądrowej.
Ponieważ samo wydobycie energii nigdy nie odbywa się ze 100% sprawnością, gęstość energii nie określa jednoznacznie efektywności danego jej źródła. Zasady termodynamiki nakładają fundamentalne ograniczenia na efektywność wszelkiego rodzaju urządzeń przetwarzających energię.
Dodatkowymi czynnikami wpływającymi na efektywność mogą być koszty transportu energii, rafinacji paliw, utylizacji odpadów itp.
Rzeczywiste gęstości energii.
Poniższa tabela zawiera gęstości energii różnych jej źródeł, przy uwzględnieniu wszystkich elementów procesu.
Gęstości energii bez uwzględniania utleniaczy.
Poniższa tabela zawiera gęstości energii paliw, które wymagają zewnętrznych utleniaczy, takich jak tlen. Podane liczby nie uwzględniają masy ani objętości tlenu biorącego udział w reakcji. W większości zastosowań można zakładać, że jest on dostępny w dowolnych ilościach w atmosferze. Podane objętości paliw gazowych dotyczą temperatury pokojowej i ciśnienia 1000 hPa.

</doc>
<doc id="1646737" url="https://pl.wikipedia.org/wiki?curid=1646737" title="MAN E2566">
MAN E2566

MAN E2566 – silnik CNG na bazie silnika wysokoprężnego D2566 produkowany przez MAN Engine Company.

</doc>
<doc id="1646741" url="https://pl.wikipedia.org/wiki?curid=1646741" title="Hłuboczek Wielki">
Hłuboczek Wielki

Hłuboczek Wielki (ukr. Великий Глибочок) – wieś w rejonie tarnopolskim obwodu tarnopolskiego, założona w 1557 r. W latach 1984–1991 osiedle typu miejskiego. Wieś liczy 2444 mieszkańców.
Znajduje się tu stacja kolejowa Hłuboczek Wielki, położona na linii Tarnopol - Lwów.
Historia.
W II Rzeczypospolitej miejscowość była siedzibą gminy wiejskiej Hłuboczek Wielki w powiecie tarnopolskim województwa tarnopolskiego.
W dniu 17 września 1939 roku stacjonujący tu Legion Czechów i Słowaków został zbombardowany przez lotnictwo słowackie. W jego wyniku zginął aspirant Vítězslav Grünbaum.
Podczas okupacji niemieckiej we wsi istniał obóz pracy dla Żydów. 23 lipca 1943 Niemcy zlikwidowali obóz zabijając 640 więźniów.

</doc>
<doc id="1646743" url="https://pl.wikipedia.org/wiki?curid=1646743" title="Hłuboczek Wielki (gmina)">
Hłuboczek Wielki (gmina)

Hłuboczek Wielki – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy był Hłuboczek Wielki.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Biała, Czystyłów, Hłuboczek Wielki, Płotycz i Proniatyn.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646744" url="https://pl.wikipedia.org/wiki?curid=1646744" title="Wacław Wycisk">
Wacław Wycisk

Wacław Wycisk (ur. 11 lutego 1912 w Olbrachcicach, zm. 22 marca 1984 w Opolu) – polski duchowny rzymskokatolicki, biskup pomocniczy opolski w latach 1959–1984 (do 1967 formalnie gnieźnieński).
Życiorys.
Młodość i wykształcenie.
Urodził się 11 lutego 1912 w Olbrachcicach koło Białej Prudnickiej w rodzinie rolnika Wilhelma Wyciska i Agnieszki z d. Janusz. Był najstarszym z ośmiorga dzieci swoich rodziców. Został ochrzczony 15 lutego w miejscowym kościele parafialnym. Po ukończeniu szkoły powszechnej w Olbrachcicach rozpoczął naukę w gimnazjum humanistycznym w Prudniku (późniejsze I Liceum Ogólnokształcące), w którym uzyskał świadectwo dojrzałości w 1931. Następnie odbył studia filozoficzno-teologiczne na Wydziale Teologicznym Uniwersytetu Wrocławskiego (semestr letni 1932 spędził na wydziale teologicznym Uniwersytetu w Bonn).
Od lata 1935 przebywał w alumnacie, gdzie przygotowywał się do przyjęcia święceń kapłańskich. 6 czerwca 1936 przyjął święcenia subdiakonatu, a 2 sierpnia 1936 święcenia prezbiteratu z rąk ordynariusza
archidiecezji wrocławskiej kardynała Adolfa Bertrama.
Wikariusz, oficjał opolski.
Po otrzymaniu święceń, pracował jako wikariusz w Oleśnie (1936–1940) z pomocą w pobliskiej Wysokiej (parafia św. Mikołaja i św. Małgorzaty) i w parafii Świętej Trójcy w Bytomiu (1940–1945). Po zakończeniu II wojny światowej w 1945 został przeniesiony do Opola. 28 listopada administrator apostolski Bolesław Kominek mianował go notariuszem nowej Administracji Opolskiej. Równocześnie od 4 grudnia 1845 do 28 sierpnia 1947 pełnił obowiązki wikariusza parafii Świętych Apostołów Piotra i Pawła w Opolu oraz kapelana szpitala św. Wojciecha. Wówczas praktycznie całą administrację kurialną stanowiły dwie osoby: Wacław Wycisk i Paweł Latusek. W 1948, gdy Latusek został mianowany wikariuszem generalnym, Wyciskowi przypadła funkcja kanclerza kurii diecezjalnej.
W 1949 administrator Kominek w celu przygotowania Wyciska do sprawowania stanowiska oficjała planowanego Sądu Duchownego w Opolu, mianował go (wraz z ks. F. Hermanem) obrońcą węzła małżeńskiego dla spraw opolskich w Sądzie Duchownym w Katowicach, z zadaniem „praktycznego zorientowania się w sprawach sądowych pod kątem własnych potrzeb”. Następnie został skierowany na studia specjalistyczne z zakresu prawa kanonicznego na Katolickim Uniwersytecie Lubelskim, które skończył w 1952. Jako pracę magisterską napisał "Stan prawny zakonnych placówek duszpasterskich na Śląski Opolskim w latach 1945–1950" pod kierunkiem profesora Aleksego Petraniego (obrona 24 czerwca 1952). Od lutego do czerwca 1951 był lektorem języka niemieckiego.
W trakcie studiów Wyciska prymas Stefan Wyszyński dekretem z dnia 1 sierpnia 1951 erygował Sąd Duchowny w Opolu, którego pierwszym oficjałem został mianowany Wycisk. 23 lutego 1957 biskup Franciszek Jop mianował Wyciska członkiem rady konsultorów diecezjalnych. 1 września tego samego roku został mianowany wykładowcą prawa kanonicznego w Seminarium Duchownym Śląska Opolskiego w Nysie i Opolu. Dodatkowo, w 1958 Jop mianował Wyciska egzaminatorem prosynodalnym i cenzorem ksiąg religijnych.
Biskup pomocniczy.
16 listopada 1958 został mianowany przez papieża Jana XXIII biskupem pomocniczym archidiecezji gnieźnieńskiej ze stolicą tytularną Caesarea in Numidia. Skierowano go do pracy duszpasterskiej w Opolu. Uroczystości konsekracji Wyciska – pierwszego w dziejach Opola biskupa pomocniczego miały miejsce 25 stycznia 1959 w katedrze Podwyższenia Krzyża Świętego, a dokonał ich prymas kardynał Stefan Wyszyński w asyście biskupów Bolesława Kominka i Franciszka Jopa. Wycisk brał udział w II, III i IV sesji soboru watykańskiego II w latach 1963–1965. Oficjalnie został mianowany biskupem pomocniczym diecezji opolskiej 16 października 1967. Biskup Wycisk przestał pełnić obowiązki oficjała, a został mianowany wikariuszem generalnym z pozostawieniem obowiązków w seminarium. Po śmierci biskupa Jopa 25 września 1976 został wybrany wikariuszem kapitulnym, którym był do przekazania urzędu nowemu biskupowi Alfonsowi Nossolowi 4 sierpnia 1977. Ordynariusz nadal zatwierdził go jako wikariusza generalnego, zlecając mu w kurii referat spraw zakonnych, małżeńskich i finansowych, nadto przewodniczenie Funduszu Emerytalnego Kapłanów.
W dniu wprowadzenia w Polsce stanu wojennego 13 grudnia 1981, mimo zakazu zgromadzeń w kościele św. Michała Archanioła w Prudniku biskup Wycisk poświęcił sztandar NSZZ „Solidarność” ZPB „Frotex” i tablicę ku czci stoczniowców poległych w grudniu 1970.
Chorował na białaczkę. Zmarł 22 marca 1984 w Opolu. Zgodnie ze swoją wolą został pochowany na cmentarzu parafialnym w rodzinnych Olbrachcicach.

</doc>
<doc id="1646745" url="https://pl.wikipedia.org/wiki?curid=1646745" title="Pośród kwiatów i cieni">
Pośród kwiatów i cieni

Pośród kwiatów i cieni – album polskiej grupy muzycznej Artrosis. Wydawnictwo ukazało się 17 listopada 1999 roku nakładem wytwórni muzycznej Metal Mind Productions. W 2000 roku ukazała się anglojęzyczna wersja album pt. "In the Flowers' Shade".
Lista utworów.
Źródło.
Twórcy.
Źródło.

</doc>
<doc id="1646747" url="https://pl.wikipedia.org/wiki?curid=1646747" title="MAN D2566">
MAN D2566

MAN D2566 – silnik wysokoprężny produkowany przez MAN Engine Company.

</doc>
<doc id="1646749" url="https://pl.wikipedia.org/wiki?curid=1646749" title="Wistedt">
Wistedt

Wistedt (dolnoniem. "Wist") – miejscowość i gmina w niemieckim kraju związkowym Dolna Saksonia, w powiecie Harburg, należy do gminy zbiorowej (niem. "Samtgemeinde") Tostedt.
Położenie geograficzne.
Wistedt leży w północno-zachodniej części Pustaci Lüneburskiej ok. 40 km. na południowy zachód od Hamburga. Przez południowo-zachodni obszar gminy płynie rzeka Wümme. Wistedt sąsiaduje od wschodu z gminą Tostedt, od południa z gminą Königsmoor, od zachodu z gminą Kalbe należącą do gminy zbiorowej Sittensen w powiecie Rotenburg (Wümme). Na północy sąsiaduje z gminą Heidenau.
Na terenie gminy dwie rzeki w swoich górnych biegach a należące do dwóch różnych dorzeczy płyną w odległości zaledwie 300 m od siebie a potem skręcają w różne kierunki. Mowa jest o rzekach Este, lewym dopływie dolnej Łaby i Wümme, prawym dopływie dolnej Wezery.
Na terenie gminy znajdują się dwa rezerwaty przyrody; "Kauers Wittmoor" i "Großes Moor", które zajmują bardzo duży obszar gminy, proprcjonalnie jeden z największych w Dolnej Saksonii.
Historia.
Pierwsza wzmianka o Wistedt pochodzi z roku 1244. W dokumencie biskupa z Verden wymieniona została wieś "Wisthede" ("Wist"), obecna nazwa Wistedt.
Dzielnice gminy.
W skład gminy Wistedt wchodzi również dzielnica Wümme.
Komunikacja.
Przez Wistedt przebiega droga krajowa B75 pomiędzy Tostedt a Lauenbrück. Do najbliższej autostrady A1 z węzłem Heidenau jadąc przez Tostedt jest ok. 9 km.

</doc>
<doc id="1646750" url="https://pl.wikipedia.org/wiki?curid=1646750" title="Ihrowica (gmina)">
Ihrowica (gmina)

Ihrowica – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy była Ihrowica.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Ditkowce, Dubowce, Ihrowica, Iwaczów Dolny, Iwaczów Górny, Mszaniec, Jankowce (część) i Obarzańce (część).
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646751" url="https://pl.wikipedia.org/wiki?curid=1646751" title="Ulica Brzezińska w Łodzi">
Ulica Brzezińska w Łodzi

Ulica Brzezińska – ulica w północno-wschodniej części Łodzi, w północnej części dawnej dzielnicy Widzew, jedna z najdłuższych łódzkich ulic, licząca około 8,4 km, mająca w swym przebiegu 25 skrzyżowań z 33 ulicami, jedno rondo oraz jedno skrzyżowanie bezkolizyjne z autostradą A1 (Autostradą Bursztynową), będąca w całości fragmentem drogi krajowej nr 72. Jest trasą wylotową z Łodzi w kierunku wschodnim (na Brzeziny, Jeżów, Głuchów i Rawę Mazowiecką).
Ulica ma przebieg równoleżnikowy i jest przedłużeniem w kierunku wschodnim ulicy Wojska Polskiego, nazwanej w 1945 roku w miejsce przedwojennej ulicy Brzezińskiej. Biorąc początek na wiadukcie nad jednotorową linią kolejową nr 16 Łódź Widzew – Kutno, stanowi granicę między dwoma obszarami SIM: Starych Moskuli (na północy) a Sikawą (na południu). Posesje po północnej, parzystej stronie ulicy należą do Starych Moskuli, zaś posesje po stronie południowej, nieparzystej są położone na Sikawie. Od połowy swej długości ulica Brzezińska wkracza w obszar Nowosolnej, dzieląc go równoleżnikowo na dwie niemal równe części i przechodząc przez centralny punkt obszaru, którym jest Rynek Nowosolna. Jej koniec wyznacza wschodnia granica administracyjna Łodzi, przebiegająca tuż za bezkolizyjnym skrzyżowaniem z autostradą A1. Na całej długości ulicy obowiązuje ruch w obu kierunkach. Jedynie na krótkim, początkowym odcinku (ok. 1,35 km) – do posesji pod numerem 35 za skrzyżowaniem z ul. Andrzeja Kerna – jest ona dwujezdniowa. Nazwa ulicy ma uzasadnienie terenowe – pochodzi od nazwy miasta Brzezin, w których kierunku ulica prowadzi.
W przybliżeniu w połowie długości ulicy Brzezińskiej przebiega granica między dwoma makroregionami fizycznogeograficznymi: Niziną Południowowielkopolską (leży na niej zachodni odcinek ulicy) a Wzniesieniami Południowomazowieckimi (leży na nich wschodni odcinek ulicy) oraz między dwoma mezoregionami fizycznogeograficznymi: Wysoczyzną Łaską (odcinek zachodni) a Wzniesieniami Łódzkimi (odcinek wschodni).
Pierwsza część ulicy, do granicy Nowosolnej na skrzyżowaniu z ulicami Adama Hanuszkiewicza i Iglastą (posesje pod numerami 1–131 i 2–154), należy do rzymskokatolickiej parafii Matki Boskiej Różańcowej i św. Stanisława Biskupa i Męczennika, natomiast dalsza część ulicy, w obrębie Nowosolnej (posesje pod numerami 133–313 i 156–354) – do rzymskokatolickiej parafii św. Andrzeja Boboli.
Historia.
Historia.
Do roku 1918.
Ulica Brzezińska jest częścią powstałego już w XIV w. traktu brzezińskiego, który połączył pierwotnie prywatne miasto szlacheckie Brzeziny (lokowane w 1332 roku) z Łodzią – wówczas osadą rolniczą – a ściślej z okolicą wzniesienia nazwanego później Górkami Kościelnymi ("vel" Plebańskimi) lub krótko Górką, prowadząc przez tereny kasztelanii brzezińskiej. Na przełomie XVIII i XIX w. trakt prowadził przez obszar szlacheckich dóbr Stoki oraz przez obszar dawnych dóbr królewskich wchodzących w skład klucza wiączyńskiego, które w latach 1793–1807 należały do Kamery Pruskiej, a następnie zostały przekształcone w tzw. dobra rządowe (zwane także narodowymi) należące do ekonomii Łaznów.
Początkowy odcinek traktu znalazł się w granicach administracyjnych Łodzi dopiero w 1823 roku – w wyniku prac nad regulacją miasta w związku z zaliczeniem go dekretem namiestnika Królestwa Polskiego, Józefa Zajączka, do rzędu miast fabrycznych. Odcinek ten, o długości około 400 m, został włączony w obszar Starego Miasta i nazwany ulicą Brzezińską "vel" Starobrzezińską (od roku 1945 jest on początkową częścią ul. Wojska Polskiego). Pozostałą część traktu – w całości poza obszarem Łodzi – nazwano natomiast Szosą (Szossą) Brzezińską ().
Kilkanaście lat wcześniej, prawdopodobnie już w 1806 roku, na trakcie brzezińskim powstało unikalne skrzyżowanie w formie ośmioramiennej gwiazdy, jedyne takie istniejące nadal w Polsce. Zbudowano je w rynku, w założonej w 1801 roku przez osadników z Wirtembergii regularnej rządowej kolonii pruskiej Neu-Sulzfeld (obecnie Nowosolna). Oprócz przecinającego je równoleżnikowo traktu brzezińskiego (ob. ul. Brzezińskiej) spotyka się w nim 6 dróg (ulic), prowadzących w pozostałych dwóch głównych i czterech pośrednich kierunkach świata (każda tworzy z sąsiadującymi po obu stronach kąt 45°).
W czasach Królestwa Kongresowego położona w Kraju Nadwiślańskim Szosa Brzezińska była drogą rządową, zarządzaną przez Ministerstwo Komunikacji, którą rosyjscy okupanci traktowali jako drogę o znaczeniu strategicznym, wymagającą utrzymania w dobrym stanie. Z tego względu wykonano na niej wtedy nawierzchnię tłuczniową, czyli przeprowadzono tzw. szosowanie.
18 lipca 1909 roku koncesjonariusz Bernard Habergrütz oraz dwaj brzezińscy przedsiębiorcy, Lejbus Fuchs i Wolf Rosen, uruchomili "pasażerski ruch samochodowy" na trasie Łódź (Nowy Rynek, ob. pl. Wolności) – Nowosolna – Brzeziny. Było to pierwsze regularne połączenie komunikacyjne między obydwoma miastami, prowadzące Szosą Brzezińską. Na linii firmy „Auto Express” kursował w godzinach 7:00–19:00 z częstotliwością co 3 godziny zaledwie jeden autobus (z silnikiem o mocy 22 KM), zabierający 15 pasażerów, a 20-wiorstowa podróż trwała od 45 minut do ponad godziny i kosztowała 60 kopiejek od osoby. Jego częste awarie powodowały tymczasowe zawieszanie połączenia.
Jeszcze przed I wojną światową powstał plan połączenia Łodzi z Brzezinami 24-kilometrową linią tramwaju podmiejskiego, która prowadziłaby ulicą Brzezińską (Starobrzezińską) i Szosą Brzezińską. Do jego realizacji jednak nigdy nie doszło – ostateczny projekt zakładał ukończenie prac w 1941 roku, lecz wybuch II wojny światowej spowodował, że w ogóle ich nie rozpoczęto. Już wtedy zauważono jednak konieczność budowy wiaduktu nad planowaną linią kolejową z Łodzi Widzewa do Kutna.
W czasie I wojny światowej podczas niemieckiej okupacji miasta obowiązywało od 1915 roku niemieckojęzyczne nazewnictwo ulic – nazwę dawnej ul. Brzezińskiej "vel" Starobrzezińskiej zastąpiła niemiecka nazwa Brzeziner Straße, która prawdopodobnie odnosiła się również do dawnej Szosy Brzezińskiej.
Lata 1918–1945.
Po odzyskaniu przez Polskę niepodległości pozamiejskiemu odcinkowi trasy do Brzezin przywrócono polską nazwę Szosy Brzezińskiej.
W 1920 roku rozpoczęła się budowa odcinka jednotorowej linii kolejowej nr 16 Łódź Widzew–Kutno, krzyżującej się bezkolizyjnie z Szosą Brzezińską dzięki wzniesieniu w ciągu ulicy, w latach 1924–1926, kamienno-betonowego wiaduktu nad wykopem, w którym przebiegał tor kolejowy. Najpóźniej – 15 listopada 1931 roku – został ukończony i oddany do eksploatacji 14-kilometrowy fragment linii z Łodzi Widzewa do Zgierza, przebiegający pod wiaduktem na Szosie Brzezińskiej.
W pierwszych dniach II wojny światowej, zwłaszcza po 5 września 1939 roku, gdy niemieckie wojska 8 i 10 Armii rozbiły siły Armii „Łódź”, Szosa Brzezińska stała się trasą masowej ucieczki mieszkańców Łodzi na wschód, w kierunku Brzezin i Warszawy, przed zbliżającymi się do miasta od zachodu i południa oddziałami Wehrmachtu. Wielu mężczyzn opuszczało również tą drogą Łódź, kierując się do Warszawy, by bronić stolicy przed najeźdźcą w odpowiedzi na rozkaz płk. Romana Umiastowskiego (szefa propagandy w Sztabie Naczelnego Wodza). Na otwartej przestrzeni ciągnące wraz z dobytkiem długie kolumny uchodźców były wielokrotnie ostrzeliwane przez samoloty Luftwaffe.
Wydarzenia z 6–7 września 1939 roku opisał we wspomnieniach Adaś Rozensztrauch, wówczas uczeń 9 klasy łódzkiego gimnazjum żydowskiego:
W listopadzie 1939 roku okupanci wprowadzili niemieckojęzyczne nazewnictwo ulic – nazwa Sulzfelder Straße (od nazwy miasta Sulzfeld lub od Neu-Sulzfeld – pierwotnej nazwy Nowosolnej) objęła zarówno dawną ulicę Brzezińską (ob. ul. Wojska Polskiego), jak i przyłączoną do miasta część Szosy Brzezińskiej. Z dniem 1 stycznia 1940 roku zarządzeniem niemieckich władz okupacyjnych do Łodzi () zostały przyłączone m.in. z gminy Nowosolna wsie Antoniew Sikawa, Budy Sikawa, Sikawa oraz folwark Sikawa, czyli tereny podmiejskie wzdłuż Szosy Brzezińskiej. Dzięki temu zachodnia, początkowa część Szosy Brzezińskiej ("Sulzfelder Straße") o długości około 4 km – od wiaduktu nad linią kolejową nr 16 do zachodniej granicy wsi Nowosolna za skrzyżowaniem z "Ödlandweg" (ob. ul. Olkuska) – znalazła się w obszarze miasta.
Od 1 marca 1943 roku Szosą Brzezińską zaczęły kursować autobusy jednej z pierwszych łódzkich linii autobusowych, oznaczonej literą „C” (w kolorze czarnym), łączącej Łódź (wówczas "Litzmannstadt") z Brzezinami (wówczas "Löwenstadt"). Linia przeznaczona była tylko dla Niemców (). Od czerwca 1944 roku kursy zawieszono, a w okresie powojennym takie samo oznaczenie otrzymała inna linia.
Według wspomnień jednego z mieszkańców w okresie II wojny światowej ulica Brzezińska miała już nawierzchnię brukowaną.
Lata 1945–1989.
10 maja 1945 roku Miejska Rada Narodowa w Łodzi uchwaliła nadanie odcinkowi dawnej ulicy Brzezińskiej (od skrzyżowania z ul. Zgierską do wiaduktu nad linią kolejową nr 16) nazwy ulicy Wojska Polskiego. 13 lutego 1946 roku weszło w życie rozporządzenie Rady Ministrów z 20 grudnia 1945 roku o zmianie granic miasta Łodzi, sankcjonujące przyłączenie do miasta m.in. terenów z gminy Nowosolna, które nastąpiło w okresie okupacji niemieckiej. Rozporządzenie określało jednocześnie m.in. przebieg wschodniej granicy Łodzi w tej okolicy: "Od tego punktu" [przecięcia się granic wsi Moskuliki, Nowosolna i Budy Sikawa] "prowadzi nowa linia graniczna miasta na południe, trzymając się z jednej strony wschodnich granic wsi Budy—Sikawa, Antoniew—Sikawa, Antoniew—Stoki i wsi Budy—Stoki, a z drugiej strony trzymając się zachodnich granic wsi Nowosolna, wsi Popielarnia, Mileszki Poduchowne i Dworskie, Mileszki Włościańskie aż do drogi Łódź—Mileszki […]". Przedłużenie ulicy Wojska Polskiego – od wiaduktu nad linią kolejową nr 16 do ówczesnej wschodniej granicy miasta – otrzymało nazwę ulicy Brzezińskiej.
1 grudnia 1955 roku Miejskie Przedsiębiorstwo Komunikacyjne w Łodzi uruchomiło pierwszą na ulicy Brzezińskiej powojenną linię autobusową, którą oznaczono numerem „52”. Autobusy kursowały ulicą na krótkiej trasie – z pętli zlokalizowanej w pobliżu wiaduktu nad linią kolejową nr 16 do ulicy Janosika, którą dojeżdżały do pętli na Sikawie przed kościołem Matki Boskiej Różańcowej przy skrzyżowaniu z ul. Wyżynną.
7 marca 1959 roku ulicą Brzezińską z tej samej pętli zaczęły kursować autobusy podmiejskiej pospiesznej linii do Nowosolnej. Linię oznaczono literą „A” (w kolorze czerwonym). Była to pierwsza podmiejska i pierwsza pospieszna linia autobusowa uruchomiona przez MPK w Łodzi, obsługiwana wówczas przez pojazdy marki San H01B.
Zakłady Przemysłu Pończoszniczego „Feniks”.
W pierwszej połowie lat 70. XX w. przy ul. Brzezińskiej 5/15 rozpoczęto budowę nowej siedziby Zakładów Przemysłu Pończoszniczego „Feniks” – „Feniksa II”. W grudniu 1974 roku sześciokondygnacyjny budynek główny osiągnął stan surowy. W styczniu 1977 roku w nowych obiektach fabrycznych, do których ZPP „Feniks” przeniosły się ze starych budynków przy ul. Marcelego Nowotki 163/165 (ob. ul. Pomorska), uruchomiono częściowo produkcję. W czasach PRL zakłady były największym producentem pończoch i rajstop w kraju, wytwarzając około 200–250 tys. par wyrobów dziennie i zatrudniając ponad 3200 pracowników.
20 grudnia 1976 roku – tuż przed częściowym uruchomieniem produkcji w „Feniksie II” – oddano do użytku nową pętlę autobusów komunikacji miejskiej u zbiegu ulic Brzezińskiej i Śnieżnej, przed siedzibą zakładów, na którą zajeżdżały autobusy uruchomionej od tego dnia linii „67”, kursującej z pl. Henryka Dąbrowskiego.
21 lipca 1977 roku oficjalnego otwarcia „Feniksa II” dokonali Bolesław Koperski, I sekretarz Komitetu Łódzkiego PZPR, Jerzy Lorens, prezydent Łodzi i Tadeusz Kunicki, minister przemysłu lekkiego.
„Feniks II” miał stać się zaczątkiem nowej dzielnicy przemysłowej o nazwie „Brzezińska”, jednak w ostatnich latach istnienia PRL nie dokonano w jego pobliżu kolejnych inwestycji, a po przemianach ustrojowo-gospodarczych do dawnych planów już nie wrócono.
Wyścig Pokoju.
W latach 70. i 80. XX w. ulicę Brzezińską na całej długości pięciokrotnie pokonywał peleton kolarzy uczestniczących w międzynarodowym Wyścigu Pokoju:
Od roku 1989.
Na przełomie lat 80. i 90. XX w., na terenie o kształcie klina wyznaczonego ulicami Brzezińską i Jugosłowiańską w Nowosolnej, powstało nowe osiedle mieszkaniowe złożone głównie z wolnostojących domów jednorodzinnych – jedno z pierwszych takich osiedli w Łodzi.
Po rozpoczęciu transformacji ustrojowo-gospodarczej w 1989 roku Zakłady Przemysłu Pończoszniczego „Feniks” podzieliły los wielu innych łódzkich fabryk przemysłu włókienniczego i odzieżowego. Mimo podjętej w grudniu 1994 roku prywatyzacji przez warszawską spółkę Altra Group S.A. i przekształcenia zakładów w spółkę z o.o., rosnące zadłużenie doprowadziło „Feniksa” do upadłości – w końcu 2006 roku spółka Altra Group S.A. była winna Skarbowi Państwa blisko 92 mln zł z tytułu zobowiązań kapitałowych, socjalnych i innych, zajmując 1. miejsce na liście dłużników i nierzetelnych inwestorów. W jednym z budynków „Feniksa II” znalazł swą siedzibę Instytut Włókiennictwa (od 1 kwietnia 2019 roku pod nazwą Sieć Badawcza Łukasiewicz – Instytut Włókiennictwa).
8 grudnia 1999 roku przy ul. Brzezińskiej 27/29 zostało otwarte dla klientów Centrum Handlowe „M1”, w którym siedzibę znalazły m.in. hipermarket spożywczo-przemysłowy o powierzchni 6700 m² niemieckiej sieci handlowej „Real” (przejęty przez francuską sieć „Auchan” z dniem 3 marca 2016 roku), supermarket niemieckiej sieci handlowej „Media Markt” (oferujący sprzęt RTV i AGD, komputery, oprogramowanie, sprzęt fotograficzny, multimedia, filmy i muzykę) oraz niemiecki Dom Mody „Adler” (zlikwidowany z dniem 25 października 2004 roku). Zarządcą centrum jest spółka Metro Properties – część niemieckiego koncernu handlowego Metro AG. Otwarcie CH „M1” i wcześniejsza upadłość ZPP „Feniks” spowodowały przeniesienie z dniem 1 lutego 2000 roku pętli autobusów miejskich w sąsiedztwo parkingu centrum handlowego (stara pętla „Brzezińska/Śnieżna” – przed b. ZPP „Feniks” – pozostaje nieczynna).
W połowie 2001 roku Zarząd Miasta Łodzi podjął uchwałę o rozpoczęciu od 2002 roku prac związanych z założeniem wzdłuż ulicy Brzezińskiej, na terenie o powierzchni około 40 ha rozciągającym się po południowej stronie ulicy między ulicami Listopadową a Olkuską, nowego cmentarza komunalnego na około 30–40 tys. pochówków. Ostatecznie jednak z projektu zrezygnowano w połowie 2013 roku.
Od 3 kwietnia do 3 października 2006 roku przeprowadzono modernizację fragmentów ulic Wojska Polskiego i Brzezińskiej na odcinku od skrzyżowania z ul. Strykowską do skrzyżowania z ul. Spiską (łącznie odcinek o długości 924 m). Objęła ona wybudowanie nowego, jednoprzęsłowego, żelbetowego wiaduktu (o długości 17 m i szerokości 16,25 m, z jezdnią o szerokości 10,5 m) nad linią kolejową nr 16 (po północnej stronie starego wiaduktu), poszerzenie jezdni poza wiaduktem do 14 m dla 4 pasów ruchu, dostosowanie jej konstrukcji do wymagań dla dróg krajowych (obciążenie 11,5 t na oś), budowę chodników i ścieżek rowerowych, barier energochłonnych i ochronnych wygrodzeń oraz ustawienie nowych słupów oświetlenia ulicznego. Wykonawcą robót było konsorcjum firm: „Kral” Sp. z o.o. z Łodzi, „Unidro” S.A. z Łodzi, Przedsiębiorstwo Usług Technicznych „Intercor” Sp. z o.o. z Zawiercia i łódzkie Przedsiębiorstwo Projektowo-Wykonawcze „Dromos” Z. Zakrzewski, S. Maj sp.j. Łączny koszt modernizacji przekroczył kwotę 14,2 mln zł brutto, z czego ponad 10,6 mln zł stanowiło dofinansowanie ze środków Europejskiego Funduszu Rozwoju Regionalnego w ramach Sektorowego Programu Operacyjnego „Transport”.
W dniach 27–28 kwietnia 2006 roku został zburzony poprzez wysadzenie przy użyciu 168 kg materiałów wybuchowych, umieszczonych w ponad 2000 otworów, 80-letni kamienno-betonowy wiadukt nad linią kolejową nr 16, który przez ostatnie lata eksploatacji groził zawaleniem. Operacji wyburzenia dokonała specjalistyczna gdańska firma Explosive s.c. Prace Wyburzeniowe i Minerskie. Dzięki Michałowi Jerczyńskiemu, członkowi Polskiego Stowarzyszenia Miłośników Kolei, zostały ocalone przed zniszczeniem unikatowe godła z 1926 roku (państwowe i międzywojennych kolei państwowych), które były trwale osadzone w ścianie wiaduktu. Godła wycięto specjalistyczną piłą do betonu i przekazano do tworzonego muzeum dawnej kolei w Parowozowni Skierniewice .
29 sierpnia 2006 roku podczas prowadzenia prac ziemnych na ul. Brzezińskiej przy skrzyżowaniu z ul. Janosika natrafiono na około 150-kilogramową bombę lotniczą długości 1 m – pozostałość po działaniach wojennych sprzed ponad 60 lat. Jej usunięcie wymagało m.in. wprowadzenia 500-metrowej strefy bezpieczeństwa i ewakuacji około 200 okolicznych mieszkańców.
W zakresie bezpieczeństwa ruchu drogowego w latach 2011–2013 ulica została uznana za bardzo niebezpieczną i znalazła się na 31. miejscu wśród 362 łódzkich ulic, na których doszło do wypadków (hierarchia malejąca – od ulic z największą liczbą zdarzeń). W tym okresie wydarzyły się na niej 52 wypadki, w których łącznie zginęły 3 osoby, a 70 osób zostało rannych, w tym 19 ciężko.
14 marca 2016 roku w ciągu ulicy został udostępniony dla ruchu (ukończony w listopadzie 2015 roku) nowy wiadukt, przebiegający ukośnie nad budowaną autostradą A1 w sąsiedztwie węzła „Brzeziny”.
Od początku drugiej dekady XXI w. w związku ze wzrostem natężenia ruchu pojazdów i wielokrotnymi protestami okolicznych mieszkańców rozpoczętymi już w 1998 roku planowane są przebudowa i remont ulicy Brzezińskiej oraz budowa obwodnicy Nowosolnej.
Komunikacja miejska.
Stan obecny.
Ulicą kursują autobusy komunikacji miejskiej MPK – Łódź 9 linii dziennych (w tym 5 podmiejskich) i 2 nocnych (trasy stałe według stanu na , nie uwzględniono ewentualnych tymczasowych zmian trasy i linii zastępczych):
W przeszłości.
W przeszłości ulicą Brzezińską kursowały autobusy:

</doc>
<doc id="1646756" url="https://pl.wikipedia.org/wiki?curid=1646756" title="EUVE">
EUVE

EUVE (ang. "Extreme Ultraviolet Explorer") – amerykański satelita badawczy wyniesiony na orbitę okołoziemską 7 czerwca 1992 roku w ramach programu Explorer. Przeznaczony został do obserwacji świecenia sfery niebieskiej oraz pojedynczych obiektów kosmicznych w skrajnym ultrafiolecie (70–760 Å). Wyniesiony na orbitę z Przylądka Canaveral przez rakietę Delta II.
W pierwszej fazie misji, od 24 lipca 1992 do 21 stycznia 1993, EUVE wykonał przegląd 97% nieba, podczas którego wykryto 734 obiekty. Następnie prowadzono dokładniejsze obserwacje wybranych obiektów.
Misja była dwukrotnie przedłużana. W 2000 roku NASA zdecydowała o zakończeniu misji ze względu na koszty i malejącą wartość naukową obserwacji tego satelity.
EUVE zakończył działalność 31 stycznia 2001, a rok później wszedł w atmosferę ziemską nad środkowym Egiptem i spłonął.

</doc>
<doc id="1646757" url="https://pl.wikipedia.org/wiki?curid=1646757" title="Stacja pogodowa">
Stacja pogodowa



</doc>
<doc id="1646758" url="https://pl.wikipedia.org/wiki?curid=1646758" title="Droga (album Hemp Gru)">
Droga (album Hemp Gru)

Droga – drugi album warszawskiej grupy hip-hopowej Hemp Gru. Premiera albumu miała miejsce 15 kwietnia 2009. Dwukrotnie uzyskała status złotej płyty. Płyta dotarła do 6. miejsca listy sprzedaży OLiS w Polsce.

</doc>
<doc id="1646762" url="https://pl.wikipedia.org/wiki?curid=1646762" title="Andrzej Korycki">
Andrzej Korycki



</doc>
<doc id="1646765" url="https://pl.wikipedia.org/wiki?curid=1646765" title="Sławczo Binew">
Sławczo Binew

Sławczo (Sławi) Penczew Binew, bułg. Славчо (Слави) Пенчев Бинев (ur. 10 grudnia 1965 w Sofii) – bułgarski sportowiec, przedsiębiorca i polityk, członek nacjonalistycznej partii Ataka, mistrz Europy w taekwondo (1992), wiceprezydent bułgarskiej federacji taekwondo, deputowany do Parlamentu Europejskiego VI i VII kadencji, parlamentarzysta krajowy.
Życiorys.
W latach 1979–1984 kształcił się w gimnazjum o profilu francuskim, zaś od 1986 do 1990 był studentem w Narodowej Akademii Sportowej. Specjalizował się w tenisie i boksie. Między 1988 i 1990 studiował zaocznie drugi kierunek, tj. dziennikarstwo sportowe. Od 2004 do 2007 był doktorantem w Instytucie Psychologii przy Bułgarskiej Akademii Nauk.
W latach 80. i na początku lat 90. odnosił sukcesy sportowe w taekwondo. Między 1987 i 1992 wielokrotnie zdobywał mistrzostwo Bułgarii, a także zwyciężał w zawodach międzynarodowych. W 1990 został mistrzem Bałkanów, zaś dwa lata później w Celje w Słowenii wywalczył tytuł mistrza Europy. Posiada piąty dan. Od 1988 ma uprawnienia międzynarodowego instruktora taekwondo. Po zakończeniu kariery sportowej działał w bułgarskiej federacji taekwondo w 1996 został jej wiceprezydentem. Należy także do biura wykonawczego Bułgarskiego Komitetu Olimpijskiego oraz do komitetu badawczego Światowej Federacji Taekwondo.
Karierę polityczną związał z nacjonalistyczną partią Ataka. W maju 2007 został wybrany z jej listy do Parlamentu Europejskiego. W Europarlamencie był członkiem grupy Tożsamość, Tradycja i Suwerenność, a od czasu jej rozpadu pozostał posłem niezależnym. W 2007 kandydował bez powodzenia na stanowisko burmistrza Sofii, otrzymał około 4% głosów. W 2009 uzyskał reelekcję do Parlamentu Europejskiego. W trakcie kadencji opuścił partię Ataka i założył własne ugrupowanie.
Na początku 2007 metropolita Galakton ze Starej Zagory przyznał Sławczo Binewowi tytuł archonta nadawany za zasługi na rzecz kościoła i ludzkości. Uroczystość odbyła się w Rzymie w katolickiej bazylice Santa Maria Maggiore. Decyzja metropolity wywołała skandal medialny i dyplomatyczny. Przedstawiciele watykańskiego Synodu Biskupów zaprzeczyli jakoby metropolita Galakton działał za ich wiedzą i przyzwoleniem. Wkrótce Synod Bułgarskiego Kościoła Prawosławnego ogłosił, iż decyzja ta była nieprawomocna i Sławczo Binew nie może tytułować się archontem.
W 2014 uzyskał mandat posła do Zgromadzenia Narodowego 43. kadencji z ramienia Frontu Patriotycznego. W 2017 przeszedł do Ruchu na rzecz Praw i Wolności.
Życie prywatne.
Sławczo Binew jest żonaty, ma pięcioro dzieci.

</doc>
<doc id="1646766" url="https://pl.wikipedia.org/wiki?curid=1646766" title="Jerzy i tajny klucz do Wszechświata">
Jerzy i tajny klucz do Wszechświata

Jerzy i tajny klucz do Wszechświata – popularnonaukowa książka dla dzieci napisana przez Stephena Hawkinga oraz Lucy Hawking.
Opisując przygody Jerzego, Eryka, Anny, dr. Kosiarza (vel. Kosa), świnki Freda oraz komputera „Kosmos” autorzy przybliżają młodym czytelnikom tajemnice wszechświata począwszy od atomów, poprzez planety i ich księżyce, gwiazdy, galaktyki, aż do czarnych dziur.
W Polsce została wydana przez Naszą Księgarnię w 2008, w tłumaczeniu Piotra Amsterdamskiego (ISBN: 978-83-10-11403-7).
Jej kontynuacją jest "Jerzy i poszukiwanie kosmicznego skarbu".

</doc>
<doc id="1646767" url="https://pl.wikipedia.org/wiki?curid=1646767" title="Stumbras">
Stumbras

Stumbras AB (litew. "Żubr") – największy i najstarszy producent mocnych alkoholi na Litwie z siedzibą w Kownie. Przedsiębiorstwo powstało w roku 1906. Udział wódek produkowanych przez Stumbras na rynku litewskim stanowi ponad jedną trzecią całego rynku, a udział nalewek to aż 70%. Większość akcji spółki należy obecnie do koncernu MG Baltic.
Rys historyczny.
Działkę pod budowę wytwórni zakupiono już w roku 1903, jednak jej otwarcie nastąpiło dopiero 3 lata później. Po zajęciu terytorium spółki przez Niemcy podczas I wojny światowej wytwórnia uległa zniszczeniu i produkcja odbywała się tylko częściowo. Po zakończeniu wojny i odzyskaniu przez Litwę niepodległości przystąpiono do odbudowy zakładu i przywrócono normalny cykl produkcyjny. Czasy komunizmu nie odbiły się negatywnie na spółce i do dziś pozostaje ona liderem w swej branży w regionie.
Produkty.
Nalewki.
Stumbras jest producentem wielu marek nalewek, będąc liderem w ich produkcji na Litwie. Marki produkowane przez spółkę to: Stumbro Starka, 999, Zielone dziewiątki, Czerwone dziewiątki, Dainava, Palanga (Połanga), Malūnininkų (Młynarzy) oraz Stumbras – ta ostatnia w odmianach "Stumbras Borówka i Żurawina" oraz "Stumbras Malina i Jeżyna". Zawartość alkoholu w tych nalewkach waha się od 35 do 50% obj. Kilka spośród wymienionych nalewek doczekało się cennych wyróżnień.
Brandy.
Marki brandy wytwarzane przez Stumbras to: Gloria ("Gloria 10", "Gloria 7", "Gloria 5", "Gloria o smaku gruszki", "Gloria o smaku śliwki"), Stumbras i Victoria. Zawartość alkoholu w wymienionych markach waha się od 36 do 38%.
Likiery.
Stumbras produkuje również likiery: Likiery z kolekcji napojów – "Benediktino" (Benedyktyński), "Krupnikas" (Krupnik) oraz "Bočių" (Przodków) (40–43% obj. alk.); Poema – "Poema ze śliwek królewskich", "Poema z wiśni Żagare" i "Poema z czarnej porzeczki" (20–30% obj. alk.) oraz Santa Lucia – "Żurawinowy Santa Lucia", "Malinowy Santa Lucia", "Santa Lucia z czarnej porzeczki" oraz "Wiśniowy Santa Lucia" (17% obj. alk.).
Whisky.
Stumbras wytwarza również szkockie whisky. Marką produkowaną przez zakład jest Black Jack.
Koktajle.
Stumbras produkuje także koktajle o zawartości alkoholu 10% obj. Są to Lodowe dziewiątki – o smaku zielonej cytryny, czarnej herbaty z cytryną oraz pomarańczy dostępne w puszkach o objętości 0,25 l, a także Ozone Premium Cocktail – o smaku owoców cytrusowych i mięty oraz wiśni i gruszek dostępny w półlitrowych butelkach.

</doc>
<doc id="1646768" url="https://pl.wikipedia.org/wiki?curid=1646768" title="Sławi Binew">
Sławi Binew



</doc>
<doc id="1646769" url="https://pl.wikipedia.org/wiki?curid=1646769" title="Conrado Häberli">
Conrado Häberli

Conrado Häberli - piłkarz urugwajski, napastnik.
Häberli razem z klubem Rampla Juniors zdobył w 1927 roku mistrzostwo Urugwaju. Rok później Rampla Juniors został wicemistrzem Urugwaju. Następny tytuł wicemistrza Urugwaju Rampla Juniors, a z nim Häberli, zdobył w 1932 roku.
Jako piłkarz klubu Rampla Juniors wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Häberli nie wystąpił jednak w żadnym meczu.
Od 6 września 1931 roku do 5 lutego 1933 roku Häberli rozegrał w reprezentacji Urugwaju 3 mecze i zdobył 2 bramki.

</doc>
<doc id="1646770" url="https://pl.wikipedia.org/wiki?curid=1646770" title="Lemany (gmina Pisz)">
Lemany (gmina Pisz)



</doc>
<doc id="1646771" url="https://pl.wikipedia.org/wiki?curid=1646771" title="Jankowce (obwód tarnopolski)">
Jankowce (obwód tarnopolski)

Jankowce – wieś na Ukrainie, w rejonie tarnopolskim obwodu tarnopolskiego, w hromadzie Tarnopol, założona w 1536 r.
Historia.
W II Rzeczypospolitej miejscowość była siedzibą gminy wiejskiej Jankowce w powiecie tarnopolskim województwa tarnopolskiego. Wieś liczy 410 mieszkańców.
Do 2020 roku część rejonu zborowskiego, od 2020 – tarnopolskiego.
Linki zewnętrzne.
Jankowce na stronie Rady Najwyższej Ukrainy

</doc>
<doc id="1646772" url="https://pl.wikipedia.org/wiki?curid=1646772" title="Conrado Haberli">
Conrado Haberli



</doc>
<doc id="1646773" url="https://pl.wikipedia.org/wiki?curid=1646773" title="Jankowce (gmina)">
Jankowce (gmina)

Jankowce – dawna gmina wiejska w powiecie tarnopolskim województwa tarnopolskiego II Rzeczypospolitej. Siedzibą gminy były Jankowce.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Czerniechów, Hladki, Horodyszcze, Jankowce (część), Małaszowce, Nosowce, Obarzańce (część), Pleskowce i Zarudzie.
W marcu 1938 przyznano Marszałkowi Edwardowi Śmigłemu-Rydzowi honorowe obywatelstwo gminy.
Po II wojnie światowej obszar gminy znalazł się w ZSRR.

</doc>
<doc id="1646774" url="https://pl.wikipedia.org/wiki?curid=1646774" title="Conrado Haeberli">
Conrado Haeberli



</doc>
<doc id="1646776" url="https://pl.wikipedia.org/wiki?curid=1646776" title="Katastrofa lotu Air Philippines 541">
Katastrofa lotu Air Philippines 541

Katastrofa lotu Air Philippines 541 wydarzyła się 19 kwietnia 2000. Boeing 737-2H4, należący do linii Air Philippines, lecący z Manili do Davao, rozbił się podczas podchodzenia do lądowania na przedmieściach Davao. W katastrofie zginęło 131 osób.
Boeing 737-2H4 (nr. rej. RP-C3010) został wyprodukowany 19 stycznia 1978 roku i wylatał ponad 79.522 godzin. Linie Air Philippines zakupiły samolot od amerykańskich linii lotniczych Southwest Airlines.
Maszyna wystartowała z Manili do Davao. Pilot podchodził do lądowania podejściem ILS na pas nr 05. Ostatni kontakt radiowy został odnotowany przez wieżę kontrolną o godz. 7:01, gdy pilot zgłosił, że samolot znajduje się od pasa startowego. Dwie minuty później Boeing rozbił się na wzgórzu, położonym na wyspie Island Garden City of Samal i stanął w płomieniach. Miejsce wypadku znajduje się około nad poziomem morza, w tym punkcie samolot powinien utrzymywać wysokość .
Do dziś jest to największa pod względem liczby ofiar katastrofa lotnicza w historii Filipin.

</doc>
<doc id="1646777" url="https://pl.wikipedia.org/wiki?curid=1646777" title="Rejon izjasławski">
Rejon izjasławski



</doc>
<doc id="1646778" url="https://pl.wikipedia.org/wiki?curid=1646778" title="MAN D0836">
MAN D0836

MAN D0836 – 6 cylindrowy rzędowy silnik wysokoprężny o pojemności 6870cm³ produkowany przez MAN Engines. Skok cylindra wynosi 125 mm, zaś średnica 108 mm.

</doc>
<doc id="1646781" url="https://pl.wikipedia.org/wiki?curid=1646781" title="Rejon dunajewiecki">
Rejon dunajewiecki



</doc>
<doc id="1646788" url="https://pl.wikipedia.org/wiki?curid=1646788" title="Rejon jarmołyniecki">
Rejon jarmołyniecki



</doc>
<doc id="1646790" url="https://pl.wikipedia.org/wiki?curid=1646790" title="Rejon krasyłiwski">
Rejon krasyłiwski



</doc>
<doc id="1646791" url="https://pl.wikipedia.org/wiki?curid=1646791" title="MAN D2866">
MAN D2866

MAN D2866 – silnik wysokoprężny produkowany przez MAN Engines &amp; Components.
Zalecany do montażu w nowszych autobusach. Zastosowanie do:
Silnik ten znajduje się również w prototypowym modelu dwuprzegubowego autobusu Ikarus 293.

</doc>
<doc id="1646792" url="https://pl.wikipedia.org/wiki?curid=1646792" title="Grupo Clarin">
Grupo Clarin



</doc>
<doc id="1646793" url="https://pl.wikipedia.org/wiki?curid=1646793" title="Rejon letycziwski">
Rejon letycziwski



</doc>
<doc id="1646796" url="https://pl.wikipedia.org/wiki?curid=1646796" title="Andrzej Korycki (rybak)">
Andrzej Korycki (rybak)

Andrzej Korycki (ur. 13 października 1923 w Kaliszu, zm. 22 lipca 1982 w Olsztynie) – polski uczony, specjalista rybactwa jeziorowego, doktor nauk przyrodniczych. Przez wiele lat związany był z Instytutem Rybactwa Śródlądowego w Olsztynie.
W latach okupacji kształcił się w Liceum Rybackim w Warszawie prowadzonym przez Franciszka Staffa, uzyskując w 1944 świadectwo dojrzałości. W szeregach Armii Krajowej walczył w powstaniu warszawskim, był ranny. W 1946 rozpoczął studia z ichtiologii i rybactwa w Szkole Głównej Gospodarstwa Wiejskiego w Warszawie. Dyplom inżyniera uzyskał w 1951. W marcu tegoż roku podjął pracę w tworzonym Instytucie Rybactwa Śródlądowego, z tymczasową siedzibą w Warszawie. Jesienią 1951 przeniósł się do Biologicznej Stacji Rybackiej w Giżycku, gdzie pracował przez trzy lata.
W 1954 rozpoczął pracę w Olsztynie, dokąd przeniesiony został Instytut Rybactwa Śródlądowego pod kierownictwem Stanisława Sakowicza. Zatrudniony został na stanowisku adiunkta w Samodzielnej Pracowni Metodyki i Organizacji Badań. Do jego zadań należało przede wszystkim wyposażanie Instytutu w aparaturę badawczą. Później przeszedł do grupy urządzeniowej, powołanej po rozpoczęciu przez Instytut ogólnokrajowej akcji zagospodarowania jezior, i koordynował prace terenowe prowadzone w ramach tej akcji na terenie województwa olsztyńskiego. Po przekształceniach organizacyjnych w Instytucie przeszedł do Zakładu Ekonomiki. W 1971 w Instytucie Biologii Stosowanej ówczesnej Wyższej Szkoły Rolniczej w Olsztynie uzyskał stopień doktora nauk przyrodniczych. W 1978 powierzono mu funkcję kierownika Samodzielnej Pracowni Metodyki i Organizacji Badań, na którym to stanowisku pozostał do końca życia.
W pracy naukowej Korycki prowadził badania w zakresie rybactwa jeziorowego, szczególnie interesując się sieją i stynką. W rozprawie doktorskiej zajął się problemem naturalnej śmiertelności ryb jeziorowych. Ogłosił kilkanaście publikacji, m.in. "Występowanie siei ("Coregonus lavaretus") w jeziorach mazurskich i suwalskich" („Roczniki Nauk Rolniczych”, seria B, tom 67, 1953), "Stynka" (1966), "Sandacz" (1976).
Przez współpracowników z Instytutu zapamiętany został jako zaangażowany społecznik, organizator akcji charytatywnych na rzecz dawnych kolegów z pracy, pozostających w trudnej sytuacji materialnej. Był odznaczony m.in. Srebrnym Krzyżem Zasługi i warmińsko-mazurskimi odznaczeniami regionalnymi; za czyny z lat wojny otrzymał Krzyż Walecznych. Zmarł w Olsztynie 22 lipca 1982.

</doc>
<doc id="1646798" url="https://pl.wikipedia.org/wiki?curid=1646798" title="Johann Schiller">
Johann Schiller

Johann Schiller (ur. 24 października 1918, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Scharführer.
Obywatel austriacki. Członek Waffen-SS od września 1939. Od 17 stycznia 1942 pełnił służbę w kompleksie obozowym Mauthausen. Początkowo przydzielono go do kompanii wartowniczej w obozie głównym. W marcu 1943 został przeniesiony na stanowisko "Rapportführera" w podobozie "Schwechat", a następnie w sierpniu 1944 na identyczne stanowisko w podobozie "St. Valentin". Pozostał tam do kwietnia 1945.
16 listopada 1944, w "St. Valentin", Schiller dopuścił się następującej zbrodni. Strażnicy SS dowiedzieli się, iż zaginął więzień narodowości polskiej pracujący w komandzie zajmującym się dezynfekcją w jednej z fabryk. Szybko znaleziono go fabrycznej kuchni, gdzie próbował zdobyć coś do pożywienia. Więźnia przekazano Schillerowi, który miał go odprowadzić do obozu. Podczas drogi strzelił on więźniowi z odległości około dwóch metrów w szyję, który padł na ziemię nieprzytomny. Sądząc, że ofiara nie żyje, esesman polecił innym więźniom zabrać ciało do obozu. Tymczasem na miejscu okazało się, że Polak żyje. Kula przeszła na wylot i lekarz-więzień skutecznie opatrzył ranę. Dowiedziawszy się o tym, Schiller zabrał więźnia do szopy i zdjął mu bandaż. Na ratunek pospieszyło jednak dwóch innych esesmanów, którzy ponownie zabandażowali ranę. Ostatecznie Schiller postawił na swoim. Przy ponownym zdjęcia opatrunku skwitował "Ten pies tutaj umrze". Zabrał ofiarę z powrotem do szopy, gdzie więzień zmarł dwa dni później.
Za swoje zbrodnie został osądzony w procesie US vs. Johann Schiller 12 września 1947 przez amerykański Trybunał Wojskowy w Dachau. Trzech świadków zeznawało przeciwko niemu w sprawie zbrodni popełnionej 16 listopada 1944. Oprócz tego udowodniono Schillerowi, iż nieustannie znęcał się nad więźniami wielu narodowości bez jakiegokolwiek powodu, bijąc ich między innymi kijem. Jednego z więźniów zakatował na śmierć. Zabił również kilku więźniów podczas swojej służby wartowniczej zarówno w obozie głównym Mauthausen, jak i podobozie "St. Valentin". Trybunał wymierzył Johannowi Schillerowi karę 30 lat pozbawienia wolności.

</doc>
<doc id="1646800" url="https://pl.wikipedia.org/wiki?curid=1646800" title="Rejon starokonstantyniwski">
Rejon starokonstantyniwski



</doc>
<doc id="1646803" url="https://pl.wikipedia.org/wiki?curid=1646803" title="MAN Seria E">
MAN Seria E

MAN Exxx – seria silników CNG produkowana przez MAN Engines na bazie silników wysokoprężnych w wielu odmianach i wersjach.

</doc>
<doc id="1646804" url="https://pl.wikipedia.org/wiki?curid=1646804" title="Wyszukiwanie interpolacyjne">
Wyszukiwanie interpolacyjne



</doc>
<doc id="1646805" url="https://pl.wikipedia.org/wiki?curid=1646805" title="Attila Sudár">
Attila Sudár

Attila Sudár (ur. 11 kwietnia 1954 w Budapeszcie) – węgierski piłkarz wodny. Dwukrotny medalista olimpijski.
W 1976 w Montrealu wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Był mistrzem Europy w 1977.

</doc>
<doc id="1646806" url="https://pl.wikipedia.org/wiki?curid=1646806" title="Attila Sudar">
Attila Sudar



</doc>
<doc id="1646807" url="https://pl.wikipedia.org/wiki?curid=1646807" title="Jan Witt">
Jan Witt



</doc>
<doc id="1646808" url="https://pl.wikipedia.org/wiki?curid=1646808" title="Gábor Csapó">
Gábor Csapó

Gábor Csapó (ur. 20 września 1950 w Budapeszcie, zm. 27 listopada 2022 tamże) – węgierski piłkarz wodny. Dwukrotny medalista olimpijski.
Kariera sportowa.
W 1976 w Montrealu wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Był mistrzem Europy w 1974 i 1977.

</doc>
<doc id="1646809" url="https://pl.wikipedia.org/wiki?curid=1646809" title="Gabor Csapo">
Gabor Csapo



</doc>
<doc id="1646812" url="https://pl.wikipedia.org/wiki?curid=1646812" title="Kurt Adolff">
Kurt Adolff

Kurt Adolff (ur. 5 listopada 1921 w Stuttgarcie, zm. 24 stycznia 2012) – niemiecki kierowca wyścigowy. W 1953 roku wystąpił w jednym wyścigu Formuły 1 o Grand Prix Niemiec, którego nie ukończył.

</doc>
<doc id="1646814" url="https://pl.wikipedia.org/wiki?curid=1646814" title="Kassjusz Dion">
Kassjusz Dion



</doc>
<doc id="1646815" url="https://pl.wikipedia.org/wiki?curid=1646815" title="György Horkai">
György Horkai

György Horkai (ur. 1 lipca 1954 w Budapeszcie) - węgierski piłkarz wodny. Dwukrotny medalista olimpijski.
W 1976 w Montrealu wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Był mistrzem Europy w 1974 i 1977.

</doc>
<doc id="1646816" url="https://pl.wikipedia.org/wiki?curid=1646816" title="Jan de Witte">
Jan de Witte

Jan de Witte (ur. 1709, zm. 24 grudnia 1785 w Kamieńcu Podolskim) – polski inżynier wojskowy holenderskiego pochodzenia, architekt, przedstawiciel baroku, od 1781 generał-lejtnant wojsk koronnych; ojciec Józefa.
Służył w oddziałach cudzoziemskiego autoramentu wojsk koronnych. Po ukończeniu studiów inżynierskich przeszedł do Korpusu Inżynierów Koronnych. Został nobilitowany w 1767, w 1772 odznaczony Orderem Świętego Stanisława. Był komendantem Kamieńca Podolskiego i cenionym architektem. Był kolekcjonerem i numizmatykiem. 
Jan de Witte i jego żona Marianna z Lubońskich zostali pochowani w katakumbach katedry Świętych Apostołów Piotra i Pawła w Kamieńcu Podolskim. W katedrze znajduje się tablica epitafijna o treści: "Jan de Witte (1705–1785). Komendant twierdzy i pogranicznych fortec w latach 1768–1785. Budowniczy i obrońca Kamieńca Podolskiego, kawaler orderu świętego Stanisława, chluba Podola i wzór dla potomnych".

</doc>
<doc id="1646817" url="https://pl.wikipedia.org/wiki?curid=1646817" title="Atak na Borotę">
Atak na Borotę

Atak na Borotę – 6 stycznia 2006 roku rozpoczęło się starcie, w leżącej na wschód od miasta Adré, osadzie Borota.
Atak nastąpił po przekroczeniu granicy Sudanu i Czadu przez oddziały sudańskiej milicji (Dżandżawidzi). Zostały zaatakowane osady Borota, Adé oraz Moudaina. W walkach zginęło dziewięć osób, a kolejne trzy zostały ciężko ranne.
Incydent został potwierdzony przez organizację Human Rights Watch, mającą w rejonie Boroty swoich pracowników. W sumie od połowy grudnia sudańska milicja dokonała kilkudziesięciu napadów w rejonie transgranicznym. Czterdzieści wiosek w okolicy Boroty, które były atakowane, zostało opuszczonych przez mieszkańców. W atakach przeprowadzonych od 16 grudnia do 20 stycznia zostało zabitych szesnastu mieszkańców wsi a dalszych sześciu zostało rannych.

</doc>
<doc id="1646818" url="https://pl.wikipedia.org/wiki?curid=1646818" title="Cezary Urbaniak">
Cezary Urbaniak

Cezary Urbaniak (ur. 19 lutego 1954 w Wieluniu) – polski ekonomista i polityk, poseł na Sejm I kadencji.
Życiorys.
Ukończył w 1981 studia z zakresu ekonomiki rolnictwa w Szkole Głównej Gospodarstwa Wiejskiego. W wyborach w 1991 uzyskał mandat posła na Sejm I kadencji. Został wybrany w okręgu poznańskim z listy Polskiej Partii Przyjaciół Piwa (w Sejmie należał do frakcji Polski Program Gospodarczy, zwanej "Duże Piwo", a następnie do klubu Polski Program Liberalny). Zasiadał w Komisji Rolnictwa i Gospodarki Żywnościowej. Nie ubiegał się o reelekcję i wycofał z działalności politycznej. W 2006 jednak kandydował z ramienia Platformy Obywatelskiej do rady miejskiej w Warszawie.

</doc>
<doc id="1646820" url="https://pl.wikipedia.org/wiki?curid=1646820" title="Feldflieger-Abteilung 7">
Feldflieger-Abteilung 7

Feldflieger-Abteilung Nr. 7 – FFA 7 jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona we Fliegerersatz Abteilung Nr. 1 i weszła w skład większej jednostki 2 Kompanii Batalionu Lotniczego Nr.4 (Darmstadt).
Pierwszym dowódcą jednostki został kapitan von Dewall. W początkowym okresie działalności jednostka była przydzielona do III Korpusu Armijnego 1 Armii i stacjonowała na lotnisku w Elsdorf.
11 stycznia 1917 roku jednostka została przeformowana i zmieniona w FA7.
W jednostce służyli m.in. Hans Adolf von Crousaz, Helmut Kurth, Paul Bäumer

</doc>
<doc id="1646822" url="https://pl.wikipedia.org/wiki?curid=1646822" title="Szepietówka">
Szepietówka



</doc>
<doc id="1646824" url="https://pl.wikipedia.org/wiki?curid=1646824" title="Rejon szepetiwski">
Rejon szepetiwski



</doc>
<doc id="1646825" url="https://pl.wikipedia.org/wiki?curid=1646825" title="Przywra kocia">
Przywra kocia



</doc>
<doc id="1646827" url="https://pl.wikipedia.org/wiki?curid=1646827" title="Krzysztof Błażejczyk">
Krzysztof Błażejczyk

Krzysztof Błażejczyk (ur. 11 października 1962 w Będzinie) – polski dziennikarz i polityk, poseł na Sejm RP I kadencji.
Życiorys.
Ukończył I Liceum Ogólnokształcące im. Mikołaja Kopernika w Będzinie. W 1991 uzyskał mandat posła na Sejm I kadencji. Został wybrany w okręgu jeleniogórsko-legnickim z listy Konfederacji Polski Niepodległej. Zasiadał w Komisji Kultury i Środków Przekazu oraz w Komisji Przekształceń Własnościowych, a także w czterech podkomisjach. Bez powodzenia ubiegał się o reelekcję z krakowskiej listy KPN w wyborach w 1993.

</doc>
<doc id="1646828" url="https://pl.wikipedia.org/wiki?curid=1646828" title="Wińkiwci">
Wińkiwci



</doc>
<doc id="1646831" url="https://pl.wikipedia.org/wiki?curid=1646831" title="Nikołaj Trawin">
Nikołaj Trawin

Nikołaj Trawin, ros. Николай Васильевич Травин (ur. we wsi Boryszewskaja Swoboda, zm. 1964) – generał major artylerii Armii Radzieckiej i generał brygady ludowego Wojska Polskiego.
Życiorys.
Nikołaj Trawin urodził się 23 lutego 1898 w miejscowości Boryszewskaja Swoboda, w guberni symbirskiej, w rodzinie Wasyla. Skończył 8 klas szkoły realnej. W lutym 1916 został wcielony do Armii Imperium Rosyjskiego i przydzielony do Szkoły Junkrów Artylerii. W sierpniu 1916, po ukończeniu szkoły i awansie na chorążego, został dowódcą plutonu artylerii.
W sierpniu 1918 ochotniczo wstąpił do Armii Czerwonej, gdzie był dowódcą plutonu, potem dowódcą baterii. W sierpniu 1919 został szefem łączności i adiutantem samodzielnego dywizjonu artylerii. Walczył w wojnie domowej w Rosji. Od stycznia 1932 dowódca dywizjonu artylerii przeciwlotniczej, od stycznia 1937 szef sztabu, a od czerwca 1937 dowódca pułku artylerii przeciwlotniczej. Brał udział w agresji sowieckiej na Finlandię 1939-1940. Jesienią 1940 został dowódcą korpusu obrony przeciwlotniczej w rejonie Leningradu.
Uczestnik wojny wojny z Niemcami. Od maja 1943 jako dowódca dywizji artylerii przeciwlotniczej. 1 lipca 1944 awansował na generała majora artylerii. W listopadzie 1944 został dowódcą artylerii - zastępcą dowódcy Leningradzkiej Armii Przeciwlotniczej. Od września 1946 dowodził korpusem artylerii przeciwlotniczej, a od maja 1949 artylerią Leningradzkiego Rejonu Obrony Powietrznej Kraju.
8 stycznia 1950 został przyjęty do Wojska Polskiego w stopniu generała brygady. 23 stycznia 1950 został wyznaczony na stanowisko komendanta Grupy Organizacyjno-Przygotowawczej Dowództwa Obrony Przeciwlotniczej. 21 marca 1950 został mianowany dowódcą Obrony Przeciwlotniczej, a 12 lipca 1951 dowódcą Wojsk Obrony Przeciwlotniczej Obszaru Kraju. 13 listopada 1952 został zwolniony z zajmowanego stanowiska i odesłany do ZSRR. Na stanowisku dowódcy Wojsk OPL OK zastąpił go generał brygady Sergiusz Sazonow.
Życie prywatne.
Podczas służby w LWP mieszkał w Warszawie. Był żonaty z Jefgieniją. Małżeństwo miało syna i córkę (bliźnięta urodzone w 1922).

</doc>
<doc id="1646832" url="https://pl.wikipedia.org/wiki?curid=1646832" title="Horodok">
Horodok

Horodok – wieś na Ukrainie, w obwodzie winnickim, w rejonie ilinieckim

</doc>
<doc id="1646835" url="https://pl.wikipedia.org/wiki?curid=1646835" title="Rejon horodocki (obwód chmielnicki)">
Rejon horodocki (obwód chmielnicki)



</doc>
<doc id="1646837" url="https://pl.wikipedia.org/wiki?curid=1646837" title="Wolfgang Kleff">
Wolfgang Kleff

Wolfgang Kleff (ur. 16 listopada 1946 w Schwerte) – były niemiecki piłkarz występujący na pozycji bramkarza.
Kariera klubowa.
Kleff zawodową karierę rozpoczynał w 1968 roku Borussii Mönchengladbach z Bundesligi. W tych rozgrywkach zadebiutował 7 września 1968 roku w zremisowanym 2:2 pojedynku z Alemannią Akwizgran. W Borussii spędził 11 lat. W tym czasie zdobył z klubem 5 mistrzostw RFN (1970, 1971, 1975, 1976, 1977), 2 Puchary UEFA (1975, 1979) i Puchar RFN (1972). Wywalczył z nim także 2 wicemistrzostwa RFN (1974, 1978). W 1973 roku Kleff wystąpił z zespołem w finale Pucharu UEFA, a w 1977 roku w finale Pucharu Mistrzów, jednak w obu przypadkach Borussia przegrała tam swoje mecze.
W 1979 roku odszedł do Herthy Berlin, również z Bundesligi. Pierwszy ligowy mecz zaliczył tam 11 sierpnia 1979 roku przeciwko Eintrachtowi Brunszwik (0:0). W 1980 roku spadł z klubem do 2. Bundesligi. Wówczas powrócił do Borussii Mönchengladbach. Grał w niej jeszcze przez 2 lata.
W 1982 roku Kleff przeniósł się do innego pierwszoligowego zespołu, Fortuny Düsseldorf. W jej barwach zadebiutował 21 sierpnia 1982 roku w wygranym 2:0 ligowym spotkaniu z VfL Bochum. Barwy Fortuny reprezentował przez 2 lata. Potem grał w ekipach Rot-Weiß Oberhausen, VfL Bochum oraz FSV Salmrohr, gdzie w 1987 roku zakończył karierę.
Kariera reprezentacyjna.
W reprezentacji RFN Kleff zadebiutował 22 czerwca 1971 roku w wygranym 7:1 towarzyskim meczu z Norwegią. W 1972 roku został powołany na Mistrzostwa Europy. Nie zagrał na nich w żadnym pojedynku, a zespół RFN zdobył mistrzostwo Europy.
W 1974 roku Kleff znalazł się w kadrze na mistrzostwa świata. Na nich również nie wystąpił ani razu. RFN natomiast zdobył mistrzostwo świata. W latach 1971–1973 w drużynie narodowej rozegrał w sumie 6 spotkań.

</doc>
<doc id="1646839" url="https://pl.wikipedia.org/wiki?curid=1646839" title="Festung Thorn">
Festung Thorn



</doc>
<doc id="1646845" url="https://pl.wikipedia.org/wiki?curid=1646845" title="Zagadka Einsteina">
Zagadka Einsteina

Zagadka Einsteina lub zagadka rybki – zagadka znana w kilku różnych wersjach, której autorstwo tradycja przypisuje Albertowi Einsteinowi. Miał on rzekomo powiedzieć, że jest w stanie ją rozwiązać jedynie 2% populacji świata. Czasami uważa się za jej twórcę Lewisa Carolla.
Jedno z możliwych sformułowań.
5 ludzi różnych narodowości zamieszkuje 5 domów w 5 różnych kolorach. Wszyscy palą 5 różnych wyrobów tytoniowych i piją 5 różnych napojów. Hodują zwierzęta 5 różnych gatunków. Który z nich trzyma w domu rybki?
Zakłada się, że domy ustawione są w jednej linii (1-2-3-4-5), a określenie „po lewej stronie” w punkcie 3. dotyczy lewej strony z perspektywy naprzeciw tych domów (tj. dom o numerze "n" jest bezpośrednio po lewej stronie domu "n"+1, a dom po lewej od domu "n" to dom o numerze "n"-1).
Rozwiązanie zagadki.
Wszystkie pewne fakty: W pierwszym domu mieszka Norweg (1), drugi dom jest niebieski (12), w trzecim domu pija się mleko (8).
Zielony dom znajduje się po lewej stronie domu białego (3), a więc na pewno nie są to domy 1. i 2., ponieważ drugi jest niebieski. Mogą to być domy 3. i 4., lub 4. i 5. W zielonym domu pija się kawę (15), a więc jest to dom 4. lub 5. (w domu 3. pija się mleko). Jednak gdyby był to dom 5., to nie miałby żadnego domu po prawej stronie, a musi mieć biały dom (3). Więc dom 4. jest zielony, a 5. biały.
Anglik mieszka w czerwonym domu (2), więc pozostaje mu tylko dom środkowy.
4 domy mają już przyporządkowane kolory, pozostał tylko pierwszy, więc wiemy, że jest on żółty, a jego mieszkaniec pali cygara (6). Skoro Norweg mieszka w żółtym, to jego sąsiad z niebieskiego domu, hoduje konie (13).
Co pije Norweg? Na pewno nie mleko, ani nie kawę, ponieważ te są już pite w innych domach. Na pewno nie herbatę, ponieważ ją pije Duńczyk (4). Na pewno nie piwo, ponieważ je pije palacz mentolowych (14), a Norweg pali cygara. Podsumowując, Norweg pije wodę, a co za tym idzie, jego sąsiad, pali papierosy light (9).
Kto może palić mentolowe i pić piwo? Norweg nie może, bo pije wodę i pali cygara. Jego sąsiad nie może, bo pali papierosy light. Anglik nie może, bo pija mleko. W czwartym domu pija się kawę, a więc piwo i mentolowe przypadają do ostatniego domu.
Według punktu (7), Niemiec pali fajkę, a my nie wiemy jakie papierosy pali się w domu 3. i 4. W domu 3. nie może mieszkać palacz fajki, ponieważ mieszka tam Anglik, więc w domu 4. mieszka Niemiec i pali fajkę. Anglik natomiast pali papierosy bez filtra (tylko to zostało), a co za tym idzie hoduje też ptaki (10).
Skoro palacz papierosów light (drugi dom), mieszka obok hodowcy kotów, to tym hodowcą jest Norweg (drugi sąsiad to Anglik, ale on hoduje ptaki).
Pozostaje jeden napój do rozdzielenia – herbata, więc pije ją mieszkaniec domu 2., a co za tym idzie jest on Duńczykiem (4).
Pozostała tylko jedna informacja (11). Zatem w ostatnim domu musi mieszkać Szwed, hodujący psy (tylko ten dom nie ma określonego mieszkańca).
Wiadomo już co hodują wszyscy, oprócz Niemca – zatem to on jest właścicielem rybek. Jedyne możliwe rozwiązanie:
Algorytmizacja rozwiązywania.
Zagadka Einsteina jest dobrze określonym zagadnieniem programistycznym: jej rozwiązanie można znaleźć używając komputera i odpowiedniego algorytmu, zaimplementowanego w wybranym języku programowania. Rozwiązanie zagadki za pomocą komputera wiąże się z dwoma rodzajami trudności.
Po pierwsze, reprezentacja występujących w zagadce obiektów (takich jak "Norweg", papierosy light, "psy") i relacji pomiędzy nimi (takich jak "mieszka na lewo od") wymaga stworzenia adekwatnej do rozwiązywanego problemu struktury danych.
Po drugie, stworzenie efektywnego algorytmu nie jest zadaniem trywialnym.
Algorytm "brute force".
Prymitywny w logice działania (a co za tym idzie – bardzo kosztowny obliczeniowo) jest algorytm klasy "brute force", polegający na generowaniu wszystkich możliwych permutacji danych (innymi słowy, wszystkich możliwych wersji tabelki takiej, jak wyżej przedstawiona) i sprawdzaniu piętnastu warunków podanych w zagadce. Liczba kombinacji, które należy sprawdzić, jest jednak dość duża i przy użyciu typowego komputera osobistego z początków XXI wieku może wymagać wielotygodniowych obliczeń. Tabelkę zawierającą 5 rzędów (narodowość mieszkańca, kolor domu, preferowany napój, rodzaj papierosów, hodowane zwierzęta) i 5 kolumn (związanych z pięcioma domami) możemy bowiem wypełnić na
formula_1
sposobów.
Znaczącą redukcję liczby porównań można uzyskać poprzez generowanie i testowanie jedynie takich permutacji, które spełniają kilka oczywistych kryteriów wstępnych, np. niebranie pod uwagę permutacji, w których Norweg mieszka w domu innym niż pierwszy itp. Umiejętna konstrukcja algorytmu pozwala na osiągnięcie czasu rozwiązywania zagadki na komputerze klasy pentium III rzędu kilku setnych sekundy; programy rozwiązujące zagadkę napisano m.in. w językach Lisp, C++, Python oraz innych.
Złożoność obliczeniowa algorytmu wynosi n!k gdzie "n" to liczba domów (liczba kolumn tabeli), "k" to liczba klas cech możliwych do przypisania (liczba wierszy tabeli).
Algorytm ewaluujący reguły.
Algorytm zmniejszający wielokrotnie złożoność obliczeń próbuje odwzorować ciąg myślowy wykonywany przez człowieka rozwiązującego zagadkę. Algorytm polega na rekurencyjnym ewaluowaniu reguł (zdań z treści zadania) poprzez umieszczanie cech tylko w możliwych w danym momencie domach, zachowując relację pomiędzy dwoma cechami wynikającymi z ewaluowanej reguły.
Liczba wywołań funkcji w przypadku ewaluowania reguł w kolejności wynikającej z treści zadania:
Złożoność obliczeniowa algorytmu jest trudna do oszacowania i zależna od kolejności ewaluacji reguł, jednak liczba wywołań kluczowych funkcji algorytmu wynosząca około 10000 jest znacząco mniejsza od złożoności algorytmu "brute force". Czas wykonania programu napisanego w języku Scala uruchamianego na procesorze o częstotliwości taktowania 3 GHz wynosi około 10 milisekund.
Algorytm ewaluujący reguły w zoptymalizowanej kolejności.
Optymalizacja powyższego algorytmu może polegać na każdorazowym aplikowaniu takiej reguły, która daje najmniejszą liczbę wariantów ze wszystkich pozostałych do ewaluacji reguł.
Liczby wywołań funkcji dla tak zoptymalizowanego algorytmu:
Jak widać zoptymalizowany algorytm wykonuje jedynie 6 błędnych ustawień cech (31 ustawień vs 25).
Złożoność algorytmu przy założeniu takiego zestawu reguł, które dadzą jednoznaczne rozwiązanie można oszacować na około n2*log(n), gdzie n to liczba reguł opisujących zadanie. Czas wykonania programu napisanego w języku Scala uruchamianego na procesorze o częstotliwości taktowania 3 GHz wynosi około 1 milisekundę.
Implementacja programu rozwiązującego zagadkę jest szczególnie łatwa w językach programowania logicznego, takich jak Prolog.

</doc>
<doc id="1646846" url="https://pl.wikipedia.org/wiki?curid=1646846" title="Feste Boyen">
Feste Boyen



</doc>
<doc id="1646850" url="https://pl.wikipedia.org/wiki?curid=1646850" title="Festung Boyen">
Festung Boyen



</doc>
<doc id="1646851" url="https://pl.wikipedia.org/wiki?curid=1646851" title="Metoda trytowa">
Metoda trytowa

Metoda trytowa – sposób określania wieku wody, odciętej od możliwości wymiany z innymi zbiornikami wód oraz z parą wodną atmosfery. Gdy woda znajdzie się w zamkniętym zbiorniku, zatrzymuje się dopływ trytu i ilość jego zaczyna maleć na skutek rozpadu promieniotwórczego beta minus. Okres przechowywania wody w zamkniętym zbiorniku można określić mierząc zawartość w niej trytu. Metodą tą oznacza się m.in. wiek win. Metoda ta ma zastosowanie do określania wieku maksymalnie ok. 30 lat, ponieważ czas połowicznego rozpadu trytu wynosi ok. 12 lat. Trytu wytworzonego w atmosferze ziemskiej w wyniku reakcji jądrowych neutronów promieniowania kosmicznego i azotu jest niewiele. Szacuje się, że na Ziemi jest go od kilku do kilkunastu kilogramów. Od roku 1954 znaczne ilości trytu zostały wytworzone w atmosferze w wyniku prób nuklearnych (głównie termojądrowych), co znacznie utrudnia interpretację wyników. Istotnym źródłem trytu w środowisku są także reaktory jądrowe.

</doc>
<doc id="1646852" url="https://pl.wikipedia.org/wiki?curid=1646852" title="Clarín (pisarz)">
Clarín (pisarz)

Leopoldo García-Alas y Ureña (znany jako Clarín), ur. 25 kwietnia 1852 w Zamorze, zm. 13 czerwca 1901 w Oviedo – hiszpański pisarz, publicysta i krytyk literacki.
Życiorys.
Dzieciństwo spędził w León i Guadalajarze. W wieku 13 lat rozpoczął edukację w Oviedo, gdzie ukończył studia i rozpoczął pracę jako prawnik. Lata 1871–1878 spędził w Madrycie, pracując jako dziennikarz. Tutaj też obronił pracę doktorską zatytułowaną „Prawo i moralność” ("El Derecho y la Moralidad"). Następnie przez rok wykładał w Saragossie, by wreszcie w roku 1883 objąć katedrę prawa rzymskiego na uniwersytecie w Oviedo.
Twórczość.
Clarín był autorem powieści psychologiczno-obyczajowych, opowiadań o charakterze refleksyjnym i dramatów oraz licznych esejów literackich. Był głównym przedstawicielem XIX-wiecznego realizmu hiszpańskiego. W swoich utworach występował w obronie demokracji, postępu i tolerancji religijnej. W narracji stosował charakterystyczne dla XIX-wiecznej prozy realistycznej środki stylistyczne, m.in. monolog wewnętrzny.
Najbardziej zasłynął jednak jako bezkompromisowy krytyk literacki. Był autorem uszczypliwych, a często i zjadliwych artykułów, zwanych eufemistycznie „gawędami” ("paliques"). Dawał w nich wyraz swoim liberalnym i antyklerykalnym poglądom. Artykuły te stanowiły w Hiszpanii głos, z którym się liczono i którego się obawiano. Właśnie ta sfera jego działalności przysporzyła mu sławy, ale równocześnie i wielu wrogów w świecie literatury.
Najważniejsze utwory.
Powieści:
Zbiory opowiadań:

</doc>
<doc id="1646857" url="https://pl.wikipedia.org/wiki?curid=1646857" title="Festung Krakau">
Festung Krakau



</doc>
<doc id="1646859" url="https://pl.wikipedia.org/wiki?curid=1646859" title="Ruch pełzakowaty">
Ruch pełzakowaty

Ruch pełzakowaty, ruch ameboidalny, ruch pseudopodialny – sposób poruszania się korzenionóżek (ameby), śluzowców i wielu pierwotniaków, a także niektórych komórek eukariotycznych (np. leukocytów), polegający na skurczach i przelewaniu się protoplazmy, co powoduje tworzenie charakterystycznych wypustek – nibynóżek.

</doc>
<doc id="1646860" url="https://pl.wikipedia.org/wiki?curid=1646860" title="Undulipodia">
Undulipodia

Undulipodia (l.poj. undulipodium) - organelle występujące u wielu pierwotniaków np. u orzęsków, płazińców, które pełnią funkcję narządów ruchu. Występują pod postacią rzęsek lub wici. Ruch odbywający się przy użyciu tych organelli nazywany jest ruchem undulipodialnym. 

</doc>
<doc id="1646861" url="https://pl.wikipedia.org/wiki?curid=1646861" title="Ruch ameboidalny">
Ruch ameboidalny



</doc>
<doc id="1646862" url="https://pl.wikipedia.org/wiki?curid=1646862" title="Ruch pseudopodialny">
Ruch pseudopodialny



</doc>
<doc id="1646863" url="https://pl.wikipedia.org/wiki?curid=1646863" title="Undulipodium">
Undulipodium



</doc>
<doc id="1646865" url="https://pl.wikipedia.org/wiki?curid=1646865" title="Nothingface">
Nothingface

Nothingface – album thrash metalowego zespołu Voivod wydany w 1989.
Lista utworów.
Źródło.

</doc>
<doc id="1646869" url="https://pl.wikipedia.org/wiki?curid=1646869" title="Riz Ortolani">
Riz Ortolani

Riz Ortolani, właśc. Riziero Ortolani (ur. 25 marca 1926 w Pesaro, zm. 23 stycznia 2014 w Rzymie) – włoski kompozytor muzyki filmowej.
We wczesnych latach 50. ub. stulecia był założycielem i członkiem zespołu jazzowego cieszącego się ogólnokrajową renomą.
W 1962 Riz Ortolani udanie zadebiutował jako kompozytor muzyki filmowej pisząc ścieżkę dźwiękową do znanego filmu dokumentalnego "Mondo cane" w reż. Gualtiero Jacopettiego; tytułowa piosenka, „More” przyniosła kompozytorowi w 1964 nagrodę Grammy w kategorii Najlepsza kompozycja instrumentalna a ponadto była nominowana do Oscara w kategorii: Najlepsza piosenka.
W 1965 jego piosenka „Forget Domani” z filmu "The Yellow Rolls-Royce" – zdobyła nagrodę Złotego Globu za najlepszą piosenkę.
Sukces ścieżki dźwiękowej do "Mondo cane" sprawił, że kompozytorowi powierzono skomponowanie muzyki do szeregu filmów brytyjskich i amerykańskich, m.in.: "The 7th Dawn" (1964), "The Yellow Rolls-Royce" (1964), "The Glory Guys" (1965), "The Spy with a Cold Nose" (1966), "Polowanie" (1971), niemieckich: "Old Shatterhand" (1964) czy brazylijskich: "O Cangaceiro" (1970).
Ortolani napisał również muzykę do filmów włoskich: "Il Sorpasso" (1962), "Io ho paura" (1977), "Castle of Blood" (1964), "Anzio", "Africa addio" (1966), "The Bliss of Mrs. Blossom" (1968), "Addio Zio Tom" (1971), "Sette orchidee macchiate di rosso" (1972), "Brat Słońce, siostra Księżyc" ("Fratello sole, sorella luna", 1972), "Nadzy i rozszarpani" ("Cannibal Holocaust", 1980) czy też pierwszej serii serialu kryminalnego "Ośmiornica" ("La Piovra", 1984).
Ogółem Ortolani napisał muzykę do ponad 200 filmów, w tym m.in. do takich gatunków jak: spaghetti western, kino eksploatacji czy Mondo movies.

</doc>
<doc id="1646871" url="https://pl.wikipedia.org/wiki?curid=1646871" title="Piveteausaurus">
Piveteausaurus



</doc>
<doc id="1646873" url="https://pl.wikipedia.org/wiki?curid=1646873" title="Abri de Cap Blanc">
Abri de Cap Blanc

Abri de Cap Blanc [kap blã] – schronisko skalne położone w południowo-zachodniej Francji, w departamencie Dordogne, niedaleko miejscowości Marquay. Stanowisko archeologiczne. Od 28 listopada 1910 roku posiada status monument historique, w kategorii "classé" (zabytek o znaczeniu krajowym). 
Pierwszych odkryć na stanowisku dokonał w 1908 roku Raymond Peyrille, we wrześniu 1909 roku rozpoczęły się zorganizowane prace wykopaliskowe, z których wnioski opublikował w 1911 roku Henri Breuil. Na stanowisku odsłonięto dwa poziomy stratygraficzne związane ze środkową fazą kultury magdaleńskiej, datowane na ok. 15 tys. lat, zawierające wyroby krzemienne i kościane, w tym płytki zdobione rytami. Odnaleziono także grób zawierający szczątki ułożonej w pozycji skurczonej kobiety w wieku 25-35 lat, w 1926 roku sprzedane do Muzeum Historii Naturalnej w Chicago.
Na jednej ze ścian schroniska znajduje się długi na kilkanaście metrów realistyczny relief, przedstawiający konie i żubry.

</doc>
<doc id="1646880" url="https://pl.wikipedia.org/wiki?curid=1646880" title="Mułojad">
Mułojad



</doc>
<doc id="1646882" url="https://pl.wikipedia.org/wiki?curid=1646882" title="Pablo Birger">
Pablo Birger

Pablo Birger (ur. 7 stycznia 1924 w Buenos Aires, zm. 9 marca 1966 tamże) – były argentyński kierowca wyścigowy. W 1953 i w 1955 roku wystartował w Grand Prix Argentyny w zespole Gordini. Nie ukończył żadnego z wyścigów. Zginął 9 marca 1966 w wypadku drogowym.

</doc>
<doc id="1646884" url="https://pl.wikipedia.org/wiki?curid=1646884" title="Acantopsis choirorhynchos">
Acantopsis choirorhynchos



</doc>
<doc id="1646885" url="https://pl.wikipedia.org/wiki?curid=1646885" title="From this Moment On">
From this Moment On



</doc>
<doc id="1646891" url="https://pl.wikipedia.org/wiki?curid=1646891" title="Ron Stam">
Ron Stam

Ron Theodorus Stam (ur. 18 czerwca 1984 w Bredzie) – holenderski piłkarz, występujący na pozycji obrońcy. Obecnie jest zawodnikiem Standard Liège.
Kariera.
Stam jako junior grał w NAC Breda, Feyenoordzie oraz ponownie NAC, do którego powrócił w 2002 roku. W pierwszej drużynie NAC zadebiutował 25 maja 2003 w wygranym przez jego zespół 4-0 pojedynku z AZ Alkmaar, rozegranym w ramach rozgrywek Eredivisie. Było to jednak jedyne spotkanie rozegrane przez niego w sezonie 2002/2003. Na jego koniec zajął z klubem czwarte miejsce w lidze i awansował do Pucharu UEFA. NAC odpadło jednak z niego w pierwszej rundzie, po porażce w dwumeczu z Newcastle United. Od początku sezonu 2003/2004 częściej grywał w pierwszym zespole Bredeńczyków i przez cały sezon rozegrał tam 21 spotkań. Strzelił także jednego gola, który był jego pierwszym w ligowej karierze. Bramkę tą zdobył 23 sierpnia 2003 w wygranym przez NAC 2-0 ligowym meczu z SBV Vitesse. W 2008 roku jego klub zajął trzecie miejsce w Eredivisie. Jednak po przegranych barażach nie awansował do europejskich pucharów. Latem tego samego roku Stam odszedł z klubu. W sumie w barwach NAC rozegrał 122 spotkania i strzelił 4 gole.
W lipcu 2008 za kwotę 2,5 miliona euro trafił do innego pierwszoligowca - FC Twente. Pierwszy występ w jego barwach zanotował 13 września 2008 w zremisowanym 1-1 ligowym meczu z NEC Nijmegen. W sezonie 2008/2009 jego klub dotarł do 1/16 finału Puchar UEFA, ale zostało tam pokonane po rzutach karnych przez Olympique Marsylia. W sezonie 2008/2009 Stam wywalczył z klubem wicemistrzostwo Holandii. W 2012 roku przeniósł się do Anglii, a konkretnie do klubu Wigan Athletic.

</doc>
<doc id="1646892" url="https://pl.wikipedia.org/wiki?curid=1646892" title="Stumbras AB">
Stumbras AB



</doc>
<doc id="1646893" url="https://pl.wikipedia.org/wiki?curid=1646893" title="AB Stumbras">
AB Stumbras



</doc>
<doc id="1646894" url="https://pl.wikipedia.org/wiki?curid=1646894" title="Ulica Telefoniczna w Łodzi">
Ulica Telefoniczna w Łodzi

Ulica Telefoniczna w Łodzi – łódzka ulica o długości 3,39 km, licząca 80 numerów, krzyżująca się z 20 ulicami, położona na terenie osiedli administracyjnych Śródmieście-Wschód i Stoki-Sikawa-Podgórze. Rozpoczyna się od alei Grzegorza Palki i kończy dość specyficznym skrzyżowaniem z ul. Giewont (z którą to krzyżuje się z dwóch kierunków – północnego i wschodniego).
Przy ul. Telefonicznej znajdują się: cmentarz Doły, Spółdzielcze Zakłady Chemiczne „Mors” (zakład pracy chronionej), kilka kompleksów ogrodów działkowych, pętla tramwajowa (dla linii nr 17 i 18), największa w Łodzi zajezdnia tramwajowa (o powierzchni prawie 15 ha) oraz tereny Zakładu Wodociągów i Kanalizacji.
Nawierzchnię ul. Telefonicznej w większości stanowi pokrywa asfaltowa. Jednak na odcinku ok. 300 m na wschód od ul. Drwęckiej występuje trylinka, częściowo pomiędzy ul. Weselną i Sądecką – płyty betonowe (ułożone pomiędzy torami tramwajowymi) oraz "kocie łby" (znajdujące się pomiędzy ul. Weselną a ul. Janosika oraz na długości ponad 200 m – między ul. Pieniny a ul. Giewont).
Niebezpiecznym dla ruchu drogowego jest wiadukt (gdzie ulica przebiega pod linią nr 16 łódzkiej kolei obwodowej), którego niewielka szerokość (jezdnia ma tylko ok. 4 m) nie pozwala na ruch dwukierunkowy.

</doc>
<doc id="1646895" url="https://pl.wikipedia.org/wiki?curid=1646895" title="Marianne Stokes">
Marianne Stokes

Marianne Stokes z domu Preindlsberger (ur. 1855 w Grazu, zm. 1927 w Londynie) – malarka pochodzenia austriackiego działająca we Francji i w Wielkiej Brytanii pod koniec epoki wiktoriańskiej.
Życie.
Studiowała w Monachium i Paryżu m.in. u Pascala Dagnana-Bouvereta i Gustave Courtoisa. Początkowo mieszkała i tworzyła we Francji pod wpływem przyrodników francuskich takich jak Jules Bastien-Lepage i Jean-François Millet. Wspólnie w fińską malarką Helene Schjerfbeck w 1883 wyjechała do Pont-Aven w Bretanii, gdzie poznała przyszłego męża, brytyjskiego pejzażystę Adriana Scott Stokesa. Po ślubie w 1884 prowadziła z mężem wspólną karierę artystyczną, która trwała ponad 40 lat. Małżeństwo osiadło w St Ives w Kornwalii i często podróżowało po Europie m.in. do Austrii, Holandii i Słowacji.
Twórczość.
Marianne Stokes miała pierwszą wystawę w Royal Academy w 1885, wystawiała też w Grosvenor Gallery, New Gallery i Royal Society of British Artists. W 1900 zorganizowała z mężem wspólną wystawę w Fine Art Society w Londynie. Wzięła też udział w Wystawie powszechnej w 1893 w Chicago, gdzie została nagrodzona medalem. Artystka była członkiem Newlyn School i członkiem Royal Society of Painters in Water Colours.
Malarka podejmowała szeroką tematykę od rustykalnych obrazów inspirowanych naturalistycznym malarstwem francuskim, po utrzymane w duchu prerafaelitów sceny biblijne, mitologiczne i ilustracje eposów średniowiecznych. Nadrzędnym tematem jej prac zawsze był człowiek.
Artystka posługiwała się początkowo techniką olejną, którą porzuciła na rzecz tempery i akwareli.
Szczególnie cenione przez etnografów są prace Stokes, które powstały podczas jej półrocznego pobytu w Zdziarze w 1905. Artystka namalowała wówczas kilkadziesiąt przedstawień słowackich kobiet w strojach ludowych. Prace te są dzisiaj cennym zapisem słowackiej kultury. Plonem tego wyjazdu była książka "Węgry", która obok prac Marianne Stokes zawierała pejzaże jej męża.
Prace artystki eksponowane są m.in. w Tate Gallery w Londynie, Wallraf-Richartz-Museum &amp; Fondation Corboud w Kolonii, w publicznych zbiorach i muzeach m.in. w Manchesterze i Wolverhampton.

</doc>
<doc id="1646897" url="https://pl.wikipedia.org/wiki?curid=1646897" title="The Hell Song">
The Hell Song

The Hell Song - drugi singiel Sum 41 z albumu "Does This Look Infected?". Tekst piosenki opowiada o przyjacielu grupy, który zaraził się wirusem HIV. 
Teledysk do utworu przedstawia teatrzyk lalek (każda lalka zawiera twarz jednego z muzyków grupy, którzy grają utwór naprzeciwko ekranu typu Lite-Brite). W czasie teledysku do zespołu dołączają lalki takich postaci jak Snoop Dogg, Ozzy Osbourne, Marilyn Manson, Korn, Metallica, Eddie the Head, Gene Simmons, Spice Girls, Angus Young, Jezus Chrystus i Ludacris. 
Utwór został użyty w filmie "". Znalazła również zastosowanie w reklamie promującej film "Straszny film 2" emitowanej przez brytyjską telewizję G.O.L.D.

</doc>
<doc id="1646898" url="https://pl.wikipedia.org/wiki?curid=1646898" title="Izjasław (miasto)">
Izjasław (miasto)



</doc>
<doc id="1646902" url="https://pl.wikipedia.org/wiki?curid=1646902" title="Diktatūra">
Diktatūra

Diktatūra – litewski zespół wykonujący pagan metal o bardzo wyraźnym wydźwięku nacjonalistycznym. Grupa rozpoczęła działalność w 1995 r. z inicjatywy trzech muzyków: Slibinas (gitara, wokal), Kaminas (gitara basowa) oraz Indėnas (perkusja). Zespół początkowy tworzył głównie skin rocka i prezentował skrajnie prawicowe poglądy. Jednak z biegiem lat ich styl dojrzewał, aż w końcu polityka w ich twórczości zeszła na drugi plan. Teksty są wykonywane w języku litewskim i opowiadają o wojnie, zwyczajach, a także tradycji i kulturze Litwy. Wcześniejsza twórczość miała podłoże skrajnie prawicowe nawołujące do nienawiści na tle narodowościowym i rasowym.

</doc>
<doc id="1646904" url="https://pl.wikipedia.org/wiki?curid=1646904" title="Della Scala">
Della Scala

Della Scala, albo Scaligeri – ród magnacki, który panował w Weronie przez sto dwadzieścia pięć lat, od 1262 do 1387. Za czasów Mastino I della Scala forma rządów w Weronie przeszła od komuny średniowiecznej do signorii, chociaż właściwe przejęcie władzy nastąpiło za jego brata, Alberto. Czasy Cangrande I to okres największej świetności i potęgi Werony. Panowanie rodu della Scala w Weronie zbiegło się z konfliktem między Gwelfami i Gibelinami. Władcy Werony starali się wykorzystać go do osiągnięcia swoich celów, dlatego sprzymierzali się
zazwyczaj z Gibelinami, a Cangrande I uznawany był nawet za przywódcę Ligi Gibelinów.
Historia.
Pierwsi della Scala, którzy mieszkali w Weronie już w XI w., wywodzili się być może od rodu szlacheckiego z Scalemburga, albo, co bardziej prawdopodobne, od Jacopo Fico, rzemieślnika wyrabiającego drabiny. To tłumaczyłoby etymologię nazwiska (wł. "la scala" - drabina). Bardziej pewne informacje istnieją dopiero w odniesieniu do Jacopino della Scala, kupca handlującego wełną, ojca Mastino I. Jego syn, Mastino, nie był ani szczególnie bogaty, ani nie posiadał tytułu szlacheckiego, ale był zręczny w polityce, wiarygodny i przede wszystkim zabiegał o pokój. Było to ważne dla Werończyków, którzy dopiero co doświadczyli krótkiej lecz krwawej walki za czasów władzy Ezzelino III da Romano. Za zgodą Ezzelino został on podestą Cerei, a w 1259 podestą Werony. W 1262 Mastino został mianowany "Capitano del popolo" (Kapitanem Ludu). W rzeczywistości stał się faktycznym władcą Werony. Jego następcą został brat Alberto. Szczyt swej potęgi osiągnęła Werona za panowania Cangrande I della Scala, który rządził od 1308 do 1311 wraz z bratem Alboino, a od 1308 do 1329 sam. Za zdobyczami terytorialnymi i bogactwami napłynęły do miasta również wartości kulturalne. Stało się ono siedzibą artystów, naukowców oraz polityków, którzy szukali tu azylu. Gościł tu między innymi Dante, gdy został wygnany z Florencji. W XVII pieśni Boskiej komedii poświęcił on wzmiankę władcy Werony, z którym wiązał nadzieję na zjednoczenie Włoch. Następcy Cangrande - Alboino II i Mastino II poprzez złe posunięcia polityczne weszli w konflikt z Wenecją, co przyczyniło się do osłabienia Werony. Następnie państwo Scaligerich dostało się pod wpływ Mediolanu rządzonego wówczas przez Bernabò Viscontiego, a konflikt z koalicją Viscontich, Carraresich, d’Este i Gonzagów położył kres władzy rodu della Scala. W 1387 rządzący Mediolanem Gian Galeazzo Visconti zajął dużą część terytorium rządzonego przez Scaligerich, a ostatni z nich, Antonio, został wygnany z Werony i musiał szukać schronienia w Ferrarze u swego teścia. Skończył się okres panowania rodu della Scala. W 1406 Wenecja definitywnie zawładnęła Weroną. Większość członków panującej dotąd rodziny uciekła do Bawarii, gdzie nazwisko ich zostało zmienione, a właściwie przetłumaczone na niemiecki. Odtąd nazywali się Von Der Leiter. Ta gałąź rodu wymarła ok. 1580. Nieliczni Della Scala, którzy pozostali w Italii, przetrwali do XVII w. 10 października 1598 zmarł Giovanni Teodorico della Scala, a na jego grobie umieszczono napis: "ostatni z potomków panów della Scala zmarł w wieku 27 lat nie pozostawiwszy żadnego dziedzica".
Genealogia rodu.
 Jacopino (†1215)
 ├─&gt;Mastino I (†1277), podesta Cerei i Werony, Kapitan Ludu, a następnie władca Werony
 └─&gt;Alberto (†1301), podesta, później władca Werony (1277-1301)
 ├─&gt;Bartolomeo (†1304), władca Werony i Vicenzy 
 ├─&gt;Alboino (1306-1352), władca Werony i Wicenzy
 │ ├─&gt;Alboino II (1306-1352), władca Werony i Vicenzy (wraz z bratem)
 │ └─&gt;Mastino II (1308-1351), władca Werony i Vicenzy (wraz z bratem)
 │ ├─&gt;Beatrice Regina (1333-1384), żona Bernabò Viscontiego, władcy Mediolanu
 │ ├─&gt;Cangrande II (1332-1359), władca Werony i Vicenzy (wraz z bratem)
 │ ├─&gt;Cansignorio (1340-1375), władca Werony i Vicenzy (wraz z bratem)
 │ │ ├─&gt;Bartolomeo II, władca Werony i Vicenzy
 │ │ └─&gt;Antonio, ostatni władca Werony i Vicenzy
 │ ├─&gt;Paolo Alboino (1343-1375), władca Werony i Vicenzy
 │ └─&gt;Verde (†1394), żona Mikołaja II d’Este, władcy Ferrary
 └─&gt;Cangrande I (1291-1329), władca Werony i Vicenzy

</doc>
<doc id="1646905" url="https://pl.wikipedia.org/wiki?curid=1646905" title="Nitkowiec podskórny">
Nitkowiec podskórny



</doc>
<doc id="1646906" url="https://pl.wikipedia.org/wiki?curid=1646906" title="Yunmen Wenyan">
Yunmen Wenyan

Yunmen Wenyan (雲門文偃 Wade-Giles: "Yun-men Wen-yen"; kor. "Unmun Munyŏn"; jap. "Ummon Bun’en"; wiet. "Vân Môn Văn Yển"; ur. 864, zm. 10 maja 949) – chiński mistrz chan (jap. zen), założyciel szkoły chan yunmen.
Życiorys.
Wczesne lata.
Urodził się w 864 r. w Jiaxiang, miasteczku pomiędzy Szanghajem i Hangzhou na wschodnim wybrzeżu Chin. Jego imię rodowe brzmiało Chang; ponieważ zgodnie ze zwyczajem mnisi buddyjscy porzucali swe nazwiska rodowe, otrzymał imię Wenyan, a później przyjął imię góry Yunmen, u której podnóża zbudował swój klasztor.
O Yunmenie mówi się, że podobnie jak wielu innych wielkich mnichów posiadał niewiarygodną pamięć. Kamienne inskrypcje z 964 r. przekazują, iż od urodzenia wykazywał on oznaki wielkiej inteligencji – będąc dzieckiem zapamiętywał wiersze i cały buddyjski kanon po jednokrotnym wysłuchaniu. Mówi się o nim również, iż był bardzo świadomy swego duchowego powołania, i że sam zdecydował się po osiągnięciu dojrzałości wstąpić w mnisi stan. Według biografii zamieszczonej w "Zapiskach Yunmena", młodego Yunmena cechowała silna niechęć do wulgarności, tendencja do bycia wzorem dla innych oraz wielka elokwencja.
Yunmen przyjął mnisie wskazania w zwyczajowym wieku 20 lat w mieście Changzhou, niedaleko pięknego Suzhou, mieście położonym w głąb lądu niedaleko od Szanghaju, słynnego ze swych eleganckich ogrodów, romantycznych kanałów i alej wysadzanych drzewami. Następnie powrócił do swego pierwszego nauczyciela, mistrza vinayi Zhichenga i poświęcił się studiom bardzo obszernej literatury dotyczącej monastycznej dyscypliny.
Oświecenie.
W wieku ok. 25 lat Yunmen wyruszył na spotkanie ze słynnym Daozongiem, który znany był jako „Czcigodny Chen” i przebywał w Muzhou, ok. 70 mil (120 km) w górę rzeki od Hangzhou. W czasie, gdy odwiedził go Yunmen, Muzhou był już prawdopodobnie bardzo stary. Mówi się, że Yunmen próbował raz albo więcej razy zobaczyć się z tym byłym mnichem, jednak był odtrącany. Wcześniejsza kamienna inskrypcja opisuje w następujący sposób jego decydującą próbę:
"Pokój [mistrza Muzhou] zwykle był zamknięty i całkowicie pusty. Kiedy czasami przyjmował on jednak kogoś, nie zezwalał na żadne obrady. Kiedy Yunmen potrafił już swobodnie rozwijać i zwijać, udał się prosto do drzwi Muzhou i zapukał. Mistrz Muzhou zapytał: „Kto tam?”. Yunmen powiedział: „To ja, [Yunmen] Wenyan”. Muzhou stanął w drzwiach, nie pozwalając mu wejść, i powiedział: „Dlaczego znowu tu przychodzisz?”. Yunmen powiedział: „Nie jestem jeszcze całkowicie jasny”. Muzhou powiedział: „Całkowicie bezużyteczna rzecz!”, wypchnął Yunmena i zatrzasnął drzwi".
Yunmen pukał do drzwi mistrza przez trzy kolejne dni. Trzeciego dnia, gdy Muzhou otworzył drzwi, Yunmen wepchnął stopę pomiędzy drzwi a framugę. Muzhou chwycił Yunmena i krzyknął „Powiedz! Powiedz!”. Gdy Yunmen zaczął tylko mówić mistrz pchnął go i krzyknął „Za późno!”. Następnie zatrzasnął drzwi z taką siłą, że złamał Yunmenowi stopę. W tym momencie Yunmen osiągnął oświecenie.
Po tym wydarzeniu Yunmen pozostał u mistrza Muzhou przez kilka lat; chociaż nie możemy być pewni dokładnej ich liczby, podobieństwa stylu i wyrazu zapisków Yunmena i Muzhou sugerują, iż wpływ Muzhou był głęboki i długotrwały. Muzhou był w pełni świadomy potencjału swego ucznia i po kilkuletnim okresie nauczania wysłał go na dalszy trening do słynnego mistrza chan Xuefenga Yicuna (822–908). Taki trening po osiągnięciu oświecenia to normalna kolei rzeczy; miał on za zadanie przygotowanie przyszłych nauczycieli do ich pracy. Zwykle w przeciągu dekady lub dwóch odwiedzało się wielu nauczycieli, w którym to czasie umiejętności nauczania były szlifowane, a niezbędne doświadczenie zdobywane. W przypadku Yunmena ten trening trwał 17 lat i rozpoczął się ok. 30 roku jego życia wizytą u Xuefenga.
Praktyka u Xuefenga Yicuna.
Historia spotkania Yunmena i Xuefenga podziałała na wyobraźnię wielu pisarzy, jednak ponownie spróbujemy nie oddalać się zbytnio od najstarszej kamiennej inskrypcji, która notabene zgadza się w tym miejscu ze "Zbiorem z Gmachu Patriarchów", ważnym dziele dotyczącym wczesnej historii chan, skompilowanym w kręgach bliskich Xuefengowi przed 952 r.:
"[Mistrz] Yunmen udał się do Min. Ledwie wspiął się na górę Kość Słonia, a już zademonstrował swe niezmierzone zdolności: kiedy wkroczył do zgromadzenia Xuefenga i trzykrotne powitanie miało się odbyć, Xuefeng powiedział: „Jak mogło do tego dojść?”. Mistrz [Yunmen] nie poruszył się nawet o włos i w imponujący sposób zademonstrował swą całkowitą zdolność. Jednak, chociaż przebił się on przez strumień [pogrążonej w ułudzie świadomości], nosił również rogi [podobnie jak ludzie pogrążeni w ułudzie]. Tak więc żaden z ponad tysiąca uczniów [Xuefenga] nie był pewien, czy był on zwykłym człowiekiem, czy świętym. Przez wiele pór chłodnych i gorących Yunmen o zmierzchu i świcie udawał się do pokoju [Xuefenga], aby zadawać mu pytania".
Pewnym jest, że Yunmen spędził lata z Xuefengiem, jednak niemożliwym jest stwierdzenie, ile ich dokładnie było. Mając na uwadze długą pielgrzymkę, która nastąpiła po pobycie na górze Kość Słonia, wydaje się prawdopodobne, że Yunmen wyjechał, mając trzydzieści kilka lat i następne dziesięć z nich spędził w drodze, aby ostatecznie osiąść na głębokim południu Chin w wieku lat 47. Yunmen odwiedził i odbywał rozmowy z wieloma mistrzami, zanim w 911 r. odwiedził świątynię w południowych Chinach, w której zatrzymał się Szósty Patriarcha Huineng. To właśnie w tym bogatym w tradycje chan regionie Yunmen miał rozpocząć swe aktywne życie nauczyciela chanu.
Nauczanie.
Przez kilka lat Yunmen nauczał w klasztorze Lingshu w Shaoguan, jednak nieustanny strumień gości wkrótce stał się dla niego i jego uczniów zbyt dokuczliwy. Kamienne inskrypcje głoszą:
"Mistrz Yunmen zmęczył się przyjmowaniem i zabawianiem gości, i zapragnął zamieszkać w odległym i czystym miejscu. Zwrócił się do cesarza z prośbą o zmianę miejsca pobytu. Otrzymał cesarską zgodę i dwudziestego roku 60-letniego okresu (923), Yunmen nakazał swoim uczniom otwarcie góry Yunmen (pol. Brama Chmur) dla budowy [klasztoru]. Po upływie pięciu lat prace zostały ukończone".
Tak więc w wieku 64 lat Yunmen znalazł spokojne miejsce, w którym mógł nauczać mnichów i świeckich wyznawców przez kolejne dwie dekady. Większość z mów i dialogów zamieszczonych w "Obszernych zapiskach Yunmena" (chiń. Yunmen guanglu 雲門廣録) prawdopodobnie pochodzi z tego właśnie okresu. Tutaj mistrz miał stabilne monastyczne otoczenie oraz wspólnotę, w której skład wchodziły osoby spisujące jego mowy. Pozostał w niej aż do śmierci.
Śmierć.
10 maja 949 r. 85-letni mistrz nagle stracił apetyt i zaczął mniej spać. Wcześniejsza kamienna inskrypcja tak oto opisuje jego śmierć:
"Kiedy jego usługujący mnich dał mu gorącego [leczniczego] rosołu, Mistrz oddał mu miskę, mówiąc: „Po pierwsze, nic mi nie jest; po drugie, tobie również nic nie jest! Pamiętaj, aby napisać do cesarza list z prośbą o moje odejście”. Następnie sam spisał dokument ze swoimi przestrogami dla potomności: „Po mojej śmierci nie zezwalam ani na noszenie żałobnych szat zgodnie ze świeckimi zwyczajami, ani na opłakiwanie i urządzanie ceremonii pogrzebowej z procesją. Oznaczałoby to łamanie wskazań Buddy i byłoby źródłem kłopotów dla szkoły chan”. Dokonał przekazu Dharmy Zhixiangowi, [który jest] Wielkim Mistrzem Shixingiem z góry Baiyun. Uczniowie Mistrza odpowiednio przygotowali zgromadzenie. W godzinie szczura dziesiątego dnia czwartego księżyca czterdziestego szóstego roku (sześćdziesięcioletniego cyklu; między 23:00 10 maja a 01:00 11 maja 949) Mistrz opuścił ten świat."
"Och! Po zniszczeniu okrętu współczucia"
"Samsara nie osiągnie brzegu wyzwolenia."
"Po rozpadzie góry Dharmy"
"Na czym polegać będą latające i biegające po ziemi istoty?"
Kamienne inskrypcje głoszą, że piętnaście dni po śmierci wciąż wyglądał jak żywy. Smutek panujący na pogrzebie opisywany jest w poetyckim stylu typowym dla chińskich inskrypcji:
Tego dnia wędrujące chmury stanęły [pełne szacunku] w miejscu, a nagrobne drzewo uschło. Krzyki samotnych górskich małp wyostrzyły ból straty, a przeszywające lasy głosy niewidzialnych ptaków wzmacniały żal i smutek rozłąki. Żałobnicy ukryli [swe twarze] w kołnierzach i stali wokół, płacząc.
Jeśli uczestnicy pogrzebu Yunmena byli zaskoczeni widokiem zwłok mistrza wyglądających jak żywe, to wkrótce mieli doświadczyć jeszcze większych cudów. Druga kamienna inskrypcja stwierdza, że siedemnastego roku po śmierci Yunmena mistrz ukazał się we śnie sędziemu Juan Shaochuangowi i nakazał mu otworzyć swój grób. Kiedy to uczyniono, okazało się, że ciało mistrza pozostało w niezmienionym stanie, tylko urosły mu włosy i paznokcie. Oczy były na wpół otwarte i lśniły jak perły, zęby błyszczały jak śnieg, a całą salę wypełniała mistyczna poświata. Mówi się, iż świadkami tego było kilka tysięcy mnichów i ludzi świeckich. Mumia przez miesiąc była wystawiana w stolicy kraju, a następnie powróciła do klasztoru Yunmena, gdzie pozostawała przez ponad tysiąc lat. Zniknęła w połowie lat 1970. w czasie Rewolucji Kulturalnej; należy ją już uznać za bezpowrotnie straconą... Obecnie jest zastąpiona drewnianą repliką.
Poświęcone mu są następujące gong’any
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1646907" url="https://pl.wikipedia.org/wiki?curid=1646907" title="Laski (powiat świebodziński)">
Laski (powiat świebodziński)

Laski (niem. "Friedrichsläsgen") – kolonia w Polsce położona w województwie lubuskim, w powiecie świebodzińskim, w gminie Lubrza, 2 km na zachód od miejscowości letniskowej Przełazy i 20 km od powiatowego miasta Świebodzin. Miejscowość położona jest na wschodnim krańcu Puszczy Rzepińskiej ciągnącej się aż do zachodniej granicy państwa. Do 31 grudnia 2016 pod nazwą Łaski.
Według danych z 1895 roku miejscowość zamieszkiwało 51 mieszkańców. W pobliżu kolonii znajduje się poniemiecki cmentarz z nagrobkami z XIX i XX wieku.
W latach 1975–1998 miejscowość należała administracyjnie do województwa zielonogórskiego.

</doc>
<doc id="1646908" url="https://pl.wikipedia.org/wiki?curid=1646908" title="Yun-men">
Yun-men



</doc>
<doc id="1646909" url="https://pl.wikipedia.org/wiki?curid=1646909" title="Drużynowe Mistrzostwa Polski na Żużlu 1998">
Drużynowe Mistrzostwa Polski na Żużlu 1998

Drużynowe Mistrzostwa Polski na Żużlu 1998 – 51. edycja drużynowych mistrzostw Polski, organizowanych przez Polski Związek Motorowy (PZM). W sezonie 1998, do rozgrywek pierwszej ligi przystąpiło dziesięć zespołów, natomiast w drugiej lidze wystąpiło dwanaście drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na Żużlu w sezonie 1998. Obrońcą tytułu z poprzedniego sezonu jest Jutrzenka Polonia Bydgoszcz, która zdobyła tytuł także w tym roku.

</doc>
<doc id="1646910" url="https://pl.wikipedia.org/wiki?curid=1646910" title="4. dzielnica Paryża">
4. dzielnica Paryża

4. dzielnica Paryża (fr. "4e arrondissement de Paris") – jedna z 20 dzielnic Paryża.
Dzielnica jest położona na prawym brzegu rzeki Sekwana i graniczy odpowiednio z 1. dzielnicą na zachodzie, 3. dzielnicą na północy, 11 oraz 12. dzielnicą na wschodzie oraz 5. dzielnicą na południu.
W 4. dzielnicy mieści się zabytkowy neorenesansowy ratusz (fr. "Hôtel de Ville"), Place des Vosges i Centre Pompidou. W skład dzielnicy wchodzą m.in. Wyspa Świętego Ludwika oraz część wyspy Île de la Cité, na której znajduje się Katedra Notre-Dame.
Geografia.
Powierzchnia dzielnicy wynosi 1,6 km² i pod tym względem dzielnica ta jest trzecia od końca w Paryżu.
Podział.
4. dzielnica Paryża dzieli się na cztery mniejsze dzielnice (quartier):
Demografia.
Największa liczba ludności zamieszkiwała dzielnicę w 1861 roku (108 520 mieszkańców). Według szacunków z 2005 dzielnicę zamieszkuje 28 000 mieszkańców. Z tego samego raportu wynika, że zatrudnienie w dzielnicy znalazło 41 424 osób.
Imigracja.
Ze spisu przeprowadzonego w 1999 roku wynika, że 78,1% mieszkańców 4. dzielnicy urodziło się na terenie Francji Metropolitarnej. Pozostałe 24,8% urodziło się poza jej granicami, z czego 0,7% stanowią imigranci pochodzący z francuskich terenów zamorskich, 4,8% imigranci urodzeni zagranicą, lecz posiadający francuski paszport od urodzenia (głównie ex-kolonie w Afryce Północnej), 5,6% imigrantów stanowią przedstawiciele EU-15 (Stara Unia), a 10,8% to imigranci pochodzący spoza krajów EU-15.

</doc>
<doc id="1646911" url="https://pl.wikipedia.org/wiki?curid=1646911" title="Romuald Jakub Weksler-Waszkinel">
Romuald Jakub Weksler-Waszkinel

Romuald Jakub Weksler-Waszkinel (ur. 28 lutego 1943 w Starych Święcianach) – polski były ksiądz katolicki i filozof żydowskiego pochodzenia, doktor filozofii, emerytowany pracownik naukowy Katolickiego Uniwersytetu Lubelskiego Jana Pawła II. Pracownik Instytutu Jad Waszem w Jerozolimie. Dnia 6 lutego 2019 roku porzucił stan kapłański i przyjął judaizm.
Życiorys.
Urodził się w getcie w Starych Święcianach koło Wilna, jako syn Jakuba i Batii Wekslerów. Miał starszego brata Samuela. Kilka dni przed likwidacją getta matka oddała go polskiej rodzinie Piotra i Emilii Waszkinelów. Wówczas wypowiedziała te słowa: "Pani jest chrześcijanką, pani wierzy w Jezusa, więc niech pani w imię tego Żyda, w którego pani wierzy, uratuje moje dziecko. Gdy dorośnie, zostanie księdzem". Nieznane jest imię, jakie nadała mu matka biologiczna, sam wspomina, że "Moja polska mama nawet nie wiedziała, jak się nazywam. To znaczy, mówiła, że moja mama mówiła jej kilka razy, ale nie chciała zapamiętywać nazwiska, bo za to był wyrok śmierci". Został ochrzczony w obrządku rzymskokatolickim i wychowany jako Romuald Waszkinel. Jego biologiczny ojciec został prawdopodobnie zamordowany podczas marszu śmierci z KL Stutthof, a matka i brat zginęli w komorze gazowej w Sobiborze.
Po wojnie mieszkał w Pasłęku pod Elblągiem. 19 czerwca 1966 otrzymał święcenia kapłańskie w Warmińskim Wyższym Seminarium Duchownym w Olsztynie. W 1968 rozpoczął studia filozoficzne na Katolickim Uniwersytecie Lubelskim. W 1971 został tam zatrudniony, początkowo przez krótki okres w redakcji Encyklopedii katolickiej, a następnie w Instytucie Filozofii Teoretycznej, gdzie pełnił funkcję starszego wykładowcy. Specjalizuje się w antropologii filozoficznej, metafizyce, dialogu chrześcijańsko-żydowskim i filozofii francuskiej. W 2008 przeszedł na emeryturę. Jest członkiem Polskiego Towarzystwa Filozoficznego i Polskiego Towarzystwa Studiów Żydowskich. Jest członkiem założycielem B’nai B’rith Polska, reaktywowanego w 2007. W 2009 postanowił wyjechać do Izraela i napisać tam książkę. Przez rok żył w kibucu religijnym Sde Eliyahu przy granicy z Jordanią. Mieszka w Jerozolimie i pracuje w instytucie Jad Waszem jako archiwista. Był księdzem diecezji warmińskiej.
23 lutego 1978 w Lublinie podczas rozmowy z matką dowiedział się o swoich żydowskich korzeniach. W 1992 poznał nazwisko i imiona biologicznych rodziców. W tym samym roku do swojego dotychczasowego imienia i nazwiska dodał nazwisko rodowe – Weksler oraz imię ojca – Jakub. 1 września 1995 Piotr i Emilia Waszkinelowie zostali pośmiertnie odznaczeni medalem Sprawiedliwy wśród Narodów Świata. Jest aktywnym uczestnikiem dialogu chrześcijańsko-żydowskiego.

</doc>
<doc id="1646912" url="https://pl.wikipedia.org/wiki?curid=1646912" title="Romuald Weksler-Waszkinel">
Romuald Weksler-Waszkinel



</doc>
<doc id="1646914" url="https://pl.wikipedia.org/wiki?curid=1646914" title="Łaski (gmina Jasło)">
Łaski (gmina Jasło)

Łaski – wieś w Polsce położona w województwie podkarpackim, w powiecie jasielskim, w gminie Jasło.
Łaski wraz z Sobniowem tworzą jedno sołectwo Łaski - Sobniów, w którym 31 grudnia 2011 mieszkało 996 osób.
W latach 1975–1998 miejscowość administracyjnie należała do województwa krośnieńskiego.

</doc>
<doc id="1646918" url="https://pl.wikipedia.org/wiki?curid=1646918" title="Kiril Lazarow">
Kiril Lazarow



</doc>
<doc id="1646919" url="https://pl.wikipedia.org/wiki?curid=1646919" title="Magno et acerbo">
Magno et acerbo

Magno et acerbo (łac. wielki i gorzki) – brewe papieża Piusa VII z dnia 3 września 1816 roku do arcybiskupa mohylewskiego Stanisława Bohusza Siestrzeńcewicza – zwierzchnika wyznawców Kościoła katolickiego w Rosji. Posłanie to było reakcją Rzymu na popieranie przez metropolitę działalności Rosyjskiego Towarzystwa Biblijnego – organizacji, która zainicjowała tłumaczenie i upowszechnienie w społeczeństwie Pisma Świętego w języku rosyjskim.
Tło historyczne.
W 1804 roku w Londynie powstało Brytyjskie i Zagraniczne Towarzystwo Biblijne ("British and Foreign Bible Society"), którego działalność polegała na tłumaczeniu Biblii na języki narodowe. Dla ułatwienia zadania organizacja starała się pozyskać poparcie rządzących w krajach Europy północnej i wschodniej, gdzie inicjowano działalność towarzystwa. W 1812 roku John Paterson przy aprobacie Aleksandra I powołał Towarzystwo Biblijne w Finlandii. Pod koniec roku Paterson nawiązał kontakty z księciem Aleksandrem Golicynem w celu założenia Towarzystwa Biblijnego także w Petersburgu. Przy poparciu Golicyna na dworze rosyjskim cesarz zezwolił na powołanie 2 (14) stycznia 1813 roku Rosyjskiego Towarzystwa Biblijnego. Dziewięć dni później odbyło się posiedzenie organizacyjne towarzystwa na czele z Golicynem, w którym wzięli udział niektórzy hierarchowie istniejących w Rosji struktur religijnych oraz politycy i wysocy urzędnicy świeccy. Dzięki protekcji cesarza, który został członkiem honorowym, oraz udzielonej przez niego subwencji towarzystwo wkrótce poszerzyło swoje wpływy i przyciągnęło nowych członków. Wśród gorących zwolenników znalazł się arcybiskup mohylewski Bolesław Siestrzeńcewicz, wybrany na jednego z wiceprzewodniczących.
Dnia 14 grudnia 1814 roku Siestrzeńcewicz wydał cyrkularz do duchowieństwa i wiernych Kościoła katolickiego w Rosji. Zawarł w nim dwa stwierdzenia. W pierwszym zaznaczył, że prawd wiary niezbędnych do zbawienia należy szukać w Księgach świętych. Było to niezgodne z postanowieniami Soboru Trydenckiego, który rozszerzał zakres ich poszukiwania także na tradycję ustną. Drugie stwierdzenie nawiązywało do brewe Piusa VI do arcybiskupa florenckiego Martiniego, który przetłumaczył Pismo Święte na język włoski. Pius VI pozytywnie odniósł się do przedsięwzięcia hierarchy, dopowiadając, że w tłumaczeniu uwzględnił on przypisy Indeksu i rozporządzenie Benedykta XIV, zgodnie z którym do swojego dzieła dołączył komentarze z Ojców Kościoła. Siestrzeńcewicz w swoim liście pominął to dopowiedzenie. Cyrkularz został rozesłany do parafii i zakonów archidiecezji mohylewskiej.
List Siestrzeńcewicza został odebrany za pewnego rodzaju usankcjonowanie działalności Towarzystwa Biblijnego przez władze Kościoła katolickiego w Rosji. Będące w opozycji do organizacji kręgi katolickie w Petersburgu poinformowały papieża Piusa VII o tym fakcie. Dotarcie informacji do Stolicy Apostolskiej zbiegło się w czasie z listem dyplomaty rosyjskiego gen. Tuylla do papieża, w którym została wyrażona prośba Aleksandra I o nadanie Siestrzeńcewiczowi kapelusza kardynalskiego za zasługi dla Kościoła. Prośba spotkała się z odmową Rzymu, a do Siestrzeńcewicza za pośrednictwem misji dyplomatycznej papież wystosował brewe "Magno et acerbo", datowane 3 września 1816 roku.
Treść listu.
W brewe "Magno et acerbo" Pius VII przypomina Siestrzeńcewiczowi o przyczynach potępiania przez Kościół działalności, polegającej na wydawaniu Pisma Świętego bez zgody Stolicy Apostolskiej. Nawiązuje do listu pasterskiego, wydanego przez Siestrzeńcewicza, w którym hierarcha dopuścił się manipulacji, po czym wzywa do odwołania stwierdzeń w posłaniu i wystosowania nowego oświadczenia, w którym metropolita miałby przytoczyć pełne ustępy z postanowień Soboru Trydenckiego i brewe Piusa VI, skażone przez niego w poprzednich dokumentach, oraz oświadczyć, że nie zamierzał wbrew nauce Kościoła wspierać wydawanie Biblii w języku narodowym i nie zalecał czytania jej przez osoby świeckie i nieprzygotowanych do tego duchownych.
Następstwa.
Przez stronę rosyjską brewe Piusa VII uznano za krytykę działań cesarza i rządu oraz ingerencję w wewnętrzne sprawy Rosji. Dyplomacja cesarska doprowadziła więc do odesłania listu z powrotem do Rzymu. Wbrew oczekiwaniom papieża Siestrzeńcewicz ze względów politycznych (od czasów Katarzyny II Kościół katolicki w Rosji funkcjonował bez podlegania wpływom z zewnątrz) nie mógłby zastosować się do wymagań papieża, a wyniesienie hierarchy do godności kardynała zostałoby uzależnione od postępowania zgodnie z oczekiwaniami papieża. W sprawie Towarzystwa Biblijnego strona rosyjska stanęła na pozycji, że organizacja ta nie podlega papieżowi, bowiem jest inicjatywą rządu.
Na terytorium Rosji powstawały liczne oddziały Rosyjskiego Towarzystwa Biblijnego, których pracę wspierały sekcje lokalne (m.in. w Mohylewie inaugurowano działalność takiej sekcji, a przy jej otwarciu obecny był metropolita Siestrzeńcewicz).

</doc>
<doc id="1646921" url="https://pl.wikipedia.org/wiki?curid=1646921" title="Around the World (DVD)">
Around the World (DVD)

Around the World – piąte DVD Mariah Carey. Pokazuje wokalistkę podróżującą po świecie w ramach trasy Butterfly World Tour i występująca w Nowym Jorku, na Hawajach i Tajwanie oraz w Japonii i Australii.
Pierwszy raz pokazane w UPN w 1998, DVD wzbudziło kontrowersje na temat skracania wykonywania większości piosenek o połowę (obcinając drugi refren itp.). Program został oryginalnie pokazany w wersji skróconej, aby zmieścić się w czasie, ale gdy wydano to jako DVD zdecydowano, że oryginalne długości piosenek też powinny być zmienione. Piosenki, które skrócono: "Emotions", "Dreamlover", "My All", "I'll Be There" i "Whenever You Call". Piosenki, których nie skrócono: "Fantasy", "I Still Believe", "Honey" i "Hero" były mniej lub bardziej akceptowane. 
DVD zostało skrytykowane za długość kulisów, które zostały zastąpione ujęciami z występów na żywo na Hawajach, w Japonii i Australii. Jest to zbieżne z tytułem wydawnictwa. Na DVD znajduje się także ujęcie z występu w Nowym Jorku oraz przyjęcie wydane na cześć ukazania się na rynku muzycznym składanki Carey "#1's". Podczas przyjęcia wokalistka dużo rozmawia z Brendą K. Starr. Cover piosenki "Hopelessly Devoted You" jest wykonywany przez jego oryginalną wokalistkę Olivie Newton-John. DVD zawiera także bonusowe teledyski do singli "Butterfly", "Breakdown", "The Roof (Back in Time)" i "My All".

</doc>
<doc id="1646922" url="https://pl.wikipedia.org/wiki?curid=1646922" title="Dębno (jezioro na Równinie Wałeckiej)">
Dębno (jezioro na Równinie Wałeckiej)



</doc>
<doc id="1646924" url="https://pl.wikipedia.org/wiki?curid=1646924" title="Przekaz lampy">
Przekaz lampy



</doc>
<doc id="1646925" url="https://pl.wikipedia.org/wiki?curid=1646925" title="Księga przekazu lampy">
Księga przekazu lampy



</doc>
<doc id="1646927" url="https://pl.wikipedia.org/wiki?curid=1646927" title="Franco Radman">
Franco Radman

Franco Radman (ur. 26 grudnia 1936) – włoski lekkoatleta, który specjalizował się w rzucie oszczepem.
Złoty medalista igrzysk śródziemnomorskich w 1967. Uzyskał wówczas rezultat 69,02. Dwukrotny mistrz Włoch - w 1962 i 1967. Rekord życiowy: 80,89 (4 września 1965, Rzym).

</doc>
<doc id="1646931" url="https://pl.wikipedia.org/wiki?curid=1646931" title="Edson Braafheid">
Edson Braafheid

Edson Rene Braafheid (ur. 8 kwietnia 1983 w Paramaribo) – holenderski piłkarz występujący na pozycji obrońcy.
Kariera klubowa.
Braafheid profesjonalną karierę rozpoczynał w klubie FC Utrecht. W pierwszej lidze holenderskiej zadebiutował 2 listopada 2003 w wygranym przez Utrecht 2:1 pojedynku z SC Heerenveen. W debiutanckim sezonie 2003/2004 rozegrał w lidze czternaście spotkań. W 2004 roku jego klub zdobył Puchar Holandii, po pokonaniu w jego finale 1:0 FC Twente. Dzięki temu w sezonie 2004/2005 występował w Pucharze UEFA. Dotarł w nim do drugiej rundy, ale po zajęciu ostatniego miejsca w swojej grupie, odpadł z tych rozgrywek. 16 października 2005 Braafheid strzelił pierwszego gola w ligowej karierze. Było to w przegranym przez jego zespół 1:2 ligowym meczu z Rodą Kerkrade. W sezonie 2005/2006 uplasował się z klubem na szóstej pozycji w lidze, jednak po przegranych barażach nie wystąpił z nim w europejskich pucharach. W Utrechcie Braafheid spędził w sumie cztery lata. W tym czasie rozegrał tam 80 ligowych spotkań, a także zdobył dwie bramki.
W styczniu 2007 przeniósł się do Twente Enschede. Pierwszy ligowy występ w jego barwach zanotował 11 lutego 2007 w wygranym przez jego zespół 3:0 pojedynku z Feyenoordem Rotterdam. W nowym klubie Braafheid szybko stał się podstawowym graczem. W sezonie 2006/2007 zajął z klubem piąte miejsce w lidze i awansował z nim do Pucharu UEFA. Twente zakończyło go na pierwszej rundzie, po porażce w dwumeczu z Getafe CF. W tym samym sezonie Braafheid uplasował się z Twente na czwartej pozycji w Eredivisie i ponownie wywalczył z nim awans do Pucharu UEFA, w którym Twente dotarło do 1/16 finału, ale uległo tam po rzutach karnych Olympique Marsylia. W sezonie 2008/2009 Braafheid wywalczył z klubem wicemistrzostwo Holandii. W Twente grał przez półtora roku. Łącznie zagrał tam w 76 ligowych meczach i strzelił jednego gola.
11 czerwca 2009 roku podpisał 4-letni kontrakt z niemieckim Bayernem Monachium. Transfer opiewał na sumę dwóch milionów euro. Do stycznia 2010 roku w zespole Bayernu rozegrał 10 ligowych meczów. 1 lutego 2010 roku został wypożyczony do Celticu. 27 stycznia 2011 roku został sprzedany do TSG 1899 Hoffenheim. W sezonie 2012/2013 był wypożyczony do FC Twente. Latem 2014 przeszedł do S.S. Lazio.
Kariera reprezentacyjna.
Braafheid jest reprezentantem Holandii. W drużynie narodowej zadebiutował 11 lutego 2009 w zremisowanym 1-1 towarzyskim meczu z Tunezją.

</doc>
<doc id="1646935" url="https://pl.wikipedia.org/wiki?curid=1646935" title="Number 1’s (DVD Mariah Carey)">
Number 1’s (DVD Mariah Carey)

DVD jest bazowane na płycie wydanej rok wcześniej i zawiera teledyski do singli, które znalazły się na "#1’s", ale gdy wydano DVD, Carey wydała czternasty singel #1- "Heartbreaker" z albumu "Rainbow", którego teledysk również został umieszczony na płycie. Jednak w tym samym miesiącu, w którym wydano DVD, Carey miała na koncie 15. singel #1 "Thank God I Found You".
DVD nie zawiera oryginalnych teledysków do "Vision of Love", "Love Takes Time" i "Someday", ponieważ wokalistka była z nich nie zadowolona i wstydziła się ich, krytykując je publicznie. Zastąpiono je występami na żywo, podczas których śpiewała te piosenki.
DVD zdobyło we Francji status Platynowej Płyty.
Lista utworów.
Bonus Track: "Heartbreaker (remix)" (featuring Da Brat and Missy Elliott)

</doc>
<doc id="1646938" url="https://pl.wikipedia.org/wiki?curid=1646938" title="Kirył Kotew">
Kirył Kotew



</doc>
<doc id="1646942" url="https://pl.wikipedia.org/wiki?curid=1646942" title="Héctor Macchiavello">
Héctor Macchiavello

Héctor J. Macchiavello (ur. 21 września 1903 w Montevideo, zm.?) - piłkarz urugwajski, bramkarz.
Jako piłkarz klubu Racing Montevideo wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Zagrał tylko w jednym meczu - w spotkaniu przeciwko Chile w 35 minucie, przy stanie 1:0 dla Urugwaju, zmienił podstawowego bramkarza reprezentacji, Enrique Ballesterosa. Ostatecznie Urugwaj wygrał 2:1, a Macchiavello przepuścił 1 bramkę, którą strzelił mu w 54 minucie Carlos Giudice, gracz klubu Audax Italiano.

</doc>
<doc id="1646943" url="https://pl.wikipedia.org/wiki?curid=1646943" title="Pasametr">
Pasametr



</doc>
<doc id="1646944" url="https://pl.wikipedia.org/wiki?curid=1646944" title="Hector Macchiavello">
Hector Macchiavello



</doc>
<doc id="1646945" url="https://pl.wikipedia.org/wiki?curid=1646945" title="Lars Ulrik Mortensen">
Lars Ulrik Mortensen

Lars Ulrik Mortensen (ur. 9 listopada 1955 w Esbjerg) – duński klawesynista i dyrygent.
Znany wykonawca muzyki Bacha, w 2006 r. juror Międzynarodowego Konkursu Bachowskiego w Lipsku.
W 2007 został laureatem prestiżowej duńskiej Nagrody Fundacji Muzycznej Léonie Sonning.

</doc>
<doc id="1646947" url="https://pl.wikipedia.org/wiki?curid=1646947" title="Wspólnota Chemin Neuf">
Wspólnota Chemin Neuf

Wspólnota Chemin Neuf (pol. "Nowa droga") – katolicka wspólnota o charakterze ekumenicznym (zrzesza wiernych Kościoła katolickiego, prawosławnego, reformowanego i ewangelickiego) założona we Francji w 1971 r. przez jezuitę . Korzysta z duchowości ignacjańskiej i ruchu charyzmatycznego.

</doc>
<doc id="1646948" url="https://pl.wikipedia.org/wiki?curid=1646948" title="Heavy Metal (czasopismo)">
Heavy Metal (czasopismo)

„Heavy Metal” – amerykańskie czasopismo komiksowe o tematyce science-fiction i dark fantasy z elementami erotyki, powstałe w kwietniu 1977 na licencji francuskiego „Métal Hurlant”.
W połowie roku 1970 wydawca Leonard Mogel przebywał w Paryżu w celu utworzenia francuskiej wersji wydawnictwa National Lampoon. W tym czasie poznał tamtejszy magazyn komiksowy „Métal Hurlant”, który zadebiutował w grudniu 1974 roku. Po zdobyciu licencji oraz zmianie nazwy na "Heavy Metal" Mogel rozpoczął wydawanie czasopisma w kwietniu 1977 jako kolorowany miesięcznik. Treścią magazynu było początkowo tłumaczenia z „Métal Hurlant” (zawierające rysunki takich autorów, jak Enki Bilal, Jean Giraud, Philippe Druillet, Milo Manara i Caza). Następnie był tworzony przez Stefano Tamburiniego i Tanino Liberatorego (autorów Ranxa). Publikacji francuskiej wersji zaprzestano w 1987 roku. Wydawnictwo Les Humanoïdes Associés postanowiło wznowić w 2002 roku wydawanie czasopisma w czterech (w tym angielskiej) wersjach językowych.

</doc>
<doc id="1646951" url="https://pl.wikipedia.org/wiki?curid=1646951" title="Chemin Neuf">
Chemin Neuf



</doc>
<doc id="1646952" url="https://pl.wikipedia.org/wiki?curid=1646952" title="Métal Hurlant">
Métal Hurlant

„Métal Hurlant” (dosłownie: „wyjący metal”) – francuskie czasopismo komiksowe z zakresu science fiction i horroru, założone w grudniu 1974 roku przez rysowników Jeana Girauda i Philippe’a Druilleta, dziennikarza i pisarza Jean-Pierre’a Dionneta oraz Bernarda Farkasa.
1975–1987.
Początkowo wydawany był jako kwartalnik (z 69 stronami, w tym 18 w kolorze), od numeru 7. stał się dwumiesięcznikiem, a od numeru 9. ukazywał się z częstotliwością miesięczną. Ilość stron była zmienna, wahała się od 100 do 132. Także format magazynu ulegał zmianie.
Oprócz komiksów „Métal Hurlant” zawierał artykuły na temat książek oraz filmów z gatunku fantastyki naukowej.
Czasopismo przestało być wydawane we Francji w lipcu 1987 roku. 
Wznowienie 2002.
"Métal Hurlant" został wznowiony przez Humanoids Publishing w lipcu 2002 (z datą okładkową lipiec-sierpień 2002) z numerem 134. Wznowienie wychodziło w językowych wersjach francuskiej, angielskiej, hiszpańskiej i portugalskiej (wszystkie pod tym samym francuskim tytułem "Métal Hurlant"). Nowa edycja wychodziła jako dwumiesięcznik, miała mniejszy format (26x17 cm), 52 strony (68 od numeru 140), była sprzedawana tylko w księgarniach a jej celem była głównie promocja młodych autorów.
Ostatnim numerem był numer 145 wydany w październiku 2004.
W maju 2006 ukazał się jeszcze jeden numer (146). Liczył 100 stron, miał format 31x20,5 cm.
W 2005 Gilles Poussin i Christian Marmonnier opublikowali w Éditions Denoël "Métal hurlant 1975–1987, la machine à rêve". Album liczył prawie 300 stron i przypominał historię powstania i funkcjonowania "Métal Hurlant". Wydanie to, oprawione i uzupełnione oraz z niepublikowaną wcześniej przedmową Jean-Pierre Dionnet, zostało wznowione w październiku 2021.
Wznowienie 2021.
W maju 2020 Vincent Bernière ogłosił reaktywację "Métal Hurlant" w 2021 i rozpoczął zbiórkę crowdfundingową. Pierwszy numer wyszedł we wrześniu 2021 w formacie 20x26,7 cm i liczył 292 strony. Ta edycja nie kontynuuje poprzedniej numeracji.
W grudniu 2021, Vincent Bernière został zastąpiony przez Jerry’ego Frissena.
Do sierpnia 2022 wyszły 4 numery, z czego dwa (2 i 4) na zasadzie numerów retrospektywnych.
Wersja amerykańska.
Amerykańska wersja, utworzona w kwietniu 1977 pod nazwą „Heavy Metal”, wydawana jest do dzisiaj.
Wersja polska.
Wznowiona w 2021 roku wersja ukazuje się w polskiej wersji. Pierwszy numer
wyszedł w grudniu 2021, w formacie 20,5x27 cm i liczył 288 stron.
Numer drugi (podobnie jak w oryginale - retrospektywny) ukazał się w maju 2022 a trzeci w październiku 2022.

</doc>
<doc id="1646954" url="https://pl.wikipedia.org/wiki?curid=1646954" title="Adam Wąsowicz">
Adam Wąsowicz

Adam Wąsowicz (zm. około 1617), papiernik polski, działający w Lublinie.
Był przedstawicielem trzeciego pokolenia papierników lubelskich, jako wnuk Jana Fajfera i syn Tomasza Wąsa. Przejął papiernię od matki, Elżbiety z Fajferów, która zarządzała zakładem od śmierci Tomasza Wąsa około 1580. Podobnie jak w czasie dzierżawy zakładu przez ojca, za Wąsowicza papiernia dobrze prosperowała i przynosiła godne dochody. Adamowi Wąsowiczowi udało się zachować wysokość czynszu płaconego przez ojca – 20 grzywien i 4 ryzy papieru na rzecz zamku starościńskiego w Lublinie – ale dewaluacja pieniądza sprawiła, że wartość ryzy papieru wzrosła z 36 do 45 groszy.
Na czas dzierżawy papierni przez Adama Wąsowicza (w lustracji z 1602 określonego jako "Adam Papiernik, syn Tomasza Wąsa") przypadła istotna zmiana w stosunkach prawnych: młyn papierniczy, razem z wsią Tatary, na obszarze której był położony, przeszedł z uposażenia starostwa lubelskiego do kasztelanii lubelskiej. W efekcie w 1607 zmienił się znak wodny na papierze produkowanym w Lublinie, jako że herb starostów lubelskich Tęczyńskich Topór zastąpiony został herbem Lewart, którym pieczętowali się Firlejowie. Zmiana ta pozwoliła na rozróżnienie papieru z zakładu lubelskiego od papieru produkowanego w Krzeszowicach, prywatnej papierni Tęczyńskich, również opatrzonego herbem Topór.
Adam Wąsowicz prawdopodobnie był dwukrotnie żonaty. Zmarł około 1617. Prowadzenie papierni przejął jego syn z pierwszego małżeństwa Michał Wąsowicz, zwany Straszem.

</doc>
<doc id="1646955" url="https://pl.wikipedia.org/wiki?curid=1646955" title="Datowanie trytowe">
Datowanie trytowe



</doc>
<doc id="1646961" url="https://pl.wikipedia.org/wiki?curid=1646961" title="Adrian Scott Stokes">
Adrian Scott Stokes

Adrian Scott Stokes (ur. 23 grudnia 1854 w Southport, Lancashire, zm. 30 listopada 1935 w Londynie) – brytyjski malarz pejzażysta.
Studiował w Royal Academy School w latach 1872–1875 i w Paryżu (1885–1886) pod kierunkiem Pascala Dagnana-Bouvereta. Był członkiem Royal Academy od 1919 i wiceprzewodniczącym Royal Watercolour Society od 1925. Uprawiał głównie malarstwo pejzażowe, kładąc szczególny nacisk na efekty atmosferyczne.
Adrian Scott Stokes był mężem malarki Marianne Stokes, wiele podróżował z żoną po Europie, malował m.in. w Austrii, Holandii i na Słowacji. Wydał dwie książki.

</doc>
<doc id="1646968" url="https://pl.wikipedia.org/wiki?curid=1646968" title="Paweł Fryderyk">
Paweł Fryderyk

Paweł Fryderyk (ur. 15 września 1800 w Ludwigslust, zm. 7 marca 1842 w Schwerinie) – wielki książę Meklemburgii-Schwerin.
Życiorys.
Urodził się jako najstarszy syn następcy tronu Meklemburgii-Schwerinu Fryderyka Ludwika i jego żony Eleny Pawłowny Romanowej. Wykształcenie zdobywał najpierw w Genewie, a później w Jenie i Rostocku. Po śmierci ojca 29 listopada 1819 został następcą tronu, a kiedy zmarł jego dziadek wielki książę Fryderyk Franciszek I odziedziczył po nim tron.
Już jako książę panujący przyczynił się do usprawnienia systemu prawnego i poprawy infrastruktury. Rozpoczął budowę nowej rezydencji zamkowej, gdyż stary zamek nie spełniał już swej funkcji. Jego syn, Fryderyk Franciszek II wstrzymał budowę i polecił odrestaurowanie starego zamku.
Małżeństwo.
25 maja 1822 w Berlinie poślubił księżniczkę Aleksandrę (1803–1892), córkę Fryderyka Wilhelma III, króla Prus i jego żony, królowej Luizy Pruskiej, urodzonej jako księżniczka Meklemburgii-Strelitz. Para miała troje dzieci:

</doc>
<doc id="1646969" url="https://pl.wikipedia.org/wiki?curid=1646969" title="Mordechaj Dawid Unger">
Mordechaj Dawid Unger

Mordechaj Dawid Unger (ur. ok. 1770, zm. 8 stycznia 1843 w Dąbrowie Tarnowskiej) – rabin, założyciel i pierwszy cadyk chasydzkiej dynastii Dombrow.
Był synem Cwi Hirsza i uczniem Jakuba Izaaka Horowica z Lublina, Elimelecha z Leżajska, Abrahama Jehoszuę Heschela z Opatowa i Isroela Hopsztajna. Znany był ze swej uczciwości.
Jest pochowany w ohelu na cmentarzu żydowskim w Dąbrowie Tarnowskiej. Jego następcą został syn Josef Unger.

</doc>
<doc id="1646973" url="https://pl.wikipedia.org/wiki?curid=1646973" title="Puchar Europy w Wielobojach 1977">
Puchar Europy w Wielobojach 1977

3. Puchar Europy w wielobojach - cykl zawodów lekkoatletycznych zorganizowanych przez European Athletics latem 1977 roku. Finał pucharu Europy odbył się 17 i 18 września we francuskim Lille. Rywalizację wśród mężczyzn oraz wśród kobiet wygrała reprezentacja Związku Radzieckiego.
Rezultaty.
Półfinały.
Zawody półfinałowe w sezonie 1977 odbyły się w pięciu miastach. Wieloboiści rywalizowali w Kopenhadze, Hanowerze (tylko panowie), Götzis (tylko panie), Kiszyniowie oraz Sittard. Zaznaczone na zielono reprezentacje wywalczyły awans do wrześniowego finału.

</doc>
<doc id="1646974" url="https://pl.wikipedia.org/wiki?curid=1646974" title="Dutton Cars">
Dutton Cars

Dutton Cars – brytyjski producent samochodów z siedzibą w Littlehampton, w hrabstwie West Sussex w Anglii.
W latach 1969-1989 Dutton zajmował się produkcją licznych kit carów. Po kilkuletniej przerwie, w 1995 roku rozpoczęto produkcję pływających samochodów. Oferowane pojazdy bazują na samochodach Ford Fiesta i Suzuki Samurai.

</doc>
<doc id="1646980" url="https://pl.wikipedia.org/wiki?curid=1646980" title="Josef Unger (rabin)">
Josef Unger (rabin)

Josef Unger (zm. 20 października 1876 w Dąbrowie Tarnowskiej) – rabin, drugi cadyk chasydzkiej dynastii Dombrow.
Był synem Mordechaja Dawida Ungera, założyciela dynastii i zięciem Mosze Eljokima Hopsztajna z Kozienic. Po śmierci swego ojca w 1843 roku został cadykiem w Dąbrowie Tarnowskiej.
Jest pochowany w ohelu na cmentarzu żydowskim w Dąbrowie Tarnowskiej. Jego następcą został syn Izrael Elimelech Unger.

</doc>
<doc id="1646985" url="https://pl.wikipedia.org/wiki?curid=1646985" title="Mamostong Kangri">
Mamostong Kangri



</doc>
<doc id="1646987" url="https://pl.wikipedia.org/wiki?curid=1646987" title="Diagram dwubarwny">
Diagram dwubarwny

Diagram dwubarwny – graficzna ilustracja rozkładu obserwowanych w gwiazdach wartości wskaźników U-B i B-V szerokopasmowego systemu fotometrycznego UBV.
Stosowany jest do określania metaliczności gwiazd.
Duże litery są oznaczeniami filtrów o szerokości połówkowej kilkuset angstremów.

</doc>
<doc id="1646988" url="https://pl.wikipedia.org/wiki?curid=1646988" title="Dombrow">
Dombrow

Dombrow – dynastia chasydzka założona na początku XIX wieku przez Mordechaja Dawida Ungera.
Cadykowie.
Linia rodziny Rubinów.
Obecnie synagogi zwolenników dynastii znajdują się w Washington Heights, Monsey i Borough Park.

</doc>
<doc id="1646991" url="https://pl.wikipedia.org/wiki?curid=1646991" title="Hasan Kabze">
Hasan Kabze

Hasan Salih Kabze (ur. 26 maja 1982 w Ankarze) – piłkarz turecki grający na pozycji ofensywnego pomocnika lub napastnika.
Kariera klubowa.
Karierę piłkarską Kabze rozpoczął w drużynie Bucasporu z miasta Izmir. W 2000 roku zadebiutował w jej barwach w rozgrywkach drugiej ligi tureckiej i spędził w niej dwa lata zdobywając w tym okresie 14 bramek. W 2002 roku Hasan odszedł do drużyny Çanakkale Dardanelspor, wywodzącej się z miasta Çanakkale. Tu także występował w drugiej lidze i zawodnikiem klubu był do końca 2004 roku.
W rundzie jesiennej sezonu 2004/2005 Kabze zdobył 12 goli, co wzbudziło zainteresowanie szefów Galatasaray SK. Wiosną 2005 przeszedł do tego klubu i 4 lutego zadebiutował w pierwszej lidze tureckiej w wygranym 5:1 domowym spotkaniu z Gaziantepsporem, w którym zdobył piątego gola dla swojej drużyny. W Galatasaray pełnił rolę rezerwowego dla Hakana Şüküra, Necati Ateşa, a także Ümita Karana. W 2005 roku zdobył z Galatasaray Puchar Turcji, a w sezonie 2005/2006 wywalczył swoje pierwsze w karierze mistrzostwo Turcji. Do końca sezonu 2006/2007 rozegrał dla "Cimbom" 54 ligowe mecze i zdobył 16 goli.
Latem 2007 roku Kabze przeszedł do rosyjskiej drużyny Rubinu Kazań. Swój debiut w Premier Lidze zaliczył 19 sierpnia w meczu z FK Rostów (1:1). Do końca sezonu zdobył 4 gole w lidze. W 2008 roku strzelił 2 bramki w Premier Lidze i przyczynił się do wywalczenia pierwszego w historii klubu mistrzostwa Rosji. Mistrzostwo zdobył również w 2009 roku.
Latem 2010 roku Kabze trafił do francuskiego Montpellier HSC. W latach 2012-2013 grał w Ordusporze, a latem 2013 przeszedł do Konyasporu. W 2015 został zawodnikiem Akhisar Belediyesporu.
Kariera reprezentacyjna.
W reprezentacji Turcji Kabze zadebiutował 12 kwietnia 2006 roku w zremisowanym 1:1 wyjazdowym spotkaniu z Azerbejdżanem. W 78. minucie meczu zdobył pierwszego gola w kadrze narodowej. Swoje drugie trafienie w reprezentacji zaliczył w maju 2006 w meczu z Belgią (3:3).

</doc>
<doc id="1646992" url="https://pl.wikipedia.org/wiki?curid=1646992" title="Pływanie na Letniej Uniwersjadzie 2007">
Pływanie na Letniej Uniwersjadzie 2007

Pływanie na Letniej Uniwersjadzie 2007 odbyło się w dniach 9 - 14 sierpnia na pływalni Aquatic Center da Thammasat University w Bangkoku.
Do rozdania było 40 kompletów medali. Po 20 w konkurencjach męskich jak i żeńskich.
Zawodnicy rywalizowali w 5 stylach: dowolnym, motylkowym, klasycznym, grzbietowym oraz zmiennym
Linki zewnętrzne.
Strona FISU

</doc>
<doc id="1646996" url="https://pl.wikipedia.org/wiki?curid=1646996" title="Dekanat Łańcut I">
Dekanat Łańcut I

Dekanat Łańcut I – dekanat archidiecezji przemyskiej, w archiprezbiteracie łańcuckim.
Historia.
1 października 1910 roku dekretem bpa Józefa Sebastiana Pelczara został utworzony dekanat łańcucki, w którego skład weszły parafie z wydzielonego terytorium dekanatów: 
Pierwszym dziekanem dekanatu został ks. Jan Jędrzejowski, proboszcz w Kosinie.
1 stycznia 1987 roku decyzją bpa Ignacego Tokarczuka dekanat został podzielony na: Łańcut I i Łańcut II.

</doc>
<doc id="1646997" url="https://pl.wikipedia.org/wiki?curid=1646997" title="Spisek więzień">
Spisek więzień

Spisek więzień – określenie używane w czasie rewolucji francuskiej dla określania rzekomych spisków kontrrewolucyjnych organizowanych przez osadzonych w więzieniach Paryża. W rzeczywistości były to prowokacje Komitetu Bezpieczeństwa Powszechnego, mające wywołać powszechne przekonanie o nieodzowności stosowania nadzwyczajnych środków w polityce wewnętrznej wobec ciągłego zagrożenia Francji oraz dotychczasowych osiągnięć rewolucji.
Okoliczności.
W okresie 1793-1794 liczba więźniów przetrzymywanych za przestępstwa polityczne w więzieniach Paryża gwałtownie wzrastała. Wiązało się to z zaostrzaniem przepisów karzących wrogość wobec rewolucji (m.in. poprzez dekret o podejrzanych, a następnie prawo prairiala), jak i z centralizacją francuskiego systemu penitencjarnego i sądowniczego. Z uwagi na korupcję, jakiej dopuszczali się na prowincji komisarze Konwentu, mając walczyć ze spekulacją i kontrrewolucją, rządzący jakobini stopniowo doprowadzali do przekazywania wszystkich więźniów do Paryża, co miało zapewnić pełną kontrolę rządu nad ich losem.
Odpowiedzialny za więzienia Komitet Bezpieczeństwa Powszechnego był coraz bardziej zaniepokojony ogromną liczbą podsądnych, która budziła u mieszkańców Paryża – do tej pory raczej przychylnych rewolucji – coraz więcej wątpliwości co do polityki jakobinów. Organizowanie prowokacji i demaskowanie fałszywych spisków kontrrewolucyjnych miało w tej sytuacji równocześnie doprowadzić do skazania dużej liczby więźniów na śmierć i częściowej opróżnienia więzień, jak i do ukazania społeczeństwu, że dotychczasowy kierunek polityki jest słuszny wobec ciągłych ataków wrogów zmian.
Przykładowe prowokacje.
„Spisek więźniów Pałacu Luksemburskiego”.
Prowokacja ta została zorganizowana w czasie trwania procesu dantonistów i miała uwiarygodnić w oczach społeczeństwa kontrowersyjne oskarżenia Dantona i jego zwolenników o działalność kontrrewolucyjną. Danton znajdował się w Więzieniu Luksemburskim (Pałac Luksemburski) razem z Pierre’em Chaumette, innymi członkami Komuny Paryża oraz ostatnimi hebertystami. Przy pomocy prowokatora Alexandre’a Laflotte’a członkowie Komitetu Bezpieczeństwa Powszechnego Amar i Jagot, z udziałem członków Komitetu Ocalenia Publicznego Collota d’Herbois oraz Billauda-Varennne’a urządzili prowokację, ogłaszając następnie, że dantoniści planowali ucieczkę z więzienia przy pomocy pozostałej na wolności żony Camille’a Desmoulinsa Lucylli (która faktycznie podejmowała starania na rzecz uwolnienia męża), a następnie planowali obalenie Komitetu Ocalenia Publicznego.
Represje związane z pierwszym spiskiem więzień doprowadziły do szybkiego osądzenia i stracenia ostatnich hebertystów i dantonistów, których proces – jako uczestników „groźnego spisku antypaństwowego” – odbył się w przyspieszonym tempie i nie mógł przyciągnąć takiej uwagi publiczności jako proces Dantona.
„Drugi spisek w Pałacu Luksemburskim”.
Kolejny „spisek więzień” został ponownie zainicjowany przez Amara, dążącego do szybkiego przeprowadzenia procesów większości więźniów przetrzymywanych w Pałacu Luksemburskim, przy wykorzystaniu tych samych agentów Komitetu Bezpieczeństwa Powszechnego. Oskarżyli oni zgilotynowanych już gen. Arthura Dillona i Lucyllę Desmoulins o równoległą organizację kolejnego, już niezwiązanego z Dantonem zamachu na Komitet Ocalenia Publicznego, w którym miała brać udział grupa przypadkowo wybranych więźniów. Denuncjatorzy wskazali jako wrogów państwa przypadkowe osoby, większość osadzoną z racji przynależności do przedrewolucyjnej arystokracji i posiadania krewnych-emigrantów. Ostatecznie spośród oskarżonych swoją niewinność zdołały wykazać tylko dwie osoby – jedną z nich był czternastolatek.
Poszukiwania dalszych osób uwikłanych w „spisek” powtarzały się w więzieniu luksemburskim jeszcze kilkakrotnie – łącznie do lipca 1794 zgilotynowano 315 osób na podstawie sfabrykowanych zarzutów.
„Spisek więzień” został ujawniony również w więzieniach Plessis, Carmes, Saint-Lazare i Bicetre. Zorganizowane w podobny sposób prowokacje stały się podstawą do skazania na śmierć dalszych ok. 200 osób. Z dokumentacji zachowanej w Trybunale Rewolucyjnym wynika, że podobne działania były uważane za skuteczne i planowano przeprowadzenie kolejnych prowokacji, mimo ich spadającego oddźwięku społecznego.
Odpowiedzialność za „spisek więzień”.
Po przewrocie thermidoriańskim odpowiedzialnością za masowe egzekucje związane ze „spiskami więzień” jednoznacznie obarczono Robespierre’a i jego zwolenników. Późniejsze badania historyków wykazały jednak, że nie jest możliwe do jednoznacznego ustalenia, na ile Komitet Ocalenia Publicznego był poinformowany o planowanych działaniach Komitetu Bezpieczeństwa Powszechnego i wyrażał na nie zgodę. Wiadomo również, że Komitet Bezpieczeństwa Powszechnego był w stanie samodzielnie organizować tego typu prowokacje (np. sprawa Catherine Théot), a w 1794 był coraz mniej lojalny wobec liderów Komitetu Ocalenia Publicznego.

</doc>
<doc id="1646999" url="https://pl.wikipedia.org/wiki?curid=1646999" title="Malubiting">
Malubiting

Malubiting to drugi pod względem wysokości szczyt grupy Rakaposhi Range, części Karakorum, w północnym Pakistanie. Leży na północnym brzegu Indusu między rzekami Hunza i Shigar. Jest oddalony ok. 40 km na południowy wschód od Rakaposhi i 50 km na wschód od miasta Gilgit. Malubiting opada ponad 4000 metrowymi ścianami na północ i zachód.
Nieudane próby zdobycia tego szczytu miały miejsce w 1955, 1959, 1968, 1969, 1970 i 1971. Pierwsze wejście nastąpiło w 1971 r. Autorami są członkowie austriackiej ekspedycji: K. Pirker, H. Schell, H. Schindlbacher, H. Sturm. 
W 1969 roku w Karakorum wyruszyła polska wyprawa pod kierownictwem Ryszarda Szafirskiego. Skład grupy uzupełniali: Andrzej Heinrich, Andrzej Kuś i Roman Petrycki - filmowiec z telewizji, który pełnił także rolę lekarza. Andrzej Zawada mający być kierownikiem wyprawy, z powodów politycznych nie otrzymał paszportu. Jako że była to pierwsza po II wojnie polska wyprawa w region Himalajów i Karakorum, głównym jej celem był rekonesans drogi dojazdowej i szlaków dojściowych przed planowanym w kolejnych latach atakiem na Kunyang Chhish i następne wyprawy. Droga z Polski do Islamabadu (około 18 000 km) została pokonana samochodem marki Nysa. Wyprawa zaatakowała Malubiting, jednak bardzo trudne warunki uniemożliwiły wejście na główny wierzchołek (dotarto na wysokość 7100 m). Polacy zdobyli jednak jako pierwsi nieznaną wcześniej przełęcz (nazwaną Polan La [Polska Przełęcz] - 5840 m) oraz Malubiting Północny (6843 m n.p.m.). Jak na tak małą wyprawę, był to olbrzymi sukces. Przez pewien czas członkowie wyprawy uznawani byli za zaginionych.

</doc>
<doc id="1647000" url="https://pl.wikipedia.org/wiki?curid=1647000" title="Paralaksa spektroskopowa">
Paralaksa spektroskopowa

Paralaksa spektroskopowa – stosowana w astronomii metoda wyznaczania odległości w oparciu o różnicę pomiędzy jasnością absolutną obiektu a jego zmierzoną jasnością widomą.
Zależność pomiędzy jasnością absolutną a jasnością widomą opisuje wzór formula_1 gdzie formula_2 oznacza jasność widomą, formula_3 jasność absolutną, a formula_4 odległość wyrażoną w parsekach (różnicę formula_5 określa się czasem mianem "modułu odległości").
Jasność widoma może być zmierzona bezpośrednio, metodami fotometrycznymi, natomiast jasność absolutna szacowana jest na podstawie charakterystycznych cech obserwowanego obiektu. Np. w przypadku gwiazdy ciągu głównego można wyznaczyć jej jasność absolutną na podstawie jej typu widmowego (z diagramu Hertzsprunga-Russela), dla cefeidy na podstawie okresu zmian jej blasku (z zależności okres-jasność), wszystkie gwiazdy zmienne typu RR Lyrae charakteryzują się zbliżoną jasnością absolutną w maksimum blasku, supernowe typu Ia osiągają zbliżoną jasność absolutną w chwili wybuchu itp.
Nazwa „paralaksa spektroskopowa” pochodzi stąd, że pierwotnie wykorzystywano tę metodę do pomiaru odległości do gwiazd, których jasności absolutne wyznaczano na podstawie ich widma (z diagramu H-R)
Obiekty, których jasności absolutnie potrafimy z dużą dokładnością określić (i z tego względu szczególnie przydatne do wyznaczania paralaks spektroskopowych) są nazywane świecami standardowymi.
Ze względu na to, że jasności absolutne niektórych świec standardowych (jak np. supernowych) są bardzo duże, metoda paralaksy spektroskopowej pozwala na pomiar odległości nawet do bardzo dalekich obiektów, dla których niemożliwy jest pomiar paralaksy trygonometrycznej.

</doc>
<doc id="1647001" url="https://pl.wikipedia.org/wiki?curid=1647001" title="Cyprian Głowiński">
Cyprian Głowiński

Cyprian Głowiński (ur. 29 września 1892 w Świniuchach, zm. w kwietniu 1940 w Katyniu) – polski bibliotekarz i bibliograf, kapitan sanitarny Wojska Polskiego. Ofiara zbrodni katyńskiej.
Życiorys.
Urodził się 29 września 1892 w Świniuchach na Wołyniu w rodzinie Jana Głowińskiego. Odbył studia lekarskie w Kijowie i Lwowie. W dwudziestoleciu międzywojennym pełnił zawodową służbę w Wojsku Polskim. W 1922 zweryfikowany został w stopniu kapitana ze starszeństwem z 1 czerwca 1919, w korpusie oficerów administracji, a następnie korpusie oficerów służby zdrowia - grupie oficerów sanitarnych. Między innymi, w latach 1932–1939 pełnił służbę na stanowisku bibliotekarza Biblioteki Centrum Wyszkolenia Sanitarnego w Warszawie. Był kierownikiem administracyjnym dwutygodnika „Lekarz Wojskowy”, którego redakcja mieściła się w Warszawie przy ulicy Górnośląskiej 45.
Opracował "Skorowidz alfabetyczny" (autorski i przedmiotowy) czasopisma „Neurologia Polska” (dla tomów I–XV z lat 1910–1932), wydany jako dodatek do tomu XV tego pisma w 1934. Przez kilka lat przygotowywał roczne bibliografie "Nowotwory. Piśmiennictwo polskie" (za lata 1933–1937) ogłaszane w Biuletynie Polskiego Komitetu do Zwalczania Raka „Nowotwory”. W „Lekarzu Wojskowym” opublikował m.in. wspomnienie pośmiertne o lekarzu naczelnym garnizonu miasta stołecznego Warszawy, pułkowniku Marcjanie Zienkiewiczu, które ukazało się także jako odrębny druk (nadbitka) w 1937. W 1939 został internowany przez wojska radzieckie, wiosną 1940 zginął w Katyniu.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty z Marią z Rogowskich, dzieci nie mieli.

</doc>
<doc id="1647003" url="https://pl.wikipedia.org/wiki?curid=1647003" title="Dietmar Danner">
Dietmar Danner

Dietmar Danner (ur. 29 listopada 1950 w Mannheimie) – niemiecki piłkarz występujący na pozycji pomocnika.
Kariera klubowa.
Danner zawodową karierę rozpoczynał w 1968 roku w VfR Mannheim z Regionalligi. W 1971 roku trafił do Borussii Mönchengladbach, grającej w Bundeslidze. W tych rozgrywkach zadebiutował 21 sierpnia 1971 roku w wygranym 5:1 meczu z Arminią Bielefeld. 13 października 1971 roku w wygranym 6:2 pojedynku z Eintrachtem Frankfurt strzelił 2 gole, które był jego pierwszymi w Bundeslidze. W Borussii spędził 9 lat. W tym czasie zdobył z klubem 2 Puchary UEFA (1975, 1979), 3 mistrzostwa RFN (1975, 1976, 1977), Puchar RFN (1973). Z zespołem wywalczył też 2 wicemistrzostwa RFN (1974, 1978), a także wystąpił w finale Pucharu Mistrzów 1977 (porażka z Liverpoolem.
W 1980 roku Danner odszedł do innego pierwszoligowego zespołu, FC Schalke 04. Pierwszy ligowy mecz zaliczył tam 16 sierpnia 1980 roku przeciwko Eintrachtowi Frankfurt (1:4). W 1981 roku spadł z nim do 2. Bundesligi. Wówczas odszedł do 1. FC Saarbrücken z Oberligi. Spędził tam rok, a potem przeniósł się do austriackiego LASK Linz, gdzie w 1983 roku zakończył karierę.
Kariera reprezentacyjna.
W reprezentacji RFN Danner zadebiutował 5 września 1973 roku w wygranym 1:0 towarzyskim meczu ze Związkiem Radzieckim. W 1976 roku został powołany do kadry na Mistrzostwa Europy. Zagrał na nich w meczach z Hiszpanią (1:1) i Jugosławią (2:2, 4:2 po dogrywce). Tamten turniej zespół RFN zakończył na 2. miejscu.
W latach 1973–1976 w drużynie narodowej Danner rozegrał w sumie 6 spotkań.

</doc>
<doc id="1647006" url="https://pl.wikipedia.org/wiki?curid=1647006" title="Stone Cold Steve Austin">
Stone Cold Steve Austin

Steve Austin (ur. 18 grudnia 1964 jako Steven James Anderson, później Steven James Williams) – amerykański wrestler znany głównie z występów w World Championship Wrestling w latach 1991 – 1995 i World Wrestling Federation / Entertainment od 1996.
W WCW był znany jako „Stunning” Steve Austin i był heelem. Razem z Brianem Pillmanem tworzył drużynę The Hollywood Blondes. Potem krótko występował w ECW, gdzie jak sam przyznaje, nauczył się odgrywać postać. Debiutował w WWF jako The Ringmaster, sługa Teda DiBiasego, aby wkrótce się od niego odciąć i stać się niezależnym buntownikiem o pseudonimie Stone Cold. Charakterystyczne dla niego było picie piwa przed wszystkimi i atakowanie przeciwników Stone Cold Stunnerem, nawet poza zaplanowanymi walkami. Mimo charakteru przypisywanego zwykle heelom, jego rywalizacja przeciwko szefowi, Vince'owi McMahonowi, sprawiła, że stał się ulubieńcem publiczności uznawanym za face'a. Wielu analityków uważa go za symbol Attitude Era i przypisuje mu przyczynienie się do zwycięstwa WWF w rywalizacji przeciwko WCW, która powszechnie była nazywana Monday Night Wars.
Jest dwukrotnym posiadaczem WCW World Television Championship, jednokrotnym posiadaczem NWA / WCW World Tag Team Championship, dwukrotnym posiadaczem WCW United States Heavyweight Championship, dwukrotnym posiadaczem WWF Intercontinental Championship, sześciokrotnym posiadaczem WWF Championship / WWF World Heavyweight Champion, czterokrotnym posiadaczem WWF World Tag Team Championship, trzykrotnym zwycięzcą Royal Rumble i od 2009 roku członkiem WWE Hall of Fame.
Dzieciństwo i młodość.
Urodził się 18 grudnia 1964 w Victoria, w stanie Teksas jako Steven James Anderson. Był wychowywany przez matkę Beverly Harrison i ojczyma, Kena Williamsa poślubionego przez Harrison w 1968. Ponieważ Steven Anderson nie znał swojego biologicznego ojca, Jamesa Andersona, zaadoptował Williams jako swoje nazwisko. Miał trzech braci – Scotta, Kevina i Jeffa – oraz młodszą siostrę Jennifer. Dorastał w mieście Edna, gdzie uczęszczał do liceum Edna High School.
W liceum trenował futbol amerykański, należał do stworzenia National Honor Society i otrzymał stypendium futbolowe, które umożliwiło mu studiowanie wychowania fizycznego w college’u Wharton County Junior College, a potem na uniwersytecie University of North Texas. Z przyczyn finansowych nie ukończył studiów i zaczął pracować na stacji załadunkowej przy Houston.
Kariera wrestlerska.
United States Wrestling Association (1988–1991).
W 1988 trenował w szkole wrestlingu „Gentelmena” Chrisa Adamsa przy używanej przez World Class Championship Wrestling (WCCW) i United States Wrestling Association (USWA) arenie Sportatorium w Dallas, w stanie Teksas. Jego pierwsza walka miała miejsce 26 czerwca 1988 w Portland w stanie Oregon. Na początku 1990 roku zaczął występować w Memphis, Tennessee. Opiekujący się nim wrestler Dutch Mantell postanowił, że Steve Williams potrzebuje pseudonimu ringowego, ponieważ podobnie nazywający się wrestler „Dr. Death” Steve Williams był już znany z występów w World Championship Wrestling. Mantell nadał Williamsowi pseudonim Steve Austin, po postaci z serialu "The Six Million Dollar Man". Po około miesiącu Austin powrócił do Teksasu, gdzie rywalizował ze swoim byłym trenerem, Chrisem Adamsem. Ich konflikt był stylizowany na rywalizację między uczniem, a nauczycielem. Valetem Adamsa była wówczas jego żona Toni. Austin mianował swoim valetem byłą żonę swojego rywala, Jeannie Clark. Ich wątek jednak nie miał zakończenia, ponieważ USWA zakończyła występy w Teksasie z powodu sporu prawnego. Od 10 listopada 1990 do maja 1991 Austin wraz z Rodem Price’em był posiadaczem mistrzostwa TWF Tag Team Championship. 25 stycznia 1991 wziął udział w turnieju o mistrzostwo USWA Texas Heavyweight Championship. W ćwierćfinale pokonał Stevena Dane'a, a w półfinale zmierzył się ze swoim partnerem tagteamowym, Rodem Price’em. Ich walka zakończyła się podwójną dyskwalifikacją, więc obaj odpadli z turnieju. W tym samym roku Austin brał udział w turnieju o mistrzostwo USWA Southern Heavyweight Championship – doszedł do finału, w którym został pokonany przez Jeffa Jarretta.
World Championship Wrestling (1991–1995).
Mistrz WCW World Television (1991–1992).
W 1991 roku dołączył do World Championship Wrestling (WCW), gdzie posługiwał się pseudonimem ringowym „Stunning” Steve Austin. Początkowo przez krótki czas jego valetem była Vivacious Veronica. 3 czerwca zdobył tytuł WCW World Television Championship pokonując ówczesnego mistrza Bobby’ego Eatona na cotygodniowej gali "WCW Worldwide". W walce z Eatonem debiutowała także Jeannie Clark, która powracała do roli valeta Austina i używała pseudonimu Lady Blossom. Jako mistrz Television rywalizował między innymi z Joey Maggsem, Bobbym Eatonem i P.N. Newsem. Jednym z jego największych rywali był Dustin Rhodes. 25 sierpnia wziął udział w turnieju o mistrzostwo WCW United States Heavyweight Championship. Pokonał The Z-Mana przez dyskwalifikację w ćwierćfinale i Barry'ego Windhama przez dyskwalifikację w półfinale, ale przegrał w finale ze Stingiem.
W październiku 1991 manager Paul E. Dangerously powrócił do organizacji i w kayfabe miał zamiar zniszczyć WCW od środka "kawałek po kawałku". W tym celu stworzył w strukturach organizacji stajnię heelów o nazwie The Dangerous Alliance. Do stajni przyłączyli się między innymi Steve Austin, Arn Anderson, Rick Rude, Larry Zbyszko i Bobby Eaton. Od tej pory Austin czasem walczył w tag teamie z Rickiem Rude'em.
29 lutego 1992 na gali SuperBrawl Austin i Larry Zbyszko zostali pokonani przez Barry'ego Windhama i Dustina Rhodesa. 16 czerwca Austin i Rude wzięli udział w turnieju tag teamów o tytuł NWA World Tag Team Championship. W pierwszej rundzie z 16 czerwca pokonali Marcusa Alexandra Bagwella i The Z-Mana, a 12 lipca w ćwierćfinale przegrali z Barrym Windhamem i Dustinem Rhodesem, więc odpadli z turnieju. Następnie Austin wziął udział w turnieju G1 Climax. W pierwszej rundzie 6 sierpnia pokonał Arna Andersona, a w ćwierćfinale 10 sierpnia odpadł przegrywając z Keiji Muto. 25 października na gali Halloween Havoc po raz kolejny zmierzył się z Dustinem Rhodesem i Barrym Windhamem, tym razem będąc w tag teamie ze Steve’em Williamsem. Walka zakończyła się remisem z powodu upływu czasu. 17 kwietnia wziął udział w turnieju Nintendo Top Ten Challenge Tournament – odpadł w pierwszej rundzie przegrywając z Ronem Simmonsem. 27 kwietnia przegrał tytuł WCW World Television Championship w walce typu Two out of Three Falls match przeciwko Barry’emu Windhamowi na cotygodniowej gali "WCW Saturday Night". Austin pokonał mistrza i odzyskał tytuł 23 maja w odcinku "WCW WorldWide". 2 września przegrał pas w walce z Rickym Steamboatem na WCW Clash of the Champions.
The Hollywood Blondes (1993).
2 stycznia 1993 utworzył tag team o nazwie The Hollywood Blondes z Brianem Pillmanem, wówczas posługującym się pseudonimem ringowym Flyin' Brian. Tego dnia wygrali swoją pierwszą walkę zespołową – ich przeciwnikami byli Larry Santo i Rikki Nelson. Austin później twierdził, że nauczył się "sztuki udzielania wywiadów" od Pillmana, który częściej przemawiał w imieniu drużyny. 3 marca razem zdobyli mistrzostwo WCW World Tag Team Championship pokonując Ricky’ego Steamboata i Shane’a Douglasa w odcinku "WCW Main Event". Przed sierpniową galą Brian doznał kontuzji kolana, więc w obronie tytułu 18 sierpnia na WCW Clash of the Champions XXIV zastępował go Lord Steven Regal. Tag teamowi towarzyszył Sir William (manager Regala) i kulejący podpierający się kulami Pillman. Austin uważał, że tytuł nie powinien być stawką w walce, skoro jego drużyna nie może występować w oryginalnym składzie, jednak konferansjer Tony Schiavone zauważył, że w przeszłości Pillman jako heel zbyt wiele razy udawał kontuzje żeby nadal było to brane pod uwagę. Pretendentami do tytułu byli wówczas „Pretty” Paul Roma i „The Enforcer” Arn Anderson. W czasie walki Regal odwrócił uwagę sędziego, a William chwycił kulę Pillmana i naszykował ją tak aby Austin mógł pchnąć na nią Andersona. Anderson jednak zrobił unik i na kulę nadział się Austin. Wtedy Anderson przypiął mistrza, w wyniku czego pretendenci wygrali i przejęli mistrzostwo. Niezadowoleni ze współpracy, Hollywood Blondes rozwiązali tag team i rozpoczęli rywalizację. 10 listopada na gali Clash of the Champions XXV Austin pokonał Pillmana.
Walki o WCW United States Heavyweight (1993–1995).
24 października 1993 na Halloween Havoc walczył z Dustinem Rhodesem o należące do Rhodesa mistrzostwo WCW United States Heavyweight Championship i przegrał. 27 grudnia 1993 roku na Starrcade ponownie się zmierzyli i tym razem Austin wygrał, więc przejął tytuł. 20 lutego 1994 na SuperBrawl Austin zmierzył się w walce 3 na 3 przeciwko wszystkim swoim największym rywalom w tym momencie – Stingiem, Pillmanem i Dustinem Rhodesem. Jemu towarzyszyli Rick Rude i Paul Orndorff. Była to walka typu cage match. Drużyna Austina przegrała. W marcu wziął udział w turnieju European Cup "-" 9 marca 1994 pokonał 2 Cold Scorpio, 14 marca pokonał Ricky’ego Steamboata, a w półfinale 18 marca odpadł przegrywając ze Stingiem.
Obronił tytuł WCW United States Heavyweight 17 kwietnia 1994 w walce z The Great Muta na "Spring Stampede," która zakończyła się dyskwalifikacją Muty. 22 maja obronił pas w walce z Johnnym B. Baddem na Slamboree i 17 lipca na Bash at the Beach w walce z Rickym Steamboatem. 24 sierpnia na Clash of the Champions XXVIII stracił pas w walce z Rickym Steamboatem, jednak wkrótce nowy mistrz doznał kontuzji pleców, która uniemożliwiła mu obronę tytułu przez dłuższy czas. Z tego powodu 18 września na gali Fall Brawl mistrzostwo zostało przyznane Steve'owi Austinowi, ponieważ był on bezpośrednio poprzednim mistrzem. Tuż po odzyskaniu tytułu musiał go jednak obronić w walce z „Hacksaw” Jimem Dugganem. Jako że Austin nie był na to przygotowany, przegrał w 27 sekund, stracił pas i tym samym pobił rekord najkrótszego posiadania WCW United States Heavyweigt Championship. Austin podjął nieudane próby odzyskania tytułu w walce z Dugganem 23 października na Halloween Havoc i 16 listopada na Clash of the Champions XXIX.
W 1995 został zwolniony z WCW. Powszechne stało się przekonanie, że Eric Bischoff zwolnił wrestlera, ponieważ uważał, że organizacja na nim nie zarobi, jednak sam Bischoff powiedział w czerwcu 2017 roku w wywiadzie dla Stevena Lombardiego, że zwolnił Austina z powodu jego trwałej kontuzji i złego nastawienia. Austin miał wówczas kontuzję tricepsa, której dostał w czasie objazdowych występów WCW w Japonii.
Extreme Championship Wrestling (1995).
W 1995 na krótki czas dołączył do Extreme Championship Wrestling (ECW) po tym, jak właściciel organizacji, Paul Heyman – który był managerem Austina w WCW posługując się w tym czasie pseudonimem Paul E. Dangerously – złożył mu ofertę pracy. Posługiwał się pseudonimem „Superstar” Steve Austin. Ponieważ jeszcze nie wrócił do zdrowia po kontuzji, przez większość swojego pobytu w ECW głównie wygłaszał przemowy, w których szyderczo krytykował starszych wrestlerów, takich jak Hulk Hogan i Macho Man, a także ze swojego byłego przełożonego, właściciela WCW, Erica Bischoffa. Rywalizował z Sandmanem i Mikeyem Whipwreckiem. Walczył w organizacji tylko dwa razy. 18 listopada na gali November to Remember Whipwreck obronił tytuł ECW World Heavyweight w walce przeciwko Austinowi, a 9 grudnia na December to Dismember w walce 1 na 1 na 1 przeciwko Austinowi i Sandmanowi. Paul Heyman twierdzi, że chciał aby Austin zdobył mistrzostwo, ale Austin odmówił, ponieważ czuł, że "lepiej sprawdza się jako łowca, niż cel łowów". Zdaniem Steve’a Austina, swój późniejszy sukces zawdzięcza pobytowi w ECW, gdzie miał dużą swobodę artystyczną i wykreował swoją postać cynicznego nonkonformisty.
World Wrestling Federation / Enterteinment (od 1995).
Pod opieką Teda Dibiasego (1995–1996).
Dołączył do World Wrestling Federation (WWF) w grudniu 1995 za namową Jima Rossa i Kevina Nasha.
8 stycznia 1996 debiutował w telewizyjnym odcinku programu "Raw Is War" pod pseudonimem The Ringmaster. Pomimo że był już wtedy znany ze swoich występów w WCW i ECW, w kayfabe miał być całkowicie nieznany i zostać sprowadzony do organizacji przez Teda DiBiasego, który mianował go kolejnym posiadaczem tytułu Million Dollar Championship (tytuł stworzony przez samego DiBiasego dla samego siebie). 21 stycznia Ringmaster wziął udział w bitwie na Royal Rumble. Wszedł jako 24 i wyeliminował Hardcore'a Holly'ego – wyrzucił go z ringu ciosem kolana w plecy. Sam został wyeliminowany jako 22 przez Fatu. Steve Austin przyznał później w rzeczywistości, że miał zostać wyeliminowany jako czwarty od końca, ale popełnił błąd, przez który wypadł z ringu za wcześnie.
Chcąc zmienić swój gimmick, Steven Williams zainspirował się emitowanym przez HBO filmem dokumentalnym o Richardzie Kuklinskim, płatnym zabójcy o pseudonimie The Iceman (pl. Ice – "Lód", Man – "człowiek"). Ringmaster naśladował sposób, w jaki Kuklinski opowiadał o swoich zbrodniach nie okazując emocji. Wśród proponowanych przez WWF nowych pseudonimów ringowych dla Williamsa były "Ice Dagger" (pl. "lodowy sztylet"), Chilly McFreeze (pl. Chilly – "Chłodny", Freeze – "Zamrażać"), Otto Von Ruthless (pl. Ruthless – "Bezwzględny") i Fang McFrost (pl. Fang – "Kieł", Frost – "Szron"). Ringmaster jednak zdecydował się na "Stone Cold" (pl. Stone – "Kamień", Cold – "Zimny"), miała go do tego zainspirować jego żona Jeannie Clark, która podając mu herbatę powiedziała aby ją wypił zanim zrobi się "zimna jak kamień". W marcu 1996 ogolił głowę i zmienił swój pseudonim z The Ringmaster na Stone Cold Steve Austin, a jego postać, choć początkowo inspirowana Kuklinskim, coraz bardziej cechowała się brutalnością, nonkonformizmem i wulgarnością. Charakterystyczne dla niego stało się noszenie jeansów i czarnej skórzanej koszuli bez rękawów, pokazywanie środkowego palca i picie piwa marki Budweiser przy różnych okazjach, także w ringu. Jego pierwszym głównym rywalem był Savio Vega. 11 marca zmierzyli się w odcinku "Raw". Ich walka zakończyła się remisem w wyniku wyliczenia obu zawodników. 31 marca Austin na swojej pierwszej gali z serii WrestleMania pokonał Vegę. Vega natomiast pokonał Austina 28 kwietnia na In Your House i 26 maja na Beware of Dog, w walce typu Strap match. Stawką w walce na Beware of Dog była kariera managera Austina, Teda DiBiasego. Ponieważ Stone Cold przegrał, DiBiase musiał opuścić WWF. Później Austin w kayfabe przyznał, że podłożył się w walce, ponieważ DiBiase był dla niego "balastem".
King of the Ring i seria zwycięstw na kolejnych galach (1996).
W 1996 Austin wziął udział w turnieju King of the Ring. Dwa tygodnie wcześniej po raz pierwszy użył swojego nowego finishera, Stone Cold Stunnera. Stone Cold 27 maja pokonał Boba Holly’ego w 1/8 finału i Savio Vegę w ćwierćfinale, a 23 czerwca Marca Mero w półfinale i Jake’a Robertsa w finale. Jake Roberts odgrywał wówczas rolę "odrodzonego chrześcijanina", z czego Austin naśmiewał się w czasie ceremonii koronacyjnej wieńczącej galę. W swojej przemowie po raz pierwszy użył charakterystycznych dla siebie powiedzeń – "Austin 3:16 says I just whipped your ass!" (pl. "Austin 3:16 mówi, że właśnie sprałem ci dupę!"), które nawiązywało do sposobu w jaki często cytuje się Biblię, oraz "Because Stone Cold said so" (pl. "Bo tak powiedział Stone Cold"). To wydarzenie jest promowane przez WWE jako przełomowy moment w karierze Steve’a Austina i symboliczny początek okresu zwanego Attitude Era.
21 lipca 1996 na gali International Incident pokonał Wildmana Marca Mero, 18 sierpnia na Summerslam Yokozunę w walce poprzedzającej galę, 24 sierpnia na Xperience Wildmana Marca Mero, a 20 października na "Buried Alive" Huntera Hearst-Helmsley.
Rywalizacja z The Hart Foundation (1996–1997).
27 października 1996 Brian Pillman – który z powodu rehabilitacji po kontuzji kostki pełnił rolę dodatkowego komentatora – miał przeprowadzić wywiad ze Stone Coldem na temat jego nadchodzącej walki z Bretem Hartem na gali Survivor Series. Austin jednak wolał wykorzystać ten czas aby zwrócić Pillmanowi uwagę na jego częste wyrazy podziwu wobec Harta. Pillman próbował się usprawiedliwić, ale po tym jak nazwał Harta "najlepszym jaki był, najlepszym jaki jest i najlepszym jaki będzie", Austin zaatakował swojego rozmówcę i w kayfabe złamał mu kostkę. 4 listopada w trakcie emisji "Raw is War" Kevin Kelly przeprowadzał na żywo wywiad z Pillmanem w jego własnym domu, w trakcie którego wielokrotnie informował widzów, że Stone Cold był widziany w okolicy, a Pillman powiedział, że jego rodzina otrzymywała od Austina pogróżki, po czym zaprezentował widzom swój pistolet. W pewnym momencie Austin przybył pod dom Pillmana, a kamera na zewnątrz zarejestrowała go walczącego z przyjaciółmi i członkami rodziny Pillmana, którzy próbowali go zatrzymać. W końcu Austin włamał się do domu, a Pillman wycelował do niego z pistoletu i w tym momencie zakłócenia przerwały transmisję wydarzenia. Gdy kamera znów zaczęła funkcjonować, w domu Pillmana był mały tłum ludzi i zamieszanie. Kevin Kelly poinformował widzów, że nikt nie został postrzelony, a Austin wyszedł jak tylko zobaczył pistolet. Nagle do pomieszczenia wbiegł Steve Austin, który natychmiast został wyprowadzony. Austin krzyczał "pozwij mnie", a Pillman wycelował z pistoletu w miejsce, w którym stał włamywacz i krzyczał, że go zabije. To wydarzenie, i użycie wulgarnego słownictwa w jego trakcie, było kontrowersyjne: wywołało zróżnicowany odbiór wśród fanów i uznaje się je za powód spadku oglądalności "Raw is War". stacja otrzymała wiele telefonów od niezadowolonych rodziców, prezes "USA Network" (stacja, która emitowała program) Kay Koplovitz osobiście upomniał prezesa WWF, Vince’a McMahona, a WWF i Brian Pillman przeprosili za ten wątek fabularny i zapewnili, że prawdziwa broń nie została użyta. Pillman zmarł zanim jego wątek doczekał się rozwiązania. 16 listopada na Survivor Series Austin został pokonany przez Breta Harta, 15 grudnia na It’s Time pokonał Goldusta, a 2 grudnia wziął udział w turnieju Middle East Cup – pokonał kolejno Owena Harta i The Undertakera, ale przegrał z Bretem Hartem w finale.
19 stycznia 1997 wziął udział w Royal Rumble. Wszedł na ring jako piąty, przetrwał 45 minut i dokonał dziesięciu eliminacji, co było rekordem w tym czasie. Choć nadal był heelem i jego styl walki był uznawany za nieczysty, widownia wyrażała wobec niego coraz większą przychylność. Pod koniec walki Bret Hart wyrzucił z ringu Austina, ale sędziowie tego nie zauważyli, więc Austin wrócił na ring i wyrzucił z niego Harta eliminując go i wygrywając Royal Rumble. Austin wyeliminował kolejno: Phinneasa Godwinna, Barta Gunna, Jake’a Robertsa, Marca Mero, Owena Harta, Savio Vegę, Jesse’ego Jammesa, Vadera, The Undertakera i Breta Harta. 21 stycznia 1997 na gali Triple Threat przegrał walkę z Vaderem przez dyskwalifikację. 16 lutego na Final Four Bret Hart pokonał jego, Vadera i The Undertakera w walce typu fatal four way, w której nagrodą było mistrzostwo WWF Championship.
23 marca na WrestleMania 13 zmierzył się z Bretem „the Hitmanem” Hartem. Sędzią był Ken Shamrock. W czasie walki Hart zranił Austina w głowę tak mocno, że ten zaczął krwawić, a potem założył mu chwyt Sharpshooter. W kayfabe Austin opierał się nie chcąc się poddać, ale zemdlał z powodu bólu i utraty krwi. Hitman wygrał, ale po walce dalej atakował Austina, przypieczętowując w ten sposób swój heel turn. Shamrock odciągnął Harta od Austina, a Austinowi próbował pomóc inny sędzia, ale Stone Cold zaatakował go swoim finisherem, okazując w ten sposób, że nie chce pomocy.
10 kwietnia 1997 wziął udział w turnieju Kuwait Cup. W pierwszej rundzie pokonał Breta Harta, ale w ćwierćfinale został pokonany przez Owena Harta i wyeliminowany z turnieju. 20 kwietnia na In Your House Stone Cold pokonał Breta Harta w wyniku dyskwalifikacji. 11 maja na Cold Day in Hell został pokonany przez The Undertakera, do czego przyczynił się rozpraszający Austina w trakcie walki Brian Pillman.
Choć Stone Cold i Shawn Michaels byli rywalami, połączyli siły w walce o mistrzostwo WWF World Tag Team Championship. 26 maja 1997 roku w odcinku "Raw is War" pokonali dotychczasowych mistrzów, The British Bulldoga i Owena Harta i przejęli ich tytuł. Stoczyli jednak także pojedynek ze sobą 8 czerwca na gali King of the Ring. Ich walka trwała 22 minuty i zakończyła się dyskwalifikacją obu wrestlerów. 6 lipca na grupa The Hart Foundation (Bret Hart, Jim Neidhart, Owen Hart, The British Bulldog i Brian Pillman) pokonała w walce 5 na 5 Stone’a Colda Steve’a Austina, Kena Shamrocka, Goldusta i tag team The Legion of Doom (Hawk i Animal). 14 lipca 1997 mistrzostwo WWF World Tag Team Championship zostało tymczasowo zawieszone z powodu poważnej kontuzji Shawna Michaelsa. Na swojego nowego partnera Austin wybrał Dude Love'a. Tego dnia odbyła się ich inauguracyjna obrona tytułu przeciwko The British Bulldogowi i Owenowi Hartowi.
3 sierpnia 1997 na gali SummerSlam walczył z Owenem Hartem. Nagrodą w tym pojedynku był należący do Harta pas Intercontinental Championship. Hart jednak popełnił prawdziwy, nieplanowany błąd, kiedy wykonując ruch piledriver ustawił głowę przeciwnika zbyt nisko, przez co Austin w rzeczywistości uderzył głową o ring. Stone Cold był chwilowo sparaliżowany, ale udało mu się przewrócić niezgrabnie przeciwnika, przypiąć go i wygrać. Austn został nowym mistrzem Intercontinental. Gdy opuszczał arenę, trzech sędziów musiało mu pomóc utrzymać się na nogach. Austin powiedział później w wywiadzie (niebędącym częścią rozrywki sportowej), że Owen Hart zadzwonił do niego i przeprosił jeden raz, kiedy Austin leżał w szpitalu. Choć w ciągu kilku miesięcy wrócił do pracy, jego kontuzja szyi później wielokrotnie się odnawiała, utrudniając mu karierę i będąc powodem przedwczesnej emerytury. Austin ze względu na zdrowie musiał zmienić swój styl walki na bardziej oparty na ciosach i kopnięciach.
7 września 1997 na gali Austin wtargnął na ring w czasie walki czterech tag teamów, by zaatakować Owena Harta chwytem Stone Cold Stunner, jednak nie mogąc brać udziału w walkach przez dłuższy czas, zwakował Intercontinental Championship 7 września. Tego dnia wraz z Dude Love’em zwakował też WWF World Tag Team Championship. 5 października Owen Hart zdobył Intercontinental Championship w pojedynku przeciwko Farooqowi. 9 listopada na "Survivor Series" Austin powrócił, pokonał mistrza w walce i odzyskał mistrzostwo. 7 grudnia na gali udało mu się obronić pas w walce przeciwko Rocky’emu Maivii, jednak obaj zmierzyli się następnego dnia w odcinku "RAW" i tym razem Austin przegrał walkę oraz tytuł.
Rywalizacja z Vince’em McMahonem (1998–1999).
18 stycznia 1998 wziął udział w głównej walce na Royal Rumble i wygrał po raz drugi z rzędu, czego do tamtej pory dokonali tylko Hulk Hogan i Shawn Michaels. Austin wszedł na ring jako 24. i wyeliminował kolejno Marca Mero, DOA 8-Ball, Headbanger Thrashera, Kamę Mustafę, Savio Vegę, DOA Chainz i Rocky’ego Maivię. 19 stycznia, w dzień po Royal Rumble, prezes WWF, Vince McMahon wystąpił w ringu wspólnie z bokserem Mikiem Tysonem, aby ogłosić, że Tyson będzie specjalnym sędzią w walce na WrestleManii 14. Segment został jednak przerwany przez Austina, który zaczął szydzić z Tysona i wdał się z nim w bójkę. Stone Cold i Tyson musieli zostać rozdzieleni przez 50 osób, po czym McMahon zaczął krzyczeć w stronę Austina "Zrujnowałeś to!" i kopać wrestlera po głowie. 15 lutego na gali No Way Out Austin wziął udział w walce 4 na 4 – on, Owen Hart, Cactus Jack i Terry Funk pokonali Triple H-a, Savio Vegę i tag team New Age Outlaw (Billy Gunn i Road Dogg). 29 marca na gali Wrestlemania 14 zmierzył się z Shawnem Michaelsem. Sędzią w walce był Mike Tyson. Tyson i Michaels należeli w tym czasie do tej samej stajni – D-Generation X – ale mimo to, Austin pokonał przeciwnika i przejął mistrzostwo WWF. Po walce Mike Tyson znokautował protestującego Michaelsa i na konferencji prasowej oświadczył z Austinem, że on i Austin od początku współpracowali ze sobą. 30 marca w odcinku "Raw Is War" Vince McMahon zaprezentował Austinowi nowy pas i poinformował, że oczekuje od niego ustępliwości. Austin w odpowiedzi zaatakował McMahona manewrem Stunner. Był to początek rywalizacji Austina i McMahona. Prezes stosował różne przekręty i posługiwał się takimi wrestlerami jak Mick Foley, Kane i The Rock aby zdetronizowali mistrza.
Obronił tytuł w walce z Hunterem Hearstem Helmsleyem 4 kwietnia 1998 na gali Mayhem in Manchester. 26 kwietnia na Unforgiven Dude Love pokonał Austina przez dyskwalifikację po tym jak Austin znokautował Vince’a McMahona krzesłem. 2 maja na Over The Edge Austin ponownie zmierzył się z Dude Lovem w walce o tytuł, i tym razem wygrał. 28 czerwca na King of the Ring zmierzył się z Kane’em w walce typu First Blood, w której Kane miał strój zakrywający całe ciało, co ułatwiło mu zwycięstwo i przejęcie tytułu. Stone Cold odzyskał jednak mistrzostwo następnego dnia, pokonując nowego mistrza w odcinku "Raw Is War". 26 lipca na gali Fully Loaded połączył siły z Undertakerem i razem pokonali Mankinda oraz Kane’a w walce o mistrzostwo drużynowe WWF Tag Team Championship. Stracili je jednak 10 sierpnia w odcinku "Raw Is War", w pojedynku czterech tag teamów, kiedy Kane i Mankind pokonali The New Age Outlaws (Road Dogg i Billy Gunn), Rocka i Owena Harta oraz Austina i Undertakera. 30 sierpnia na gali SummerSlam Stone Cold obronił swój tytuł w walce z The Undertakerem.
27 września 1998 na gali Breakdown Austin bronił tytułu WWF Championship w walce z Kane’em i The Undertakerem. Obaj przeciwnicy przypięli Austina jednocześnie, w związku z czym tytuł został zwakowany, a obaj zwycięzcy walczyli o niego 18 października na gali Judgment Day. Sędzią w tej walce był Stone Cold. Starcie zakończyło się bez rozstrzygnięcia, gdy Austin zaatakował obu zawodników, w związku z czym w kayfabe został zwolniony przez Vince’a McMahona. Austin wymusił jednak na prezesie ponowne zatrudnienie następnego dnia w odcinku "Raw Is War", grożąc McMahonowi pistoletem, który okazał się później zabawką. 15 listopada Austin wziął udział w turnieju Deadly Game Tournament na "Suvivor Series", w którym nagrodą był zwakowany pas WWF Championship. W pierwszej rundzie pokonał Big Bossmana przez dyskwalifikację, w związku z czym mógł pominąć ćwierćfinał. Przegrał pojedynek przeciwko Mankindowi w półfinale i odpadł z turnieju. 6 grudnia na Capitol Carnage pokonał w walce typu fatal 4-way Kane’a, Mankinda i The Undertakera. 13 grudnia na pokonał The Undertakera w walce typu Buried Alive match.
24 stycznia 1999 wziął udział w głównej walce na Royal Rumble, w której główną nagrodą była walka o mistrzostwo WWF Championship na najbliższej WrestleManii. Walka ta była poświęcona głównie konfliktowi Steve’a Austina i jego przełożonego, Mr. McMahona, choć obaj większość czasu spędzili poza ringiem. Stone Cold Steve Austin wszedł na ring jako pierwszy, a Mr. McMahon jako drugi. Obaj uczestniczyli w tej walce do samego końca. W pewnym momencie opuścili ring przechodząc pod najniższą liną, co oznacza, że nie zostali wyeliminowani. Ich walka przeniosła się za kulisy, a do atakowania Austina przyłączyła się stajnia The Corporation. Stone Cold został odwieziony ambulansem do szpitala, a McMahon dołączył do ekipy komentatorskiej. Później jednak Austin powrócił na wydarzenie tym samym ambulansem, którym został odwieziony. Gdy w walce pozostali już tylko dwaj uczestnicy, niebiorący oficjalnie udziału w głównym wydarzeniu gali The Rock odwrócił uwagę Austina, co pozwoliło McMahonowi wyeliminować przeciwnika i wygrać.
13 lutego 1999 w odcinku "Raw Is War" pokonał Mankinda przez dyskwalifikację w walce 1 na 1, a potem wziął udział w Corporate Gauntlet – walce, w której musiał pokonać wszystkich członków stajni The Corporation. Austin pokonał kolejno Kena Shamrocka przez dyskwalifikację, Testa przez dyskwalifikację, Kane’a przez dyskwalifikację, Chynę przez dyskwalifikację i Big Bossmana przez dyskwalifikację, a potem przypiął Vince’a McMahona. 13 lutego 1999 zmierzył się z McMahonem na gali St Valentines Day Massacre w walce typu Cage match. W czasie starcia Big Show wszedł na arenę i wyrwał część kraty, przez którą Austin się wydostał i tym sposobem wygrał walkę, gdyż jako pierwszy uciekł z klatki. 28 marca na gali WrestleMania XV pokonał Rocka w walce o WWF Championship. Obronił tytuł 25 kwietnia na Backlash w walce rewanżowej. Obronił też tytuł 16 maja na No Mercy UK w walce typu Triple Threat przeciwko The Undertakerowi i Triple H-owi. 23 maja na "Over the Edge" przegrał swoje mistrzostwo w walce z The Undertakerem.
7 czerwca Vince McMahon ujawnił się jako anonimowy do tej pory handler Undertakera i tym samym osoba odpowiedzialna za porwanie swojej córki, Stephanie McMahon. W odpowiedzi na to ujawnienie, Stephanie i jej matka, dyrektor generalny WWF, Linda McMahon, oświadczyły, że posiadają połowę udziałów WWF i w związku z tym zarządzają przekazanie stanowiska dyrektora generalnego firmy Steve'owi Austinowi. 27 czerwca na King of the Ring Austin wziął udział w walce typu ladder match przeciwko Shane'owi i Vince'owi McMahonowi. Stawką pojedynku było stanowisko zarządcze Austina. Ponieważ McMahonowie współpracowali ze sobą, Vince McMahon wygrał walkę i został nowym dyrektorem generalnym WWF.
Rywalizacja z Triple H-em i wątek potrącenia przez samochód (1999–2001).
28 czerwca 1999 w odcinku "Raw Is War" pokonał Undertakera i odzyskał mistrzostwo WWF Championship, 25 lipca na Fully Loaded wygrał rewanż będący walką typu First Blood, a 22 sierpnia na SummerSlam stracił tytuł w walce typu Triple Threat. Walkę wygrał Mankind, a udział brał jeszcze Triple H. 26 września na Unforgiven Triple H zdobył tytuł pokonując w jednej walce Rocka, Big Showa, Kane’a, Mankinda i British Bulldoga. Po walce jednak zaskoczył go Stone Cold, który zaatakował go manewrem Stunner. W tym momencie Triple H stał się głównym rywalem Austina. 11 października w odcinku "Raw Is War" Stone Cold zamknął swojego rywala w jednym pokoju z grzechotnikiem teksańskim i zgasił światła. 17 października na "No Mercy" Triple H pokonał Austina w walce typu No Holds Barred match i zatrzymał mistrzostwo. Obaj mieli zmierzyć się ponownie na Survivor Series 14 listopada, jednak w trakcie wydarzenia Austin został potrącony przez samochód. Kondycja Austina była na tyle zła, że musiał zawiesić swoje występy w organizacji na rok, a w tym czasie WWF poszukiwało sprawcy ataku. W walce o mistrzostwo przeciwko Triple H-owi i The Rockowi zastąpił go Big Show, który wygrał i przejął tytuł. W rzeczywistości kontuzja szyi Austina się odnowiła, więc wrestler potrzebował operacji i długiej rehabilitacji. Wątek potrącenia przez samochód miał wyjaśnić jego nieobecność.
9 października 2000 roku Mick Foley, ówczesny komisarz RAW"," oświadczył publicznie, że wszystkie dowody wskazują na to, że kierowcą, który potrącił Steve’a Austina był Rikishi. Oskarżony przyznał się do winy i oświadczył, że zrobił to dla swojego kuzyna, The Rocka, aby pomóc mu w karierze. Austin powrócił 22 października na "WWF No Mercy", gdzie stoczył pojedynek typu No Holds Barred z Rikishim. Pod koniec walka przeniosła się poza arenę, gdzie Austin chciał przejechać przeciwnika swoim samochodem, ale przypadkiem wjechał w nadjeżdżający prostopadle samochód policyjny i został aresztowany, w związki z czym walka zakończyła się bez rozstrzygnięcia. 6 listopada Austin walczył w pojedynku 1 na 2 przeciwko Rikishiemu i Kurtowi Anglowi, ale starcie zakończyło się bez rozstrzygnięcia, ponieważ Triple H niespodziewanie wbiegł na ring, zaatakował Austina młotem kowalskim i przyznał się, że to on zapłacił Rikishiemu aby przejechał Stone’a Colda samochodem. 19 listopada na Survivor Series Austin zmierzył się z Triple H-em, jednak walka wymknęła się spod kontroli. Gdy starcie przeniosło się za kulisy, Triple H próbował uciec samochodem, ale Stone Cold złapał ten samochód przy pomocy dźwigu i upuścił go z dużej wysokości z przeciwnikiem w środku. Walka oficjalnie zakończyła się bez rozstrzygnięcia.
2 grudnia na Rebellion Kurt Angle pokonał Rikishiego, Steve’a Austina i The Rocka w Fatal 4-way broniąc WWF Championship. 10 grudnia na Armageddon Kurt Angle wygrał walkę sześciu osób, w której oprócz niego brali udział The Rock, Steve Austin, Triple H, Rikishi i Undertaker.
21 stycznia 2001 wziął udział w głównej walce na Royal Rumble i wygrał. Wszedł na ring jako 27. i wyeliminował kolejno Haku, Billy’ego Gunna i Kane’a. Na gali No Way Out 25 lutego miała miejsce seria trzech walk, która miała zakończyć konflikt Austina i Triple H-a. Austin wygrał standardową walkę 1 na 1, a Triple H wygrał Street Fight i Steel Cage match. Triple H został ogłoszony zwycięzcą.
Układ z Vince’em McMahonem (2001).
1 kwietnia na gali Wrestlemania X-Seven zmierzył się z Rockiem w walce bez dyskwalifikacji o należący do Rocka pas WWF Championship. Stone Cold nie radził sobie, więc dał znak znajdującemu się w okolicach ringu Vincowi McMahonowi, który podał Austinowi składane krzesło. Austin wykorzystał przedmiot jako broń, wygrał walkę oraz tytuł i świętował zwycięstwo razem z prezesem WWF. Był to heel turn, który szczególnie poruszył publiczność zważywszy, że wydarzenie miało miejsce w Teksasie – rodzinnym mieście Austina. Następnego dnia w "Raw Is War" odbyła się walka rewanżowa typu Steel Cage match. Zakończyła się ona bez rozstrzygnięcia, ponieważ Triple H wtargnął na ring i zaatakował Rocka. Później tego wieczoru Steve Austin, Triple H i Vince McMahon utworzyli stajnię o nazwie Power Trip. Austin jako heel okazywał objawy szaleństwa. Miał obsesję na punkcie swojego przełożonego i często mówił do siebie. Był jednak nadal zbyt popularny, żeby publiczność była mu nieprzychylna. Próbując to zmienić Austin między innymi zaatakował Litę wielokrotnie bijąc ją krzesłem.
29 kwietnia 2001 na No Mercy razem z Triple H-em, który był mistrzem Intercontinental, pokonał The Brothers of Destruction (Kane i Undertaker) w walce o należące do ich przeciwników mistrzostwo WWF World Tag Team Championship. 29 kwietnia 2001 razem z Triple H-em zdobył WWF World Tag Team Championship pokonując dotychczasowych mistrzów, na gali Backlash. Utracili tytuły przegrywająca z Chrisem Jericho i Chrisem Benoit 21 maja w odcinku "Raw Is War". 20 maja na gali Judgment Day Austin pokonał The Undertakera w walce o swoje mistrzostwo WWF Championship. 24 czerwca na gali King of the Ring broniąc tytułu pokonał Chrisa Jericho i Chrisa Benoit w walce typu Triple Threat.
Lider The Alliance i rywalizacja z Kurtem Angle’em (2001–2002).
Po tym jak WWF wykupiło WCW i wprowadziło w swojej organizacji wątek inwazji, 16 lipca 2001 Austin powrócił do swojego stylu bycia sprzed heel turnu na prośbę McMahona, nadal jednak będąc heelem. Na gali WWF Invasion w walce 5 na 5 reprezentująca dawne WCW i ECW drużyna The Alliance (Booker T, Diamond Dallas Page, Rhyno, Bubba Ray Dudley i D-Von Dudley) pokonała Team WWF (Stone Cold Steve Austin, Kurt Angle, Chris Jericho, The Undertaker i Kane). W czasie walki Stone Cold zwrócił się przeciwko swojej drużynie i dołączył do Alliance, w związku z czym zaczął rywalizować z liderem grupy WWF Team, Kurtem Angle’em. 19 kwietnia został zdyskwalifikowany w walce ze swoim rywalem na SummerSlam za zaatakowanie sędziego. W ramach rywalizacji Austin i Angle często atakowali się nawzajem za kulisami. Stone Cold ukradł medale olimpijskie Kurta Angle i wrzucił je do rzeki, a Angle w odpowiedzi porwał Austina i groził mu wrzuceniem do rzeki jeśli nie otrzyma kolejnej szansy na walkę o tytuł – Austin błagał wówczas o litość, co zaszkodziło jego reputacji lidera w drużynie The Alliance. 4 września po przegranej walce z Robem Van Damem uszkodził sobie kciuk i potrzebował dwóch szwów. 23 września na Unforgiven pokonał Austina i tym samym odebrał mu WWF Championship. 8 października w walce rewanżowej, w odcinku "Raw Is War", sędzia specjalny William Regal zwrócił się przeciwko Anglowi, co umożliwiło Austinowi zwycięstwo i odzyskanie tytułu. Obronił tytuł 21 października na No Mercy w walce typu Triple Threat przeciwko Robowi Van Damowi i Kurtowi Anglowi. Próbując sabotować Austina, Vince McMahon zaatakował go krzesłem, przez co wrestler potrzebował dwunastu szwów. 3 listopada na Rebellion Stone Cold obronił tytuł w walce z Rockiem. 18 listopada na "Survivor Series" drużyna wrestlerów wiernych firmie (The Rock, Big Show, The Undertaker, Kane i Chris Jericho) pokonała The Alliance (Stone Cold Steve Austin, Shane McMahon, Kurt Angle, Booker T i Rob Van Dam). Rock przypiął Austina dzięki pomocy Kurta Angle, który zwrócił się przeciwko swojej drużynie. Następnie wszyscy członkowie The Alliance zostali zwolnieni, jeśli nie posiadali jakiegoś tytułu, tak jak Stone Cold. 9 grudnia na Vengeance Chris Jericho pokonał mistrza WWF Championship Steve’a Austina i mistrza World Heavyweight Championship The Rocka w dwóch osobnych walkach, przejmując ich tytuły i unifikując je tworząc w ten sposób Undisputed WWF Championship. 20 stycznia 2002 Austin wziął udział w głównej walce na Royal Rumble. Wszedł na ring jako dziewiętnasty. Wyeliminował kolejno Christiana, Chucka Palumbo, Perry’ego Saturna, Val Venisa, Testa, Hurricane'a (z pomocą Triple H-a) i Bookera T. Sam jednak został wyeliminowany przez Kurta Angle.
Ostatnie wątki, konflikt z WWF i zakończenie kariery (2002–2003).
17 lutego 2002 na No Way Out Chris Jericho obronił pas Undisputed WWF Championship w walce z Austinem, po czym stajnia nWo interweniowała w ringu i na plecach Austina namalowała sprayem litery "nWo", co było początkiem rywalizacji między stajnią, a Stone’em Coldem. 17 marca na Wrestlemanii X-8 Austin pokonał Scotta Halla, 21 kwietnia na No Mercy przegrał z The Undertakerem, 4 maja na Insurrextion pokonał Big Showa, a 19 maja na Judgement Day pokonał Rica Flaira i Big Showa w walce 2 na 1. Od czerwca 2002 nie brał udziału w walkach i nie występował w WWF z powodu sporu dotyczącego kierunku, w jakim zmierzała jego postać. WWF chciało aby Steve Austin przegrał walkę z Brockiem Lesnarem w zwykłym odcinku "Raw Is War", a Austin uważał, że to powinno się odbyć na gali pay-per-view. Ponadto, później Austinowi postawiono zarzuty stosowania przemocy wobec swojej żony Debry Marshall. W listopadzie Steve Austin wyraził chęć powrotu do organizacji.
10 lutego 2003 w "WWE Raw" (dawne "Raw Is War") publiczność zobaczyła Austina po długiej przerwie na titantronie. 23 lutego na gali No Way Out po raz pierwszy od 2002 pojawił się na arenie we własnej osobie. W trakcie wydarzenia pobił Erica Bischoffa. 3 marca po raz pierwszy od 2002 wystąpił w odcinku "WWE Raw". Wygłosił przemowę, w której podziękował fanom, i w trakcie której The Rock rzucił mu wyzwanie. Ich rywalizacja zakończyła się 30 marca na "WrestleManii XIX", kiedy The Rock pokonał Austina. Była to ostatnia walka w karierze Stone’a Colda. Następnego dnia manager generalny Eric Bischoff zwolnił Austina pod pretekstem ukrywania swoich problemów zdrowotnych. Zdrowie Austina związane z ciągle odnawiającą się kontuzją szyi w rzeczywistości naprawdę zaczęło się pogarszać.
Sporadyczne występy od 2003 roku.
Austin przestał brać czynny udział w walkach, ale 28 kwietnia 2003 dyrektor generalny Linda McMahon mianowała go drugim, równym Ericowi Bischoffowi managerem Raw. Jako manager rywalizował z Bischoffem poprzez psikusy i zawody niewymagające walki (na przykład konkurs jedzenia ciast 15 czerwca). Do ważniejszych decyzji podejmowanych przez Austina należały między innymi przywrócenie tytułu Intercontinential 5 maja, ponowne zatrudnienie komentatora Jima Rossa 5 maja i ustanowienie walki typu Elimination Chamber głównym wydarzeniem gali SummerSlam 4 kwietnia. 20 października Bischoff rzucił Austinowi wyzwanie – obaj managerowie mieli zebrać drużyny po 5 osób, które zmierzą się ze sobą na "Survivor Series", a lider przegranej drużyny zrezygnuje ze stanowiska managera. 16 listopada drużyna Bischoffa (Chris Jericho, Christian, Randy Orton, Scott Steiner i Mark Henry) pokonała drużynę Austina (Shawn Michaels, Rob Van Dam, Booker T, Bubba Rayand D-Von Dudley), więc Austin zrzekł się stanowiska. Powrócił jednak 29 grudnia jako szeryf Raw. Od tego momentu charakterystyczne dla niego było przemieszczanie się po arenie quadem. Pojawia się na galach sporadycznie, w wielu walkach pełnił rolę sędziego specjalnego.
1 kwietnia 2006 wprowadził Breta Harta do WWE Hall of Fame. W grudniu 2007 zmienił prawnie swoje imię na swój pseudonim ringowy, Steve Austin. 31 marca 2007 wprowadził Jima Rossa do WWE Hall of Fame. 4 kwietnia 2009 sam został wprowadzony do Hall of Fame przez Vince’a McMahona. W 2011 roku prowadził program "WWE Tough Enough", w którym WWE miało wyłonić swoich przyszłych zawodników. Od kwietnia 2013 prowadzi podcasty w "WWE Network". Jego seria "The Steve Austin Show" nie posiada treści niecenzuralnych, w przeciwieństwie do jego drugiego programu, a "The Steve Austin Show – Unleashed!".
Inne media.
Gry komputerowe.
Pojawił się w jednej grze WCW, "WCW The Main Event" (GB, 1994).
W "Fire Pro Wrestling" (2001, GB, GBA) postać inspirowana nim nazywała się The Bionic Man Steve Majors.
Pojawił się też w 32 grach WWE. Były to kolejno: "WWF War Zone" (1998, N64, PS), "WWF Attitude" (1999, N64, GB, PS, DC), "WWF WrestleMania 2000" (1999, N64, GB, GBC), "WWF SmackDown!" (2000, PS), "WWF Royal Rumble" (2000, DC), "WWF No Mercy" (2000, N64), "" (2000, PS), "WWF Betrayal" (2001, GB, GBC), "WWF Road To Wrestlemania" (GB, GBA), "WWF SmackDown! Just Bring It" (2001, PS2), "WWE RAW" (2002, Xbox, PC), "WWE Wrestlemania X-8" (2002, GC), "WWE SmackDown! Shut Your Mouth" (2002, PS2), "WWE Crush Hour" (2003, GC, PS2), "WWE Wrestlemania XIX" (2003, GC), "WWE RAW 2" (2003, Xbox), "WWE SmackDown! Here Comes The Pain" (2003, PS2), "WWE Day Of Reckoning 2" (2005, GC), "WWE SmackDown! vs. RAW 2006" (2005, PS2, PSP), "WWE SmackDown vs. Raw 2007" (2006, Xbox, Xbox360, PS2, PSP), "WWE SmackDown! vs. RAW 2008" (2007, Wii, DS, Xbox360, PS2, PS3, PSP), "WWE Legends Of WrestleMania" (2009, Xbox360, PS3), "WWE SmackDown vs. RAW 2010" (2009, Wii, DS, Xbox360, PS2, PS3, PSP), "WWE SmackDown vs. RAW 2011" (2010, Wii, Xbox360, PS2, PS3, PSP), "WWE All-Stars" (2011, Wii, 3DS, Xbox360, PS2, PS3, PSP), "WWE '12" (2011, Wii, Xbox360, PS3), "WWE '13" (2012, Wii, Xbox360, PS3), "WWE 2K14" (2013, Xbox360, PS3), "WWE 2K15" (2013, Xbox360, XboxOne, PS3, PS4, PC), "WWE 2K16" (2015, Xbox360, XboxOne, PS3, PS4, PC), "WWE 2K17" (2016, Xbox360, XboxOne, PS3, PS4, PC) i "WWE 2K18" (Switch, PS4, XboxOne, PC).
Gra "WWE 2K16" jest mu szczególnie poświęcona. Steve Austin znajduje się na okładce, a w trybie "Showcase" gracz może sukcesywnie odwzorowywać kolejne ważne momenty w jego karierze.
Życie prywatne.
Był żonaty cztery razy. Ma dwie biologiczne córki i jedną adoptowaną. Jego pierwszą żoną była Kathryn Burrhus, którą poznał w liceum i ożenił się z nią 24 listopada 1990. Rozwiedli się 7 sierpnia 1992. Po raz drugi ożenił się 18 grudnia 1992 z Jeannie Clark, która była w tym czasie jego valetem. Razem mają dwie córki, Stephanie (ur. 1992) i Cassidy (ur. 1996). Austin adoptował także córkę Clark z pierwszego małżeństwa, Jade Adams. Austin i Clark rozwiedli się 5 lutego 2003. Po rozwodzie ich córki zamieszkały z matką w Wielkiej Brytanii. 13 września 2000 poślubił wrestlerkę Debrę Marshall. Ich małżeństwo zostało unieważnione 12 października 1998 w związku z zarzutami stosowania przemocy przez Austina wobec Debry. Od 2009 roku jest żonaty z Kristin Feres.
Problemy z prawem.
Dwa lata po poślubieniu Debry Marshall Austinowi postawiono zarzut przemocy domowej. 15 czerwca 2002 policja przyjechała na wezwanie do jego mieszkania w San Antonio w Teksasie, gdzie znalazła rozhisteryzowaną Debrę Marshall pokrytą siniakami. Austin opuścił dom i został poproszony przez policję aby nie wracał. 14 kwietnia został aresztowany, a 25 listopada sąd wydał wyrok wymierzenia kary oskarżonemu, ale de facto nie ogłaszał go winnym. Austin otrzymał w ramach kary rok okresu próbnego, w trakcie którego miał zakaz spożywania alkoholu, tysiąc dolarów grzywny i 80 godzin prac społecznych. Marshall oświadczyła, że powodem brutalnego zachowania Austina było zażywanie steroidów i że Austin pobił ją trzy razy, ale WWF zabroniło jej informowania o tym mediów z obawy, że firma poniesie milionowe straty. WWF nie przyznało się do zarzutów. Austin i Debra rozwiedli się 5 lutego 2003.

</doc>
<doc id="1647007" url="https://pl.wikipedia.org/wiki?curid=1647007" title="Diran">
Diran

Diran – szczyt w grupie Rakaposhi Range, części Karakorum. Leży w północnej części Pakistanu. Ma kształt piramidy, leży na wschód od Rakaposhi. Wznosi się prawie 3,5 kilometra ponad opływającym go lodowcem.
Pierwsze udane wejście na Diran miało miejsce w 1968 r. Dokonali tego członkowie austriackiej ekspedycji: Rainer Goeschl, Rudolph Pischinger i Hanns Schell.

</doc>
<doc id="1647008" url="https://pl.wikipedia.org/wiki?curid=1647008" title="Diktatura">
Diktatura



</doc>
<doc id="1647012" url="https://pl.wikipedia.org/wiki?curid=1647012" title="Gyorgy Horkai">
Gyorgy Horkai



</doc>
<doc id="1647015" url="https://pl.wikipedia.org/wiki?curid=1647015" title="Humberto de Araujo Benevenuto">
Humberto de Araujo Benevenuto



</doc>
<doc id="1647016" url="https://pl.wikipedia.org/wiki?curid=1647016" title="Jaemjoe">
Jaemjoe



</doc>
<doc id="1647017" url="https://pl.wikipedia.org/wiki?curid=1647017" title="Lajos Bokros">
Lajos Bokros

Lajos Bokros (ur. 26 czerwca 1954 w Budapeszcie) – węgierski polityk i ekonomista, minister finansów w latach 1995–1996, poseł do Parlamentu Europejskiego VII kadencji.
Życiorys.
Lajos Bokros w 1980 uzyskał dyplom doktora ekonomii i finansów na Uniwersytecie Ekonomicznym w Budapeszcie.
W latach 1980–1986 był pracownikiem naukowym Instytutu Badań Finansowych w Ministerstwie Finansów, a od 1986 do 1987 pełnił funkcję szefa jego Wydziału Finansów Publicznych. W latach 1987–1989 zajmował stanowisko zastępcy dyrektora, a w latach 1989–1991 stanowisko dyrektora Narodowego Banku Węgier. Od 1990 do 1991 był dyrektorem Państwowej Agencji Nieruchomości. W okresie 1990–1995 pełnił funkcję prezesa Giełdy Budapeszteńskiej. W latach 1991–1995 zajmował stanowisko CEO Banku Budapeszteńskiego.
Od 1 marca 1995 do 29 lutego 1996 był ministrem finansów w gabinecie premiera Gyuli Horna. W 1995 był współautorem radykalnego planu stabilizacji węgierskiej gospodarki. Zakładał on ograniczenie wydatków rządowych, wprowadzenie ceł importowych oraz dewaluację forinta i stabilizację jego kursu. Rezultatem wprowadzenia planu była redukcja deficytu budżetowego i zadłużenia zagranicznego oraz zwiększenie wzrostu gospodarczego i zmniejszenie inflacji.
W latach 1996–2004 pracował w Banku Światowym, pełniąc początkowo funkcję doradcy, a następnie funkcję dyrektora Biura Finansowego ds. Europy i Azji Centralnej. W 2004 Lajos Bokros objął stanowisko profesora ekonomii i polityki publicznej na Uniwersytecie Środkowoeuropejskim w Budapeszcie. W 2009 uzyskał mandat posła do Parlamentu Europejskiego z listy centroprawicowego Węgierskiego Forum Demokratycznego, które rozwiązało się w 2011. W PE zasiadał do 2014.

</doc>
<doc id="1647018" url="https://pl.wikipedia.org/wiki?curid=1647018" title="Herbert Rosendorfer">
Herbert Rosendorfer

Herbert Rosendorfer (ur. 19 lutego 1934 w Bolzano, zm. 20 września 2012 w Eppan an der Weinstraße) – pisarz, kompozytor i prawnik austriacki pochodzący z Tyrolu Południowego. 
Życiorys.
Od 1939 roku mieszkał w Monachium, gdzie także studiował (początkowo malarstwo, następnie prawo). Od 1967 roku pracował jako sędzia w Monachium i Naumburgu a od 1990 roku wykładał literaturę bawarską na monachijskim Uniwersytecie Ludwika i Maksymiliana. Początkowo publikował opowiadania w czasopismach, a w 1966 wydał w Szwajcarii pierwszą książkę pt. "Szklany klosz" (niem. "Die Glasglocke"). Napisał kilkadziesiąt powieści i zbiorów opowiadań. Jest też autorem scenariuszy filmów telewizyjnych (także odcinków seriali), sztuk teatralnych, biografii, drobnych form literackich. Skomponował również kilka libretto operowych. Za swoją twórczość otrzymał wiele nagród. Po przejściu na emeryturę w 1997 wrócił na stałe do Tyrolu Południowego. 
Twórczość.
W Polsce ukazały się następujące książki: 

</doc>
<doc id="1647021" url="https://pl.wikipedia.org/wiki?curid=1647021" title="Górnik Bytom">
Górnik Bytom

KS Górnik Bytom – polski klub tenisowy z siedzibą w Bytomiu.
Powstanie klubu.
Założony na przełomie 1950 i 1951, do głównych działaczy tamtego okresu należeli: Antoni Chmieliński, Antoni Bentkowski, Tadeusz Maliszewski, Marian Ogniewski, Władysław Jezierski. Do Bytomia przybyli oni ze Lwowa oraz z frontów II wojny światowej. W 1956 pozyskano opiekuna tj. PBSz (Przedsiębiorstwo Budowy Szybów) oraz w 1957 PRG (Przedsiębiorstwo Robót Górniczych). 
Zawodnicy.
Klub reprezentowali m.in. Katarzyna Teodorowicz, Renata Skrzypczyńska, Paula Kania, Sandra Zaniewska, Grzegorz Panfil, Błażej Koniusz, Mateusz Kowalczyk, Jerzy Janowicz, Magdalena Fręch, Weronika Falkowska, Grégoire Barrère, Stefania Rogozińska-Dzik, Vít Kopřiva
Organizowane turnieje.
Na kortach Górnika siedmiokrotnie dotąd odbyły się Narodowe mistrzostwa Polski w tenisie w latach: 1983, 1985, 1995 (mężczyźni), 1999, 2020, 2021 i 2022. Poza tym w Bytomiu trzykrotnie odbyły się spotkania w ramach Pucharu Davisa, w 1997 z Wybrzeżem Kości Słoniowej, w 2000 z Estonią oraz w 2001 roku z Izraelem.
Ponadto w latach 1993-1999 w Bytomiu rozgrywano turniej kobiet Spring Bowl. Od 2005 roku do 2015 roku Górnik był gospodarzem męskiego turnieju Bytom Open, który w latach 2007-2010 miał rangę ATP Challenger. W 2019 roku rozegrano żeński turniej Śląskie Open, a w 2022 roku męski turniej Bytom Cup.
Superliga.
W 2022 roku w pierwszej edycji rozgrywek SuperLIGI o Drużynowe mistrzostwo Polski Górnik Bytom zajął piąte miejsce notując trzy zwycięstwa i cztery porażki. W barwach klubu wystąpili: Zuzanna Bednarz, Olivia Bergler, Weronika Falkowska, Ukrainka Daria Lopatetska, Stefania Rogozińska-Dzik, Francuz Grégoire Barrère, Czech Vít Kopřiva, Ukrainiec Georgii Kravchenko, Wojciech Marek, Martyn Pawelski i Maciej Ziomber.

</doc>
<doc id="1647024" url="https://pl.wikipedia.org/wiki?curid=1647024" title="Baltoro Kangri">
Baltoro Kangri

Baltoro Kangri (znany też jako Złoty Tron) - szczyt w grupie Masherbrum Range, części Karakorum. Leży w północnym Pakistanie, na południe od Gaszerbrum, a na wschód od Chogolisy. Jest to 82 szczyt Ziemi.

</doc>
<doc id="1647025" url="https://pl.wikipedia.org/wiki?curid=1647025" title="Rząd Silvia Berlusconiego">
Rząd Silvia Berlusconiego



</doc>
<doc id="1647026" url="https://pl.wikipedia.org/wiki?curid=1647026" title="Współczynnik Sorensena">
Współczynnik Sorensena



</doc>
<doc id="1647029" url="https://pl.wikipedia.org/wiki?curid=1647029" title="Eduard Curten">
Eduard Curten



</doc>
<doc id="1647030" url="https://pl.wikipedia.org/wiki?curid=1647030" title="Eduard Cuerten">
Eduard Cuerten



</doc>
<doc id="1647031" url="https://pl.wikipedia.org/wiki?curid=1647031" title="Magnus Scheving">
Magnus Scheving



</doc>
<doc id="1647032" url="https://pl.wikipedia.org/wiki?curid=1647032" title="Leon Syrovatski">
Leon Syrovatski



</doc>
<doc id="1647033" url="https://pl.wikipedia.org/wiki?curid=1647033" title="Sejad Krdzalić">
Sejad Krdzalić



</doc>
<doc id="1647034" url="https://pl.wikipedia.org/wiki?curid=1647034" title="MSC in Pool">
MSC in Pool

MSC in Pool (pol. MSC w puli) - funkcjonalność sieci komórkowych umożliwiająca podłączenie Kontrolera Stacji Bazowych (GSM, CDMA2000) lub Radio Network Controllera (UMTS) do puli central MSC. 
Do zalet tej funkcjonalności można zaliczyć:
Pierwsza komercyjna implementacja tej technologii została wdrożona przez firmę Ericsson w styczniu 2007 
w sieci meksykańskiego operatora Telcel. 
Topologia połączeń pomiędzy siecią radiową a szkieletową związaną z komutacją łączy.
W telefonii komórkowej sieć radiowa oparta jest na systemie stacji bazowych. 
Kilkaset stacji bazowych podłączonych jest do jednego Kontrolera Stacji Bazowych (ang. "Base Station Controller", BSC) lub Radio Network Controllera (RNC). Zazwyczaj poszczególne BSC lub RNC jest połączone z jedną centralą MSC, która służy do zestawiania połączeń głosowych, przesyłania SMSów, a w systemach UMTS także do zestawiania wideorozmów. 
Dzięki funkcjonalności "MSC in Pool", poszczególne RNC i BSC mogą być podłączone do całej puli MSC. To, do której z central zostanie skierowana rozmowa zainicjowana na obszarze kontrolowanym przez dane RNC/BSC, zależy od konfiguracji (która może być łatwo zmieniona z poziomu centrum zarządzania siecią), lub algorytmów zaimplementowanych w kontrolerach, które mogą brać na przykład pod uwagę obciążenie poszczególnych MSC. 
Sieć może być zdefiniowana jako jedna pula MSC lub pewna liczba pul. Każde z MSC może należeć tylko do jednej puli. Wszystkie komórki (ang. "cells") obsługiwane przez wszystkie RNC podłączone do danej puli tworzą tzw. "pool area", wewnątrz której terminal nie musi zmieniać MSC, w którym będzie zarejestrowany. 
Niektóre RNC mogą być podłączone do dwóch pul, kontrolowane przez nie komórki będą należeć do obu "pool area".
Terminologia.
W materiałach handlowych i artykułach technicznych funkcjonalność będąca przedmiotem tego artykułu określana jest jako 
"MSC in Pool" lub "MSC Pool". W specyfikacjach 3GPP stosuje się też często określenie "Iu-flex" (Iu to nazwa interfejsu pomiędzy RNC a siecią szkieletową, a flex pochodzi od angielskiego słowa "flexible" - elastyczny, łatwo dostosowujący się).

</doc>
<doc id="1647035" url="https://pl.wikipedia.org/wiki?curid=1647035" title="Simonas Alperaviczius">
Simonas Alperaviczius



</doc>
<doc id="1647036" url="https://pl.wikipedia.org/wiki?curid=1647036" title="Mihaly Patai">
Mihaly Patai



</doc>
<doc id="1647038" url="https://pl.wikipedia.org/wiki?curid=1647038" title="Gunnar Barlund">
Gunnar Barlund



</doc>
<doc id="1647039" url="https://pl.wikipedia.org/wiki?curid=1647039" title="Gunnar Baerlund">
Gunnar Baerlund



</doc>
<doc id="1647040" url="https://pl.wikipedia.org/wiki?curid=1647040" title="Timo Rost">
Timo Rost

Timo Rost (ur. 29 sierpnia 1978 w Lauf an der Pegnitz) - niemiecki piłkarz występujący na pozycji pomocnika. Obecnie jest zawodnikiem Energie Cottbus.
Kariera.
Rost jako junior grał w klubach SC Happurg, 1. FC Amberg oraz 1. FC Nürnberg, do którego trafił w 1991 roku. Do pierwszej drużyny ekipy z Norymbergi został przesunięty w 1997 roku. W barwach wówczas drugoligowego FCN zadebiutował 14 grudnia 1997 w zremisowanym 1-1 pojedynku z Energie Cottbus. W ciągu całego sezonu 1997/1998 rozegrał tam dziewięć spotkań. Po jego zakończeniu i awansie z klubem do ekstraklasy, odszedł do innego pierwszoligowca - VfB Stuttgart. Pierwszy występ zanotował tam w finałowym meczu Pucharu Ligi Niemieckiej z Bayernem Monachium, przegranym przez jego zespół 0-4. Natomiast w lidze zadebiutował 4 października 1998 w przegranym przez Stuttgart 0-2 spotkaniu z MSV Duisburgiem. 1 maja 1999 strzelił pierwszego gola w zawodowej karierze. Było to w przegranym przez jego drużynę 2-3 ligowym pojedynku z VfL Wolfsburg. Przez cały sezon 1998/1999 w drużynie ze Stuttgartu Rost zagrał 16 razy i zdobył jedną bramkę.
W 1999 roku odszedł do Austrii Wiedeń. Grał tam przez dwa sezony, a potem powrócił do Niemiec, a konkretnie do pierwszoligowego Energie Cottbus. Zadebiutował tam 5 lutego 2001 w wygranym przez jego zespół 1-0 ligowym pojedynku z Herthą BSC. Rost szybko przebił się do pierwszej jedenastki Energie i stał się jej podstawowym graczem. W 2003 roku spadł z klubem do drugiej ligi. Tam spędził z nim trzy sezony, a w 2006 roku zajął trzecie miejsce w rozgrywkach 2. Bundesligi i awansował do ekstraklasy. W sezonie 2008/2009 nadal gra z zespołem w Bundeslidze.

</doc>
<doc id="1647041" url="https://pl.wikipedia.org/wiki?curid=1647041" title="Bettina Rohl">
Bettina Rohl



</doc>
<doc id="1647042" url="https://pl.wikipedia.org/wiki?curid=1647042" title="Bettina Roehl">
Bettina Roehl



</doc>
<doc id="1647043" url="https://pl.wikipedia.org/wiki?curid=1647043" title="Siegfried Buttner">
Siegfried Buttner



</doc>
<doc id="1647044" url="https://pl.wikipedia.org/wiki?curid=1647044" title="Wołodymyr Bidłowski">
Wołodymyr Bidłowski

Wołodymyr Zinowijowycz Bidłowski, ukr. Володимир Зіновійович Бідловський (ur. 31 maja 1988 w Tarnopolu) – ukraiński piłkarz, grający na pozycji pomocnika.
Kariera piłkarska.
Kariera klubowa.
Jest wychowankiem SDJuSzOR w Tarnopolu. W 2005 zaproszony do Karpat Lwów. Rozpoczął karierę piłkarską najpierw w drugiej i rezerwowej drużynie Karpat, a od sezonu 2008/2009 w pierwszym zespole, w którym zadebiutował 27 lipca 2008. Latem 2010 został wypożyczony do końca roku do FK Ołeksandrija, a w lipcu 2011 do klubu Krymtepłycia Mołodiżne. Podczas przerwy zimowej sezonu 2012/13 powrócił do Karpat. Latem 2013 do końca roku ponownie został wypożyczony do PFK Oleksandria. Latem 2014 przeszedł do PFK Oleksandria. 20 lipca 2015 zasilił skład klubu Obołoń-Browar Kijów. Latem 2016 został piłkarzem Ruchu Winniki. W 2018 wyjechał za ocean, gdzie podpisał kontrakt z kanadyjskim FC Vorkuta.
Kariera reprezentacyjna.
W 2008 zadebiutował w młodzieżowej reprezentacji Ukrainy. Wcześniej występował w juniorskiej reprezentacji Ukrainy.

</doc>
<doc id="1647045" url="https://pl.wikipedia.org/wiki?curid=1647045" title="Siegfried Buettner">
Siegfried Buettner



</doc>
<doc id="1647046" url="https://pl.wikipedia.org/wiki?curid=1647046" title="Algis Zvaliauskas">
Algis Zvaliauskas



</doc>
<doc id="1647048" url="https://pl.wikipedia.org/wiki?curid=1647048" title="MSC Pool">
MSC Pool



</doc>
<doc id="1647049" url="https://pl.wikipedia.org/wiki?curid=1647049" title="Jozsef Varszegi">
Jozsef Varszegi



</doc>
<doc id="1647050" url="https://pl.wikipedia.org/wiki?curid=1647050" title="Jose Luiz de Oliveira">
Jose Luiz de Oliveira



</doc>
<doc id="1647051" url="https://pl.wikipedia.org/wiki?curid=1647051" title="Zé Luiz">
Zé Luiz



</doc>
<doc id="1647052" url="https://pl.wikipedia.org/wiki?curid=1647052" title="Baltistan Peak">
Baltistan Peak

Baltistan Peak lub K6 to szczyt w grupie Masherbrum Range, części Karakorum. K6 jest najwyższym szczytem w rejonie lodowca Charakusa. Przez ten lodowiec można dotrzeć do północnej ściany K6. 
Pierwsze wejście miało miejsce w 1970 r. Autorami są członkowie austriackiej ekspedycji: von der Hecken, G. Haberl, E. Koblmüller, G. Pressl. 
28 lipca 2013 Rafał Sławiński i Ian Welsted dokonali pierwszego w historii wejścia na niższy wierzchołek masywu - K6 West (7040 m n.p.m.). 

</doc>
<doc id="1647053" url="https://pl.wikipedia.org/wiki?curid=1647053" title="Ze Luiz">
Ze Luiz



</doc>
<doc id="1647054" url="https://pl.wikipedia.org/wiki?curid=1647054" title="Bitwa pod Adre">
Bitwa pod Adre



</doc>
<doc id="1647055" url="https://pl.wikipedia.org/wiki?curid=1647055" title="Milan Duskov">
Milan Duskov



</doc>
<doc id="1647056" url="https://pl.wikipedia.org/wiki?curid=1647056" title="Adolfas Slezevicius">
Adolfas Slezevicius



</doc>
<doc id="1647057" url="https://pl.wikipedia.org/wiki?curid=1647057" title="Ceskoslovenska namorni plavba">
Ceskoslovenska namorni plavba



</doc>
<doc id="1647058" url="https://pl.wikipedia.org/wiki?curid=1647058" title="Rimantas Didziokas">
Rimantas Didziokas



</doc>
<doc id="1647060" url="https://pl.wikipedia.org/wiki?curid=1647060" title="Angelino Alfano">
Angelino Alfano

Angelino Alfano (ur. 31 października 1970 w Agrigento) – włoski polityk i prawnik, parlamentarzysta, od 2008 do 2011 minister sprawiedliwości, w latach 2013–2014 wicepremier, od 2013 do 2016 minister spraw wewnętrznych, od 2016 do 2018 minister spraw zagranicznych.
Życiorys.
Absolwent prawa na Katolickim Uniwersytecie Najświętszego Serca w Mediolanie, uzyskał następnie doktorat.
Politycznie zaangażował się w działalność Chrześcijańskiej Demokracji, a po jej rozwiązaniu w latach 90. przystąpił do Forza Italia. Uzyskał mandat radnego regionu Sycylia, został też osobistym sekretarzem Silvia Berlusconiego.
Od 2001 zasiada parlamencie jako poseł do Izby Deputowanych XIV, XV, XVI i XVII kadencji. Po zwycięstwie centroprawicowego Ludu Wolności i jego koalicjantów w przedterminowych wyborach w 2008 powołano go w skład Rady Ministrów na urząd ministra sprawiedliwości.
W 2011 premier Silvio Berlusconi zapowiedział, że Angelino Alfano powinien zostać jego następcą. Objął wówczas stanowisko krajowego sekretarza politycznego Ludu Wolności, by przygotować tę organizację do kolejnych wyborów parlamentarnych. W konsekwencji 27 lipca 2011 odszedł z rządu.
28 kwietnia 2013 objął stanowisko wicepremiera i ministra spraw wewnętrznych w koalicyjnym rządzie Enrica Letty.
Angelino Alfano sprzeciwił się żądaniom wyjścia z koalicji, które deklarował Silvio Berlusconi. Nie przystąpił też do nowo powołanej przez byłego premiera (w miejsce Ludu Wolności) partii Forza Italia. Dzień przed rozwiązaniem PdL, 15 listopada 2013, wraz ze swoimi zwolennikami (w tym wszystkimi ministrami ze swojego ugrupowania) powołał nową formację polityczną pod nazwą Nowa Centroprawica.
W powołanym 22 lutego 2014 rządzie Mattea Renziego pozostał ministrem spraw wewnętrznych, ale nie zachował stanowiska wicepremiera. 12 grudnia 2016 w nowo utworzonym gabinecie Paola Gentiloniego przeszedł na stanowisko ministra spraw zagranicznych.
18 marca 2017 NCD została rozwiązana. Tego samego dnia jej działacze powołali nowe ugrupowanie pod nazwą Alternativa Popolare, a Angelino Alfano został przewodniczącym tej formacji. W grudniu 2017 ogłosił, że nie wystartuje w kolejnych wyborach parlamentarnych. Od 1 stycznia do 1 czerwca 2018 pełnił funkcję przewodniczącego OBWE. 1 czerwca 2018 polityk zakończył pełnienie funkcji rządowej.
W 2019 został prezesem Gruppo San Donato, grupy włoskich szpitali prywatnych.

</doc>
<doc id="1647061" url="https://pl.wikipedia.org/wiki?curid=1647061" title="Cerkiew Zesłania Ducha Świętego w Dzierzgoniu">
Cerkiew Zesłania Ducha Świętego w Dzierzgoniu

Cerkiew Zesłania Ducha Świętego – cerkiew greckokatolicka znajdująca się w mieście Dzierzgoń, w województwie pomorskim.
Opis.
Świątynia została zbudowana przed 1717 roku jako kościół klasztorny Bernardynów Reformatów z wykorzystaniem wschodniej partii gotyckiej poprzedniej świątyni; salowy z kaplicą od południa. W świątyni znajduje się odeskowany strop beczkowy pokryty polichromią. Na łuku tęczowym są umieszczone herby Radwan i Lubicz.
Od 1957 należy do grekokatolików.

</doc>
<doc id="1647062" url="https://pl.wikipedia.org/wiki?curid=1647062" title="Parafia św. Stanisława Biskupa w Łańcucie">
Parafia św. Stanisława Biskupa w Łańcucie

Parafia św. Stanisława Biskupa w Łańcucie – rzymskokatolicka parafia w archidiecezji przemyskiej, w dekanacie Łańcut I w Łańcucie. Odpust parafialny obchodzony jest 8 maja i 16 lipca.
Historia.
Łańcut w 1349 roku był lokowany przez króla Kazimierza Wielkiego, na prawie niemieckim i zasiedlony przez osadników Niemieckich. Początkowo miasto było zwane jako: "Landeshut, Lanczuth, Lanschuth". Pierwsza wzmianka o parafii pochodzi z 1349 roku. Pierwszy kościół drewniany "pw. św. Barbary" był fundowany przez Ottona z Pilczy. W 1378 roku w bulli papieża Grzegorza XI był wzmiankowany pierwszy konwent dominikanów. 
W 1488 roku zbudowano murowany kościół. W latach 1549–1621 kościół był zamieniony na zbór protestancki. W 1628 roku Stanisław Herakliusz Lubomirski dokonał odnowienia kościoła, który w 1630 roku został poświęcony przez bpa Adama Nowodworskiego. W 1657 roku podczas najazdu Jerzego II Rakoczego kościół został spalony. W 1699 roku kościół został odnowiony przez Franciszka Lubomirskiego i poświęcony przez ormiańskiego bpa Deodata Nersesowicza, "pw. św. Stanisława i św. Barbary". W 1740 roku przebudowano kościół, który w 1744 roku konsekrował bp Wacław Hieronim Sierakowski. 
W 1820 roku podczas pożaru miasta zniszczeniu uległ kościół parafialny i klasztor dominikanów. W latach 1820–1890 parafię prowadzili Jezuici. W 1890 roku kościół ponownie objęli księża diecezjalni. W latach 1896–1900 kościół był ponownie przebudowany, według projektu arch. Teodora Ralowskiego i Dionizego Krzyczkowskiego. W 1900 roku kościół został konsekrowany "pw. św. Stanisława Biskupa".
W latach 1630–1910 parafia należała do dekanatu leżajskiego.
Kościół jest jednocześnie sanktuarium Matki Bożej Szkaplerznej, której wizerunek został ukoronowany 20 września 1992 r. przez biskupa Ignacego Tokarczuka.
W kościele od 1670 roku jest czczony Cudowny Obraz Matki Bożej Szkaplerznej.
Na ternie parafii jest 7 450 wiernych.
Kościół filialny.
Mieszkańcy dzielnicy Kąty, z powodu dużej odległości od kościoła parafialnego, byli od wielu lat zainteresowani budową kościoła filialnego. W 2001 roku podjęto decyzję o budowie kościoła. W 2003 roku ks. prał. Władysław Kenar poświęcił plac i rozpoczęto budowę.
31 października 2004 roku abp Józef Michalik poświęcił nowy kościół "pw. św. Józefa Sebastiana Pelczara".

</doc>
<doc id="1647063" url="https://pl.wikipedia.org/wiki?curid=1647063" title="K12">
K12

K12 – jeden ze szczytów w grupie Saltoro Range, części Karakorum. Leży w części Kaszmiru kontrolowanej przez Indie, tuż przy kwestionowanej granicy z Pakistanem.
K12 nie jest zbyt często odwiedzanym szczytem, częściowo z powodu nieustabilizowanej sytuacji politycznej regionu. Pierwszego wejścia dokonali dwaj japońscy wspinacze: Shinichi Takagi i Tsutomu Ito w 1974 r. Obaj zginęli podczas schodzenia, ich ciał nigdy nie odnaleziono.

</doc>
<doc id="1647065" url="https://pl.wikipedia.org/wiki?curid=1647065" title="SilverStripe">
SilverStripe

SilverStripe – system zarządzania treścią ("CMS"), umożliwiający użytkownikowi łatwe publikowanie, zarządzanie i organizowanie zawartości strony. Wyposażony jest w moduły, które oferują między innymi system blogów, fora, biuletyny, galerie grafik/zdjęć, możliwość wysyłania i pobierania plików. Wszystko to jest zarządzane w funkcjonalnym module administracyjnym intensywnie wykorzystującym technologię AJAX.
Content Management Framework.
SilverStripe zawiera także dobrze zaprojektowany obiektowy framework typu CMF Sapphire, który ułatwia programistom tworzenie aplikacji webowych zintegrowanych z CMS'em.
Możliwości Sapphire:
Nagrody i wyróżnienia.
Od czasu swego debiutu w 2007 roku SilverStripe zdołał zdobyć następujące nagrody i wyróżnienia:
Projekt SilverStripe nieustannie od roku 2007 bierze udział w Google Summer of Code.

</doc>
<doc id="1647068" url="https://pl.wikipedia.org/wiki?curid=1647068" title="Olimpijski Tor Kolarski &quot;BGŻ Arena&quot;">
Olimpijski Tor Kolarski &quot;BGŻ Arena&quot;



</doc>
<doc id="1647069" url="https://pl.wikipedia.org/wiki?curid=1647069" title="Tor kolarski w Pruszkowie">
Tor kolarski w Pruszkowie



</doc>
<doc id="1647070" url="https://pl.wikipedia.org/wiki?curid=1647070" title="Brigitte Mohnhaupt">
Brigitte Mohnhaupt

Brigitte Margaret Ida Mohnhaupt (ur. 24 czerwca 1949 w Rheinberg) – lewicowa terrorystka, członkini Frakcji Czerwonej Armii (RAF), jedna z najważniejszych osób tzw. „drugiej generacji” RAF, odpowiedzialna za organizowanie i wykonanie wielu zamachów.
Życiorys.
Kontakty lewicowe nawiązała w trakcie studiów, na wydziale filozoficznym Uniwersytetu w Monachium. Wraz z przyjacielem Rolfem Heißlerem – późniejszym członkiem RAF – wstąpiła do lewicowej komuny.
W 1971 przyłączyła się do RAF. Odpowiadała za sprawy organizacji, logistyki i zaopatrzenia w broń. 9 czerwca 1972 została aresztowana i skazana na cztery lata i sześć miesięcy więzienia. Dodatkowo dostała dwa miesiące aresztu. Uważano ją wówczas za jedną z ważnych członkiń RAF, współpracowniczkę Andreasa Baadera, Gudrun Ensslin i Jana-Carla Raspe. Na przykład zamachy bombowe na żołnierzy amerykańskich w maju 1972 uzasadniała tym, że Zachodnie Niemcy stały się kolonią USA i centrum amerykańskiego imperializmu. Ostatnie miesiące odbywania kary spędziła w więzieniu w Stuttgarcie, gdzie spotykała się z Andreasem Baaderem, Gudrun Ensslin i innymi członkami RAF.
Po wyjściu z więzienia 8 lutego 1977 nawiązała kontakt z pozostałymi członkami RAF, w tym Christianem Klarem. Stanęła na czele organizacji, przygotowując plany uwolnienia więzionych towarzyszy.
7 kwietnia 1977 brała udział w zamachu na Siegfrieda Bubacka. 30 lipca 1977 zastrzeliła wraz z Christianem Klarem Jürgena Ponto. Organizowała atak na siedzibę prokuratora generalnego w Karlsruhe. Była inicjatorką porwania i zamordowania Hannsa Martina Schleyera (poddanego uprzednio torturom) oraz jego czterech współpracowników.
Po tej akcji wyjechała do Paryża i Bagdadu. 11 maja 1978 została aresztowana w Jugosławii, wraz z innymi terrorystami (Sieglinde Hofmann, Rolf Clemens Wagner, Peter-Jürgen Boock). Po tym, jak władze RFN nie zgodziły się na wymianę więźniów, pozwolono jej wyjechać do Adenu w Jemenie.
W 1979 wróciła do Europy i zorganizowała zamach na Alexandra Haiga. W lecie tego roku przeniosła kwaterę RAF do Paryża i wraz z Sieglinde Hofmann prowadziła rozmowy z Czerwonymi Brygadami w celu przeprowadzania wspólnych akcji.
W 1980 usiłowała zintegrować resztę członków Ruchu 2 Czerwca z RAF-em (w tym Inge Viett i Juliane Plambeck) i załatwić terrorystom (m.in. Susanne Albrecht i Silke Maier-Witt) pobyt w NRD. Na początku 1981 wróciła do RFN i wzięła udział w zamachu na generała Fredericka Kroesena.
Została aresztowana 11 listopada 1982 i skazana na dożywocie. 25 marca 2007 została zwolniona z więzienia. Miała wówczas 58 lat. Wraz z Christianem Klarem była jednym z najdłużej przetrzymywanych w więzieniu członków RAF. Po opuszczeniu zakładu karnego znajduje się pod dozorem policji.

</doc>
<doc id="1647073" url="https://pl.wikipedia.org/wiki?curid=1647073" title="Michael Jacob Michaelsen">
Michael Jacob Michaelsen

Michael Jacob Michaelsen (ur. 11 kwietnia 1899 w Sundby, Kopenhaga, zm. 13 sierpnia 1970 w Frederiksbergu) – duński bokser, medalista olimpijski, mistrz Europy.
Kariera sportowa.
Uczestnicząc w Igrzyskach Olimpijskich w Amsterdamie 1928 roku, wywalczył brązowy medal w kategorii ciężkiej.
Startując w Mistrzostwach Europy w Berlinie 1927 roku, zdobył brązowy medal w wadze ciężkiej. Na następnych Mistrzostwach w Budapeszcie 1930 roku, został złotym medalistą w najcięższej kategorii.
Czterokrotnie zdobył mistrzostwo Danii, w 1928, 1930 i 1932 w kategorii ciężkiej, a w 1929 roku, w wadze półciężkiej.

</doc>
<doc id="1647074" url="https://pl.wikipedia.org/wiki?curid=1647074" title="Andrij Hurski">
Andrij Hurski

Andrij Petrowycz Hurski, ukr. Андрій Петрович Гурський (ur. 30 sierpnia 1988 we Lwowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Jest wychowankiem SDJuSzOR Karpat Lwów. Rozpoczął karierę piłkarską najpierw w drugiej i rezerwowej drużynie Karpat, a od sezonu 2008/2009 w pierwszym zespole, w którym zadebiutował 19 października 2008. Latem 2011 przeszedł do Prykarpattia Iwano-Frankiwsk, ale już po pół roku przeniósł się doObołoni Kijów. W marcu 2013 jako wolny agent zasilił skład FK Sewastopol. W lipcu 2013 podpisał kontrakt z FK Homel. Na początku 2014 został piłkarzem Ruchu Winniki.
Kariera reprezentacyjna.
W 2008 zadebiutował w młodzieżowej reprezentacji Ukrainy.

</doc>
<doc id="1647075" url="https://pl.wikipedia.org/wiki?curid=1647075" title="Destabilizator (lotnictwo)">
Destabilizator (lotnictwo)

Destabilizator – dodatkowa powierzchnia nośna umieszczona w przedniej części kadłuba samolotów lub rakiet osiągających prędkości nadźwiękowe, w celu zapobiegania nadmiernej zmianie położenia środka parcia względem środka masy wraz ze zmianą prędkości lotu z poddźwiekowej na naddźwiękową lub odwrotnie. Destabilizator przeciwdziała wzrostowi podłużnej stateczności statycznej i spadkowi sterowności a tym samym pozwala na zwiększenie kąta natarcia. Destabilizator spełnia taką samą rolę jak kadłub nośny, ster wysokości w układzie kaczka w samolotach pozbawionych usterzenia poziomego lub jak przednia część skrzydła pasmowego lub skrzydła trójkątnego (typu delta). Destabilizatory mogą być nieruchomo przymocowane do kadłuba (np. w rakiecie R-23) lub mogą być chowane (jak np. Tu-144)

</doc>
<doc id="1647076" url="https://pl.wikipedia.org/wiki?curid=1647076" title="Freirachdorf">
Freirachdorf

Freirachdorf – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Pierwsza wzmianka o Freirachdorf pochodzi z 1190. Wówczas osada nazywała się "Freigrafen". W 1972 w toku reformy samorządowej została włączona do gminy związkowej Selters (Westerwald). Większość mieszkańców jest wyznania ewangelickiego.

</doc>
<doc id="1647077" url="https://pl.wikipedia.org/wiki?curid=1647077" title="Welodrom BGŻ Arena">
Welodrom BGŻ Arena



</doc>
<doc id="1647078" url="https://pl.wikipedia.org/wiki?curid=1647078" title="Döttesfeld">
Döttesfeld

Döttesfeld – miejscowość i gmina w zachodnich Niemczech, w kraju związkowym Nadrenia-Palatynat, w powiecie Neuwied, wchodzi w skład gminy związkowej Puderbach. Liczy 664 mieszkańców (31 grudnia 2009). Leży w paśmie górskim Westerwald, w dolinie rzeki Wied i jest znanym ośrodkiem wypoczynkowym.

</doc>
<doc id="1647080" url="https://pl.wikipedia.org/wiki?curid=1647080" title="N-końcowy propeptyd prokolagenu typu I">
N-końcowy propeptyd prokolagenu typu I

N-końcowy propeptyd prokolagenu typu I (ang.PINP, "Procollagen I Aminoterminal propeptide") – peptyd o masie 35000 daltonów, który zostaje uwolniony w trakcie syntezy kolagenu od N- końca cząsteczki prokolagenu typu I. Metabolizowany jest w wątrobie.
Pojawienie się więc tego fragmentu świadczy o powstaniu nowej cząsteczki kolagenu, która staje się budulcem kości.
Z tego powodu uznawany jest za marker kościotworzenia i oznaczenie jego aktywności zostało wykorzystane w diagnostyce osteoporozy, jest wczesnym wskaźnikiem obecności przerzutów nowotworowych do kości oraz markerem skuteczności ich leczenia oraz służyć do oceny skuteczności leczenia bisfosfonianami.

</doc>
<doc id="1647081" url="https://pl.wikipedia.org/wiki?curid=1647081" title="Wied (rzeka)">
Wied (rzeka)

Wied – rzeka w Niemczech, w kraju związkowym Nadrenia-Palatynat, o długości 102 km, prawy dopływ Renu. Obszar dorzecza 770,8 km².
Źródła posiada w Westerwald, początkowo płynie na północ, następnie skręca na zachód, przepływa przez Altenkirchen (Westerwald), aż zakręca silnie na południe i koło Neuwied wpada do Renu.
Na ostatnim kilometrze jest spławna i przy rzece powstał dzięki temu port przemysłowy. Wzdłuż Wied wytyczono szlak turystyczny. Można także pływać po niej kajakami. Zaś w Altwied znajduje się elektrownia wodna.
Nad Wied leżą następujące miejscowości i osiedla: Liden, Dreifelden, Steinebach an der Wied, Wied, Winkelbach, Borod, Ingelbach, Michelbach, Altenkirchen (Westerwald), Almersbach, Schöneberg, Neitersen, Obernau, Berzhausen, Seelbach, Döttesfeld, Bürdenbach, Oberlahr, Burglahr, Peterslahr, Neustadt, Roßbach, Waldbreitbach, Hausen, Niederbreitbach, Datzeroth, Altwied, Segendorf, Niederbieber, Neuwied (Irlich).
Lewe dopływy Wied to: Holzbach, Almersbach, Breibach, Fockenbach i Aubach.
Prawe dopływy to: Rothenbach, Ingelbach, Quengelbach, Lenzbach, Birnbach, Mehrbach i Pfaffenbach.

</doc>
<doc id="1647082" url="https://pl.wikipedia.org/wiki?curid=1647082" title="PINP">
PINP



</doc>
<doc id="1647086" url="https://pl.wikipedia.org/wiki?curid=1647086" title="Anastasia Blue">
Anastasia Blue

Anastasia Blue (ur. 11 czerwca 1980 zm. 19 lipca 2008) – amerykańska aktorka pornograficzna rosyjskiego pochodzenia. Wystąpiła w ponad 100 filmach dla dorosłych dla takich firm jak Vivid, Sin City, Elegant Angel, Digital Playground, Legend, Diabolic czy Hustler.
Życiorys.
Wczesne lata.
Urodziła się w Anchorage w stanie Alaska jako córka Pauli Behm. Miała cztery siostry - Olgę, Varvarę, Kathy, Sophię i Julie oraz czterech braci - Timathy'ego, Kalina, Vladimira i Mosai'a.
Kariera.
Swoją karierę w branży porno rozpoczęła w 1999 roku, w wieku 19 lat w produkcjach: "My Girlfriend Silvia Saint" z Silvią Saint, "Submissive Little Sluts 1" z Markiem Davisem, "Extreme Teen 1" z Herschelem Savage’em, "We Go Deep 1" (1999) z Seanem Michaelsem i "University Coeds 17" z Erikiem Everhardem.
W 2000 roku otrzymała AVN Award za „Najlepszą scenę seksu analnego - wideo” w "Whack Attack 6" (1999) w reżyserii Toma Byrona z czarnoskórym Lexingtonem Steele’em.
Pojawiła się w dramacie biograficznym Teda Demmego "Blow" (2001) z udziałem Johnny'ego Deppa i Penélope Cruz.
W 2005 z powodów osobistych postanowiła zakończyć karierę. Pracowała dla Triton Marine w Waszyngtonie jako asystentka kierownika biura.
Zmarła 19 lipca 2008 w wieku 28 lat w Bremerton w stanie Waszyngton z powodu przedawkowania narkotyków lub Tylenolu.

</doc>
<doc id="1647088" url="https://pl.wikipedia.org/wiki?curid=1647088" title="Inwestycje">
Inwestycje



</doc>
<doc id="1647093" url="https://pl.wikipedia.org/wiki?curid=1647093" title="Jarosław Martyniuk">
Jarosław Martyniuk

Jarosław Petrowycz Martyniuk, ukr. Ярослав Петрович Мартинюк (ur. 20 lutego 1989 w Winnicy) – ukraiński piłkarz, grający na pozycji pomocnika.
Kariera piłkarska.
Kariera klubowa.
Jest wychowankiem szkoły sportowej Karpat Lwów. Pierwszy trener - Ołeh Rodin. Rozpoczął karierę piłkarską najpierw w drugiej i rezerwowej drużynie Karpat, a od sezonu 2006/2007 w pierwszym zespole. 28 lutego 2013 roku został wypożyczony na pół roku do Arsenału Kijów. 9 stycznia 2015 za obopólną zgodą został anulowany. 24 lutego 2015 podpisał kontrakt z białoruskim Szachciorem Soligorsk. W lutym 2016 przeniósł się do uzbeckiego Olmaliq FK. 10 lipca 2016 zmienił klub na cypryjski Ermis Aradipu.
Kariera reprezentacyjna.
W 2008 zadebiutował w młodzieżowej reprezentacji Ukrainy. Wcześniej występował w juniorskich reprezentacjach U-16, U-17 oraz U-19. W 2008 był powoływany do młodzieżowej reprezentacji, ale nie rozegrał żadnego meczu.

</doc>
<doc id="1647094" url="https://pl.wikipedia.org/wiki?curid=1647094" title="Rzepin (gmina w województwie kieleckim)">
Rzepin (gmina w województwie kieleckim)

Rzepin (od 1973 "Pawłów)" – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Rzepin, lecz siedzibą władz gminy były Radkowice. 
Za Królestwa Polskiego gmina Rzepin należała do powiatu iłżeckiego w guberni radomskiej. Z czasem gmina wchłonęła gminę Chybice.
W okresie międzywojennym gmina Rzepin należała do powiatu iłżeckiego w woj. kieleckim. 2 maja 1931 z gminy Rzepin wyłączono wieś Łąki Godowskie, włączając ją do gminy Kunów w powiecie opatowskim w tymże województwie.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad: Ambrożów, Bostów, Bukówka, Chybice, Dąbrowa Chybicka, Godów, Kałków, Nieczulice, Pawłów, Pokrzywnica, Radkowice, Radkowice kol., Rzepin I, Rzepin II, Rzepinek, Świślina, Trzeszków, Warszówek, Wawrzęczyce i Wieloborowice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Rzepin nie przywrócono, utworzono natomiast jej terytorialny odpowiednik, gminę Pawłów w tymże powiecie i województwie.

</doc>
<doc id="1647095" url="https://pl.wikipedia.org/wiki?curid=1647095" title="Danny Queck">
Danny Queck

Danny Queck (ur. 17 września 1989 w Lauschy) – niemiecki skoczek narciarski, drużynowy wicemistrz świata juniorów ze Štrbskego Plesa (2009).
Pierwsze punkty Pucharu Kontynentalnego zdobył 20 września 2008 w Villach. Kilkukrotnie stawał na podium tych zawodów. W zawodach Letniego Grand Prix 2012 dwukrotnie zajął miejsce w czołowej dziesiątce – był szósty w Ałmaty i Hinzenbach.
8 grudnia 2012 zdobył pierwsze w karierze punkty Pucharu Świata, zajmując 19. miejsce w zawodach na Krasnej Polanie.
W październiku 2016 zakończył karierę sportową.

</doc>
<doc id="1647096" url="https://pl.wikipedia.org/wiki?curid=1647096" title="Tarczek (gmina)">
Tarczek (gmina)

Tarczek (od 1973 "Brzezie)" – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Tarczek, lecz siedzibą władz gminy był Świętomarz. 
W okresie międzywojennym gmina Tarczek należała do powiatu iłżeckiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 12 gromad: Brzezie, Dąbrowa Poduchowna, Dąbrowa Skarbowa, Grabków, Jadowniki, Jawór, Krajków, Łomno, Modrzewie, Sierżawy, Świętomarz i Tarczek.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Tarczek nie przywrócono, utworzono natomiast jej terytorialny odpowiednik, gminę Brzezie w tymże powiecie i województwie.

</doc>
<doc id="1647101" url="https://pl.wikipedia.org/wiki?curid=1647101" title="Keita Umezaki">
Keita Umezaki

 – japoński skoczek narciarski. Drużynowy srebrny medalista mistrzostw świata juniorów z 1998.
Jego najlepszym wynikiem jest 2. miejsce na skoczni w Velenje i Kranju w Letnim Pucharze Kontynentalnym w 2007. W Pucharze Świata zadebiutował 24 stycznia 2004 na skoczni w Sapporo.

</doc>
<doc id="1647109" url="https://pl.wikipedia.org/wiki?curid=1647109" title="Bramka fazy">
Bramka fazy

Bramka fazy (ozn. w skrócie symbolem T) – bramka kwantowa jednokubitowa. Jest reprezentowana przez 2 × 2-wymiarową macierz unitarną postaci:
Bramka fazy ma podstawowe znaczenie dla obliczeń kwantowych jako tzw. uniwersalna bramka kwantowa.

</doc>
<doc id="1647111" url="https://pl.wikipedia.org/wiki?curid=1647111" title="Stary Załom">
Stary Załom

Rezerwat przyrody „Stary Załom” – rezerwat florystyczny w województwie zachodniopomorskim, w powiecie wałeckim, w gminie Człopa, na zachodniej części półwyspu północnego brzegu jeziora Załom, 5 km na zachód od Człopy. Został utworzony zarządzeniem Ministra Leśnictwa i Przemysłu Drzewnego z dnia 30 grudnia 1966. Zajmuje powierzchnię 5,44 ha (akt powołujący podawał 0,95 ha, w 2004 rezerwat powiększono do 5,62 ha).
Rezerwat położony jest na terenie Obszaru Chronionego Krajobrazu Puszcza nad Drawą oraz w otulinie Drawieńskiego Parku Narodowego, po jego wschodniej stronie. Ponadto leży w granicach dwóch obszarów Natura 2000: specjalnego obszaru ochrony siedlisk „Uroczyska Puszczy Drawskiej” PLH320046 i obszaru specjalnej ochrony ptaków „Lasy Puszczy nad Drawą” PLB320016.
Celem ochrony jest zachowanie ekosystemu zróżnicowanej siedliskowo i biocenotycznie murawy kserotermicznej oraz łąk zmiennowilgotnych na podłożu węglanowym z bogatymi stanowiskami roślin chronionych, zagrożonych wyginięciem i rzadkich, zwłaszcza z turzycą ptasie łapki ("Carex ornithopoda").
Rezerwat leży na terenie Nadleśnictwa Człopa. Nadzór sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2007 roku, obszar rezerwatu objęty jest ochroną ścisłą na powierzchni 2,14 ha oraz ochroną czynną na powierzchni 3,48 ha.

</doc>
<doc id="1647112" url="https://pl.wikipedia.org/wiki?curid=1647112" title="Yoshihiko Osanai">
Yoshihiko Osanai

 – japoński skoczek narciarski, reprezentant Tokyo Biso Group Ski Team. Dwukrotny medalista zimowej uniwersjady.
Przebieg kariery.
Dwukrotnie wystąpił na uniwersjadzie. W 2005 indywidualnie był 25. i 29., a w drużynie zajął 6. miejsce. W 2007 na skoczni normalnej zdobył brązowy medal w drużynie, a indywidualnie był 6. Na skoczni dużej był drugi, przegrywając jedynie z Dienisem Korniłowem.
We wrześniu 2005 zadebiutował w FIS Cup, zajmując 6. miejsce w zawodach w Predazzo. W grudniu tego samego roku po raz pierwszy wystartował w Pucharze Kontynentalnym. Zajął 25. pozycję w konkursie w Rovaniemi. Najlepszym wynikiem Osanai w Pucharze Kontynentalnym jest drugie miejsce, które zajął podczas letniej części cyklu, w sierpniu 2007 w Lillehammer. W zimowej edycji najwyżej znalazł się w styczniu 2009 w Sapporo, zajmując 6. miejsce. Dwukrotnie stał na podium FIS Cup. W marcu 2008 był trzeci na Miyanomori w Sapporo, a rok później na tej samej skoczni zwyciężył.
W indywidualnym konkursie Pucharu Świata wystąpił raz. 31 stycznia 2009 zajął 37. miejsce w Sapporo.

</doc>
<doc id="1647113" url="https://pl.wikipedia.org/wiki?curid=1647113" title="Osobowość histrioniczna">
Osobowość histrioniczna



</doc>
<doc id="1647114" url="https://pl.wikipedia.org/wiki?curid=1647114" title="Bramka CNOT">
Bramka CNOT

Bramka CNOT (ang. "controlled not", sterowane zaprzeczenie, kontrolowane NOT, kontrolowana negacja, CN, CNot) – uniwersalna dwukubitowa bramka kwantowa. Jest reprezentowana przez 4 × 4-wymiarową macierz unitarną postaci:
Bramka ta odwraca drugi kubit (docelowy) wtedy i tylko wtedy, gdy pierwszy kubit (sterujący) jest równy formula_2 Jeżeli rozważymy tylko dwie wartości wejściowe formula_3 to wyjście docelowe bramki CNOT odpowiada standardowej bramce XOR:
Działanie bramki CNOT dla wektorów bazowych (stanów bazowych) formula_4 formula_5 formula_6 oraz formula_7 można przedstawić następująco:
CNOT:
formula_8
formula_9
formula_10
formula_11
Bramka kontrolowanej negacji ma podstawowe znaczenie dla obliczeń kwantowych, jako tzw. uniwersalna bramka kwantowa.

</doc>
<doc id="1647116" url="https://pl.wikipedia.org/wiki?curid=1647116" title="Styków (gmina)">
Styków (gmina)

Styków (do 1916 "Wierzbnik"; od 1973 "Brody)" – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Styków, lecz siedzibą władz gminy były Starachowice, które stanowiły odrębną gminę miejską.
Gmina Styków z siedzibą w Stykowie powstała 1 listopada 1916 r. z części gminy Wierzbnik pozostałej po odłączeniu od niej Wierzbnika, któremu przywrócono prawa miejskie; w jej skład weszła też południowa część zniesionej przed 1906 rokiem dawnej gminy Lubienia, którą włączono do gminy Wierzbnik.
W okresie międzywojennym gmina Styków należała do powiatu iłżeckiego w woj. kieleckim. 2 maja 1931 z gminy Styków wyłączono wieś Rudnik, włączając ją do gminy Kunów w powiecie opatowskim w tymże województwie. 1 kwietnia 1939 z gminy Styków wyłączono osiedle Starachowice Fabryczne i włączono je do obszaru miasta Wierzbnik, po czym nazwę miasta Wierzbnik zmieniono na "Starachowice-Wierzbnik", a w 1949 roku ostatecznie na "Starachowice".
Podczas okupacji hitlerowskiej zniesiona i przekształcona w gminę Brody.
Po wojnie gmina zachowała przynależność administracyjną. 1 lipca 1952 z gminy Styków wyłączono gromady Starachowice-Wieś, Starachowice Górne, Krzyżowa Wola i Wanacja oraz 20 ha lasów państwowych, włączając je do miasta Starachowice w związku z nadaniem mu statusu powiatu miejskiego. Po tych zmianach, gmina Styków składała się już z 12 gromad: Brody, Budy Brodzkie, Dziurów, Jabłonna, Kuczów, Lipie, Lubienia, Michałów, Ruda, Skała, Styków i Styków kol..
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Styków nie przywrócono, utworzono natomiast jej terytorialny odpowiednik, gminę Brody w tymże powiecie i województwie.

</doc>
<doc id="1647118" url="https://pl.wikipedia.org/wiki?curid=1647118" title="Gmina Ciszyca Górna">
Gmina Ciszyca Górna



</doc>
<doc id="1647119" url="https://pl.wikipedia.org/wiki?curid=1647119" title="John Sousa">
John Sousa

John Philip Sousa (ur. 6 listopada 1854 w Waszyngtonie, zm. 6 marca 1932 w Reading) – amerykański kapelmistrz i kompozytor marszów wojskowych i operetek. Dyrygował orkiestrą Korpusu Piechoty Morskiej USA. Jest najsłynniejszym kompozytorem marszów amerykańskich (skomponował ich ponad 130) i jednym z najsłynniejszych twórców marszów na świecie.

</doc>
<doc id="1647120" url="https://pl.wikipedia.org/wiki?curid=1647120" title="Salon 101">
Salon 101

Środowisko Salonu 101 powstało w roku 1984, kiedy Małgorzata Bocheńska zainicjowała w swoim warszawskim mieszkaniu przy ulicy Saskiej 101, spotkania elit intelektualnych i artystycznych. Chodziło przede wszystkim o kreowanie postaw i działań publicznych na rzecz koniecznych transformacji. Zorganizowano forum dyskusyjne, rozważaniom towarzyszyły wernisaże, pokazy filmowe, wieczory literackie, przedstawienia teatralne i muzyczne.
Powołana w 1997 roku przez Małgorzatę Bocheńską Fundacja Salonu 101 zrealizowała też wiele projektów spośród, których wyznaczony na 8 września - Dzień Dobrej Wiadomości zadomowił się na stałe w polskim kalendarzu świąt i obchodów.
Na przestrzeni 25 lat aktywności przewinęło się przez Salon Bocheńskiej około 30 tysięcy osób z wielu niezależnych środowisk twórczych. Ideą naczelną salonowych spotkań było dążenie do porozumieniu ponad podziałami. 
Wśród mniej więcej dwustu najwierniejszych „ludzi salonu” są osobowości tak różne i znane jak: Andrzej Anusz, Severyn Ashkenazy, Roman Bartoszcze, Józef Maria Bocheński, Szymon Bojko, Maria Bojarska, Ernest Bryll, Władimir Bukowski, Anna Chodakowska, Mirosław Chojecki, Mirosław Czyżykiewicz, Urszula Dudziak, Barbara Dziekan, Wojciech Eichelberger, Feliks Falk, Krzysztof Gąsiorowski, Adam Hanuszkiewicz, Garri Kasparow, Andrzej Tadeusz Kijowski, Jacek Kleyff, Michał Klinger, Zygmunt Kubiak, Milo Kurtis, Piotr Lachmann, Jolanta Lothe, Marek Majewski, Jarosław Markiewicz, Karol Myśliwiec, Jan Niksiński, Czesław Okińczyc, Rafał Olbiński, Jacek Ostaszewski, Jan Parys, Jerzy Prokopiuk, Tadeusz Rolke, Zbigniew Romaszewski, Erna Rosenstein, Radosław Sikorski, Tadeusz Sobolewski, Stanisław Soyka, Jadwiga Staniszkis, Romuald Szeremietiew, Michał Tarkowski, Leopold Unger, Michał Urbaniak, Władysław Zawistowski.

</doc>
<doc id="1647121" url="https://pl.wikipedia.org/wiki?curid=1647121" title="Wierzchowiska (gmina)">
Wierzchowiska (gmina)

Wierzchowiska (od 1930 "Krępa Kościelna") – dawna gmina wiejska istniejąca do 1930 roku w woj. kieleckim. Siedzibą władz gminy były Wierzchowiska.
W okresie międzywojennym gmina Wierzchowiska należała do powiatu iłżeckiego w woj. kieleckim. 26 października 1930 roku gminę przemianowano na "gmina Krępa Kościelna".
W 1921 miała najwyższy odsetek ludności wyznania ewangelickiego w powiecie iłżeckim (224 osoby).

</doc>
<doc id="1647122" url="https://pl.wikipedia.org/wiki?curid=1647122" title="Skrzydło pasmowe">
Skrzydło pasmowe

 
Skrzydło pasmowe – rodzaj skrzydła używanego w samolotach myśliwskich ułatwiający wykonywanie manewrów przy dużych kątach natarcia. Skrzydło pasmowe jest kombinacją skrzydła trapezowego o zaokrąglonej krawędzi natarcia ze skrzydłem trójkątnym o małym wydłużeniu, ostrej, krzywoliniowej krawędzi natarcia i dużym skosie.
Działanie takiego skrzydła polega na generowaniu przykadłubowego wiru powietrza, który odrywając się od ostrej krawędzi natarcia skrzydła trójkątnego o dużym skosie indukuje podobne wiry na zasadniczym skrzydle trapezowym. Wiry te mają dużą energię w warstwie przyściennej i opływając skrzydło tworzą obszary podciśnienia zwiększając siłę nośną oraz zapobiegają oderwaniu się strug powietrza przy lotach z dużymi kątami natarcia. Skrzydła pasmowe zapewniają duży współczynnik siły nośnej w bardzo szerokim zakresie prędkości i kątów natarcia zwiększając dzięki temu możliwości manewrowe samolotu.

</doc>
<doc id="1647123" url="https://pl.wikipedia.org/wiki?curid=1647123" title="Wielka Wieś (gmina w województwie kieleckim)">
Wielka Wieś (gmina w województwie kieleckim)

Wielka Wieś (od 1929 "Wąchock") – dawna gmina wiejska istniejąca do 1929 roku w woj. kieleckim. Siedzibą władz gminy była Wielka Wieś.
Za Królestwa Polskiego gmina należała do powiatu iłżeckiego w guberni radomskiej. 13 stycznia 1870 do gminy przyłączono obszar zniesionego miasta Wąchock.
W okresie międzywojennym gmina Wielka Wieś należała do powiatu iłżeckiego w woj. kieleckim. 8 kwietnia 1929 roku gminę przemianowano na "gminę Wąchock".

</doc>
<doc id="1647124" url="https://pl.wikipedia.org/wiki?curid=1647124" title="Rezerwat przyrody Bielica">
Rezerwat przyrody Bielica

Rezerwat przyrody „Bielica” – rezerwat przyrody nieożywionej o powierzchni 1,30 ha, utworzony 10 grudnia 1971 w województwie zachodniopomorskim, na północno-wschodnim skraju Koszalina, 1 km na zachód-południowy zachód od Gorzebądza, po południowej stronie drogi krajowej nr 6 do Sianowa.
Rezerwat położony w "Puszczy Koszalińskiej", na terenie obszaru chronionego krajobrazu Koszaliński Pas Nadmorski, 1,7 km na północ-północny wschód od Góry Chełmskiej. 0,5 km na południe znakowany żółty turystyczny Szlak Pętli Tatrzańskiej.
Celem ochrony jest zachowanie dobrze wykształconej leśnej gleby bielicowej z wyraźnymi poziomami genetycznymi powstałymi bez oddziaływania wód gruntowych, porośniętej drzewostanem powstałym z naturalnego odnowienia suboceanicznego boru sosnowego świeżego ("Leucobryo-Pinetum").
Nadzór: Nadleśnictwo Karnieszewice.

</doc>
<doc id="1647125" url="https://pl.wikipedia.org/wiki?curid=1647125" title="Franziskus Hennemann">
Franziskus Hennemann

Franziskus Xaver Hennemann SAC (ur. 27 października 1882 w Holthausen w Sauerlandzie, zm. 17 stycznia 1951 w Kapsztadzie) – biskup misyjny.
Życie.
Franziskus Hennemann pochodził z rodziny kupieckiej. Po ukończeniu szkoły rektorskiej w Fredeburgu w 1899 wstąpił do zakonu pallotynów w Koblencji. W 1907 otrzymał święcenia kapłańskie.
Jako że już w czasach szkoły przejawiał zainteresowanie opowiadaniami o misjonarzach w krajach zamorskich, zaraz po swoich święceniach prosił o przeniesienie do Afryki. Będąc jeszcze pomocnikiem biskupa misyjnego Heinricha Vietera, podejmował liczne wyprawy misyjne w głąb Kamerunu. Dzięki zażyłym kontaktom z autochtonami nauczył się ich języka, wżył się w ich sposób myślenia i życia oraz został znawcą wyobrażeń religijnych w tym obszarze. Przez swoje podróże wniósł także do zbadania kraju.
Papież Pius X mianował go 16 lipca 1913 biskupem tytularnym Coptus oraz koadiutorem ciężko chorego wikariusza apostolskiego, Heinricha Vietera. Święceń biskupich udzielił mu 26 kwietnia 1914 Vieter, konsekratorami byli też Armengol Coll y Armengol CMF, wikariusz apostolski Fernando Poo w Gwinei Równikowej oraz biskup Louis Jean Martrou CSSP, wikariusz apostolski Gabonu. W 1914 został mianowany wikariuszem generalnym Kamerunu.
Dziewięć lat później mianowany przez Piusa XI objął pracę misyjną w prefekturze apostolskiej w Oudtshoorn w Południowej Afryce. Także tam rozpoczął skuteczną pracę organizacyjną. W swojej pracy ignorował postanowienia apartheidu. Z powodu jego sukcesów został mianowany w 1933, przez papieża, biskupem Kapsztadu/RPA, południowoafrykańskiego kościoła rodzimego. Na początku jego kariery, życie kościelne w regionie praktycznie nie istniało. Mimo ciężkiej sytuacji gospodarczej udało mu się wznieść 11 nowych kościołów, wiele kaplic, szkół oraz założyć różne stowarzyszenia charytatywne. Powołał także dwa żeńskie zgromadzenia zakonne.
Następujące pogorszenie zdrowia zmusiło go w 1949 podczas swojego pobytu w Rzymie do zrzeczenia się swoich obowiązków. Jego rezygnacja została przyjęta przez Piusa XII. Następnie wycofał się do szpitala Pallotynów w Kapsztadzie gdzie został aż do swojej śmierci.
Hennmann był członkiem honorowym katolickiego związku studenckiego Rheno-Borussia w Bonn.

</doc>
<doc id="1647127" url="https://pl.wikipedia.org/wiki?curid=1647127" title="Pierre-Auguste Renoir">
Pierre-Auguste Renoir



</doc>
<doc id="1647133" url="https://pl.wikipedia.org/wiki?curid=1647133" title="Charles Dupuy">
Charles Dupuy

Charles Dupuy (ur. 5 listopada 1851 w Le Puy-en-Velay, zm. 23 lipca 1923 w Ille-sur-Têt) – francuski polityk czasów III republiki, trzykrotny premier Francji, mąż stanu.
Dupuy urodził się w 1851 r. w Le Puy-en-Velay w rodzinie drobnego urzędnika państwowego. Swoją młodość Dupuy spędził jako profesor filozofii oraz inspektor szkolny. W 1885 r. został wybrany do Zgromadzenia Narodowego. W 1892 r. wszedł w skład rządu Alexandre Ribota, a gdy ten utracił urząd w kwietniu 1893 r., zajął jego miejsce na stanowisku premiera Francji. 3 grudnia tego samego roku został zastąpiony przez Jean Casimira-Périer, a dwa dni później objął funkcję przewodniczącego Zgromadzenia.
30 maja 1894 r. został wybrany ponownie na stanowisko premiera. Urząd ten Dupuy pełnił do stycznia 1895 roku. Podczas jego kadencji doszło do aresztowania i skazania Alfreda Dreyfusa. Następstwem tego była Afera Dreyfusa, która doprowadziła do głębokich podziałów we francuskim społeczeństwie.
W 1898 r. ponownie objął funkcję premiera Francji, którą pełnił do czerwca 1899 r. W 1900 r. został wybrany na senatora z departamentu Górna Saona.
Charles Dupuy zmarł w 1923 r. w Ille-sur-Têt w wieku 71 lat.

</doc>
<doc id="1647135" url="https://pl.wikipedia.org/wiki?curid=1647135" title="Tygodnik Polityka">
Tygodnik Polityka



</doc>
<doc id="1647142" url="https://pl.wikipedia.org/wiki?curid=1647142" title="Taishō shinshū daizōkyō">
Taishō shinshū daizōkyō



</doc>
<doc id="1647146" url="https://pl.wikipedia.org/wiki?curid=1647146" title="Amos Biwott">
Amos Biwott

Amos Kipwabok Biwott (ur. 8 września 1947 w Nandi) – kenijski lekkoatleta, długodystansowiec, złoty medalista olimpijski z Meksyku.
Największe sukcesy odnosił w biegu na 3000 metrów z przeszkodami. Jako pierwszy Kenijczyk wywalczył mistrzostwo olimpijskie na tym dystansie. Przed igrzyskami olimpijskimi w 1968 w Meksyku startował w tej konkurencji tylko trzy razy. Zastosował nowatorską technikę pokonywania przeszkód. Nie stawiał nogi na przeszkodzie, by się z niej odbić, tylko przeskakiwał przeszkodę w sposób płotkarski. Skracał w ten sposób czas pokonania przeszkody o pół sekundy.
W przedbiegu i finale biegu na 3000 m z przeszkodami na igrzyskach w Meksyku był jedynym zawodnikiem, który nie zamoczył się w rowie z wodą. W finale niespodziewanie zwyciężył przed swym rodakiem Benjaminem Kogo o 0,6 s.
Zdobył brązowy medal na 3000 m z przeszkodami na Igrzyskach Brytyjskiej Wspólnoty Narodów w 1970 w Edynburgu. Na igrzyskach olimpijskich w 1972 w Monachium zajął 6. miejsce na tym dystansie, a na Igrzyskach Brytyjskiej Wspólnoty Narodów w 1974 w Christchurch był ósmy.
Po zakończeniu kariery lekkoatletycznej pracował w kenijskiej służbie więziennej, ale został zwolniony w 1978 za kradzież. Potem przez jakiś czas był dozorcą stadionu.
Jego żona Chereno Maiyo startowała w barwach Kenii na igrzyskach olimpijskich w Monachium na 800 metrów i 1500 metrów. Są małżeństwem od 1973 i mają pięcioro dzieci.

</doc>
<doc id="1647153" url="https://pl.wikipedia.org/wiki?curid=1647153" title="Pszczółka Krakowska">
Pszczółka Krakowska

Pszczółka Krakowska – pismo literacko-rozrywkowe wydawane w Krakowie od października 1819 do grudnia 1822 roku pod redakcją Konstantego Majeranowskiego, który był również wydawcą pisma.
Z początku „Pszczółka Krakowska” ukazywała się dwa razy w tygodniu, później jako kwartalnik. Z pismem współpracowało wielu krakowskich literatów i profesorów Uniwersytetu Jagiellońskiego, a ilustracje do artykułów wykonywał Michał Stachowicz. Na łamach pisma publikowano bajki, felietony, poezje, a od roku 1820 teksty historyczne, biograficzne i filozoficzne. Dodatkiem do pisma był „Telegraf” w którym publikowano przedruki z prasy warszawskiej i francuskiej.
W październiku 1822 roku decyzją cenzury pismo zostało zlikwidowane. Kontynuacją „Pszczółki Krakowskiej” była wydawana przez Majeranowskiego od 1823 roku „Muza Nadwiślańska”. W latach 1822–1823 dodatkiem do obu tych pism był „Krakus. Towarzysz liberalny Pszczółki Krakowskiej”.

</doc>
<doc id="1647155" url="https://pl.wikipedia.org/wiki?curid=1647155" title="Poradnik Językowy">
Poradnik Językowy

Poradnik Językowy – popularnonaukowy miesięcznik powstały w Krakowie w 1901 r., którego celem jest propagowanie wiedzy o języku polskim. Na jego łamach poruszana jest tematyka kultury języka. „Poradnik Językowy” przeznaczony jest dla nauczycieli polonistów oraz wykładowców i studentów filologii polskiej i innych kierunków humanistycznych.
Historia.
Założycielem, wydawcą i wieloletnim redaktorem pisma był Roman Zawiliński. Na łamach ukazywały się teksty dotyczące problematyki tzw. poprawności językowej. Od 1912 współpracę z pismem podjęli językoznawcy z Uniwersytetu Jagiellońskiego, a pismo zmieniło nazwę na „Język Polski i Poradnik Językowy”, a następnie na „Język Polski”. W 1932 pismo pod pierwotnym tytułem zostało wznowione w Warszawie za zgodą Romana Zawilińskiego. W Warszawie periodyk staje się organem Towarzystwa Poprawności Języka Polskiego (od 1934 Towarzystwa Krzewienia Poprawności i Kultury Języka, po II wojnie światowej – Towarzystwa Kultury Języka).
Pierwszym warszawskim redaktorem zostaje w roku 1932 Kazimierz Król, a następnie od listopada 1932 prof. Witold Doroszewski. W zeszycie pierwszym z 1933 roku redaktorzy pisma, profesorowie Witold Doroszewski, Stanisław Słoński, Stanisław Szober oraz Jan Rzewnicki, opublikowali „Komunikat Redakcji”.
Obecny charakter „Poradnika Językowego” ukształtowany został przez jego wieloletniego redaktora Witolda Doroszewskiego (1932–1976). Kolejnymi przewodniczącymi rady redakcyjnej byli: prof. Mieczysław Szymczak (1976–1985), prof. Danuta Buttlerowa (1985–1991), prof. Halina Satkiewicz (1991–2008), prof. Stanisław Dubisz (od 2008).
Z różnych przyczyn (finansowych, wojennych) czasopismo nie było wydawane w latach: 1915, 1917–1918, 1925, 1928, 1939–1948.
Od momentu przeniesienia pisma do Warszawy było ono wydawane przez: w latach 1948–1955 – Państwowy Instytut Wydawniczy, w latach 1956–1962 – Państwowe Wydawnictwo „Wiedza Powszechna”, w latach 1963–1991 – Państwowe Wydawnictwo Naukowe, w latach 1992–2012 – Wydawnictwa Uniwersytetu Warszawskiego, a od 2013 roku wydawane jest przez Dom Wydawniczy „Elipsa”.
„Poradnik Językowy” pełni rolę organu: w latach 1932–1939 – Towarzystwa Krzewienia Kultury Języka Polskiego; w latach 1948–1952 – Komisji Językowej Towarzystwa Naukowego Warszawskiego; w latach 1952–1966 – Redakcji Słownika Języka Polskiego; od 1966 – Towarzystwa Kultury Języka.

</doc>
<doc id="1647156" url="https://pl.wikipedia.org/wiki?curid=1647156" title="Chris Brasher">
Chris Brasher

Christopher William „Chris” Brasher (ur. 21 sierpnia 1928 w Georgetown w Gujanie Brytyjskiej, zm. 28 lutego 2003 w Chaddleworth) – brytyjski lekkoatleta, średnio- i długodystansowiec, złoty medalista olimpijski z Melbourne.
Studiował w St John’s College na Uniwersytecie Cambridge. W 1951 zwyciężył na Światowych Igrzyskach Studentów w Luksemburgu w biegu na 5000 metrów, a w biegu na 1500 metrów był drugi. Zajął 11. miejsce w finale biegu na 3000 metrów z przeszkodami na igrzyskach olimpijskich w 1952 w Helsinkach. 5 maja 1954 razem z Chrisem Chatawayem wspomogli Rogera Bannistera w pokonaniu bariery 4 minut w biegu na 1 milę dyktując tempo na 3 pierwszych okrążeniach. Odpadł w eliminacjach biegu na milę na Igrzyskach Imperium Brytyjskiego i Wspólnoty Brytyjskiej w 1954 w Vancouver.
Na igrzyskach olimpijskich w 1956 w Melbourne Brasher zwyciężył w biegu na 3000 metrów z przeszkodami (przed Sándorem Rozsnyóim z Węgier i Ernstem Larsenem z Norwegii) z czasem 8:41,2, który był nowym rekordem olimpijskim i rekordem Wielkiej Brytanii. Początkowo został zdyskwalifikowany za przepychanie się i odepchnięcie Larsena, który zajął 3. miejsce, ale potem decyzję cofnięto (Larsen i inni biegacze oświadczyli, że manewr Brashera nie miał wpływu na wynik biegu).
Po igrzyskach Brasher zakończył wyczynowe uprawianie lekkiej atletyki. Był jednym z pionierów biegu na orientację w Wielkiej Brytanii. Pracował jako dziennikarz sportowy w "The Observer"; był również reporterem telewizyjnym BBC. Założył firmą "Sweatshop" zajmującą się produkcją i dystrybucją obuwia lekkoatletycznego. Był jednym z inicjatorów powstania Maratonu Londyńskiego.
Był wicemistrzem Wielkiej Brytanii (AAA) w biegu na 2 mile z przeszkodami w 1952, a w biegu na 3000 metrów z przeszkodami był wicemistrzem w 1955 i brązowym medalistą w 1956. 
Był żonaty z tenisistką Shirley Bloomer, która m.in. zwyciężyła we French Open.

</doc>
<doc id="1647162" url="https://pl.wikipedia.org/wiki?curid=1647162" title="Enderleinellus platyspicatus">
Enderleinellus platyspicatus

Enderleinellus platyspicatus – gatunek wszy należący do rodziny Enderleinellidae, pasożytujący na wiewiórkowatych powoduje chorobę wszawicę. Typowym żywicielem jest wiewiórka "Funambulus tristriatus".
Samica długość 0,5 mm. Silnie spłaszczona grzbietowo-brzusznie. Samica składa jaja zwanych gniadmi, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Występuje na Cejlonie.

</doc>
<doc id="1647163" url="https://pl.wikipedia.org/wiki?curid=1647163" title="Skała sypka">
Skała sypka



</doc>
<doc id="1647164" url="https://pl.wikipedia.org/wiki?curid=1647164" title="Alina Tarachowicz">
Alina Tarachowicz

Alina Tarachowicz (ur. 21 sierpnia 1981 w Słupsku) – polska szachistka, mistrzyni FIDE od 1992 roku.
Kariera szachowa.
Jako juniorka odniosła szereg sukcesów na arenie krajowej oraz międzynarodowej. Wielokrotnie uczestniczyła w finałach mistrzostw Polski juniorek w różnych kategoriach szachowych, zdobywając 5 medali: dwa złote (Grudziądz 1993 – do 12 lat i Nadole 1997, do 16 lat) oraz trzy srebrne (Wisła 1991 – do 10 lat, Biała Podlaska 1992 – do 12 lat i Nadole 1995 – do 14 lat). Była również uczestniczką mistrzostw świata i Europy juniorek, największy sukces odnosząc w 1992 r. w Rimavskiej Sobocie, gdzie zdobyła tytuł mistrzyni Europy do 12 lat (za to osiągnięcie otrzymała tytuł mistrzyni FIDE). Drugi w karierze medal ME zdobyła w 1995 r. w Verdun, zajmując III miejsce w kategorii do 14 lat.
Najwyższy ranking w karierze osiągnęła 1 stycznia 1996 r., z wynikiem 2105 punktów debiutując wówczas na światowej liście rankingowej. Od 2000 r. nie uczestniczy w turniejach klasyfikowanych przez Międzynarodową Federację Szachową.

</doc>
<doc id="1647168" url="https://pl.wikipedia.org/wiki?curid=1647168" title="Bundesliga niemiecka w piłce nożnej (1977/1978)">
Bundesliga niemiecka w piłce nożnej (1977/1978)

Bundesliga 1977/1978 był to 15. sezon niemieckiej pierwszej klasy rozgrywkowej w piłce nożnej. Sezon rozpoczął się 6 sierpnia 1977 roku, a zakończył się 29 kwietnia 1978. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obroniła Borussia Mönchengladbach. Nowym mistrzem Niemiec został zespół 1. FC Köln, dla którego był to trzeci tytuł mistrzowski w historii klubu. Tytuł króla strzelców zdobyli Dieter Müller i Gerd Müller, którzy strzelili po 24 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 16., 17. i 18. drużyna tabeli spadły do 2. Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1647169" url="https://pl.wikipedia.org/wiki?curid=1647169" title="Ulica Estery w Krakowie">
Ulica Estery w Krakowie

Ulica Estery – ulica w Krakowie, w dzielnicy I, na Kazimierzu. 
Jej powstanie związane było z lokacyjnym rozplanowaniem miasta w roku 1335. Obecny bieg ulicy został wytyczony w latach 70. XIX wieku. Właśnie z tego okresu pochodzi najstarsza zachowana zabudowa. Nazwę ulicy nadano około roku 1866 i odnosi się ona do biblijnej Estery, lecz tradycja wiąże ją z Esterką – ukochaną króla Kazimierza Wielkiego.

</doc>
<doc id="1647172" url="https://pl.wikipedia.org/wiki?curid=1647172" title="Enderleinellus dremomydis">
Enderleinellus dremomydis

Enderleinellus dremomydis – gatunek wszy należący do rodziny Enderleinellidae, pasożytujący na wiewiórkowatych powoduje wszawicę. Typowym żywicielem jest wiewiórka "Dremomys pernyi".
Samica długość 0,55 mm. Silnie spłaszczona grzbietowo-brzusznie. Samica składa jaja zwane gniadmi, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Występuje na terenie Chin.

</doc>
<doc id="1647173" url="https://pl.wikipedia.org/wiki?curid=1647173" title="Horace Ashenfelter">
Horace Ashenfelter

Horace „Nip” Ashenfelter, III (ur. 23 stycznia 1923 w Phoenixville, w Pensylwanii, zm. 6 stycznia 2018 w West Orange, w New Jersey) – amerykański lekkoatleta, długodystansowiec, złoty medalista olimpijski z Helsinek.
Startował w latach 1947–1956. Na igrzyskach olimpijskich w 1952 w Helsinkach najpierw poprawił w przedbiegu na 3000 metrów z przeszkodami rekord USA,a w finale niespodziewanie zwyciężył przed faworytem Władimirem Kazancewem ze Związku Radzieckiego, ustanawiając nieoficjalny rekord świata wynikiem 8:45,4. Startował w tej konkurencji również na igrzyskach olimpijskich w 1956 w Melbourne, ale nie wszedł do finału.
Srebrny medalista igrzysk panamerykańskich w 1955 w biegu na 5000 metrów (pokonał go Osvaldo Suárez z Argentyny).
Był mistrzem Stanów Zjednoczonych (AAU) na 10 000 metrów w 1950, na 3 mile w 1954 i 1955, na 3000 metrów z przeszkodami w 1951, 1963 i 1956 oraz w biegu przełajowym w 1955 i 1956. Pięciokrotny halowy mistrz kraju w biegu na 3 mile (1952–1956). W 1949 triumfował w mistrzostwach NCAA w biegu na 2 mile.
W 1952 otrzymał James E. Sullivan Award dla najlepszego amatorskiego sportowca USA.
Po ukończeniu Uniwersytetu Pensylwanii w 1951 pracował do 1956 w FBI, a potem w przedsiębiorstwach metalurgicznych.
Jego brat – Bill także był lekkoatletą, olimpijczykiem z Helsinek.

</doc>
<doc id="1647178" url="https://pl.wikipedia.org/wiki?curid=1647178" title="Bundesliga niemiecka w piłce nożnej (1984/1985)">
Bundesliga niemiecka w piłce nożnej (1984/1985)

Bundesliga 1984/1985 był to 22. sezon niemieckiej pierwszej klasy rozgrywkowej w piłce nożnej. Sezon rozpoczął się 24 sierpnia 1984 roku, a zakończył się 8 czerwca 1985. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obronił zespół VfB Stuttgart. Nowym mistrze Niemiec został Bayern Monachium, dla którego był to siódmy tytuł mistrzowski w historii klubu. Tytuł króla strzelców zdobył Klaus Allofs, który strzelił 26 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi. 16. zespół Bundesligi i 3. zespół 2. Bundesligi stoczyły rywalizację systemem mecz-rewanż o pozostanie/awans do Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
Arminia Bielefeld, 16. drużyna Bundesligi oraz 1. FC Saarbrücken, 3. zespół 2. Bundesligi, spotkały się w dwumeczu o miejsce w kolejnym sezonie Bundesligi. 1. FC Saarbrücken zwyciężyło w rywalizacji 3:1, dzięki czemu awansowało do Bundesligi. Arminia Bielefeld spadła do 2. Bundesligi. 

</doc>
<doc id="1647180" url="https://pl.wikipedia.org/wiki?curid=1647180" title="Exlibris (pismo)">
Exlibris (pismo)

Exlibris – pismo bibliofilskie wydawane nieregularnie w latach 1917–1929, najpierw we Lwowie, a od 1924 w Krakowie przez Towarzystwo Miłośników Książki. Redaktorami pisma byli: F.K. Biesiadecki, B. Janusz, L. Bernacki, K. Piekarski, A.L. Birkenmajer. Na łamach pisma ukazywały się artykuły z zakresu wiedzy o książce, historii piśmiennictwa i popularyzacji nowoczesnych metod badań księgoznawczych.
W czasopiśmie w latach 1914–1922 ukazywała się Bibliografia Bibliofilstwa i Bibliografii Polskiej Tadeusza Wisłockiego, która stała się zaczątkiem Polskiej Bibliografii Bibliologicznej.

</doc>
<doc id="1647181" url="https://pl.wikipedia.org/wiki?curid=1647181" title="Ekslibris">
Ekslibris

Ekslibris ( ‘z książek’) – znak własnościowy danego egzemplarza książki, najczęściej ozdobny, wykonany w technice graficznej, z imieniem i nazwiskiem właściciela księgozbioru (lub np. stylizowanymi inicjałami) albo nazwą instytucji. Typowy ekslibris jest małą, zadrukowaną kartką, przyklejoną do wyklejki na przedniej części okładki. W prostszej formie może to być np. pieczątka. Ekslibris pełni funkcje: informacyjną, identyfikacyjną i ochronną, poświadcza, że egzemplarz należy do danej osoby prywatnej lub instytucji. Wskazuje na swojego właściciela symbolem lub motywem np. takim jak: herb, godło, odznaka, motto bądź grafika zamówiona specjalnie na potrzebę danego ekslibrisu. Pełni też funkcję estetyczną.
Projektowanie ekslibrisów jest jedną z dziedzin grafiki artystycznej. Ich tworzeniem zajmowało się wielu znanych grafików, rytowników i typografów. Zbieranie ekslibrisów jest jedną z dziedzin kolekcjonerstwa. Organizowane są również wystawy, nieraz poświęcone wyłącznie tej tematyce.
Technika.
W miarę rozwoju nowych technik artystycznych i drukarskich także forma wykonania ekslibrisów ulegała zmianie. Ekslibris artystycznie wykonany w szlachetnej technice graficznej (drzeworyt, miedzioryt, akwaforta, akwatinta, litografia) podnosi walory artystyczne książki, świadcząc o bibliofilskim stosunku do niej.
Historia.
Najstarsze przykłady.
Najstarsze znane oznaczenia własnościowe na tekstach piśmienniczych pochodzą ze starożytnego Egiptu, z okresu panowania Amenophisa III (1391–1353 p.n.e.)
W swojej współczesnej formie ekslibrisy wyewoluowały z prostych inskrypcji na manuskryptach. Stemple z ekslibrisem były powszechną metodą identyfikacji w bibliotekach powstających w średniowiecznej Europie. Początkowo ekslibrisy nie pełniły funkcji estetycznych, lecz określał tylko właściciela danej książki. Były to proste formy w postaci krótkiej lub długiej notatki właściciela. Najwcześniejsze znane przykłady drukowanych ekslibrisów pochodzą z Niemiec, z XV wieku. Jednym z najlepiej znanych przykładów z tej epoki jest mała, ręcznie kolorowana odbitka drzeworytnicza z około 1480 roku, reprezentująca tarczę herbową podtrzymywaną przez anioła, która była zamieszczana w książkach przekazanych do zakonu Kartuzów w Buxheim przez brata Hildebranda Brandenburga z Biberach. Drzeworyt, podobnie jak inne zdobienia stosowane w średniowiecznych manuskryptach, jest ręcznie malowany.
Polska.
Początkowo europejskie ekslibrisy zawierały herby rodowe, emblematy świadczące o przynależności do danego rodu. Do najbardziej charakterystycznych herbów należały m.in.: Borgia, Szeliga, Ciołek czy Jastrzębiec. Pierwszy ekslibris w Polsce pochodzi z XVI wieku. Wykonano go w technice drzeworytniczej dla Macieja Drzewickiego, biskupa włocławskiego, herbu Ciołek. Z czasem instytucje takie jak Biblioteka Rady Miejskiej w Gdańsku zaczęły tworzyć własne oznaczenia. To uczyniło ją pierwszą polską instytucją z ekslibrisem. Było to XVI wieczne dzieło spod ręki norymberskiego rytownika Jonasza Silbera.
W miarę powstawania osobistych księgozbiorów wzrastało zapotrzebowanie na prywatny ekslibris. Zwłaszcza w okresie Młodej Polski zauważyć można rozwój formy artystycznej ekslibrisu z charakterystycznymi dla tej epoki zdobieniami odwołującymi się do polskiej sztuki ludowej, ornamentyki i symboliki nawiązującej do rozwijającej się wtedy sztuki narodowej. Przedstawiciele wielu profesji jak artyści, pisarze, literaci, politycy, historycy itp. zaczęli posługiwać się ekslibrisem odwołującym się do ich dyscypliny zawodowej. Wśród znanych twórców zajmujących się ekslibrisem można wymienić Stanisława Wyspiańskiego, Stanisława Ignacego Witkiewicza czy Józefa Mehoffera.
W Polsce ukazywał się periodyk "Ex Bibliotheca" dla grafików i kolekcjonerów ekslibrisu. Funkcjonował w latach 1999–2009 i w ciągu 10 lat istnienia wydano 20 numerów magazynu. Zamieszczano w nim treści naukowe oraz informacyjne na temat przeróżnych ekslibrisów polskich artystów.

</doc>
<doc id="1647183" url="https://pl.wikipedia.org/wiki?curid=1647183" title="Kaszubistyka">
Kaszubistyka

Kaszubistyka – dyscyplina filologiczna, zwyczajowo ujmowana jako dział slawistyki, zajmująca się badaniem języka, literatury, kultury i dziejów Kaszubów. 
Ważnym ośrodkiem dla rozwoju kaszubistyki jest Uniwersytet Gdański, były prowadzone studia o kierunku polonistyka ze specjalnością kaszubistyczną. Rok akademicki 2012/2013 był ostatnim, kiedy te studia. Zostały one zastąpione przez nowy odrębny kierunek etnofilologia kaszubska.

</doc>
<doc id="1647187" url="https://pl.wikipedia.org/wiki?curid=1647187" title="Jack Owen">
Jack Owen

Jack Owen (ur. 14 grudnia 1967 w Akron) – amerykański muzyk, kompozytor i instrumentalista, znany głównie jako gitarzysta. Jack Owen znany jest przede wszystkim z występów w deathmetalowej formacji Cannibal Corpse, której był członkiem w latach 1988-2004. W latach 2004-2016 występował w zespole Deicide. W 2017 roku dołączył do formacji Six Feet Under.
W 2002 roku Owen założył hard rockową grupę Adrift. Był także członkiem zespołów Estuary i Grave Descent.

</doc>
<doc id="1647188" url="https://pl.wikipedia.org/wiki?curid=1647188" title="Cap-de-la-Madeleine">
Cap-de-la-Madeleine

Cap-de-la-Madeleine − dawne miasto w Kanadzie w prowincji Quebec nad Rzeką św. Wawrzyńca. 1 stycznia 2002 zostało przyłączone do miasta Trois-Rivières. Liczyło ok. 35 tysięcy mieszkańców. Główny przemysł to przemysł drzewny i celuluzowo-papierniczy.
Miasto zostało założone 20 marca 1651 a swoją nazwę zawdzięcza opatowi (Jacques De La Ferté) z Sainte-Madeleine de Chateaudun we Francji. Znane jest z Bazyliki Notre-Dame du Cap pod wezwaniem Maryi Dziewicy którą corocznie odwiedza tysiące pielgrzymow i turystów.

</doc>
<doc id="1647190" url="https://pl.wikipedia.org/wiki?curid=1647190" title="Cerkiew św. Aleksego w Czułczycach">
Cerkiew św. Aleksego w Czułczycach

Cerkiew św. Aleksego w Czułczycach – początkowo cerkiew prawosławna, od 1945 kościół rzymskokatolicki św. Rocha.
Prawosławną cerkiew ufundował w 1905 kupiec Jan Kowalewski z Moskwy, z inspiracji Bractwa Przenajświętszej Bogurodzicy z Chełma. Od 1918 cerkiew czasowo użytkowali katolicy. W latach 1919 - 1945 cerkiew była siedzibą nieetatowej filii parafii prawosławnej w Chełmie. Po wysiedleniu ludności prawosławnej w czasie wywózek Ukraińców do ZSRR, 2 sierpnia 1945 starostwo chełmskie oddało ją parafii rzymskokatolickiej i wtedy też nadano jej obecne wezwanie. 
Budynek jest murowany, jednonawowy, na frontonie wieża, wyposażenie wnętrza częściowo przeniesione z dawnego kościoła parafialnego, ołtarz główny (z dawnego kościoła) rokokowy, prawdopodobnie dzieło Michała Filewicza z końca XVIII w. W ołtarzu tym są obrazy św. Rocha i Matki Boskiej Częstochowskiej. Ołtarze boczne: Serca Pana Jezusa i św. Józefa, wyk. po II wojnie światowej przez rzeźbiarza ludowego A. Sieka z Biłgoraja. Ambona rokokowa z końca XVIII w., chrzcielnica wczesnobarokowa. W zakrystii 2 zabytkowe monstrancje z XVIII w., na chórze muzycznym, 5-głosowe organy.

</doc>
<doc id="1647192" url="https://pl.wikipedia.org/wiki?curid=1647192" title="Bundesliga niemiecka w piłce nożnej (1978/1979)">
Bundesliga niemiecka w piłce nożnej (1978/1979)

Bundesliga 1978/1979 był to 16. sezon niemieckiej pierwszej klasy rozgrywkowej w piłce nożnej. Sezon rozpoczął się 11 sierpnia 1978 roku, a zakończył się 9 czerwca 1979. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obroniło 1. FC Köln. Nowym mistrzem Niemiec został zespół Hamburger SV, dla którego był to czwarty tytuł mistrzowski w historii klubu. Tytuł króla strzelców zdobył Klaus Allofs, który strzelił 22 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 16., 17. i 18. drużyna tabeli spadły do 2. Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1647194" url="https://pl.wikipedia.org/wiki?curid=1647194" title="Cyfrowy styl życia">
Cyfrowy styl życia

Cyfrowy Styl Życia – drugi album Sidneya Polaka wydany 27 marca 2009 roku nakładem EMI Music Poland. Nagrania dotarły do 13. miejsca zestawienia OLiS.
Lista utworów.
Źródło.

</doc>
<doc id="1647196" url="https://pl.wikipedia.org/wiki?curid=1647196" title="Mistrzostwa Świata w Biegach Przełajowych 1999">
Mistrzostwa Świata w Biegach Przełajowych 1999

27. Mistrzostwa Świata w Biegach Przełajowych – zawody lekkoatletyczne, które odbyły się 27 i 28 marca 1999 roku w Belfaście, w Irlandii Północnej.
W drodze na mistrzostwa, po przylocie do Londynu, dwóch etiopskich biegaczy (Yitbarek Eshetu i Geremew Hailu) opuściło ekipę. Ich miejsce zajęli dwaj młodsi zawodnicy – jeden z nich, Hailu Mekonnen zdobył niespodziewanie brązowy medal mistrzostw.

</doc>
<doc id="1647201" url="https://pl.wikipedia.org/wiki?curid=1647201" title="Julijonas Steponavičius">
Julijonas Steponavičius

Julijonas Steponavičius, pol. "Julian Stepanowicz" (ur. 18 października 1911, zm. 18 czerwca 1991) – litewski duchowny rzymskokatolicki, biskup tytularny Antarados w latach 1955-1989, arcybiskup wileński w latach 1989-1991.
W 1930 roku ukończył Gimnazjum im. Witolda Wielkiego w Wilnie. Następnie kontynuował edukację w archidiecezjalnym wyższym seminarium duchownym w Wilnie i na Uniwersytecie Stefana Batorego. W 1936 roku otrzymał święcenia kapłańskie i został duchownym diecezjalnym archidiecezji wileńskiej.
Życiorys.
Był działaczem mniejszości litewskiej w Rzeczypospolitej Polskiej. W związku z czym był na żądanie władz polskich wielokrotnie przenoszony z placówki do placówki, a w konsekwencji pozbawiony przydziału do parafii i mianowany kapelanem szkoły żeńskiej przy klasztorze bernardynów w Grodnie. W okresie II wojny światowej otrzymał probostwo w Połusze, a następnie w Daugieliszkach Nowych. Po II wojnie światowej kontynuował działalność duszpasterską w ZSRR. Był plebanem w Hoduciszkach. Jego działalność kapłańska i narodowa była w zainteresowaniu radzieckiej służby bezpieczeństwa. KGB próbowała go bezskutecznie zwerbować na tajnego współpracownika.
W 1955 roku Julijonas Steponavičius został nominowany biskupem pomocniczym diecezji poniewieskiej i biskupem tytularnym Antarados. Sakry udzielił mu Kaziemiras Paltarokas.
W 1957 roku z woli papieża Piusa XII otrzymał zadanie administrowania radziecką częścią archidiecezji wileńskiej, której katedra formalnie wakowała od śmierci arcybiskupa Romualda Jałbrzykowskiego w 1955 roku. Jednocześnie stanął przed nim obowiązek zarządzania diecezją poniewieską po śmierci jej ordynariusza Kaziemirasa Paltarokasa.
W 1958 roku zamieszkał w Wilnie, skąd w miarę możliwości starał się wypełniać obowiązki biskupie dla dwóch administratur kościelnych. Z uwagi na nieustępliwość wobec polityki władzy radzieckiej na Litwie był prześladowany. W 1961 roku odebrano mu prawo mieszkania w Wilnie i wysiedlono na daleką prowincję litewską do miasteczka Żagory przy granicy z Łotewską Socjalistyczną Republiką Radziecką. Został tam rezydentem przy kościele parafialnym św. Piotra i Pawła. Nie mógł jednak mieszkać na plebanii, a w komunalnym lokalu przydzielonym przez sowieckie władze, który był pod ciągłą obserwacją i podsłuchem służb specjalnych.
Na zesłaniu pozostawał aż do czasów pieriestrojki i głasnosti. W archidiecezji wileńskiej i diecezji poniewieskiej obowiązki administratorów z braku innych biskupów musieli przejąć pozostający na miejscu prezbiterzy – wikariusze. W 1988 roku zezwolono mu na powrót i zamieszkanie w Wilnie. W 1989 roku papież Jan Paweł II mianował go arcybiskupem wileńskim. Ingres do archikatedry św. Stanisława w Wilnie odbył w tym samym roku jednocześnie ją rekonsekrując, gdyż w latach 1950-1989 była zsekularyzowana i użytkowana jako galeria obrazów oraz sala koncertowa.
W latach 1989-1991 prowadził odbudowę struktur administracyjnych i instytucji kościelnych archidiecezji wileńskiej w Litewskiej Socjalistycznej Republice Radzieckiej, a następnie w Republice Litewskiej.

</doc>
<doc id="1647202" url="https://pl.wikipedia.org/wiki?curid=1647202" title="Bundesliga niemiecka w piłce nożnej (1983/1984)">
Bundesliga niemiecka w piłce nożnej (1983/1984)

Bundesliga 1983/1984 był to 21. sezon niemieckiej pierwszej klasy rozgrywkowej w piłce nożnej. Sezon rozpoczął się 12 sierpnia 1983 roku, a zakończył się 26 maja 1984. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obronił zespół Hamburger SV. Nowym mistrze Niemiec zostało VfB Stuttgart, dla którego był to trzeci tytuł mistrzowski w historii klubu. Tytuł króla strzelców zdobył Karl-Heinz Rummenigge, który strzelił 26 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi. 16. zespół Bundesligi i 3. zespół 2. Bundesligi stoczyły rywalizację systemem mecz-rewanż o pozostanie/awans do Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
Eintracht Frankfurt, 16. drużyna Bundesligi oraz MSV Duisburg, 3. zespół 2. Bundesligi, spotkały się w dwumeczu o miejsce w kolejnym sezonie Bundesligi. Eintracht zwyciężył w rywalizacji 6:1, dzięki czemu utrzymał się w Bundeslidze. 

</doc>
<doc id="1647204" url="https://pl.wikipedia.org/wiki?curid=1647204" title="Mistrzostwa Świata w Biegach Przełajowych 2000">
Mistrzostwa Świata w Biegach Przełajowych 2000

28. Mistrzostwa Świata w Biegach Przełajowych – zawody lekkoatletyczne, które odbyły się 18 - 19 marca 2000 roku w Vilamoura, w Portugalii.

</doc>
<doc id="1647205" url="https://pl.wikipedia.org/wiki?curid=1647205" title="Rádió 1">
Rádió 1

Rádió 1 – węgierska ponadregionalna stacja radiowa adresowana przede wszystkim do młodzieży.

</doc>
<doc id="1647206" url="https://pl.wikipedia.org/wiki?curid=1647206" title="Bundesliga niemiecka w piłce nożnej (1979/1980)">
Bundesliga niemiecka w piłce nożnej (1979/1980)

Bundesliga 1979/1980 był to 17. sezon niemieckiej pierwszej klasy rozgrywkowej w piłce nożnej. Sezon rozpoczął się 11 sierpnia 1979 roku, a zakończył się 31 maja 1980. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obronił Hamburger SV. Nowym mistrzem Niemiec został Bayern Monachium, dla którego był to piąty tytuł mistrzowski w historii klubu. Tytuł króla strzelców zdobył Karl-Heinz Rummenigge, który strzelił 26 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 16., 17. i 18. drużyna tabeli spadły do 2. Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1647207" url="https://pl.wikipedia.org/wiki?curid=1647207" title="Digital Negative">
Digital Negative

Digital Negative (DNG) – otwarty, bezstratny format zapisu cyfrowych negatywów, zawierających nieprzetworzone dane z matrycy cyfrowej (RAW), opracowany przez Adobe Systems. Specyfikację pierwszej wersji opublikowano 27 sierpnia 2004 r.
Historia.
Dotąd zostały opublikowane trzy wersje specyfikacji. Wersja 1.1.0.0 ujrzała światło dzienne w maju 2005 (chociaż była używana już od stycznia 2005), a najnowsza wersja – 1.2.0.0 – została oficjalnie wydana w maju 2008 (chociaż format w tej wersji był używany już od kwietnia 2008).
15 maja 2008 format został zgłoszony do ISO jako propozycja standardu.

</doc>
<doc id="1647211" url="https://pl.wikipedia.org/wiki?curid=1647211" title="DNG">
DNG



</doc>
<doc id="1647212" url="https://pl.wikipedia.org/wiki?curid=1647212" title="Farewell to the Fairground">
Farewell to the Fairground

 Farewell to the Fairground – singel brytyjskiego zespołu rockowego White Lies. Wydany został 23 marca 2009 roku przez Fiction Records. Jest to trzeci singel promujący album i czwarty grupy w ogóle. Teledysk do utworu zrealizowano w mieście Nikel w Rosji, a reżyserem jego jest Andreas Nilsson. Do fanów, zarejestrowanych na stronie internetowej, White Lies wysłało zdjęcia zrobione podczas kręcenia tego wideo.
Szczegółowe informacje.
Utwór nagrano, wraz z pozostałymi dziewięcioma piosenkami, podczas sesji odbywającej się między majem a wrześniem 2008 roku w ICP Studios w Brukseli i w Kore Studios w Londynie. W magazynie NME, w artykule tzw. "piosenka-po-piosence" członkowie grupy powiedzieli, że był to jeden z tych utworów, których napisanie i nagranie było bardzo szybkim procesem. Zespół powiedział, że "Farewell to the Fairground" ma bardzo duży potencjał do przetwarzania, i dlatego na stronie B singli znajdują się remiksy utworu. Przeróbka wydawnictw nazwana "Farewell to the Fairground (remiks Yusek)" znalazła się wcześniej na stronie B singla "To Lose My Life". Dodatkowo w niektórych wydaniach na stronie B umieszczono piosenkę pt. "Love Lockdown" w oryginale wykonywaną przez Kanyego Westa.
Lista utworów.
Winyl.
1 wersja
2 wersja

</doc>
<doc id="1647214" url="https://pl.wikipedia.org/wiki?curid=1647214" title="Omen (zespół muzyczny)">
Omen (zespół muzyczny)

Omen - heavy metalowa grupa powstała w Los Angeles w 1983 roku. Obecnie uważana jest za jeden z najbardziej wpływowych zespołów metalowych ze Stanów Zjednoczonych. Teksty Amerykańców dotyczą głównie wojny, bohaterstwa, ale także normalnego metalowego życia. 27 września 2008 roku "Omen" po raz pierwszy w swojej ponad dwudziestoletniej karierze przybył do Polski, aby jako główna gwiazda wystąpić na "HardRocker festival". Festiwal odbył się w Bielsku-Białej, w klubie "Rudeboy".

</doc>
<doc id="1647215" url="https://pl.wikipedia.org/wiki?curid=1647215" title="Mistrzostwa Świata w Biegach Przełajowych 2001">
Mistrzostwa Świata w Biegach Przełajowych 2001

29. Mistrzostwa Świata w Biegach Przełajowych – zawody lekkoatletyczne, które odbyły się 24 - 25 marca 2001 roku w Ostendzie, w Belgii. 
Zawody miały być początkowo rozegrane w Dublinie, jednak ostatecznie przeniosono je do Belgii z powodu epidemii pryszczycy na Wyspach Brytyjskich.

</doc>
<doc id="1647218" url="https://pl.wikipedia.org/wiki?curid=1647218" title="Julián Sotelo">
Julián Sotelo

Julián Sotelo (ur. 5 lipca 1965 w Santanderze) – hiszpański lekkoatleta, który specjalizował się w rzucie oszczepem.
Uczestnik igrzysk olimpijskich w Barcelonie (1992). Z wynikiem 75,34 zajął 20. miejsce i nie awansował do finału. Złoty medalista igrzysk śródziemnomorskich w 1991 roku (rezultat: 76,04). Uczestnik mistrzostw świata, które w 1991 roku odbyły się w Tokio. Z wynikiem 65,74 zajął 39. pozycję i nie awansował do finału. Siedmiokrotny mistrz Hiszpanii w latach 1986 - 1995.
Rekord życiowy: 78,78 (23 września 1992, Pampeluna) – wynik ten jest rekordem Hiszpanii.

</doc>
<doc id="1647219" url="https://pl.wikipedia.org/wiki?curid=1647219" title="Julian Sotelo">
Julian Sotelo



</doc>
<doc id="1647221" url="https://pl.wikipedia.org/wiki?curid=1647221" title="Mistrzostwa Świata w Biegach Przełajowych 2002">
Mistrzostwa Świata w Biegach Przełajowych 2002

30. Mistrzostwa Świata w Biegach Przełajowych ‒ zawody lekkoatletyczne, które odbyły się 23 ‒ 24 marca 2002 roku w Dublinie, w Irlandii.

</doc>
<doc id="1647225" url="https://pl.wikipedia.org/wiki?curid=1647225" title="Czerwoniak">
Czerwoniak

Czerwoniak (dawniej "Rubro monte", niem. "Roten Berg", "Roter Berg" lub "Rotheberg", po 1945 r. również "Czerwona Góra") – położona na granicy Kotliny Kłodzkiej i Rowu Górnej Nysy, w pobliżu wsi Stary Wielisław, Gorzanów i Krosnowice, góra ze szczytem na wysokości 399 m n.p.m., stanowiąca wyraźnie oddzielony, samodzielny masyw o charakterystycznym kształcie.
Geografia i geologia.
Czerwoniak stanowi kulminację w grzbiecie ciągnącym się od Kamiennej Góry w Górach Bystrzyckich ku zbiegowi rzeki Wielisławki i Bystrzycy Dusznickiej oraz ujścia tej ostatniej do Nysy Kłodzkiej. Północne zbocze łagodnie opada do doliny Wielisławki, południowe (bardzo strome) wznosi się nad zakolem Nysy Kłodzkiej.
Skały budujące Czerwoniak to czerwone piaskowce permskie, białe lub żółte piaskowce kredowe i zalegające pod nimi łupki chlorytowe, w których znajdują się wkładki wapieni i skał amfibolowo-epidotowych. Kamienie te były dawniej intensywnie eksploatowane, o czym świadczą rozcinające górę liczne wyrobiska nieczynnych kamieniołomów. Południowe, urwiste zbocze i szczyt porasta świerkowy las, pozostałe stoki zajęte są przez użytki rolne.
Historia.
Góra, jako jedna z nielicznych w okolicy, posiada bogatą dokumentację związaną z wydarzeniami historycznymi. Wymieniana jest po raz pierwszy w akcie króla Jana Luksemburczyka nadającym miastu Kłodzku prawo połowu ryb w Nysie Kłodzkiej, gdzie Czerwoniak określony był jako południowa granica łowiska. Dokument ten datowany jest na 12 września 1334 roku, a góra figuruje w nim jako "Rubro monte". Najbardziej znanym wydarzeniem jest rozegrana u jej stóp bitwa pod Czerwoną Górą, która 27 grudnia 1428 roku zdecydowała o losach ziemi kłodzkiej i całego Śląska. Pod Czerwoniakiem poległ w tej bitwie m.in. Jan ziębicki, przez co wygasła jedna z linii śląskich Piastów. Wydarzenie to upamiętnia kaplica ustawiona w domniemanym miejscu śmierci księcia.
Turystyka.
Rejon góry przed 1945 rokiem stanowił popularne miejsce turystyczne. Czerwoniak był celem wycieczek z Gorzanowa oraz stacji kolejowych w Krosnowicach i Kłodzku-Zagórzu. Podkreślano jego historyczne znaczenie oraz walory widokowe. Po wymianie ludności aż do dzisiaj Czerwoniak stracił na znaczeniu i pozostaje prawie całkowicie nieuczęszczany.

</doc>
<doc id="1647229" url="https://pl.wikipedia.org/wiki?curid=1647229" title="Jori Mørkve">
Jori Mørkve

Jori Mørkve (ur. 29 grudnia 1980 w Voss) – norweska biathlonistka, dwukrotna medalistka mistrzostw świata.
Kariera.
W zawodach Pucharu Świata zadebiutowała 5 stycznia 2001 roku w Oberhofie, zajmując 77. miejsce w sprincie. Pierwsze pucharowe punkty wywalczyła 29 listopada 2006 roku w Östersund, gdzie zajęła 26. miejsce w biegu indywidualnym. Nigdy nie stanęła na podium indywidualnych zawodów tego cyklu, najwyższą lokatę wywalczyła 15 marca 2007 roku w Chanty-Mansyjsku, kończąc rywalizację w sprincie na osiemnastej pozycji. Najlepsze wyniki osiągnęła w sezonie 2006/2007, kiedy zajęła 57. miejsce w klasyfikacji generalnej.
Podczas mistrzostw świata w Anterselvie w 2007 roku wspólnie z Ann Kristin Flatland, Lindą Tjørhom i Torą Berger wywalczyła brązowy medal w sztafecie. Na tej samej imprezie razem z Torą Berger, Emilem Hegle Svendsenem i Frode Andresenem zdobyła też brązowy medal w sztafecie mieszanej. Na rozgrywanych rok wcześniej mistrzostwach świata w Pokljuce zajęła 23. miejsce w sztafecie mieszanej. Brała też udział w mistrzostwach świata w Chanty-Mansyjsku w 2011 roku, gdzie w swoim jedynym starcie zajęła 79. miejsce w biegu indywidualnym.
Dwukrotna medalistka zimowych igrzysk wojskowych w Dolinie Aosty w 2010 roku: złoto w drużynowym biegu patrolowym oraz brąz w biatlonowym sprincie drużynowym.
Osiągnięcia.
Puchar Świata.
Miejsca na podium w zawodach.
Mørkve nigdy nie stanęła na podium indywidualnych zawodów PŚ.

</doc>
<doc id="1647232" url="https://pl.wikipedia.org/wiki?curid=1647232" title="Opera w Sztokholmie">
Opera w Sztokholmie



</doc>
<doc id="1647235" url="https://pl.wikipedia.org/wiki?curid=1647235" title="Muzeum Tańca w Sztokholmie">
Muzeum Tańca w Sztokholmie

Muzeum Tańca (szw. "Dansmuseet") – muzeum znajdujące się w Sztokholmie. Zgromadzono w nim wszystko, co wiąże się z tańcem - kostiumy, maski, projekty scenografii, dzieła sztuki, plakaty, książki i programy.
W 1999 roku Muzeum Tańca przeniosło się do nowej siedziby przy skwerze Gustawa Adolfa, w dawnym budynku banku, u wylotu mostu Norrbro. Od 1953 muzeum znajdowało się w piwnicy Opery Sztokholmskiej.

</doc>
<doc id="1647236" url="https://pl.wikipedia.org/wiki?curid=1647236" title="Dansmuseet">
Dansmuseet



</doc>
<doc id="1647242" url="https://pl.wikipedia.org/wiki?curid=1647242" title="Droga do Śródziemia">
Droga do Śródziemia

Droga do Śródziemia ("The Road to Middle-Earth") – książka Toma Shippeya wydana w 1982 roku w Londynie. Jest to studium wprowadzające w twórczość J.R.R. Tolkiena. Autor analizuje wpływ zainteresowań naukowych pisarza na jego twórczość beletrystyczną i śledzi twórcze procesy, które doprowadziły Tolkiena do stworzenia mitologii Śródziemia.
Wydanie drugie (z roku 1993) zostało uzupełnione o informacje z pierwszych 9 tomów Historii Śródziemia. Wydanie trzecie poprawione i rozszerzone ukazało się w 2003 r.

</doc>
<doc id="1647244" url="https://pl.wikipedia.org/wiki?curid=1647244" title="Bundesliga niemiecka w piłce nożnej (1982/1983)">
Bundesliga niemiecka w piłce nożnej (1982/1983)

Bundesliga 1982/1983 był to 20. sezon niemieckiej pierwszej klasy rozgrywkowej w piłce nożnej. Sezon rozpoczął się 17 sierpnia 1982 roku, a zakończył się 6 czerwca 1983. Brało w niej udział 18 zespołów, które grały ze sobą systemem „każdy z każdym”. Tytuł mistrzowskie obronił zespół Hamburger SV, dla którego był to szósty tytuł mistrzowski w historii klubu. Tytuł króla strzelców zdobył Rudi Völler, który strzelił 23 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi. 16. zespół Bundesligi i 3. zespół 2. Bundesligi stoczyły rywalizację systemem mecz-rewanż o pozostanie/awans do Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
FC Schalke 04, 16. drużyna Bundesligi oraz Bayer Uerdingen, 3. zespół 2. Bundesligi, spotkały się w dwumeczu o miejsce w kolejnym sezonie Bundesligi. Bayer Uerdingen zwyciężył w rywalizacji 4:2, dzięki czemu awansował do Bundesligi. Schalke 04 spadło do 2. Bundesligi. 

</doc>
<doc id="1647246" url="https://pl.wikipedia.org/wiki?curid=1647246" title="Gimnastyka na Letniej Uniwersjadzie 2007">
Gimnastyka na Letniej Uniwersjadzie 2007

Gimnastyka na Letniej Uniwersjadzie 2007 odbywała się w dniach 9 - 17 sierpnia w hali Impact Exhibition and Convention Center w Nonthaburi.
Rozgrywane były dwa rodzaje gimnastyk: sportowa oraz artystyczna
Linki zewnętrzne.
Strona FISU

</doc>
<doc id="1647250" url="https://pl.wikipedia.org/wiki?curid=1647250" title="Bundesliga niemiecka w piłce nożnej (1980/1981)">
Bundesliga niemiecka w piłce nożnej (1980/1981)

Bundesliga 1980/1981 był to 18. sezon niemieckiej pierwszej klasy rozgrywkowej w piłce nożnej. Sezon rozpoczął się 15 sierpnia 1980 roku, a zakończył się 13 czerwca 1981. Brało w niej udział 18 zespołów, które grały ze sobą systemem „każdy z każdym”. Tytuł mistrzowski obronił Bayern Monachium, dla którego był to szósty tytuł mistrzowski w historii klubu. Tytuł króla strzelców zdobył Karl-Heinz Rummenigge, który strzelił 29 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 16., 17. i 18. drużyna tabeli spadły do 2. Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1647251" url="https://pl.wikipedia.org/wiki?curid=1647251" title="Carlo Silipo">
Carlo Silipo

Carlo Silipo (ur. 10 września 1971 w Neapolu) – włoski piłkarz wodny. Dwukrotny medalista olimpijski.
Mierzący 197 cm wzrostu zawodnik w 1992 w Barcelonie wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Brał także udział w IO 2000 i IO 2004. Był mistrzem Europy w 1993 i 1995. W 1994 triumfował na mistrzostwach świata, w 2003 zajął drugie miejsce. Był zawodnikiem Circolo Canottieri z rodzinnego miasta (m.in. 7 tytułów mistrza kraju).

</doc>
<doc id="1647252" url="https://pl.wikipedia.org/wiki?curid=1647252" title="Jezioro Wielka Łąka">
Jezioro Wielka Łąka



</doc>
<doc id="1647254" url="https://pl.wikipedia.org/wiki?curid=1647254" title="Żou-żan">
Żou-żan



</doc>
<doc id="1647255" url="https://pl.wikipedia.org/wiki?curid=1647255" title="Zbrodnia w Terce">
Zbrodnia w Terce



</doc>
<doc id="1647257" url="https://pl.wikipedia.org/wiki?curid=1647257" title="Ivan Mustapić">
Ivan Mustapić

Ivan Mustapić (ur. 9 lipca 1966) – chorwacki lekkoatleta, który specjalizował się w rzucie oszczepem. W pierwszych latach kariery startował w reprezentacji Jugosławii.
Złoty medalista igrzysk śródziemnomorskich w 1993 roku z wynikiem 79,46. Trzykrotny uczestnik mistrzostw świata - Rzym 1987, Stuttgart 1993 i Göteborg 1995. W żadnym ze startów nie awansował do finału. Czterokrotny mistrz Chorwacji w latach 1992 - 1996. Rekord życiowy: 82,70 m (25 lipca 1992, Zagrzeb) – jest to jednocześnie rekord Chorwacji.

</doc>
<doc id="1647258" url="https://pl.wikipedia.org/wiki?curid=1647258" title="Ivan Mustapic">
Ivan Mustapic



</doc>
<doc id="1647260" url="https://pl.wikipedia.org/wiki?curid=1647260" title="Bundesliga niemiecka w piłce nożnej (1981/1982)">
Bundesliga niemiecka w piłce nożnej (1981/1982)

Bundesliga 1981/1982 był to 19. sezon niemieckiej pierwszej klasy rozgrywkowej w piłce nożnej. Sezon rozpoczął się 8 sierpnia 1981 roku, a zakończył się 29 maja 1982. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obronił Bayern Monachium. Nowym mistrzem Niemiec został zespół Hamburger SV, dla którego był to piąty tytuł mistrzowski w historii klubu. Tytuł króla strzelców zdobył Horst Hrubesch, który strzelił 27 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi. 16. zespół Bundesligi i 3. zespół 2. Bundesligi stoczyły rywalizację systemem mecz-rewanż o pozostanie/awans do Bundesligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
Bayer Leverkusen, 16. drużyna Bundesligi oraz Kickers Offenbach, 3. zespół 2. Bundesligi, spotkały się w dwumeczu o miejsce w kolejnym sezonie Bundesligi. Bayer Leverkusen zwyciężył w rywalizacji 3:1, pozostając w Bundeslidze. 

</doc>
<doc id="1647261" url="https://pl.wikipedia.org/wiki?curid=1647261" title="Muzeum Archeologii Śródziemnomorskiej i Bliskiego Wschodu">
Muzeum Archeologii Śródziemnomorskiej i Bliskiego Wschodu

Muzeum Archeologii Śródziemnomorskiej i Bliskiego Wschodu (szw. "Medelhavsmuseet") – muzeum znajdujące się w centrum Sztokholmu. Zgromadzono w nim zbiory archeologiczne z okolic śródziemnomorskich i Bliskiego Wschodu. Powstało w 1954.
Wystawieni są obok siebie bogowie i śmiertelnicy reprezentujący prehistoryczne kultury basenu Morza Śródziemnego. W muzeum znajduje się pokaźna kolekcja terakotowych figurek odkrytych przez archeologów na Cyprze. 
Muzeum mieści się w budynku dawniej zajmowanym przez bank. Gmach został zbudowany w XVII wieku dla Gustafa Horna. Górną część holu otaczają klatka schodowa z 1905 roku oraz perystyle i kolumnada.

</doc>
<doc id="1647262" url="https://pl.wikipedia.org/wiki?curid=1647262" title="Osteokalcyna">
Osteokalcyna

Osteokalcyna – białko niekolagenowe zbudowane z 49 aminokwasów. Jest syntetyzowana przez osteoblasty, odontoblasty i hipertroficzne chondrocyty.
Jest uważana za wysoce swoisty marker wielkości obrotu kostnego i świadczy o aktywności osteoblastów. Jest uwalniana z osteoblastów, ale nie wpływa na kości. Zwiększa rozpad tkanki tłuszczowej, zwiększa uwalnianie insuliny, zwiększa proliferację komórek beta wysp trzustkowych. 
Jej poziom wzrasta w następujących chorobach:
Z obniżeniem jej poziomu mamy do czynienia w przypadku:

</doc>
<doc id="1647265" url="https://pl.wikipedia.org/wiki?curid=1647265" title="Oczków (dzielnica Żywca)">
Oczków (dzielnica Żywca)



</doc>
<doc id="1647266" url="https://pl.wikipedia.org/wiki?curid=1647266" title="Medelhavsmuseet">
Medelhavsmuseet



</doc>
<doc id="1647267" url="https://pl.wikipedia.org/wiki?curid=1647267" title="Francesco Attolico">
Francesco Attolico

Francesco Attolico (ur. 23 marca 1963 w Bari) – włoski piłkarz wodny, bramkarz, dwukrotny medalista olimpijski.
Mierzący 193 cm wzrostu zawodnik w 1992 w Barcelonie wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Brał także udział w IO 2000. Był mistrzem Europy w 1993 i 1995. W 1994 triumfował na mistrzostwach świata. Był mistrzem Włoch, dwukrotnie z Pescarą (1997 i 1998), raz z Posillipo. Karierę zakończył w 2001.

</doc>
<doc id="1647268" url="https://pl.wikipedia.org/wiki?curid=1647268" title="Earth Hour">
Earth Hour



</doc>
<doc id="1647269" url="https://pl.wikipedia.org/wiki?curid=1647269" title="WFM P80">
WFM P80

P80 − prototyp polskiego samochodu, konstrukcji J. Przybylskiego z Bytomia, wykonany przez Zakłady Wytwórcze Urządzeń Sygnalizacyjnych w Katowicach i zaprezentowany w Pałacu Młodzieży w Katowicach w 1957 roku.
Podwozie samochodu było trzykołowe (dwa koła z przodu + jedno z tyłu) o konstrukcji ramowej, nadwozie otwarte, pozbawione drzwi i dachu. Samochód miał masę 190 kg. Początkowo napędzał go silnik produkcji WFM o pojemności 250 cm³ i mocy 12 KM, następnie zastąpiono go silnikiem Jawy 250. Samochód osiągał prędkość maksymalną 75 km/h i spalał 3,5 litra benzyny na sto kilometrów. Dopuszczalna ładowność P80 wynosiła 150 kg. Pojazd miała wytwarzać WFM, jednak ostatecznie nie zatwierdzono go do produkcji.

</doc>
<doc id="1647271" url="https://pl.wikipedia.org/wiki?curid=1647271" title="Alessandro Bovo">
Alessandro Bovo

Alessandro Bovo (ur. 1 stycznia 1969 w Genui) – włoski piłkarz wodny. Dwukrotny medalista olimpijski.
Mierzący 185 cm wzrostu zawodnik w 1992 w Barcelonie wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Był mistrzem Europy w 1993 i 1995. W 1994 triumfował na mistrzostwach świata. Pięciokrotnie - z Savoną i Pescarą - był mistrzem Włoch.

</doc>
<doc id="1647275" url="https://pl.wikipedia.org/wiki?curid=1647275" title="Kostas Sommer">
Kostas Sommer

Kostas Sommer (nowogr. Κώστας Σόμμερ; ur. 17 maja 1975 roku) – grecki aktor i model pochodzenia niemieckiego, który pojawił się w wielu filmach i produkcjach telewizyjnych. W 2005 roku wystąpił w roli Mariolisa Assapopoulosa, greckiego płatnego partnera do tańca w lokalach rozrywkowych, w hollywoodzkiej komedii "" ("Deuce Bigalow: European Gigolo") u boku Roba Schneidera. Swój pseudonim artystyczny przyjął od nazwiska panieńskiego matki.
Życiorys.
Syn Greka pochodzącego z Krety i Niemki, urodził się w Niemczech, gdzie spędził większość swojego dzieciństwa. W wieku dwunastu lat rozpoczął karierę jako model. Kilka lat później przeniósł się do Grecji, gdzie uczęszczał do niemieckiej szkoły średniej Deutsche Schule Athen (Γερμανική Σχολή Αθηνών, ΓΣΑ) w Atenach. W 1997 roku ukończył studia na wydziale aktorskim Uniwersytetu Kalifornijskiego. Pojawiał się w licznych czasopismach jako model, zanim trafił na duży ekran w komedii romantycznej "Panny młode" ("Nyfes", 2004) z Damianem Lewisem.

</doc>
<doc id="1647276" url="https://pl.wikipedia.org/wiki?curid=1647276" title="Religia w Krzeszowicach">
Religia w Krzeszowicach

Religia w Krzeszowicach – artykuł przedstawia historię działalności wspólnot wyznaniowych działających na terenie Krzeszowic i ich gminy.
Historia.
Pierwsza wzmianka o kościele w Krzeszowicach pochodzi z 1337 roku, kiedy prawdopodobnie istniał tu już kościół. Według Długosza w drugiej połowie XV wieku w Krzeszowicach stał drewniany kościół pw. św. Marcina. Kontrowersje pomiędzy proboszczami o przynależność parafialną wsi ciągnęły się latami, np. podczas wizytacji z 1598 roku zanotowano, że o zwierzchnictwo nad Pisarami spierali się plebani z Rudawy i Paczółtowic. W XVII w. karmelici z klasztoru w Czernej żyli w zatargu z miejscowymi dziedzicami, które – zdaniem tych mnichów – "prawie jedną jaskinią łotrowską stały". Zakazali swoim poddanym z innych wiosek pod karą pieniężną jakichkolwiek kontaktów z mieszkańcami Radwanowic. W księgach parafii rudawskiej zanotowano w roku 1597 imię prostytutki Katarzyny, działającej przy tamtejszej łaźni. Mnisi nie mogąc ścierpieć, że ich poddani, głównie bogaci kamieniarze z klasztornych kamieniołomów marmurów, obracają się w jej towarzystwie uważali, że zamiast odbywać grzeszne wizyty u niej, mogli posiedzieć w klasztornej karczmie przy piwie. Mnisi narzekali, że ich poddani "zamiast trunku przystojnego i posiedzenia uczciwego, kartami się o pieniądze bawią". Hazardzistów karano surowo – wymierzano im po 30 postronków plag w obecności gromady.
W 1644 roku doszło do gorszącego, wieloletniego procesu pomiędzy karmelitami z Czernej a plebanem w Paczółtowicach o kamieniołom marmuru w Dębniku. Pustelnicy nie chcieli się zgodzić na darowizny tamtejszych mistrzów kamieniarskich dla plebana. Przeor karmelitów o. Ksysus, wtargnął do domu mistrza i ukradł dobytek, by on nie trafił na paczółtowską plebanie. Aż do roku 1805 klasztor był pustelnią i wierni nie mieli do niego wstępu. Po wyłączeniu kościoła spod klauzury Czerna stała się miejscem kultu św. Rafała Kalinowskiego i Matki Boskiej Szkaplerznej, której obraz znajduje się w kościele. Kościół pobierał dziesięciny, meszne i inne opłaty. Na tym tle często dochodziło do krwawych konfliktów, zwłaszcza gdy ktoś był biedny, a pleban bezwzględnie żądał należności.
W roku 1832 i w latach 1840–1844 powstał neogotycki kościół według projektu K.F. Schinkla, którego wykańczanie trwało do roku 1874. We Frywałdzie wybudowano w 1863 roku kapliczkę, w której chrzczono dzieci, a także dorosłych.
W latach 1581–1625, z inicjatywy dziedzica Adama Świerczowskiego, kościół w pobliskiej Sance był zborem kalwińskim.
Pod koniec XIX wieku przy ulicy Wąskiej 1 jako modlitewnia dla żydowskich kobiet powstała synagoga. Po wojnie budynek przebudowano na potrzeby remizy strażackiej. Powstała też druga synagoga została zbudowana pod koniec XIX wieku, jako modlitewnia przeznaczona wyłącznie dla mężczyzn wyznających judaizm (przy ul. Wąskiej 4). W Krzeszowicach znajdował się także dom modlitwy Towarzystwa Bikur Cholim. Podczas II wojny światowej hitlerowcy zdewastowali wnętrze synagogi. Po zakończeniu wojny została przystosowana do potrzeb magazynu, a potem prywatnej rozlewni napojów. Obecnie wykorzystywana jest jako ośrodek kulturalny.
Od początku XX wieku ich liczba Żydów systematycznie wzrastała, w 1880 roku było ich 118, w 1990 roku 330, a w 1920 roku 506. W Krzeszowicach na początku XX wieku powstawały i działały organizacje żydowskie. Po 1925 roku działały: syjonistyczne stowarzyszenie „Judea” (powstałe w maju 1926 roku), związek młodzieży „Akiba” (założone w 1927 roku), Komitet Lokalny Organizacji Syjonistycznej (założony w 1929 roku), tymczasowy komitet Zrzeszenia Kobiet Żydowskich WIZO (założony w 1929 roku), Komitet Związku Żydów Uczestników Walk o Niepodległość Polski, organizacja młodzieżowa „Betar”, syjonistyczna organizacja oświatowa „Tarbut”, Żydowskie Towarzystwo Gimnastyczne „Makkabi”. W okresie międzywojennym miejscowi Żydzi stanowili ok. 20% ogółu mieszkańców. W 1921 roku było w mieście 2409 katolików, 12 ewangelików, 1 grekokatolik oraz 506 wyznawców judaizmu, którzy w czasie II wojny światowej zostali wysiedleni z miasta (głównie do Skawiny), a wielu zginęło w obozach koncentracyjnych. We wrześniu 1939 roku władzę z rąk hitlerowców objął Bruno Kochański. Znany był z antysemickich zachowań i nieprzychylności Żydom. Większość rodzin żydowskich została wyrzucona z Krzeszowic w 1941 roku, a pozostali w lipcu 1942 roku. Kochański nawet po wysiedleniu ludności żydowskiej, zaczął na własną rękę poszukiwania korzeni żydowskich u niektórych mieszkańców Krzeszowic i zaczął prowadzić przeciw nim dochodzenie.
Po II wojnie światowej we Frywałdzie był niewielki zbór Wolnych Badaczy Pisma Świętego, a grupa ich wyznawców istniała również w okolicach Nowej Góry. 23 czerwca 1946 roku jedna z konwencji odbyła się w Miękini. Grupy te w późniejszych czasach przestały istnieć, a wielu ich członków zostało Świadkami Jehowy.
W latach 40. XX wieku powstała pierwsza grupa Świadków Jehowy. W latach 90. XX wieku powstały Sale Królestwa w Krzeszowicach, w pobliskim Rudnie i w Nowej Górze – (Łanach). Obecnie na terenie gminy działają trzy zbory, liczące około 300 głosicieli.
13 listopada 2015 roku odbyła się konsekracja nowego kościoła św. Jana Pawła II w Krzeszowicach. W sierpniu 2016 roku z okazji zakwaterowania ponad 4000 pielgrzymów na Światowe Dni Młodzieży 2016 odsłonięto pamiątkowe głazy.
Kościół rzymskokatolicki.
Krzeszowice.
Krzeszowice są siedzibą dekanatu Krzeszowice w skład którego wchodzi 14 parafii Kościoła rzymskokatolickiego, w tym dwie w mieście: parafia św. Marcina i parafia św. Jana Pawła II.
Świadkowie Jehowy.
Historia. Początki działalności na terenie gminy to druga połowa lat 40. XX wieku. Pierwsza grupa Świadków Jehowy z Krzeszowic początkowo (lata 50. XX w.) uczęszczała na zebrania do Nowej Góry, gdzie już istniała grupa Świadków Jehowy, którą zainteresowali Biblią Świadkowie Jehowy z Trzebini. Grupa Świadków Jehowy powstała również w Tenczynku. Młodzi mężczyźni za odmowę odbycia służby wojskowej byli skazywani na kary więzienia w zakładach karnych w Krakowie, Wadowicach i Trzebini.
W latach 1969–1980 tzw. konwencje leśne organizowano na polanach leśnych w okolicach Krzeszowic. W latach 60. XX wieku powstał zbór Nowa Góra-Ostrężnica. Wiosną 1969 roku powstał w Krzeszowicach samodzielny zbór. W roku 1984 z krzeszowickiego zboru został wydzielony drugi zbór – Tenczynek. Od roku 1986 krzeszowicki zbór korzystał z zebrań w tymczasowej sali na osiedlu Ćmany. W latach 90. XX wieku oddano do użytku Sale Królestwa w Łanach (1987), w Rudnie (1990) i w Krzeszowicach (1995). W 1994 roku w trzech zborach na Pamiątce było obecnych na terenie gminy ponad pół tysiąca osób. W 2013 roku wdrożono program świadczenia publicznego na terenie poszczególnych zborów z pomocą wózków z bezpłatną literaturą biblijną.
Zbory:
Kościół Zielonoświątkowy w RP.
Historia. Zbór powstał w 1993 roku jako ostatni z siedmiu nowych zborów powstałych ze zboru „Betlejem” w Krakowie.

</doc>
<doc id="1647279" url="https://pl.wikipedia.org/wiki?curid=1647279" title="Profil georadarowy">
Profil georadarowy

Profil georadarowy (także radargram, falogram) w badaniach georadarowych jest graficznym obrazem badanego podłoża. Profil georadarowy złożony jest z hodografów odbitej w podłożu fali elektromagnetycznej, która w przypadku większości sprzętu spolaryzowana jest liniowo. Poszczególne wydarzenia są tu graficznie przedstawiane jako amplituda i średnia częstotliwość odbitego sygnału w poziomej skali odległości i pionowej skali czasu (pomiędzy emisją a rejestracją powracającego odbitego sygnału). Przy znajomości prędkości fali elektromagnetycznej w badanym ośrodku skala czasu może być przekształcona na głębokość.
Odbicie sygnału.
Rozchodzenie się fal elektromagnetycznych w gruncie, który ma właściwości dielektryczne następuje w wyniku indukcji i polaryzacji elektrycznej ośrodka. Gdy fala dociera do granicy pomiędzy warstwami o różnej względnej przenikalności elektrycznej formula_1r część energii ulega odbiciu a część zostaje przekazana w dół. Odbicie następuje tu zgodnie z zasadą Huygensa, tzn. poprzez konstruktywną interferencję pomiędzy falami, które uległy dyfrakcji na sąsiednich punktach położonych na granicy pomiędzy ośrodkami o różnych właściwościach dielektrycznych. Podobnie jak w przypadku fali sejsmicznej, amplituda sygnału na hodografie odbitej fali elektromagnetycznej jest zależna od fresnelowskiego (amplitudowego) współczynnika odbicia "R":
W przypadku fali elektromagnetycznej, rozchodzącej się w ośrodku niepochłaniającym fali i niemagnetycznym, współczynnik załamania Fresnela zależy od przenikalności elektrycznej ośrodków:
Wartość "R" będzie więc zawarta pomiędzy −1 a +1. Przy czym wartości ujemne oznaczają zmianę fazy sygnału odbitego w stosunku do padającego. Współczynnik odbicia określa więc na profilu georadarowym fazę odbitej od granicy litologicznej fali. Przykładowo granica pomiędzy suchym a nawodnionym piaskiem charakteryzuje się ujemną wartością współczynnika odbicia Fresnela (co także wiąże się ze wzrostem przenikalności elektrycznej poniżej tej granicy), podobna sytuacja będzie miała miejsce w przypadku wzrostu zagęszczenia suchego piasku. Jeżeli jednak piasek jest nawodniony, nagły wzrost zagęszczenia cechuje się dodatnim współczynnikiem odbicia Fresnela (pozytywną fazą odbitej i zarejestrowanej fali). Wynika to ze zmniejszenia zawartości płynów porowych (czyli wzrostu przenikalności elektrycznej na granicy ośrodków).
Fala odbita od powierzchni terenu zawsze charakteryzuje się negatywnym współczynnikiem R (powietrze ma zawsze niższą wartość przenikalności elektrycznej niż grunt), a więc faza zarejestrowanej fali jest zawsze negatywna. Podobnie górna granica (strop) warstwy torfu zalegającej pomiędzy dwoma warstwami nawodnionego piasku będzie zaznaczona poprzez dodatnią fazę fali (sygnał przechodzi w dół przez granicę, która charakteryzuje się spadkiem przenikalności elektrycznej), natomiast dolna granica (spąg) poprzez negatywną fazę fali (wzrost przenikalności elektrycznej na granicy).
Istnieją różnice w prezentowaniu fazy fali na profilach georadarowych. Dla przykładu przy interpretacji profili radarowych na potrzeby drogownictwa powszechnie uznawane od lat 90. standardy zalecają by pozytywna faza fali odbitej prezentowana była w skali czarno-białej za pomocą koloru białego. Dlatego powierzchnia terenu będzie reprezentowana na profilu jako czarna linia. W innych jednak zastosowaniach (badaniach naukowych, archeologii i innych) kolor czarny oznacza pozytywną fazę i dlatego powierzchnia terenu oznaczana jest kolorem białym. Podobnie też linia o kolorze białym reprezentuje zwierciadło wód gruntowych.
Prędkość fali elektromagnetycznej.
W geofizyce prędkość fali w danym ośrodku ma bardziej charakter wartości skalarnej niż wektorowej, to znaczy opisuje ona charakter ośrodka. Jest więc ona niezależna od częstotliwości wysyłanego sygnału elektromagnetycznego, czyli zastosowanej anteny (pozwala to m.in. na stosowanie kilku anten o różnych częstotliwościach jednocześnie). Niemniej w ośrodkach anizotropowych prędkość fali elektromagnetycznej może w pewnym stopniu przybierać różne wartości w różnych punktach i kierunkach. W skałach ogólnie istnieje tendencja spadku średniej prędkości fali elektromagnetycznej wraz z głębokością (w przeciwieństwie do prędkości fali sejsmicznej) co wiąże się ze wzrostem średniej przenikalności elektrycznej.
Różnica czasu powrotu (czas od wysłania do zarejestrowania) fali odbitej w podłożu i fali powierzchniowej "t" od jej prędkości "V" jest opisywana wzorem:
gdzie:
Przy badaniach, w których stosuje się jedną antenę nadawczo-odbiorczą, lub przy większych głębokościach, gdy odległość anten nie mają znaczenia, równanie ma więc postać:
Równanie to może być wykorzystywane do obliczania średniej prędkości fali w określonym ośrodku, gdy znana jest głębokość jakiegoś wydarzenia na profilu georadarowym (na przykład znana jest głębokość zwierciadła wody gruntowej).
W badaniach common-offset przy zmianie prędkości w ośrodku z formula_8 na formula_9 (np. przy przejściu przez zwierciadło wody gruntowej), ze względu na zniekształconą geometrię przebiegu fali, ta zależność jest bardziej złożona. Zmiana własności ośrodka działa podobnie jak soczewka w optyce. Prędkość fali elektromagnetycznej w danym ośrodku o niskiej utracie energii (opisanej poniżej) jest opisywana zależnością:
gdzie:
Równanie to może być wykorzystywane do obliczeń prędkości fali w ośrodku, którego właściwości elektryczne możemy zbadać laboratoryjnie (np. próbki betonu, skały itp.).
Częstotliwość a rozdzielczość.
Podobnie jak w badaniach sejsmicznych, pionowa rozdzielczość w metodzie georadarowej jest ograniczona do przedmiotów o pionowej średnicy większych od jednej czwartej długości fali:
gdzie: formula_14 jest długością fali elektromagnetycznej i jest wyrażana jako:
gdzie:
Dlatego też wyższe częstotliwości wykorzystuje się do wykrywania mniejszych obiektów. Fala o częstotliwości 250 MHz, przy założeniu prędkości 0,1 m/ns jest w stanie prawidłowo przedstawić obiekt o miąższości 10 centymetrów. Jednak fale o wyższej częstotliwości są silniej tłumione, w wyniku czego zakres częstotliwości fal powracających jest zubożony o fale o wyższej częstotliwości i średnia częstotliwość i rozdzielczość falogramu jest obniżona.
Znajomość spektrum częstotliwości powracającej fali jest także przydatna przy przetwarzaniu danych georadarowych, tzn. do usuwania tych jej zakresów, które są związane z szumem i wzmacnianiu sygnału. Jest to możliwe dzięki zastosowaniu transformacji Fouriera, która przekształca wykres amplitudy w skali czasu w wykres amplitudy w skali częstotliwości.
Tłumienie sygnału.
Rozchodzenie się sygnału w ośrodku pochłaniającym falę można opisać przez użycie zespolonego współczynnika załamania, w którym składowa urojona określa pochłanianie fali i jest interpretowana jako opór elektryczny lub hamowanie ruchu wzbudzonych falą spolaryzowanych ładunków (dipoli). Składowa rzeczywista, jest związana z przenikalnością elektryczną ośrodka jest określana jako zdolność materiału do magazynowania ładunku elektrycznego. Jest to ilość energii jaka przy zadanym polu elektrycznym jest magazynowana w postaci spolaryzowanych ładunków (polaryzacja orbit elektronów, cząsteczkowa, dipolowa oraz polaryzacja jonowa).
Przy niskiej częstotliwości, ładunki w ośrodku mają czas w pełni zareagować na pole elektryczne, największa ilość energii jest magazynowana w postaci spolaryzowanych cząstek a straty są niewielkie. Przy wyższych częstotliwościach czas zmiany pola elektrycznego jest mniejszy, polaryzacja następuje jedynie częściowo i większa część energii jest tracona wskutek oporu ośrodka. Dlatego też fale o niskich częstotliwościach ulegają mniejszemu tłumieniu. Utrata energii może być także związana z wysoką przewodnością elektryczną ośrodka na skutek transportu ładunków (np. w wodzie morskiej) lub wysoką magnetycznością ośrodka (ferromagnetyki: żelazo, kobalt, nikiel).

</doc>
<doc id="1647280" url="https://pl.wikipedia.org/wiki?curid=1647280" title="Pałac Dziedzicznego Księcia">
Pałac Dziedzicznego Księcia

Pałac Dziedzicznego Księcia (szw.. "Arvfurstens palats") - pałac znajdujący się w stolicy Szwecji Sztokholmie. Znajduje się w skwerze Gustawa Adolfa. 
Pałac Książęcy został zbudowany w latach 1783-1794 roku dla siostry Gustawa III, Zofii Albertyny. 
Pracami kierował Erik Palmstedt. Pałac i jego wystrój stanowią klasyczny przykład stylu gustawiańskiego. 
Od 1906 roku mieści się tu Ministerstwo Spraw Zagranicznych.

</doc>
<doc id="1647285" url="https://pl.wikipedia.org/wiki?curid=1647285" title="Gerhard Tremmel">
Gerhard Tremmel

Gerhard Martin Tremmel (ur. 16 listopada 1978 w Monachium) – niemiecki piłkarz występujący na pozycji bramkarza. Zawodnik klubu Swansea City.
Kariera.
Tremmel jako junior grał w klubach SV Lochhausen, Bayern Monachium, SC Olching, TSV 1860 Monachium oraz SpVgg Unterhaching, do którego trafił w 1992 roku. Później był zawodnikiem rezerw tego klubu, a do pierwszej drużyny został włączony w sezonie 1999/2000. W Bundeslidze zadebiutował 7 kwietnia 2000 w zremisowanym 1:1 pojedynku z TSV 1860 Monachium, rozegranym w ramach rozgrywek Bundesligi. W 2001 roku spadł z zespołem do 2. Bundesligi, a w 2002 roku do Regionalligi Süd. Wówczas Tremmel odszedł z klubu.
Został graczem pierwszoligowego Hannoveru 96. Pierwszy ligowy mecz zaliczył tam 14 grudnia 2002 roku przeciwko Arminii Bielefeld (0:0). Przez dwa lata w barwach Hannoveru rozegrał 22 spotkania.
W 2004 roku odszedł do innego pierwszoligowca, Herthy BSC. Pełnił tam rolę rezerwowego dla Christiana Fiedlera i pierwszym sezonie nie zagrał w Hercie ani razu. W następnym sezonie rozegrał pięć spotkań, a po jego zakończeniu odszedł do beniaminka Bundesligi - Energie Cottbus. Zadebiutował tam 9 września 2006 w przegranym przez jego zespół 0-1 meczu Pucharu Niemiec z Rot-Weiss Essen. W Energie był rezerwowym dla Tomislava Piplicy i w pierwszym sezonie zanotował jedno spotkanie, a jego klub zajął trzynaste miejsce w lidze. Od początku następnego częściej grywał w pierwszym zespole i rozegrał 24 pojedynki, natomiast Energei uplasowało się na czternastej pozycji w Bundeslidze.
Na sezon 2010/2011 Tremmel trafił do Red Bull Salzburg. Po wygaśnięciu kontraktu trafił do angielskiego Swansea City.

</doc>
<doc id="1647286" url="https://pl.wikipedia.org/wiki?curid=1647286" title="Wady wrodzone macicy">
Wady wrodzone macicy



</doc>
<doc id="1647287" url="https://pl.wikipedia.org/wiki?curid=1647287" title="Poród miednicowy">
Poród miednicowy



</doc>
<doc id="1647289" url="https://pl.wikipedia.org/wiki?curid=1647289" title="Karl Bohnenkamp">
Karl Bohnenkamp

Karl Bohnenkamp (ur. 11 stycznia 1890, zm. 27 lutego 1930) – as lotnictwa niemieckiego Luftstreitkräfte, z 15 potwierdzonymi zwycięstwami w I wojnie światowej.
Informacje ogólne.
Karl Bohnenkamp służył jako radiotelegrafista w FFA 39 w okresie pomiędzy majem 1915 a sierpniem 1916 roku. Po odbyciu szkolenia lotniczego w lutym 1917 roku został przydzielony do FA A 208. Po paru miesiącach odbył kolejne szkolenie, tym razem w pilotażu samolotów myśliwskich i 25 lipca 1917 roku został skierowany do eskadry myśliwskiej Königlich Sächsische Jagdstaffel Nr. 22, dowodzonej przez Alfreda Lenza i operującej na froncie zachodnim z lotniska polowego w Vivaise. W jednostce służył do końca wojny, wykonując ponad 300 lotów bojowych i odnosząc 15 zwycięstw. Pierwsze zwycięstwo powietrzne odniósł 21 września 1917 roku.
Jego losy powojenne nie są znane, wiadomo tylko, że zmarł 27 lutego 1930 roku i został pochowany na cmentarzu Waldfriedhof w Duisburgu.

</doc>
<doc id="1647291" url="https://pl.wikipedia.org/wiki?curid=1647291" title="MAN D0826">
MAN D0826

MAN D0826 – silnik wysokoprężny produkowany przez firmę MAN Engines w latach 1990 - 2002. Dostosowany do montażu w autobusach, był stosowany np. w serii MAN NL 2x2, Jelczach M121M czy M125M. Silnik ten został również wykorzystany w Solarisie Urbino 9.
Silnik D0826 głównie był montowany w autobusach niskowejściowych wyprodukowanych w ciągu ostatniej dekady XX wieku

</doc>
<doc id="1647292" url="https://pl.wikipedia.org/wiki?curid=1647292" title="Mistrzostwa Świata w Biegach Przełajowych 1973">
Mistrzostwa Świata w Biegach Przełajowych 1973

1. Mistrzostwa Świata w Biegach Przełajowych – zawody lekkoatletyczne, które odbyły się w 1973 roku w belgijskim mieście Waregem.

</doc>
<doc id="1647295" url="https://pl.wikipedia.org/wiki?curid=1647295" title="Tulipanowiec chiński">
Tulipanowiec chiński

Tulipanowiec chiński ("Liriodendron chinense") – gatunek drzewa z rodziny magnoliowatych występujący w środkowych i południowych Chinach w prowincjach Anhui, Kuangsi, Jiangsu, Fujian, Kuejczou, Hubei, Hunan, Jiangxi, Shaanxi, Zhejiang, Syczuan i Junnan, a także gdzieniegdzie w północnym Wietnamie. Jest bardzo podobny do tulipanowca amerykańskiego. Różni się od niego jednak głębiej powcinanymi liśćmi, a także krótszymi płatkami korony, które są ciemnożółte; nie ma w nich barwy pomarańczowej. Osiąga około 40 m wysokości. Nie jest tak mrozoodporny jak jego amerykański kuzyn, ale uprawia się go w Anglii (wiele okazów znajduje się w Kew Gardens), Irlandii, Belgii, Holandii i w Niemczech. W Ameryce Północnej drzewo to można spotkać na wschodnim wybrzeżu aż po Boston (Massachusetts), a na wybrzeżu zachodnim po Vancouver w Kanadzie.
Tulipanowiec chiński jest rzadkim drzewem, gdyż jego siedliska - lasy liściaste lub mieszane - zostały w dużej mierze przekształcone przez człowieka. Jednak dzięki ochronie gatunek ten staje się coraz częściej spotykany. Rośnie na glebach przepuszczalnych, z dużą warstwą próchnicy. Przez wiele lat drzewo to było uważane za niewielkie, ponieważ pierwsze poznane okazy były przycinane i ponieważ najwcześniej poza Azją uprawiano je w Europie, gdzie klimat jest znacznie chłodniejszy niż na jego naturalnych siedliskach. Tulipanowiec chiński, jak każdy z członków rodziny magnoliowatych, ma kruche korzenie, dlatego powinien być przesadzany ostrożnie, najlepiej wczesną wiosną, jeszcze przed wypuszczeniem liści.

</doc>
<doc id="1647297" url="https://pl.wikipedia.org/wiki?curid=1647297" title="Barthelemy Catherine Joubert">
Barthelemy Catherine Joubert



</doc>
<doc id="1647299" url="https://pl.wikipedia.org/wiki?curid=1647299" title="Gawliński i Opera 1987-1988">
Gawliński i Opera 1987-1988

Gawliński i Opera 1987-1988 – pierwszy i jedyny album formacji Opera, wydany na kasecie w roku 1993 nakładem wydawnictwa Eska.
Nagrany został w roku 1988 w studio CCS. Płytę zrealizował Wojciech Przybylski. Projektem graficznym zajęli się Marta i Łukasz Dziubalscy. Zdjęcie na "rozkładaku" jest autorstwa Adama Pietrzaka.
Jest to pierwsze z prawdziwego zdarzenia wydawnictwo Gawlińskiego (z grupą Madame wydał tylko single, koncert z 1986 wydany został dopiero 10 lat po wydaniu kasety z Operą). Jego dziełem są wszystkie teksty, muzykę komponował cały zespół. Dlatego słychać w niej zarówno zimnofalowe brzmienia Madame, jak i bardziej soft rockowe - z klimatu późnej Republiki.
W roku 2013 wydana została reedycja na nośniku CD, zaopatrzona w całkiem nową okładkę.
Lista utworów.
Źródło:.

</doc>
<doc id="1647301" url="https://pl.wikipedia.org/wiki?curid=1647301" title="Sarie">
Sarie

Sarie – południowoafrykański magazyn dla kobiet, wydawany przez Media24 w języku afrikaans. Jest najstarszym tego typu periodykiem w RPA – został założony w 1949 pod nazwą „Sarie Marais”. Mottem przewodnim gazety są słowa "my inspirasie" – „moja inspiracja”. Porusza ona takie tematy, jak moda, uroda, styl życia.

</doc>
<doc id="1647302" url="https://pl.wikipedia.org/wiki?curid=1647302" title="Bitwa pod Der">
Bitwa pod Der

Bitwa pod Der – starcie zbrojne do którego doszło w roku 720 p.n.e. w okolicach babilońskiego miasta Der. Starły się tu ze sobą armie asyryjskiego króla Sargona II (722-705 p.n.e.) i elamickiego króla Humban-nikasza I.
W VIII w. p.n.e. wykorzystując niestabilną sytuację w Asyrii aktywniejszą politykę przejawiać zaczął Elam, którego król Humban-nikasz I zawiązał sojusz z babilońskim królem Marduk-apla-iddiną II. W roku 720 p.n.e. wywiązując się z obietnic złożonych królowi Babilonu, wojska Elamu ruszyły wzdłuż rzeki Tygrys, chcąc zapbiec uderzeniu Asyryjczyków z północy. W tym samym czasie król asyryjski Sargon II zebrał swoje wojska kierując się na południe. Do starcia obu armii doszło w okolicach miasta Der, leżącego na pograniczu babilońsko-elamickim. Według jednej z kronik babilońskich zwycięstwo w bitwie odnieść miał król Elamu, a jego sojusznik, Marduk-apla-iddina II, przybyć miał ze swą armią na pole bitwy zbyt późno by wziąć w niej udział. Tę samą bitwę opisali w swych inskrypcjach również Sargon II i Marduk-apla-iddina II, przy czym pierwszy z nich pokonać miał w niej Elamitów, a drugi Asyryjczyków. Z uwagi na sprzeczność istniejących źródeł nie jest wiadomo kto tak naprawdę odniósł w niej zwycięstwo.

</doc>
<doc id="1647303" url="https://pl.wikipedia.org/wiki?curid=1647303" title="Bitweaver">
Bitweaver

bitweaver – system CMS, czyli aplikacja ułatwiającą tworzenie portalu internetowego. bitweaver może być zainstalowany na serwerze WWW, który daje możliwość interpretacji języka PHP (np. Apache), wymagany jest także system bazodanowy MySQL (obecnie jedyny obsługiwany).
System ten został udostępniony na licencji GNU Lesser General Public License, czyli można go używać, modyfikować oraz rozpowszechniać nie ponosząc żadnych opłat. Przy czym wszelkie zmodyfikowane wersje muszą również być udostępnianie na licencji GPL.
System bitweaver ma budowę modułową i aby móc utworzyć funkcjonalny system należy pobrać potrzebne dla danej instalacji moduły. Przykładowe moduły to: Articles, Blogs, Forum, Gallery, Download, Wiki etc. Najnowsza wersja posiada numer 2.5.
XOOPS używa relacyjnej bazy danych (obecnie tylko MySQL) do składowania danych niezbędnych dla funkcjonowania systemu zarządzania treścią. Po pobraniu poszczególne moduły można zainstalować i aktywować w panelu administracyjnym. Poszczególne moduły umożliwiają tworzenie różnych rodzajów dynamicznych stron (dział artykułów, galerie itp). Szablony stron : XOOPS korzysta z silnika szablonów Smarty.

</doc>
<doc id="1647305" url="https://pl.wikipedia.org/wiki?curid=1647305" title="Barri les Costes">
Barri les Costes



</doc>
<doc id="1647308" url="https://pl.wikipedia.org/wiki?curid=1647308" title="Mistrzostwa Świata w Biegach Przełajowych 1974">
Mistrzostwa Świata w Biegach Przełajowych 1974

2. Mistrzostwa Świata w Biegach Przełajowych - zawody lekkoatletyczne, które odbyły się w 1974 roku we włoskiej miejscowości Monza na północnych obrzeżach aglomeracji Mediolanu.

</doc>
<doc id="1647317" url="https://pl.wikipedia.org/wiki?curid=1647317" title="Skały węglanowe">
Skały węglanowe



</doc>
<doc id="1647318" url="https://pl.wikipedia.org/wiki?curid=1647318" title="Trango Tower">
Trango Tower



</doc>
<doc id="1647319" url="https://pl.wikipedia.org/wiki?curid=1647319" title="Zapadlisko riońsko-kurskie">
Zapadlisko riońsko-kurskie

Zapadlisko riońsko-kurskie – zapadlisko śródgórskie, jednostka tektoniczna w obrębie Kaukazu.
Zapadlisko znajduje się na południe od Wielkiego Kaukazu. Jest wypełnione osadami kenozoiku (wapieniami i skałami okruchowymi z przewarstwieniami wulkanitów.
Miąższość tych skał wynosi do 4000 m, zostały one sfałdowane po eocenie. Na nich leży molasa z pokładami węgla kamiennego, pochodząca z oligocenu-neogenu.
Na południe od zapadliska leży Mały Kaukaz.

</doc>
<doc id="1647320" url="https://pl.wikipedia.org/wiki?curid=1647320" title="Indios Bravos (album)">
Indios Bravos (album)

Indios Bravos – czwarta płyta zespołu Indios Bravos wydana w 2009 roku.

</doc>
<doc id="1647321" url="https://pl.wikipedia.org/wiki?curid=1647321" title="Parafia Świętego Stanisława Kostki w Sianowie">
Parafia Świętego Stanisława Kostki w Sianowie

Parafia pw. Świętego Stanisława Kostki w Sianowie – rzymskokatolicka parafia należąca do dekanatu Mielno, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści w Sianowie przy ulicy Kościelnej.
Historia.
Parafia została erygowana 1 czerwca 1951 roku. 
Miejsca kultu.
Kościół parafialny.
Kościół pw. św. Stanisława Kostki w Sianowie – został zbudowany w XVI wieku, o konstrukcji szachulcowej.
Kościół pomocniczy.
Kościół pw. Matki Bożej Fatimskiej w Sianowie 
Kościoły filialne i kaplice.
Kościół pw. św. Piotra i Pawła w Węgorzewie
Proboszczowie parafii.
Lista proboszczów parafii:

</doc>
<doc id="1647324" url="https://pl.wikipedia.org/wiki?curid=1647324" title="Mołdawski Kościół Prawosławny">
Mołdawski Kościół Prawosławny

Mołdawski Samorządny Kościół Prawosławny – autonomiczny Kościół prawosławny pozostający w jurysdykcji Patriarchatu Moskiewskiego. 
Jest to jeden z największych związków wyznaniowych w Mołdawii, do którego należało w 2005 ponad 3 mln wiernych. Część mołdawskich prawosławnych należy również do Rosyjskiego Kościoła Prawosławnego poza granicami Rosji oraz do Patriarchatu Rumuńskiego (Metropolia Besarabii). 
Mołdawski Kościół Prawosławny dzieli się na sześć eparchii: kiszyniowską, tyraspolską i dubosarską, jedyniecką i bryczańską, kagulską i komracką, Ungheni i Nisporeni oraz bielecką i falesztańską. Posiada 1080 parafii, 30 czynnych monasterów, 2 seminaria duchowne oraz akademię teologiczną. Status Kościoła autonomicznego otrzymał w 1992. 
Obecnym metropolitą Kiszyniowa i całej Mołdawii jest Włodzimierz (Kantarian). 
Językami urzędowymi Kościoła są: mołdawski i cerkiewnosłowiański.

</doc>
<doc id="1647327" url="https://pl.wikipedia.org/wiki?curid=1647327" title="Zapadlisko przedkaukaskie">
Zapadlisko przedkaukaskie

Zapadlisko przedkaukaskie – zapadlisko przedgórskie, jednostka tektoniczna w obrębie Kaukazu.
Zapadliko jest wypełnione kenozoicznymi płytkowodnymi osadami piaskowców i łupków, przewarstwionych żwirami, gipsami i dolomitami. Grubość osadów sięga 2000 m. Występują w nich złoża węglowodorów.
Na te płytkowodne osady częściowo nasunięte są płaszczowiny Wielkiego Kaukazu.

</doc>
<doc id="1647328" url="https://pl.wikipedia.org/wiki?curid=1647328" title="Laurent Dorique">
Laurent Dorique

Laurent Dorique (ur. 10 lipca 1976 w Le Port) – francuski lekkoatleta specjalizujący się w rzucie oszczepem
Złoty medalista igrzysk śródziemnomorskich w 2001 roku. Mistrz Francji w 2000, 2001 oraz 2011. 
Rekord życiowy: 80,88 (14 września 2001, Radis).

</doc>
<doc id="1647331" url="https://pl.wikipedia.org/wiki?curid=1647331" title="Pirydynolina">
Pirydynolina

Pirydynolina (Pyr) − marker resorpcji układu kostnego, charakteryzuje czynność osteoklastów.
Pirydynolina, podobnie jak dezoksypirydynolina, tworzy wiązania międzycząsteczkowe w dojrzałych formach kolagenu typu I, II i III.
Pirydynolina nie jest metabolizowana w organizmie i wydalana jest przez nerki. Oznaczanie jej poziomu wykonuje się w moczu. Jej dobowe wydalenie podlega rytmowi dobowemu, najwyższe wartości występują nad ranem, najmniejsze po południu, co powinno być uwzględniane przy analizie wyników. Jej poziom fizjologicznie wzrasta u dzieci i w okresie menopauzy

</doc>
<doc id="1647333" url="https://pl.wikipedia.org/wiki?curid=1647333" title="Alpidy bałkańskie">
Alpidy bałkańskie

Alpidy bałkańskie – góry powstałe w orogenezie alpejskiej, znajdujące się na obszarze Bałkanów.
Na północy łączą się ze strukturami Karpat Południowych, a na północnym zachodzie ze strukturami Alp. W obrębie Alpidów bałkańskich wyróżnia się: Dynarydy, Albanidy, Hellenidy, Bałkanidy, Rodopidy.

</doc>
<doc id="1647339" url="https://pl.wikipedia.org/wiki?curid=1647339" title="Cerkiew Świętych Apostołów Piotra i Pawła w Krynicy-Zdroju">
Cerkiew Świętych Apostołów Piotra i Pawła w Krynicy-Zdroju

Cerkiew Świętych Apostołów Piotra i Pawła w Krynicy-Zdroju – zabytkowa cerkiew greckokatolicka wybudowana w latach 1875–1879, znajdująca się w Krynicy-Zdroju.
Od 1996 pełni funkcje cerkwi parafialnej greckokatolickiej parafii Świętych Apostołów Piotra i Pawła w Krynicy-Zdroju.
Historia.
Cerkiew wzniósł w latach 1875–1879 ks. Wiktor Żegiestowski ówczesny proboszcz greckokatolicki w Krynicy i dziekan muszyński, wraz ze współpracownikiem Mikołajem Gromosiakiem. Powstała w miejscu dawnej drewnianej, która miała spłonąć pod koniec XVIII w. Konsekracji dokonał metropolita lwowski arcybiskup Józef Sembratowicz. Uważana za największą murowaną cerkiew na Łemkowszczyźnie. Po Akcji „Wisła” i repatriacji Łemków został przejęty i użytkowany przez kościół rzymskokatolicki. Odnowiony w latach 1959–1962. Od 1987 zaczęto odprawiać w niej nabożeństwa w obrządku wschodnim. 20 grudnia 1996 świątynia ponownie została przejęta przez grekokatolików i stała się cerkwią parafialną. W latach 2000–2007 budynek przeszedł gruntowny remont.
Architektura i wyposażenie.
Jest to budynek murowany z cegły i kamienia, częściowo otynkowany. Świątynia jednonawowa z transeptem, który zamyka węższe prezbiterium z przylegającą do niego zakrystią. Budowla posiada dach siodłowy z siedmioma baniastymi wieżyczkami ze ślepymi latarniami. Frontowa wieża posiada baniasty hełm z latarnią otoczoną z dwóch stron dwoma mniejszymi przybudówkami zakończonymi podobnie jak wieża główna. Łącznie z dzwonnicą posiada 11 wieżyczek, a więc tyle, ilu apostołów bez Judasza. Świątynia nakryta jest blachą. 
We wnętrzu z dawnego wystroju i wyposażenia zachowała się polichromia, górna strefa ikonostasu i cztery drewniane ołtarze boczne z XIX w.
Otoczenie.
Obok cerkwi murowana dzwonnica z okresu budowy świątyni. Cerkiew otacza kamienny mur, a na nim metalowy płot. Powyżej cerkwi znajduje się dawny cmentarz, na którym zachowały się pojedyncze łemkowskie nagrobki i krzyże.

</doc>
<doc id="1647340" url="https://pl.wikipedia.org/wiki?curid=1647340" title="Herb okręgu olickiego">
Herb okręgu olickiego

Herb okręgu olickiego przedstawia na tarczy o błękitnym skraju usianym dziesięcioma złotymi podwójnymi krzyżami jagiellońskimi w polu błękitnym pieszego rycerza w stalowej zbroi trzymającego tarczę i halabardę.
Herb przyjęty 15 września 2004 r.
Herb nawiązuje do herbu księstwa trockiego, znanego z pieczęci wielkiego księcia Witolda z 1401 r.
Autorem herbu jest Arvydas Každailis.

</doc>
<doc id="1647342" url="https://pl.wikipedia.org/wiki?curid=1647342" title="Herb okręgu kowieńskiego">
Herb okręgu kowieńskiego

Herb okręgu kowieńskiego przedstawia na tarczy o błękitnym skraju usianym dziesięcioma złotymi podwójnymi krzyżami jagiellońskimi, w polu czerwonym srebrną głowę byka ze złotym krzyżem pomiędzy rogami.
Herb został przyjęty 16 lipca 2003 r.
Autorem herbu jest Rolandas Rimkūnas.
Herb obwodu nawiązuje do szesnastowiecznego (po 1530 r.) herbu Kowna.

</doc>
<doc id="1647344" url="https://pl.wikipedia.org/wiki?curid=1647344" title="Die Burger">
Die Burger

Die Burger – południowoafrykański dziennik, wydawany przez Media24 w języku afrikaans. Jest rozpowszechniany w Prowincji Przylądkowej Zachodniej i Wschodniej. W 2008 roku osiągnął nakład 91 665 egzemplarzy.
Historia.
Pierwszy numer gazety ukazał się 26 lipca 1915, a jego pierwszym redaktorem naczelnym został Daniel F. Malan. Dziennik skupiał przede wszystkim prawicowe środowiska afrykanerskie, niemniej jednak był wydawany po holendersku. Już rok później, na fali kampanii na rzecz zrównania praw afrikaans z urzędowymi holenderskim i angielskim, zaczęły ukazywać się pierwsze artykuły w języku narodowym Burów; w 1921 gazeta zaczęła być wydawana w całości w afrikaans, a jej tytuł zmieniono z holenderskiego "De Burger" na afrykanerskie "Die Burger". Dziennik w latach 20. i 30. stał się "de facto" organem prasowym prawicowej Partii Narodowej, popierając jej program zakładający rozdział i osobny rozwój ras zamieszkujących Afrykę Południową – apartheid. Drogi gazety i partii rozeszły się w okresie rządów Hendrika Frenscha Verowerda, kiedy to ówczesny redaktor naczelny Piet Cillié zaczął krytykować coraz radykalniejszą politykę segregacji rasowej premiera. Do ostatecznego rozłamu doszło w 1990, czyli schyłkowej erze ideologii apartheidu. Gazeta podjęła działania, aby nie być kojarzoną z nacjonalizmem. W 2006 Henry Jeffreys został pierwszym czarnoskórym redaktorem naczelnym.

</doc>
<doc id="1647345" url="https://pl.wikipedia.org/wiki?curid=1647345" title="Pancyr-S1">
Pancyr-S1

Pancyr-S1 (ros. Панцирь-С1, indeks GRAU 96K6, kod NATO SA-22 Greyhound) – współczesny rosyjski samobieżny przeciwlotniczy zestaw artyleryjsko-rakietowy.
Historia.
Armia Radziecka pod koniec lat 80. XX w. potrzebowała nowego i taniego systemu obrony przeciwlotniczej krótkiego zasięgu. Wykorzystywany system 9K330 Tor był wprawdzie skuteczny, ale bardzo drogi w eksploatacji i posiadał pewne ograniczenia użytkowe wynikające z osadzenia go na podwoziu gąsienicowym. Państwowa Komisja Rady Ministrów ZSRR do Spraw Wojskowo-Przemysłowych wydała 3 kwietnia 1990 roku rozporządzenie zlecające opracowanie wielokanałowego, artyleryjsko-rakietowego zestawu przeciwlotniczego krótkiego zasięgu. Prace nad stworzeniem nowego systemu przeciwlotniczego prowadziło biuro konstrukcyjne KBP Tuła (ros. АО «Конструкторское бюро приборостроения»), głównym konstruktorem zestawu mianowano Piotra Komonowa. Opracowana konstrukcja była rozwinięciem koncepcji systemu 2K22 Tunguska.
Pierwszy prototyp zbudowano na nadwoziu ciężarówki Ural-5323.4, jednakże przewidziano, że system może być montowany na dowolnym podwoziu o nośności 10 ton. Pierwsza wersja Pancyra była uzbrojona w 2 armaty automatyczne 2A72 kal. 30 mm umieszczone po obu stronach wieży oraz 12 przeciwlotniczych pocisków kierowanych 9M335 rozmieszczonych po sześć z każdej strony wieży. System wyposażono w obracany radar wykrywania celów z anteną paraboliczną 1Ł36-01, impulsowo-dopplerowski dwupasmowy radar śledzenia celu i pocisku przeciwlotniczego oraz dwa systemy optoelektroniczne składające się z kamery telewizyjnej oraz termowizyjnej. Poza wersją lądową przewidywano również stworzenie wersji dedykowanej okrętom.
Prace konstrukcyjne i budowę prototypu zakończono w 1994 roku. Pierwsza publiczna demonstracja systemu miała miejsce na Międzynarodowym Salonie Lotniczo-Kosmicznym MAKS-1995. Przeprowadzone próby poligonowe wykazały niedostatki systemu: brak możliwości prowadzenia ognia w ruchu, przestarzałe wyposażenie radiolokacyjne oraz niska wykrywalność celów. Z uwagi na te problemy oraz kryzys finansowy w jakim znajdowała się Federacja Rosyjska zaprzestano rozwoju systemu.
Do prac powrócono na początku XXI w., przyczyniło się do tego zainteresowanie odbiorców zagranicznych, m.in. Zjednoczone Emiraty Arabskie w 2000 roku zamówiły 50 pojazdów Pancyr-S1 (24 na podwoziu kołowym oraz 26 na podwoziu gąsienicowym). Nowa wersja systemu została wyposażona w radar 2RŁ80 z anteną fazową, dodano nową stację śledzenia celów i pocisku rakietowego 1RS1 oraz zmodernizowano uzbrojenie poprzez wykorzystanie nowych armat 2A38M i rakiet 57E6. Konstruktorem nowego Pancyra został Walerij Sługin. Na wystawie MAKS-2001 zaprezentowano makietę pojazdu.
Pierwsze próby Pancyra-S1 rozpoczęto w 2002 roku i wykazały one niedostatki w konstrukcji radaru śledzenia. Konieczne stało się opracowanie nowego radaru, który otrzymał oznaczenie 1RS2. Równie duże zmiany dotyczyły podwozia, na którym miał być zamontowany system. Rozważano wykorzystanie podwozia MZKT-7930, niemieckiego MAN SX45 oraz gąsienicowego GM-352M1E (zmodernizowane podwozie od Tunguski). Zmiany objęły również modernizację pocisku rakietowego 57E6, który otrzymał mocniejszy silnik startowy, co przełożyło się na zwiększenie jego zasięgu. W 2005 roku przedstawiono prototyp nowej wersji systemu. W 2006 roku na poligonie Kapustin Jar rozpoczęły się testy pierwszej wersji systemu zamontowanej na podwoziu samochodu ciężarowego KamAZ. Testy kontynuowano w 2007 roku, m.in. na poligonach Kapustin Jar i Aszułuk. Na pokazach MAKS-2007 zaprezentowano udoskonaloną wersję systemu. W 2008 roku rozpoczęto dostawy zamówionych wozów (na podwoziu MAN SX45) do Zjednoczonych Emiratów Arabskich, kolejne zamówienia zostały złożone przez Syrię, Algierię i Jordanię. Oficjalne przyjęcie Pancyra do użytkowania przez Siły Zbrojne Federacji Rosyjskiej nastąpiło 4 listopada 2012 roku, na mocy zarządzenia premiera Rosji Dmitrija Miedwiediewa. Produkcją pojazdów systemu zajął się Uljanowski Zakład Mechaniczny. Armia rosyjska podpisała z producentem kontrakt na dostawę 38 pojazdów do 2016 roku. W latach 2013–2016 prowadzone były testy systemu w warunkach arktycznych, na podstawie zebranych doświadczeń została opracowana wersja Pancyr-SA. Wykorzystano dwuczęściowe nadwozie nośnika gąsienicowego DT-30. Z racji niskich temperatur i wynikających z tego awarii zrezygnowano z uzbrojenia lufowego, za to liczbę przenoszonych rakiet zwiększono do 18. Arktyczna wersja Pancyra została zaprezentowana na paradzie z okazji Dnia Zwycięstwa w 2017 roku.
Na podstawie Pancyra-S1 opracowano morską wersję systemu, noszącą oznaczenie Pancyr-M. Jego konstruktorem jest Aleksander Żukow. System jest uzbrojony w osiem pocisków rakietowych oraz dwa sześciolufowe działka kalibru 30 mm. Ma możliwość zwalczania czterech celów jednocześnie, znajdujących się w odległości do 4 km i na wysokości 0–3 km. Prędkość celów nie może przekroczyć 1000 m/s. System może być montowany na okrętach o wyporności od 300 ton. System został zaprezentowany podczas Międzynarodowego Pokazu Obrony Morskiej w 2017 roku w Sankt Petersburgu. Jego pierwsza zagraniczna prezentacja miała miejsce podczas Międzynarodowej Konferencji i Wystawy Przemysłu Obronnego IDEX-2019 w Abu Zabi. System jest oferowany odbiorcom zagranicznym jako Pancyr-ME.
Na forum Armia-2019 przedstawiono zmodernizowaną wersję systemu, noszącą oznaczenie Pancyr-SM (wersja eksportowa to Pancyr-S1M). W pojeździe zastosowano nowy radar zdolny do wykrycia celu powietrznego w odległości 75 km. Nowa stacja śledząco-naprowadzająca zapewnia zwalczanie celów na dystansie do 40 km i wysokości do 18 km. Zmodernizowano również blok wyposażenia optyczno-elektronicznego, służący do obserwacji i naprowadzania. W 2020 roku system został zaprezentowany na paradzie z okazji Dnia Zwycięstwa, również na forum Armia-2020 zapowiedziano jego sprzedaż odbiorcom zagranicznym. Ponadto zaproponowano dotychczasowym użytkownikom modernizację zestawów Pancyr-S1 do standardu Pancyr-S1M. W 2021 roku, na forum Armia-2021, zaprezentowano pojazd Pancyr-S1M, w którym powrócono do stacji radarowej 1RS1-1E.
Doświadczenia z dotychczasowej eksploatacji i udziału w działaniach zbrojnych wykazały konieczność modyfikacji systemu Pancyr-S1. Zainteresowanie modernizacją posiadanych pojazdów zgłosiły Zjednoczone Emiraty Arabskie. Ponadto działania w Syrii, Libii, Górskim Karabachu i Ukrainie wykazały niedostateczne zdolności wykrywania i niszczenia niewielkich dronów oraz amunicji krążącej o skutecznej powierzchni odbicia mniejszej niż 0,01 m². Te obiekty są wykrywane w odległości uniemożliwiające skuteczne użycie rakiet oraz uzbrojenia strzeleckiego. Natężenie ataków i ilość użytych środków ataku wykazały niedostatki systemu śledzenia celów i kierowania ogniem, które realnie pozwalają na jednoczesne zwalczanie jednego celu powietrznego. Działania w Syrii wykazały również, że system Pancyr-S1 wprowadzał operatorów w błąd identyfikując duże ptaki jako przedmiot zagrożenia. Ponadto system 9K330 Tor wykazał zdecydowanie większą skuteczność w zwalczaniu małogabarytowych celów w porównaniu z Pancyrem (Tor – 80%, Pancyr – 19%).
Obecnie konstruktorzy pracują nad lżejszą wersją rakiet przeznaczonych do zwalczania dronów oraz amunicji krążącej. Zakłada się, że będą to mniejsze pociski, dzięki czemu będzie możliwe zastąpienie jednego kontenera startowego rakiety 57E6 czterema nowymi rakietami. To pozwoli zwiększyć siłę ognia Pancyra oraz umożliwi mu zwalczanie celów nisko i wolno lecących.
Modyfikacje.
W trakcie rozwoju systemy zostały opracowane jego wersje:
Przeznaczenie.
System zapewnia ochronę bliskiego zasięgu przed zmasowanym atakiem w wykonaniu samolotów, śmigłowców czy pocisków broni precyzyjnej poruszających się z prędkościami do 1000 m/s i minimalnej skutecznej powierzchni odbicia mieszczącej się w przedziale 0,03–0,06 m², bez względu na porę dnia, warunki pogodowe i klimatyczne. Jeden pojazd systemu Pancyr-S1 jest w stanie kontrolować od 8 do 12 celi na minutę. Zainstalowanie go na platformie kołowej pozwala również na ochronę jednostek znajdujących się w ruchu, np. kolumn wojsk czy ciężarówek z zaopatrzeniem. Jego głównym przeznaczeniem jest ochrona niewielkich obiektów cywilnych i wojskowych o znaczeniu strategicznym, tj. obiekty przemysłowe, energetyczne, petrochemiczne, łączności czy magazynowe. W zastosowaniach militarnych jego zadaniem jest ochrona obiektów szczebla pułkowego. System zapewnia ochronę obiektom o promieniu 50–100 m do 1,5–3 km².
Stopień automatyzacji działań pozwala na jego jednostkowe użytkowanie oraz tworzenie z niego baterii obrony powietrznej liczących do sześciu pojazdów. Zainstalowane uzbrojenie i wyposażenie pozwala również na prowadzenie ataków na pojazdy opancerzone i siłę żywą przeciwnika. Podczas działania w ramach baterii jeden Pancyr-S1, poza normalną funkcją pojazdu ogniowego, pełni rolę stanowiska dowodzenia. Bateria współpracuje z radarem wczesnego ostrzegania 1RŁ123. Stanowisko dowodzenia odbiera od radaru informacje i przydziela cele pojazdom ogniowym wchodzącym w skład baterii. Pojazdy baterii współpracują za pośrednictwem cyfrowej sieci łączności.
Konstrukcja.
Pojazd produkowany jest w wersjach kołowej, na podwoziu samochodu ciężarowego KAMAZ-6560, BAZ-6309 lub MAN SX45 (pierwszy prototyp powstał na podwoziu Ural-5323), i gąsienicowej, na podwoziu GM-352M1E. Opracowano także wersję arktyczną zestawu, przystosowaną do działań w skrajnie niskich temperaturach.
Wóz ogniowy 72W6 składa się z kontenerowego modułu ogniowego oraz nośnika. W skład modułu ogniowego wchodzą: kabina załogi, blok wieży oraz blok zasilania. Operatorzy siedzą w klimatyzowanej kabinie, tyłem do kierunku jazdy. W dolnej części bloku wieży znajduje się aparatura nawigacyjna, blok elektroniki oraz napęd wieży. Powyżej znajduje się wieża z uzbrojeniem, magazyny amunicji, bloki systemu komputerowego oraz napędy uzbrojenia. Radar śledzenia celów 1RS2-1 znajduje się w przedniej cześć wieży, na jej tyle umieszczono radar wykrywania celów 2RŁ80, składany na czas przejazdu.
Stacja 2RŁ80 pracuje w paśmie S i korzysta z fazowej anteny o kącie obrotu 360° i dwóch prędkościach obrotu (15 obr./min lub 30 obr./min). Jej zakres obserwacji w elewacji może być ustawiony na jeden z czterech zakresów: 0-60°, 0-30°, 40-80° lub 0-25°. Radar pozwala na nadzorowanie 20 celów powietrznych z określeniem ich azymutu, odległości, wysokości i prędkości kątowej. W zależności od wybranego trybu pracy skuteczny zasięg wykrycia celu wynosi 1–30 km, 1–50 km, 1–25 km lub 3–80 km. Błąd wyszukania celu w azymucie wynosi 5-5,5 mrad oraz 7-8,3 mrad w elewacji oraz 60 m w odległości. System może śledzić cele poruszające się z prędkościami w zakresie 30–1000 m/s.
Radar śledzenia celów 1RS2-1 pracuje w paśmie K, odbiera dane o celach, przechwytuje je i śledzi. Jednocześnie może śledzić trzy cele powietrzne i naprowadzać na nie cztery pociski rakietowe. Jest wyposażony w dwie anteny, główna antena fazowa pracuje w paśmie milimetrowym i jest anteną nadawczo-odbiorczą. Mniejsza antena służy do naprowadzania pocisków rakietowych. Wieża jest wyposażona w system optoelektroniczny AOP, którego zadaniem jest przejęcie celu, jego przechwycenie i śledzenie oraz określenie koordynatów kątowych celu i pocisku rakietowego. AOP obraca się w azymucie o 90°, a w elewacji od -5° do +82°.
Ponadto, jako część systemu, opracowano dwuosobowy pojazd transportowo-załadowczy, który przewozi 2800 nabojów 30 mm i 24 pojemniki transportowe z pociskami rakietowymi. Załadowanie amunicji do pojazdu ogniowego zajmuje 30 min. Opracowano też pojazd z aparaturą kontrolno-pomiarową, wóz remontowy, kalibracyjny i magazyn części zapasowych. Producent systemu opracował również symulatory – stacjonarny 9F676-1 i mobilny 9F676-2.
Uzbrojenie.
Uzbrojenie prototypu.
Armata 2A72 powstała pod kierunkiem Wasilija Griazewa. Jej automatyka działa na zasadzie długiego odrzutu lufy. Ma dwudrożne, selektywne zasilanie w amunicję i może wykorzystywać trzy rodzaje pocisków: przeciwpancerny ze smugaczem, odłamkowy ze smugaczem i odłamkowo-burząco-zapalający. Całość ma długość 3006 mm i masę 84 kg, z czego na masę lufy przypada 36 kg. Lufa gwintowana z 16 bruzdami, skok gwintu wynosi 715,5 mm. Przeładowanie elektryczne lub ręczne, szybkostrzelność 350-400 strz./min. Prędkość początkowa pocisku wynosi 970 m/s, energia odrzutu 60 kN. Może zwalczać cele powietrzne na dystansie 4000 m, cele lądowe i siłę żywą – 2000 m. Zapas amunicji wynosi 750 nabojów.
Głównym konstruktorem pocisku rakietowego 9M335 został Walerij Kuzniecow. Jego koncepcja wywodziła się z pocisku 9M311 stosowanego w zestawie Tunguska. W nowej konstrukcji wzrosła prędkość, zasięg oraz wysokość rażenia celów. Pocisk jest przechowywany w kontenerze transportowo-startowym o długości 3200 mm i masie 90 kg, ma konstrukcję dwustopniową. W pierwszym stopniu rakiety mieści się silnik startowy na paliwo stałe, który nadaje pociskowi prędkość 1100 m/s. Drugi stopień ma układ aerodynamiczny kaczki, mieści się w nim część bojowa (głowica, zapalnik kontaktowy i niekontaktowy), napędy sterów, układy sterowania oraz silnik marszowy 95IA6 (ros. 95Я6). Odłamkowo-prętowa głowica bojowa ma masę 16 kg. Pocisk może zwalczać cele powietrzne na dystansie 1000-12 000 m, lecące na wysokości 5–6000 m. Naprowadzanie pocisku odbywa się radiokomendowo.
Uzbrojenie pojazdów seryjnych.
Armata 2A38M również powstała pod kierunkiem Wasilija Griazewa, została skonstruowana jako broń do zwalczania celów powietrznych znajdujących się na wysokości 200–3000 m oraz w odległości do 4000 m. Całość ma długość 3478 mm, całkowita masa broni wynosi 223 kg. Broń jest chłodzona wodą, masa czynnika chłodzącego wynosi 28 kg. Dzięki zastosowaniu chłodzenia w systemie wyparnikowym, 2A38M ma bardzo niskie zapotrzebowanie na czynnik chłodzący. Szybkostrzelność wynosi 1950-2500 strz./min, prędkość początkowa pocisku 960 m/s, a siła odrzutu 62 kN. Armata wyposażona jest w czujnik przedniego położenia zamków oraz czujniki prędkości początkowej pocisku. W przypadku zacięcia obsługa może skorzystać z jednego z trzech pironabojów przeładowujących. Zapas amunicji wynosi 1400 nabojów.
Walerij Kuzniecow opracował modyfikację pocisku 9M335, zmiany ukierunkowano na zwiększenie prędkości, zasięgu oraz skuteczności rażenia celu. Nową wersję, oznaczoną jako 57E6, wykonano z materiałów kompozytowych, niezmienione zostały jego wymiary i wielkość pojemnika startowo-transportowego. Nowe materiały konstrukcyjne pozwoliły obniżyć masę rakiety do 71 kg, a pojemnika do 85 kg. Przekonstruowany pocisk może razić cele w odległości 1000-18 000 m oraz lecące na wysokości 5-10 000 m. Dzięki miotającemu ładunkowi prochowemu pocisk korzysta z tzw. „zimnego startu”, silnik startowy jest uruchamiany w bezpiecznej odległości od pojazdu ogniowego. Moduł z silnikiem startowym posiada średnicę 170 mm, moduł z częścią bojową ma średnicę 90 mm. W nosie rakiety zamontowano generator, który dzięki wykorzystaniu oporu aerodynamicznego zapewnia energię do napędu sterów. W części środkowej pocisku znajduje się przedział bojowy, a w tylnej aparatura elektroniczna. Silnik marszowy pracuje 1,5 sek i nadaje pociskowi prędkość 1220 m/s. Dzięki temu drugi stopień rakiety na dystansie 12 000 m osiąga prędkość 900 m/s, a na 18 000 m jest to 700 m/s. Masa głowicy bojowej wzrosła do 20 kg, z czego 5,5 kg to materiał wybuchowy. Na obwodowej części głowicy bojowej umieszczono 47 prętowych elementów rażących o masie 117 g każdy. Ponadto głowica bojowa generuje ok. 700 prefabrykowanych odłamków o masie 2,8 g i ok. 2260 o masie 0,9 g. Głowica bojowa może być aktywowana z wykorzystaniem zapalnika kontaktowego bądź radiolokacyjnego zapalnika zbliżeniowego.
Udział w działaniach bojowych.
Atak Rosji na Ukrainę w 2014 roku.
Pojazdy systemu Pancyr-S1 zostały w 2014 roku rozmieszczone na Półwyspie Krymskim po jego zajęciu w wyniku rosyjskiej inwazji. W kilka miesięcy po zajęciu Krymu przez Rosję dokonały wielu zestrzeleń ukraińskich bezzałogowych statków powietrznych. W sierpniu 2014 roku zarejestrowano w obwodzie ługańskim szczątki silnika marszowego rakiety 57E6. W następnych miesiącach pojazdy systemu były wielokrotnie zarejestrowywane w rejonie Doniecka i Ługańska.
Wojna domowa w Syrii.
W 2015 roku system Pancyr-S1 trafił do Syrii, gdzie podczas wojny domowej zapewniał ochronę przed atakami z powietrza rosyjskim jednostkom stacjonującym w bazie lotniczej w Latakii. Siergiej Szojgu oficjalnie informował, że Siły Zbrojne Federacji Rosyjskiej, korzystając z systemu Pancyr-S1, do końca 2017 roku zniszczyły w Syrii 54 pociski rakietowe i 16 bezzałogowych statków powietrznych. Jeden ze skierowanych tam zestawów został 10 maja 2018 roku zniszczony przez lotnictwo Izraela. Doniesienia o zniszczeniu kolejnego Pancyra pojawiły się w 2019 roku, strona izraelska przedstawiła nagranie zniszczenia zestawu Pancyr pociskiem z drona Skystriker.
Wojna domowa w Libii.
W mediach pojawiła się informacja, że system Pancyr-S1 został w 2020 roku przejęty przez USA na terenie Libii w bazie lotniczej Al-Watiya. Razem ze sprzętem przejęto również dokumentację jego obsługi. Następnie miał trafić do bazy lotniczej Ramstein w Niemczech, a stamtąd do Stanów Zjednoczonych. W czasie wojny domowej w Libii zniszczono dziewięć pojazdów systemu Pancyr-S1. Były to pojazdy na podwoziach MAN SX45 dostarczone rebeliantom przez Zjednoczone Emiraty Arabskie.
Inwazja Rosji na Ukrainę w 2022 roku.
System Pancyr-S1 wykorzystywało wojsko rosyjskie podczas agresji na Ukrainę. Pierwszy egzemplarz został zdobyty przez Siły Zbrojne Ukrainy w marcu 2022 roku. Do końca 2022 roku armia rosyjska utraciła 14 pojazdów systemu Pancyr-S1.
Inne użycia.
18 kwietnia 2017 roku Pancyr-S1 Arabii Saudyjskiej zestrzelił rakietą ziemia-powietrze śmigłowiec Sikorsky UH-60 Black Hawk saudyjskich sił powietrznych. Zginęło w nim dwunastu żołnierzy.

</doc>
<doc id="1647347" url="https://pl.wikipedia.org/wiki?curid=1647347" title="Herb okręgu poniewieskiego">
Herb okręgu poniewieskiego

Herb okręgu poniewieskiego przedstawia na tarczy o błękitnym skraju usianym dziesięcioma złotymi podwójnymi krzyżami jagiellońskimi, w polu srebrnym rycerza na czarnym koniu, w czarnej zbroi i takimż szyszaku z czerwonym pióropuszem, z mieczem wzniesionym w prawej ręce, na lewym ramieniu trzymającego tarczę błękitną z podwójnym krzyżem złotym. W podstawie tarczy czerwony blankowany mur.
Herb przyjęty dekretem prezydenta Litwy Nr 146 z 7 lipca 2004 roku. Autorem herbu jest Rolandas Rimkūnas.
Konny rycerz jest odmienionym godłem z herbu państwowego. Blankowany czerwony mur pochodzi z herbu Upity, stolicy dawnego powiatu upickiego,poprzednika obecnego poniewieskiego.

</doc>
<doc id="1647350" url="https://pl.wikipedia.org/wiki?curid=1647350" title="Herb okręgu szawelskiego">
Herb okręgu szawelskiego

Herb okręgu szawelskiego przedstawia na tarczy o błękitnym skraju usianym dziesięcioma złotymi podwójnymi krzyżami jagiellońskimi, w polu srebrnym wspiętego czarnego niedźwiedzia z czerwonym językiem i pazurami.
Herb przyjęty 26 stycznia 2004 roku. Autorem herbu jest Rolandas Rimkūnas.
Herb obwodu jest uszczerbionym i odmienionym herbem Księstwa Żmudzkiego.

</doc>
<doc id="1647352" url="https://pl.wikipedia.org/wiki?curid=1647352" title="The Crystal Method">
The Crystal Method

The Crystal Method - Duet The Crystal Method tworzą Ken Jordan i Scott Kirkland. Zespół uznawany jest za amerykański odpowiednik The Chemical Brothers i jednym tchem wymieniany jest z takimi przedstawicielami gatunku breakbeat jak The Prodigy, Fatboy Slim czy Underworld. Pochodząca z Las Vegas formacja zasłynęła nagrywając muzykę do filmów "Blade 2", "Spawn", "Zoolander", "London" czy "Mortal Kombat", jak również do licznych gier komputerowych np. League of Legends oraz seriali, np. Kości czy Brygada ratunkowa.

</doc>
<doc id="1647353" url="https://pl.wikipedia.org/wiki?curid=1647353" title="Janet Rosenberg">
Janet Rosenberg



</doc>
<doc id="1647355" url="https://pl.wikipedia.org/wiki?curid=1647355" title="Herb okręgu tauroskiego">
Herb okręgu tauroskiego

Herb okręgu tauroskiego przedstawia na tarczy o błękitnym skraju usianym dziesięcioma złotymi podwójnymi krzyżami jagiellońskimi, w polu czerwonym wspiętego rysia trzymającego miecz i srebrną tarczę na której czerwony róg myśliwski.
Herb został przyjęty dekretem prezydenta Litwy Nr 249 z 5 kwietnia 2005 roku.
Czerwone pole tarczy symbolizuje krew przelaną w walce o wolność.
Tarcza trzymana przez rysia to odmieniony herb Taurogów, stolicy okręgu. Ryś pochodzi z herbu Rosieni i symbolizuje dawną przynależność ziem obwodu do starostwa rosieńskiego i czujność na terenach przygranicznych.
Autor herbu Arvidas Každailis.

</doc>
<doc id="1647360" url="https://pl.wikipedia.org/wiki?curid=1647360" title="Herb okręgu telszańskiego">
Herb okręgu telszańskiego

Herb okręgu telszańskiego przedstawia na tarczy o błękitnym skraju usianym dziesięcioma złotymi podwójnymi krzyżami jagiellońskimi, w polu czerwonym czarnego wspiętego niedźwiedzia w srebrnej obroży na szyi.
Herb został przyjęty 20 grudnia 2004 roku. Autorem herbu jest Arvydas Každailis.
Herb okręgu jest historycznym herbem Księstwa Żmudzkiego w wersji z XVI wieku.

</doc>
<doc id="1647364" url="https://pl.wikipedia.org/wiki?curid=1647364" title="Ara zielonoskrzydła">
Ara zielonoskrzydła

Ara zielonoskrzydła ("Ara chloropterus") – gatunek dużego ptaka z podrodziny papug neotropikalnych (Arinae) w rodzinie papugowatych (Psittacidae). Ptak ten zamieszkuje lasy tropikalne Ameryki Środkowej i Południowej. Dymorfizm płciowy nie jest widoczny. Według IUCN nie jest zagrożony wyginięciem.
Taksonomia.
Gatunek po raz pierwszy naukowo opisał w 1859 roku angielski ornitolog George Robert Gray, jako nazwę zastępczą dla "Macrocercus macao" opisanego przez Vieillota i innych autorów. Gray nie wskazał, skąd pochodził holotyp. Nie wyróżnia się podgatunków.
Zasięg występowania.
Ara zielonoskrzydła występuje od wschodniej Panamy przez niziny Kolumbii, Wenezuelę, Gujanę i Brazylię, na południe do Paragwaju i na zachód do wschodniego Ekwadoru, wschodniego Peru i północno-wschodniej Boliwii. Dawniej występowała także w północnej Argentynie.
Morfologia, ekologia i zachowanie.
Jest intensywnie ubarwiona. Dolna część dzioba i dół górnej są czarne. Policzki są białe z cienkimi, czerwonymi paskami. Głowa, szyja, gardło i górna część grzbietu również są czerwone. Przy złożonych skrzydłach środkowa część grzbietu i skrzydeł jest zielona. Reszta skrzydeł i ogon są czerwone, z niebieskimi brzegami. Ma jasne tęczówki, a nogi czarne. Łatwo nauczyć ją mówić. Długość ciała: 90–95 cm, masa ciała 1–1,7 kg.
Status.
Międzynarodowa Unia Ochrony Przyrody (IUCN) uznaje arę zielonoskrzydłą za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za spadkowy.

</doc>
<doc id="1647365" url="https://pl.wikipedia.org/wiki?curid=1647365" title="Herb okręgu uciańskiego">
Herb okręgu uciańskiego

Herb okręgu uciańskiego przedstawia na tarczy o błękitnym obramowaniu usianym dziesięcioma złotymi podwójnymi krzyżami jagiellońskimi, w polu czerwonym srebrnego stąpającego konia i ośmiopromienną złotą gwiazdę nad nim.
Herb przyjęty 16 sierpnia 2004 roku.
Autor Rolandas Rimkunas.
Godła herbu pochodzą z herbu Uciany (gwiazda), koń z herbu Daugieli.

</doc>
<doc id="1647366" url="https://pl.wikipedia.org/wiki?curid=1647366" title="Puchar Challenge w piłce siatkowej mężczyzn (2008/2009)">
Puchar Challenge w piłce siatkowej mężczyzn (2008/2009)

Puchar Challenge siatkarzy 2008/2009 - 2. sezon pucharu Challenge rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
System rozgrywek.
Zespoły tworzą pary, z których zwycięzca awansuje do kolejnej rundy. Każda z par rozegrała po dwa spotkania. O awansie decydowały kolejno: liczba wygranych spotkań, liczba wygranych setów, złoty set. Zwycięzcy ćwierćifnałów awansowali do turnieju finałowego, w którym rozegrano półfinały, mecz o 3. miejsce i finał.
Rozgrywki.
Turniej finałowy.
 Izmir

</doc>
<doc id="1647368" url="https://pl.wikipedia.org/wiki?curid=1647368" title="Jinzo Toriumi">
Jinzo Toriumi



</doc>
<doc id="1647370" url="https://pl.wikipedia.org/wiki?curid=1647370" title="Cerkiew św. Dymitra w Nowym Sączu">
Cerkiew św. Dymitra w Nowym Sączu

Cerkiew św. Dymitra – cerkiew greckokatolicka, która w latach 1783–1993 stała we wsi Czarne. 
W 1993 świątynię rozebrano i przeniesiono do Nowego Sącza do Sądeckiego Parku Etnograficznego, gdzie w latach 1996–2000 została odbudowana i pełni funkcje muzealne i kultowe.
Historia.
Pierwotna świątynia została zbudowana w 1786 jako typowa drewniana cerkiew zachodniołemkowska. W 1801 ikonostas dla cerkwi wykonał Jakub Szwajcar. W 1893 gruntownie remontowana i przebudowana. w latach 1893–1895 Jan i Paweł Bogdańscy wykonali polichromię i przemalowali ikony ikonostasu. W 1945 i 1947 wysiedlono niemal całą wieś, świątynia stała opuszczona i niszczała. W latach 70. zainteresowali się cerkwią twórcy skansenu w Nowym Sączu, dokąd trafiła w 1993. 
Po reaktywowaniu parafii greckokatolickiej w Nowym Sączu (w 1989) ponownie bywa sprawowana liturgia w tym obrządku. 
Od kwietnia 2017, w związku z utworzeniem w Nowym Sączu prawosławnego punktu duszpasterskiego pw. Świętych Cyryla i Metodego, w cerkwi celebrowane są również nabożeństwa prawosławne.
Architektura i wyposażenie.
Jest to budowla orientowana, drewniana, konstrukcji zrębowej. Trójdzielna: prezbiterium zamknięte prostokątnie, szerszą nawą i babińcem otoczonym przez słupy wieży. Wieża ze zwężającymi się gontowymi ścianami z pozorną izbicą i kopulastym hełmem zwieńczonym czworokątna latarnią z cebulastą banią. Ściany oszalowane pionowo z listwowaniem. Pokryta łamanymi uskokowo gontowymi dachami namiotowymi.
We wnętrzu polichromia Bogdańskich, zachowany barokowo-rokokowy ikonostas, w którym brakuje trzech ikon namiestnych skradzionych jeszcze w Czarnem oraz ołtarz główny i boczny. Wewnątrz także ciekawa ekspozycja „Droga cerkwi z Czarnego do skansenu w Nowym Sączu”.
Otoczenie.
Cerkiew otacza drewniane ogrodzenie z gontowym daszkiem.

</doc>
<doc id="1647371" url="https://pl.wikipedia.org/wiki?curid=1647371" title="Nagroda Oskara Kokoschki">
Nagroda Oskara Kokoschki

Nagroda im. Oskara Kokoschki przyznawana jest od roku 1980 (śmierci artysty), co dwa lata, każdorazowo 1 marca, w dniu urodzin Oskara Kokoschki. Nagrodę "za wybitne osiągnięcia w dziedzinie sztuk plastycznych" stworzono z inicjatywy ówczesnego rektora Uniwersytetu Sztuk Stosowanych w Wiedniu ("Universität für angewandte Kunst"), Oswalda Oberhubera. Dotowana jest przez rząd austriacki i wynosi obecnie 20 000 euro.

</doc>
<doc id="1647377" url="https://pl.wikipedia.org/wiki?curid=1647377" title="Szermierka na Letniej Uniwersjadzie 2007">
Szermierka na Letniej Uniwersjadzie 2007

Szermierka na Letniej Uniwersjadzie 2007 odbyła się w dniach 11-16 sierpnia w hali Impact Exhibition and Convention Center w Nonthaburi.
Do rozdania było 12 kompletów medali. Po 6 w konkurencjach męskich jak i żeńskich.
Szermierze rywalizowali w trzech rodzajach broni: floret, szabla, szpada.

</doc>
<doc id="1647378" url="https://pl.wikipedia.org/wiki?curid=1647378" title="Kamiya Satoshi">
Kamiya Satoshi



</doc>
<doc id="1647379" url="https://pl.wikipedia.org/wiki?curid=1647379" title="Above (album Samael)">
Above (album Samael)

Above – ósmy album studyjny szwajcarskiej grupy metalowej Samael. Początkowo materiał zawarty na wydawnictwie miał się ukazać pod szyldem zespołu Above, pobocznego projektu muzyków Samael, ale ostatecznie członkowie zespołu zdecydowali, że wydadzą płytę jako album Samael i jedynie zatytułują ją "Above".

</doc>
<doc id="1647380" url="https://pl.wikipedia.org/wiki?curid=1647380" title="Alkett-Raümgerät">
Alkett-Raümgerät

Alkett-Räumgerät – niemiecki doświadczalny pojazd torujący z okresu II wojny światowej, przeznaczony do wykonywania przejść w polach minowych.
Alkett-Räumgerät został skonstruowany w 1942 roku, w kooperacji firm Altmärkisches Kettenwerk (Alkett), Krupp i Daimler-Benz. Powstał w odpowiedzi na straty ponoszone od radzieckich min przez niemieckie wojska pancerne na froncie wschodnim. Konstrukcja pojazdu oparta była na połączeniu kadłuba z silnikiem i wieżą czołgu lekkiego PzKpfw I, osadzonego na lawecie armatniej, z kołami ciężkiego ciągnika artyleryjskiego. Kierowanie pojazdem odbywało się za pomocą tylnego koła skrętnego.
Kadłub opancerzony był płytami pancernymi o grubości od 20 do 40 mm, wieża 15 mm, dół pojazdu, najbardziej narażony na wybuchy min, miał grubość 80 mm. Dwuosobowa załoga dysponowała dwoma karabinami maszynowymi typu MG 34 kal. 7,92 mm, z zapasem 2250 naboi, umieszczonymi w wieży.
Jedyny egzemplarz Alkett-Räumgerät został w 1945 roku zdobyty przez radzieckich żołnierzy na poligonie w Kummersdorfie i przewieziony do bazy wojskowej w Dreźnie, a w 1947 roku na poligon doświadczalny w Kubince, gdzie przeprowadzono nim jazdy próbne. Jest on obecnie eksponowany w Muzeum Czołgów w Kubince.

</doc>
<doc id="1647383" url="https://pl.wikipedia.org/wiki?curid=1647383" title="Magdalena Miłowicz">
Magdalena Miłowicz



</doc>
<doc id="1647384" url="https://pl.wikipedia.org/wiki?curid=1647384" title="Jak stracić chłopaka w 10 dni">
Jak stracić chłopaka w 10 dni

Jak stracić chłopaka w 10 dni (ang. "How to Lose a Guy in 10 Days") – niemiecko-amerykańska komedia romantyczna z 2003 reżyserii Donalda Petrie’ego na podstawie książki Michele Alexander i Jeannie Long.
Fabuła.
Andie Anderson pracuje w redakcji pisma "Composure". Wpada na pomysł napisania artykułu na temat "Jak stracić chłopaka w 10 dni". Pomysł ten ma być autentyczny. Postanawia znaleźć odpowiedniego mężczyznę, rozkochać go w sobie, a następnie przetestować na nim błędy, które popełniają kobiety. Ma na to jedynie 10 dni. Mężczyzną tym staje się przystojny Benjamin Barry, który nie chce już zajmować się promocją sprzętu sportowego i przechodzi na branżę diamentową. Chcąc awansować, zakłada się ze swoim szefem o to, iż poderwie i rozkocha w sobie wybraną kobietę w 10 dni. Drogi głównych bohaterów krzyżują się tylko i wyłącznie w wyniku intrygi. W ten sposób zaczyna się seria wielu śmiesznych sytuacji. Andie za wszelką cenę chce zniechęcić do siebie Benjamina, ten jednak nie daje za wygraną. Na ich drodze pojawia się wiele przeszkód. Sprawy wymykają się spod kontroli. Mała intryga zamienia się w wielką miłość.
Odbiór krytyczny.
Film otrzymał w większości negatywne recenzje; serwis Rotten Tomatoes na podstawie opinii ze 148 recenzji przyznał mu wynik 42%.

</doc>
<doc id="1647389" url="https://pl.wikipedia.org/wiki?curid=1647389" title="Henryk Deresiewicz">
Henryk Deresiewicz

Henryk Deresiewicz (ur. 18 listopada 1914 w Krakowie, zm. 24 maja 1945 w Lesie Stockim) – uczestnik II wojny światowej, kapitan Urzędu Bezpieczeństwa Publicznego.
Życiorys.
Syn Romana i Felicji Deresiewiczów. Ukończył 3 lata prawa na Uniwersytecie Jagiellońskim, a w 1937 kurs Podchorążych Rezerwy przy 57 pułku piechoty w Poznaniu (jako sierżant podchorąży). Walczył w kampanii wrześniowej 1939. Od czerwca 1942 żołnierz oddziału partyzantki radzieckiej, a następnie Armii Ludowej, ps. "Chorąży". Po wkroczeniu Armii Czerwonej od końca lipca do 14 września 1944 funkcjonariusz Milicji Obywatelskiej w Kraśniku. 22 września 1944 został funkcjonariuszem aparatu bezpieczeństwa, powierzono mu funkcję oficera śledczego sekcji 7. Wojewódzkiego Urzędu Bezpieczeństwa Publicznego w Lublinie. Od 16 stycznia 1945 inspektor tego Urzędu, od 13 lutego naczelnik Wydziału II WUBP, a od 28 kwietnia kierownik Wydziału do Walki z Bandytyzmem WUBP.
24 maja 1945 dowodził grupą operacyjną UB biorącą udział w bitwie w Lesie Stockim podczas której zginął.

</doc>
<doc id="1647392" url="https://pl.wikipedia.org/wiki?curid=1647392" title="Piotr Korzecki">
Piotr Korzecki



</doc>
<doc id="1647393" url="https://pl.wikipedia.org/wiki?curid=1647393" title="Sebastian Lewicki">
Sebastian Lewicki



</doc>
<doc id="1647394" url="https://pl.wikipedia.org/wiki?curid=1647394" title="Rezerwat przyrody Leśne Źródła">
Rezerwat przyrody Leśne Źródła

Rezerwat przyrody „Leśne Źródła” – leśny rezerwat przyrody w województwie zachodniopomorskim, w powiecie wałeckim, w gminie Tuczno, na południowym brzegu jeziora Tuczno, 1,5 km na zachód-południowy zachód od Tuczna. Został utworzony na mocy rozporządzenia Ministra Ochrony Środowiska, Zasobów Naturalnych i Leśnictwa z dnia 23 grudnia 1998.
Rezerwat położony jest na terenie Obszaru Chronionego Krajobrazu „Puszcza nad Drawą” oraz w otulinie Drawieńskiego Parku Narodowego, po jego północno-wschodniej stronie. Ponadto leży w granicach dwóch obszarów Natura 2000: specjalnego obszaru ochrony siedlisk „Uroczyska Puszczy Drawskiej” PLH320046 i obszaru specjalnej ochrony ptaków „Lasy Puszczy nad Drawą” PLB320016.
Rezerwat zajmuje powierzchnię 20,85 ha (według dokumentu powołującego było to 22,48 ha). Ochronie ścisłej podlega 10,42 ha, a ochronie czynnej 10,43 ha.
Celem ochrony jest zachowanie licznych źródeł w obrębie naturalnego ekosystemu leśnego źródlisk wapiennych, łęgów wierzbowych, topolowych, olszowych i jesionowych (olsy źródliskowe) oraz kwaśnej buczyny ("Luzulo-Fagenion") z wieloma stanowiskami roślin chronionych i zagrożonych wyginięciem, takich jak: naparstnica zwyczajna ("Digitalis grandiflora"), listera jajowata ("Listera ovata"), paprotka zwyczajna ("Polypodium vulgare"), czerniec gronkowy ("Actaea spicata"), paprotnica krucha ("Cystiopteris fragilis"), szczaw wodny ("Rumex aquaticus"), gwiazdnica bagienna ("Stellaria uliginosa"). Rzadkie grzybów: borowik szlachetny ("Boletus edulis"), lakownica europejska ("Ganoderma adspersum"), twardziak muszlowy ("Panus conchatus"), czubajka kania ("Macrolepiota procera"), skórnik aksamitny ("Stereum subtomentosum"). Ostoja dla wielu chronionych gatunków zwierząt, np.: ropucha szara ("Bufo bufo"), żaba moczarowa ("Rana arvalis"), puszczyk ("Strix aluco"), dzięcioł duży ("Dendrocopos major"), pleszka ("Phoenicurus phoenicurus"), świstunka ("Phylloscopus sibilatrix"), kowalik ("Sitta europaea") i chrząszczy, takich jak biegacz gładki ("Carabus glabratus"), biegacz granulowany ("Carabus granulatus"), biegacz fioletowy ("Carabus violaceus").
Rezerwat leży na terenie Nadleśnictwa Tuczno. Nadzór sprawuje Regionalny Dyrektor Ochrony Środowiska w Szczecinie.

</doc>
<doc id="1647396" url="https://pl.wikipedia.org/wiki?curid=1647396" title="Barrique">
Barrique

Barrique – dębowa beczka o pojemności 225 litrów, używana do dojrzewania wina. Beczki wykonywane są z dębu francuskiego lub amerykańskiego (najczęściej dąb biały). We włoskim winiarstwie wykorzystuje się też beczki barrique z drewna dębu szypułkowego z Europy Środkowej.

</doc>
<doc id="1647405" url="https://pl.wikipedia.org/wiki?curid=1647405" title="Mikołaj Lachowski">
Mikołaj Lachowski

Mikołaj Lachowski (ur. 19 kwietnia 1925 w Krzemieńczuku) – uczestnik II wojny światowej w szeregach Armii Czerwonej i Ludowego Wojska Polskiego, oficer aparatu bezpieczeństwa PRL.
Życiorys.
Syn Romana i Pauliny Lachowskich, Urodzony w polskiej rodzinie robotniczej, z zawodu ślusarz. Od sierpnia 1941 żołnierz Armii Czerwonej, w październiku ciężko ranny na froncie. Od maja 1943 żołnierz 1. Dywizji Piechoty im. Tadeusza Kościuszki; uczestnik bitwy pod Lenino. Od kwietnia do lipca 1944 słuchacz szkoły NKWD w Kujbyszewie. Od 22 sierpnia 1944 funkcjonariusz Wojewódzkiego Urzędu Bezpieczeństwa Publicznego w Lublinie. Od 18 grudnia 1944 zastępca szefa, a następnie szef PUBP w Zamościu, później naczelnik Wydziału III WUBP w Lublinie, a następnie zastępca dyrektora Departamentu IV MBP. 
. 10 października 1945 został odznaczony Brązowym Krzyżem Zasługi "za działalność w konspiracji, udział w walkach partyzanckich i za zasługi w organizowaniu służby Bezpieczeństwa i Milicji Obywatelskiej". Zwolniony 1 czerwca 1954, wyjechał do ZSRR.

</doc>
<doc id="1647409" url="https://pl.wikipedia.org/wiki?curid=1647409" title="Arvfurstens palats">
Arvfurstens palats



</doc>
<doc id="1647413" url="https://pl.wikipedia.org/wiki?curid=1647413" title="Piłka nożna na Letniej Uniwersjadzie 2007">
Piłka nożna na Letniej Uniwersjadzie 2007

Turnieje piłki nożnej na Letniej Uniwersjadzie 2007 odbyły się w dniach 7 - 17 sierpnia.
Do rozdania były dwa komplety medali – w konkurencji mężczyzn i kobiet.
W turnieju panów i pań wystąpiło 16 zespołów podzielonych w pierwszej fazie na cztery grupy po cztery zespoły.

</doc>
<doc id="1647416" url="https://pl.wikipedia.org/wiki?curid=1647416" title="Jacopino della Scala">
Jacopino della Scala

Jacopino della Scala (ur. XII w. – zm. 1215) – włoski kupiec, a następnie wikariusz cesarski w Ostiglii oraz podesta Cerei. Był synem Balduino della Scala, który dał początek rodowi della Scala.
Życiorys.
Początkowo zajmował się handlem wełną, ale nie był zbyt bogaty ani wpływowy. Nie posiadał też tytułu szlacheckiego. Był jednak zdolnym politykiem o nastawieniu pacyfistycznym. Dzięki swym zaletom został wikariuszem cesarskim w Ostiglii, a później podestą Cerei. Jest pierwszym z rodu della Scala, o którym posiadamy w miarę pewne informacje historyczne. Jacopino był ojcem władców Werony Mastino I della Scala i Alberto I della Scala. Zmarł w 1215.

</doc>
<doc id="1647417" url="https://pl.wikipedia.org/wiki?curid=1647417" title="Sobór św. Aleksandra Newskiego w Sofii">
Sobór św. Aleksandra Newskiego w Sofii

Sobór św. Aleksandra Newskiego – sobór prawosławny w Sofii, główna świątynia patriarsza autokefalicznego Bułgarskiego Kościoła Prawosławnego.
Cerkiew została wybudowana na cześć rosyjskiego cara Aleksandra II, dzięki któremu Bułgaria uzyskała niepodległość w 1878. Cerkiew przyjęła nazwę patrona carskiej rodziny św. Aleksandra Newskiego. Pierwszy kamień został położony w 1882. Budowę cerkwi zakończono w 1912. Cerkiew projektował rosyjski architekt Pomerancew w stylu neobizantyńskim, który był bardzo popularnym w XIX wieku w Rosji. Kopuły katedry są pozłacane, wejście zdobi marmur ze Sieny i Carrary, trony dla cara i patriarchy zrobione są z onyksu i alabastru.
We wnętrzu świątyni znajduje się zespół fresków wykonanych przez artystów rosyjskich i bułgarskich: Antona Mitowa, Iwana Mrkwiczkę, Stefana Iwanowa, M. Miasojedowa, M. Sudkowskiego, I. Kisielewa. Dwie ikony w ikonostasie napisał Wiktor Wasniecow.

</doc>
<doc id="1647418" url="https://pl.wikipedia.org/wiki?curid=1647418" title="Witold Januszewski">
Witold Januszewski

Witold Januszewski (ur. 2 lutego 1915 w Grodnie, zm. 1981 w Ermont) – polski emigracyjny artysta malarz.
Życiorys.
Urodził się w rodzinie szlacheckiej. Dzieciństwo spędził w dobrach rodzinnych na terenie Grodzieńszczyzny. Studiował w Warszawie, naukę ukończył przed wybuchem wojny. Był czynnym sportowcem. Uczestniczył w kampanii wrześniowej, po klęsce udał się do Francji. Przebywał w obozach dla polskich żołnierzy np. w Argelès-sur-Mer, Livron i Montestruc. Januszewski odbył w 1941 roku Centralny Kurs Instruktorski Polskiej YMCA w Alvignac. W jednym z obozów zaprzyjaźnił się ze znanym poetą i patriotą Józefem Łobodowskim. Brał też czynny udział w ruchu oporu w ramach tzw.sieci Monika. W Tuluzie zapoznał się z Polką, Felicją Borkowską i wziął z nią ślub. Następnie w 1943 roku odbył podróż do Hiszpanii, małżonkowie zamieszkali w Barcelonie. Tam też, w 1945 r. odbyła się jego pierwsza wystawa indywidualna.
W 1947 powrócił na stałe do Francji. Artysta wraz z żoną byli zaprzyjaźnieni z katolicką literatką Marią Winowską. Utrzymywali kontakty z emigrantami polskimi w Wielkiej Brytanii i w Stanach Zjednoczonych. Januszewski był ilustratorem polskiej prasy emigracyjnej i wydawnictw francuskich. W latach 1957-1973 pracował jako zwykły robotnik i nie miał zbyt wiele czasu na działalność artystyczną. W 1974 roku odbyła się jego wystawa w polskiej galerii Lambert na Wyspie Świętego Ludwika w Paryżu. Był członkiem Związku Artystów Polskich we Francji.Uczestniczył również w pokazach Związku w Seminarium Polskim w Paryżu, a w 1956 roku w Wystawie Malarzy i Rzeźbiarzy Polskich. W 1956 Januszewski uzyskał obywatelstwo francuskie. Przed śmiercią niestety nie udało mu się powrócić do Polski.
Twórczość.
Artysta używał różnych technik malarskich (ołówek, tusz, olej). Interesował się także rzeźbą i rzemiosłem artystycznym. Malarstwo Januszewskiego jest abstrakcyjne. Artysta używał wielu barw, w celu przekazania odbiorcy niesamowitej wizji świata.Duży wpływ na jego styl i twórczość miała artystyczna atmosfera Paryża. Wypracował sobie charakterystyczny styl, czerpiąc z tradycji polskiego drzeworytu ludowego. Wiele jego prac zaginęło, zwłaszcza z okresu młodzieńczego.
Dzieła Januszewskiego to m.in.:

</doc>
<doc id="1647419" url="https://pl.wikipedia.org/wiki?curid=1647419" title="Azerbejdżan na Letniej Uniwersjadzie 2007">
Azerbejdżan na Letniej Uniwersjadzie 2007

Azerbejdżan na Letniej Uniwersjadzie w Bangkoku reprezentowało 24 zawodników. Azerowie zdobyli jeden złoty medal.

</doc>
<doc id="1647420" url="https://pl.wikipedia.org/wiki?curid=1647420" title="Hieronim Szymborski">
Hieronim Szymborski

Hieronim Szymborski (ur. 1803, zm. 1869) – rosyjski generał-lejtnant.
Był ziemianinem z Inflant. Od 1820 został zawodowym oficerem rosyjskiej artylerii konnej. Wziął udział w wojnie rosyjsko-tureckiej 1828-1829. Brał udział w tłumieniu powstania listopadowego (m.in. uczestniczył w bitwie pod Ostrołęką). W 1835 awansował na kapitana. Od 1846 generał, dowódca brygady artylerii. Służył przeważnie na terytoriach polskich. W latach 1849-1850 pozostawał w pogotowiu do interwencji przeciwko powstaniu węgierskiemu, powstrzymując ewentualną pomoc ze strony Polaków. W latach 1851-1854 w rezerwie. Od 1861 szef artylerii Petersburskiego Okręgu Wojskowego.

</doc>
<doc id="1647423" url="https://pl.wikipedia.org/wiki?curid=1647423" title="Mongolia na Letniej Uniwersjadzie 2007">
Mongolia na Letniej Uniwersjadzie 2007

Mongolię na Letniej Uniwersjadzie w Bangkoku reprezentowało 16 zawodników. Mongolczycy zdobyli jeden złoty i jeden srebrny medal.

</doc>
<doc id="1647424" url="https://pl.wikipedia.org/wiki?curid=1647424" title="Ca’ Foscari">
Ca’ Foscari

Ca’ Foscari – pałac w Wenecji, nad Canal Grande, jest przykładem gotyckiej spójności, z fasadą od strony wody ozdobioną herbem Foscarich. Pałac zbudowany został u szczytu weneckiej potęgi, jest upamiętnieniem ambicji doży Francesco Foscariego w czasach jego rządów w latach 1423-1457.
W tym gotyckim pałacu odbywały się niezliczone parady. Jeszcze przed koronacją, francuski król Henryk III, mieszkał w tej rezydencji w czasie oficjalnej wizyty w Wenecji. 
Obecnie pałac zalicza się do najpiękniejszych gmachów należących do Uniwersytetu Weneckiego.

</doc>
<doc id="1647425" url="https://pl.wikipedia.org/wiki?curid=1647425" title="Andrzej Szymborski">
Andrzej Szymborski

Andrzej Szymborski (ur. 1792, zm. 1868) – rosyjski generał-lejtnant.
Od 1809 oficer rosyjskiej artylerii. W 1812 walczył w czasie inwazji na Rosję w 1812 roku. Brał udział w obronie Smoleńska i w bitwie pod Borodino. Uczestniczył w okupacji Księstwa Warszawskiego. W 1824 mianowany pułkownikiem. Wziął udział w wojnie rosyjsko-tureckiej 1828–1829 i w tłumieniu powstania listopadowego. W 1831 mianowany generałem. Od 1837 dowódca rezerwowej brygady grenadierów. Tłumił ruchy wolnościowe na Kaukazie. W latach 1846–1862 był komendantem twierdzy Dyneburg.

</doc>
<doc id="1647430" url="https://pl.wikipedia.org/wiki?curid=1647430" title="Rejon horodocki">
Rejon horodocki



</doc>
<doc id="1647436" url="https://pl.wikipedia.org/wiki?curid=1647436" title="Immortal – kobieta pułapka">
Immortal – kobieta pułapka

Immortal – kobieta pułapka (fr.: "Immortel (ad vitam)") – fantastyczno-naukowy film z 2004 roku, oparty na komiksie Enki Bilala i wyreżyserowany przez niego samego. Film łączy grę aktorską z animacją komputerową – zarówno scenografii, jak i niektórych bohaterów.
Fabuła.
Akcja filmu rozgrywa się w Nowym Jorku w roku 2095. Nad miastem zawisł obiekt w kształcie piramidy, wewnątrz którego przebywają egipscy bogowie. Skazany na śmierć Horus ma siedem dni na wykonanie misji: znalezienie odpowiedniego nosiciela – człowieka, którego organizm będzie wolny od implantów, i z jego pomocą zapłodnić nie podejrzewającą niczego tajemniczą Jill Bioskop – kobietę o niebieskich włosach, która kontaktuje się z nie mniej zagadkowym przyjacielem – Johnem. Dziwne eksperymenty dokonywane przez władze i związane z nimi zniknięcia obywateli są przyczyną buntu niewielkiej części obywateli inspirowanych przez Alcide Nikopola, który 29 lat przed wydarzeniami z filmu został skazany na 30 lat hibernacji. Sprzeciw buntowników wyrażany jest głównie przez umieszczanie w mieście napisów sygnowanych przez "ducha Nikopola", co wyraźnie niepokoi senatora Algooda – najwyraźniej zaangażowanego w jakiś konflikt z inspiratorem buntowników.
Wypadek z kilkoma komorami hibernacyjnymi sprawia, że budzi się (oraz traci podudzie) pewien mężczyzna. Zanim zupełnie odzyska świadomość, porywa go ogromny sokół, w którego, dla ułatwienia poszukiwań, wcielił się Horus. Znalazł on w ten sposób idealnego nosiciela – okazał się nim słynny Nikopol. Po doprawieniu mu nogi wyruszają aby znaleźć Jill. Utraconą przez Nikopola kończynę poddano badaniom, których wyniki bardzo niepokoją senatora Algooda – wysyła on na poszukiwania bestię zaprojektowaną specjalnie jako skrytobójcę. W tym czasie Central Park jest pod kwarantanną – wszyscy, którzy próbują się doń dostać giną. Otoczony jest on dziwną barierą, która ma jakiś związek z tajemniczym przyjacielem Jill. Gdy stwór-morderca trafia na ślad Nikopola, ten jest razem z niebieskowłosą – na ratunek przybywa im John. Po ucieczce nad ulicami Nowego Jorku, cała piątka (w ciele swojego nosiciela przebywa Horus) trafia do Central Parku, gdzie bestia zostaje unicestwiona, przyjaciel Jill informuje ją, że odchodzi, a egipski bóg oznajmia, że jego czas także właśnie się skończył.

</doc>
<doc id="1647438" url="https://pl.wikipedia.org/wiki?curid=1647438" title="Jerzy Chmiel">
Jerzy Chmiel

Jerzy Chmiel (ur. 5 października 1935, zm. 6 sierpnia 2016) – ksiądz katolicki, biblista, doktor habilitowany nauk teologicznych.
Życiorys.
W latach 1953-1958 studiował w seminarium duchownym archidiecezji krakowskiej. Święcenia kapłańskie otrzymał w 1958 z rąk abp. Eugeniusza Baziaka. W latach 1961-1968 studiował w Rzymie m.in. w Papieskim Instytucie Biblijnym i na Papieskim Uniwersytecie Gregoriańskim. Wykładowca Papieskiej Akademii Teologicznej w Krakowie od 1968, a od 1975 kierownik katedry Hermeneutyki Biblijnej i Judaizmu oraz docent tej uczelni.
Wielokrotnie sprawował funkcję dziekana Wydziału Teologicznego PAT. Od 1997 prorektor tej uczelni. Od 1982 redaktor kwartalnika "Ruch Biblijny i Liturgiczny". Założyciel Studium Syndonologicznego przy Polskim Towarzystwie Teologicznym, prezes PTT w latach 1977-1987. Autor około 400 prac z teologii biblijnej.
11 sierpnia 2016 został pochowany Cmentarzu Rakowickim w Krakowie (kwatera IIb-zach.).

</doc>
<doc id="1647440" url="https://pl.wikipedia.org/wiki?curid=1647440" title="Bogusław Szretter">
Bogusław Szretter

Bogusław Szretter (XVIII wiek) – generał-adiutant Buławy Polnej Litewskiej, szambelan królewski od 1777, baron.
Pochodził z Kurlandii. Służył jako oficer kawalerii wojska Wielkiego Księstwa Litewskiego, pułkownik przy boku króla, w 1786 mianowany generałem-adiutantem.

</doc>
<doc id="1647441" url="https://pl.wikipedia.org/wiki?curid=1647441" title="Jana Vápeníková">
Jana Vápeníková

Jana Vápeníková z d. Kulhavá (ur. 10 lipca 1964 r. w Uściu nad Łabą) – czeska biathlonistka reprezentująca również Czechosłowację, dwukrotna medalistka mistrzostw świata.
Kariera.
W zawodach Pucharu Świata zadebiutowała 14 lutego 1986 roku w Falun, zajmując 30. miejsce w biegu indywidualnym. Pierwsze punkty (w sezonach 1984/1985-1999/2000 punktowało 25. najlepszych zawodniczek) zdobyła dzień później, zajmując 23. miejsce w sprincie. Nigdy nie stanęła na podium indywidualnych zawodów pucharowych, najwyższą pozycję zajęła 21 grudnia 1991 roku w Hochfilzen, kończąc rywalizację w sprincie na siódmej pozycji. Najlepsze wyniki osiągnęła w sezonie 1990/1991, kiedy zajęła 15. miejsce w klasyfikacji generalnej.
Podczas mistrzostw świata w Nowosybirsku w 1992 roku wspólnie z Gabrielą Suvovą, Evą Hákovą i Jiřiną Adamičkovą zdobyła brązowy medal w biegu drużynowym. Na rozgrywanych rok później mistrzostwach świata w Borowcu zdobyła złoty medal w sztafecie, pierwszy w historii dla Czech w tej konkurencji. Startowała tam z Hákovą, Pelcovą (Adamičkovą) i Ivetą Knížkovą. Była też między innymi piąta w sztafecie podczas mistrzostw świata w Lahti w 1991 roku.
W 1992 roku wystartowała na igrzyskach olimpijskich w Albertville, zajmując 43. miejsce w biegu indywidualnym i 8. w sztafecie. Brała też udział w igrzyskach w Lillehammer dwa lata później, gdzie w swoim jedynym starcie była siódma w sztafecie.
Osiągnięcia.
Puchar Świata.
Miejsca na podium w zawodach.
Vápeníková nigdy nie stanęła na podium zawodów indywidualnych.

</doc>
<doc id="1647442" url="https://pl.wikipedia.org/wiki?curid=1647442" title="George Orton">
George Orton

George Washington F. Orton (ur. 10 stycznia 1873 w Strathroy-Caradoc, w Ontario, zm. 25 czerwca 1958 w Laconii, w New Hampshire) – kanadyjski lekkoatleta, mistrz olimpijski.
Życiorys.
Ukończył studia licencjackie na University of Toronto, a magisterskie na University of Pennsylvania. W 1896 uzyskał stopień doktora. W czasie studiów i po ich ukończeniu osiągnął znaczące sukcesy w biegach średnich. Był mistrzem Stanów Zjednoczonych (AAU) w biegu na milę w latach 1892-1896 i 1901, w biegu na 2 mile z przeszkodami w latach 1893, 1894, 1896-1899 i 1901 i w biegu przełajowym w 1897 i 1898.
Największe sukcesy odniósł na igrzyskach olimpijskich w 1900 w Paryżu. Rozgrywano na tych igrzyskach dwa biegi z przeszkodami. Orton zwyciężył na dystansie 2500 metrów, a na 4000 metrów był piąty. Na tym drugim dystansie mógł osiągnąć lepszy wynik, ale cierpiał na infekcję jelit. Orton został także brązowym medalistą w biegu na 400 metrów przez płotki, miał jednak ułatwione zadanie, ponieważ ostatecznie wystartowało tylko pięciu zawodników. Z przedbiegu, w którym startował Orton, do finału kwalifikowali się obaj występujący zawodnicy (Orton przybiegł drugi). W finale wystąpiło tylko trzech zawodników i Orton zajął trzecie miejsce. Został więc medalistą olimpijskim, chociaż zawsze przybiegał na ostatniej pozycji.
Później Orton pracował jako trener lekkoatletyczny na University of Pennsylvania.

</doc>
<doc id="1647444" url="https://pl.wikipedia.org/wiki?curid=1647444" title="Antoni Młotek">
Antoni Młotek

Antoni Młotek (ur. 23 października 1940 w Dawidowie k. Lwowa, zm. 2 kwietnia 2018 we Wrocławiu) – polski duchowny katolicki, profesor nauk teologicznych. Specjalista w zakresie teologii moralnej. Pełnił funkcję kierownika Katedry Teologii Moralnej Ogólnej Papieskiego Wydział Teologicznego we Wrocławiu.
Życiorys.
Urodził się w 1940 roku w Dawidowie k. Lwowa. Szkołę podstawową ukończył w Wabienicach, a w Oleśnicy zdał maturę w 1957 roku. Studia teologiczne odbył w seminarium duchownym we Wrocławiu. Święcenia kapłańskie przyjął z rąk bp. Pawła Latuska w 1963 roku. Pracował jako wikariusz w parafii pw. św. Teresy na wrocławskich Osobowicach. W latach 1971–1973 kontynuował studia na ATK w Warszawie. Był prefektem studiów i dyrektorem biblioteki we wrocławskim seminarium duchownym. W 1970 roku został kapelanem sióstr Maryi Niepokalanej we Wrocławiu, a w latach 1971–73 wikariuszem parafii pw. NMP na Piasku. Od 1968 roku był wykładowcą teologii moralnej.
W 1993 roku otrzymał godność honorowego kapelana papieskiego. Od 2001 roku był profesorem zwyczajnym. Głównym przedmiotem jego zainteresowań naukowych były zagadnienia moralne w okresie patrystycznym. Został pochowany na Cmentarzu Parafii pw. NMP Różańcowej w Kiełczowie.

</doc>
<doc id="1647445" url="https://pl.wikipedia.org/wiki?curid=1647445" title="Gramos">
Gramos



</doc>
<doc id="1647447" url="https://pl.wikipedia.org/wiki?curid=1647447" title="Ira Van Gieson">
Ira Van Gieson



</doc>
<doc id="1647454" url="https://pl.wikipedia.org/wiki?curid=1647454" title="Pan Gu">
Pan Gu



</doc>
<doc id="1647456" url="https://pl.wikipedia.org/wiki?curid=1647456" title="Zajęcia pozalekcyjne">
Zajęcia pozalekcyjne

Zajęcia pozalekcyjne – zajęcia odbywające się w szkole lub poza jej terenem niebędące częścią obowiązkowego programu szkolnego i mające charakter fakultatywny. Wyróżnia się różne typy zajęć: mające przygotowywać do egzaminów, zdobywania dodatkowej wiedzy w interesujących ucznia zagadnieniach, naukę języków obcych itp. Celem organizowania zajęć pozalekcyjnych jest rozbudzanie i rozwijanie zainteresowań uczniów. Według definicji Wincentego Okonia to: 

</doc>
<doc id="1647459" url="https://pl.wikipedia.org/wiki?curid=1647459" title="Parafia św. Michała Archanioła w Karlinie">
Parafia św. Michała Archanioła w Karlinie

Parafia pw. Świętego Michała Archanioła w Karlinie - parafia należąca do dekanatu Białogard, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1951 roku. Siedziba parafii mieści się przy Placu Jana Pawła II.
Miejsca święte.
Kościół parafialny.
Kościół pw. św. Michała Archanioła w Karlinie
Kościół parafialny został zbudowany w 1509 w stylu gotyckim.

</doc>
<doc id="1647460" url="https://pl.wikipedia.org/wiki?curid=1647460" title="L'Aixàviga">
L'Aixàviga



</doc>
<doc id="1647461" url="https://pl.wikipedia.org/wiki?curid=1647461" title="The Rolling Stone Album Guide">
The Rolling Stone Album Guide

The Rolling Stone Album Guide, wcześniej znana jako The Rolling Stone Record Guide – książka, która wraz ze swoją siostrzaną publikacją, magazynem muzycznym "Rolling Stone", zawiera profesjonalne oceny muzyki popularnej. Przewodnik w wersji internetowej dostępny jest na stronie Rate Your Music.com, a lista albumów, które ocenione zostały na pięć gwiazdek znajduje się na stronie Rocklist.net.
Pierwsza edycja.
Pierwsza edycja książki nosi tytuł "The Rolling Stone Record Guide", a jej głównymi autorami są Dave Marsh i John Swenson. W przewodniku znalazły się ponadto recenzje 34 innych krytyków muzycznych. Książka podzielona jest na sekcje ze względu na gatunki. Artyści są przedstawieni w odpowiednich sekcjach w kolejności alfabetycznej, z uwzględnieniem szczegółowych gatunków, jakie wykonują. Albumy również ułożone są w kolejności alfabetycznej, z wyjątkiem tych artystów, których kariera została chronologicznie podzielona i opisana według tychże okresów.
Dave Marsh w swoim wprowadzeniu chwali książkę "TV Movies" Leonarda Maltina oraz kolumnę z ocenami Roberta Christgaua w gazecie "The Village Voice", a jako główne źródła informacji wymienia "Phonolog" i "Schwann's Records &amp; Tape Guide".
Edycja ta zawiera czarno-białe zdjęcia wielu okładek albumów, które zostały ocenione na pięć gwiazdek. Płytom tym książka poświęca specjalną sekcję Five-Star Records, która w sumie zajmuje pięć stron.
"The Rolling Stone Record Guide" zawiera również recenzje działalności wielu komików, w tym m.in.: Billa Cosby'ego, Spike'a Jonesa i Richarda Pryora. Zostali oni umieszczeni w sekcji Rock, Soul, Country and Pop, która składała się z gatunków: folk (Carter Family, Woody Guthrie, Leadbelly), bluegrass (Bill Monroe), funk (The Meters, Parliament), reggae (Toots &amp; the Maytals, Peter Tosh), a także komedii. Wykonawcy popu tradycyjnego, z wyjątkiem Franka Sinatry i Nata Kinga Cole'a, nie zostali włączeni do sekcji.
W książce przedstawieni zostali także artyści, których trudno było w tamtych czasach przyporządkować do konkretnego gatunku (m.in.: Osibisa, Yma Sumac, Urubamba). Obecnie ich styl określa się jako world music.
Rozdziały.
Oryginalne tytuły rozdziałów:
Druga edycja.
Druga edycja książki była uzupełnieniem "The Rolling Stone Record Guide" z 1979 roku. Wydana została w 1983 roku i, tak jak w przypadku pierwszej edycji, jej autorami byli przede wszystkim Dave Marsh i John Swenson. Ponadto "The New Rolling Stone Record Guide" zawierał recenzje 52 innych krytyków. Dyskografia każdego artysty przedstawiona została w sposób chronologiczny. W wielu przypadkach uaktualnienie miało formę jednego zdania dotyczącego późniejszej twórczości wykonawcy.
Mimo iż "The New Rolling Stone Record Guide" była podzielona na rozdziały, wszystkie gatunki przedstawione zostały w jednej sekcji. Jedynym wyjątkiem był jazz, który nie został uwzględniony w tej edycji. Swenson poświęcił temu gatunkowi całą książkę, która w 1985 roku ukazała się jako "Rolling Stone Jazz Record Guide".
"The New Rolling Stone Record Guide" zawierała większość artystów przedstawionych wcześniej w pierwszej edycji przewodnika, jednak część z nich nie pojawiła się w drugiej edycji, gdyż ich materiał przestał być dostępny i produkowany, a oni sami nie stworzyli niczego nowego.
Rozdziały.
Oryginalne tytuły rozdziałów:
System oceniania.
Druga edycja zawiera ten sam system oceniania, co pierwsza. Jedyną różnicą jest to, iż "The New Rolling Stone Record Guide" w specjalny sposób oznaczał albumy, które nie były już produkowane.
Trzecia edycja.
"The Rolling Stone Album Guide" wydana została w 1992 roku i znacznie różniła się od dwóch wcześniejszych edycji. Nagrania gramofonowe zostały niemal w całości zastąpione płytami CD. Trzecia edycja posiadała trzech nowych redaktorów, a liczba krytyków zmieniła się z ponad pięćdziesięciu, ilu pisało dla "The New Rolling Stone Record Guide", do czterech. W książce przywrócono również oceny twórców jazzowych, których zabrakło w drugiej edycji, gdyż poświęcono im oddzielną publikację. W przeciwieństwie do wcześniejszych wydań przewodnika, "The Rolling Stone Album Guide" nie zawierał ocen komików.
Rozdziały.
Oryginalne tytuły rozdziałów:
System oceniania.
Podobnie jak w "Rolling Stone Album Guide", w trzeciej edycji występował pięciogwiazdkowy system oceniania. Zmieniły się jednak definicje poszczególnych ocen, a także zaczęto stosować połowę gwiazdki (np. ).
Pominięci artyści.
Część artystów, która została opisana we wcześniejszych wersjach przewodnika, jednak pominięta w "The Rolling Stone Album Guide":
Czwarta edycja.
Czwarta edycja przewodnika wydana została w 2004 roku i składała się z ocen około siedemdziesięciu krytyków.
Pominięci artyści.
Część artystów, która została opisana we wcześniejszych wersjach przewodnika, jednak pominięta w "The Rolling Stone Album Guide":

</doc>
<doc id="1647463" url="https://pl.wikipedia.org/wiki?curid=1647463" title="Crazy Frog Presents Crazy Hits">
Crazy Frog Presents Crazy Hits

Crazy Hits — debiutancki album Crazy Froga wydany w 2005 roku.
Lista utworów.
Crazy Hits – Platinum Edition.
"Crazy Hits – Platinum Edition" to edycja specjalna albumu wydana w wersji dwupłytowej w 2005 na terenie Europy, w tym w Polsce. To wydawnictwo uzyskało status podwójnie platynowej płyty.
CD 1
CD 2

</doc>
<doc id="1647465" url="https://pl.wikipedia.org/wiki?curid=1647465" title="Alkatron">
Alkatron

Alkatron – rodzaj tranzystora unipolarnego. Wyposażony jest on w dwa złącza mające symetrię kołową. Każde złącze stanowi oddzielną bramkę. Jedna z bramek służy do ustalenia żądanej początkowej szerokości kanału w ten sposób, aby oddziaływanie napięcia na drugiej bramce na prąd tego kanału było maksymalne.

</doc>
<doc id="1647466" url="https://pl.wikipedia.org/wiki?curid=1647466" title="Omen">
Omen



</doc>
<doc id="1647467" url="https://pl.wikipedia.org/wiki?curid=1647467" title="Crazy Hits-Platinum Edition">
Crazy Hits-Platinum Edition



</doc>
<doc id="1647470" url="https://pl.wikipedia.org/wiki?curid=1647470" title="Bitwa pod Karkar (720 p.n.e.)">
Bitwa pod Karkar (720 p.n.e.)

Bitwa pod Karkar – starcie zbrojne, które miało miejsce w roku 720 p.n.e. r. w trakcie walk Asyryjczyków z książętami Syrii. 
Po porażce w bitwie pod Der Sargon II wycofał się z resztkami swojej armii z ziem Babilonu, po czym zajął się wewnętrznymi sprawami we własnym kraju. Podjął działania przeciw Hamie oraz Gaza - oba te kraje odmówiły płacenia haraczu Asyryjczykom. Wspierani przez Egipt książęta zdecydowali się stawić czoła armii asyryjskiej w walnej bitwie, w okolicach Karkar (gdzie w roku 853 p.n.e. książęta syryjscy pokonali wojska Salmanasara III). Bitwę w 720 r. wygrał jednak zdecydowanie Sargon. Egipski generał Sibu zbiegł, księcia Gazy zakuto w łańcuchy i wywieziono do Aszur, natomiast księcia Hamy Jau-bi'diego obdarto żywcem ze skóry. Do niewoli Sargona dostało się 9000 ludzi, z których część wcielono do armii asyryjskiej.

</doc>
<doc id="1647471" url="https://pl.wikipedia.org/wiki?curid=1647471" title="Skalité pod Pol'anou">
Skalité pod Pol'anou



</doc>
<doc id="1647472" url="https://pl.wikipedia.org/wiki?curid=1647472" title="Crazy Frog Presents More Crazy Hits">
Crazy Frog Presents More Crazy Hits

More Crazy Hits – drugi album Crazy Froga wydany w 2006 roku.

</doc>
<doc id="1647473" url="https://pl.wikipedia.org/wiki?curid=1647473" title="Villa Forni Cerato">
Villa Forni Cerato

Villa Forni Cerato – renesansowa willa w Montecchio Precalcino w pobliżu Vicenzy, prawdopodobnie zaprojektowana przez Andreę Palladia dla kupca Girolamo Forniego. Autorstwo planu budynku nie zostało jednak jednoznacznie rozstrzygnięte.
Historia.
Willa pochodzi z lat 40. XVI w. i powstała w toku przebudowy wcześniejszego budynku mieszkalnego, którego właścicielem był Girolamo Forni. Nie jest jednak pewne, że to on zlecił i sfinansował wykonanie willi. Najstarsze źródła wskazujące, że to on zamówił projekt u Palladia pochodzą dopiero z XVIII wieku, kiedy willa była już (od 1610) w rękach rodziny Cerato – stąd jej powszechnie używana nazwa.
Obecnie willa jest niezamieszkana i z braku konserwacji jej stan techniczny systematycznie się pogarsza. W 1996 UNESCO uznało willę za część wpisanego na listę Światowego Dziedzictwa kompleksu "Miasto Vicenza i palladiańskie wille regionu weneckiego".
Architektura.
Dominującą cechą architektury willi jest loggia z oknem palladiańskim, do której prowadzą centralnie usytuowane schody. Powyżej okna po obydwu stronach loggi znajdują się wnęki z płaskorzeźbami, wyżej, poniżej tympanonu (pierwotnie z herbem rodu Cerato) – dwa prostokątne okna.
Pozostała część budynku jest skromnie zdobiona prostokątnymi obramowaniami okien. Poniżej poziomu dachu znajduje się fryz. Tylna fasada obiektu pierwotnie była udekorowana w sposób zbliżona do przedniej, jednak w pierwszej połowie XX wieku została gruntownie przebudowana. Loggię z oknem palladiańskim zastąpił balkon, zaś z budynku usunięto część zniszczonych płaskorzeźb. Niektóre zostały zastąpione kopiami.

</doc>
<doc id="1647474" url="https://pl.wikipedia.org/wiki?curid=1647474" title="Mistrzostwa Świata w Biegach Przełajowych 1975">
Mistrzostwa Świata w Biegach Przełajowych 1975

3. Mistrzostwa Świata w Biegach Przełajowych – zawody lekkoatletyczne, które odbyły się w 1975 roku w marokańskim Rabacie.

</doc>
<doc id="1647477" url="https://pl.wikipedia.org/wiki?curid=1647477" title="Percy Hodge">
Percy Hodge

Percy Hodge (ur. 26 grudnia 1890 na Guernsey, zm. 27 grudnia 1967 w Bexhill-on-Sea) – brytyjski lekkoatleta, długodystansowiec, złoty medalista olimpijski z Antwerpii.
Jako młody człowiek opuścił Wyspy Normandzkie. Pracował potem w Weymouth, Bournemouth, a w końcu zamieszkał w Bexhill-on-Sea. Sukcesy lekkoatletyczne osiągnął w stosunkowo późnym wieku. Pierwsze mistrzostwo AAA w biegu na 2 mile z przeszkodami zdobył w 1919, mając prawie 29 lat. Potem powtórzył ten sukces jeszcze 3-krotnie w latach: 1920, 1921 i 1923. W 1920 zgubił pantofel na drugim okrążeniu i stracił do prowadzących ok. 100 jardów, ale zdołał wygrać w tym biegu z przewagą 75 jardów.
Na igrzyskach olimpijskich w 1920 w Antwerpii startował w rozgrywanym po raz pierwszy na igrzyskach olimpijskich biegu na 3000 metrów z przeszkodami. Wygrał zdecydowanie zarówno przedbieg, jak i finał. Wystąpił również w biegu eliminacyjnym na 3000 metrów drużynowo. Zespół brytyjski awansował do finału, w którym (bez udziału Hodge’a) zdobył srebrny medal.
Rekordy życiowe:

</doc>
<doc id="1647479" url="https://pl.wikipedia.org/wiki?curid=1647479" title="Agnostycyzm poznawczy">
Agnostycyzm poznawczy

Agnostycyzm poznawczy (również agnostycyzm filozoficzny) – pogląd filozoficzny polegający na przyjęciu niemożności pełnego, racjonalnego lub empirycznego ustalenia prawdziwości kluczowych faktów z dziedziny teorii bytu, takich jak istnienie materii, Boga, czy nawet realności świata zewnętrznego. Agnostycyzm poznawczy w odróżnieniu od agnostycyzmu religijnego nie musi stawać w ostrej sprzeczności z religią - głosi tylko, że religie to kwestia pozarozumowej wiary.

</doc>
<doc id="1647482" url="https://pl.wikipedia.org/wiki?curid=1647482" title="Yu-Na Kim">
Yu-Na Kim



</doc>
<doc id="1647483" url="https://pl.wikipedia.org/wiki?curid=1647483" title="Parafia Świętego Brata Alberta w Bornem Sulinowie">
Parafia Świętego Brata Alberta w Bornem Sulinowie

Parafia pw. Świętego Brata Alberta w Bornem Sulinowie – parafia rzymskokatolicka z siedzibą w Bornem Sulinowie, należąca do dekanatu Szczecinek, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1993 roku. Siedziba parafii mieści się przy Alei Niepodległości.
Kościoły parafii.
Kościół parafialny.
Kościół pw. św. Brata Alberta w Bornem Sulinowie został zbudowany w 1976 jako kino, przebudowany w 1997. 

</doc>
<doc id="1647485" url="https://pl.wikipedia.org/wiki?curid=1647485" title="E=MC² Adventure Box">
E=MC² Adventure Box

E=MC² Adventure Box – specjalna edycja albumu Mariah Carey "E=MC²", zawierająca album oraz nagranie z trasy wokalistki "The Adventures of Mimi".
Zawartość.
Box zawiera japońska edycję albumu "E=MC²", nagranie z koncertu odbytego w ramach "" oraz interaktywny CD-Rom, który zawiera dzwonki, wirtualną półroczną subskrypcję oraz inne oferty.
Box zawiera także dwustronny plakat, który zawiera jedna fotografię z trasy i jedną z albumu, breloczek M.C. i książeczkę ze zdjęciami i tekstami piosenek (te dodatki są bez limitu).
Lista utworów.
The Adventures of Mimi Disc #1.
Dodatki
Wydanie.
"E=MC² Adventure Box" najpierw został wydany w Wielkiej Brytanii i Ameryce Północnej 1 grudnia 2008 roku.
Następnie box został wydany w Hiszpanii i Japonii. Box ma zostać wydany także w Argentynie. Planowana data wydania została wyznaczona na 21 lutego 2009.

</doc>
<doc id="1647486" url="https://pl.wikipedia.org/wiki?curid=1647486" title="Civitas Academica">
Civitas Academica

Civitas Academica – pismo krakowskiej młodzieży akademickiej wydawane w Krakowie w latach 1931–1934 przez Krakowskie Koło Myśli Mocarstwowej. 
Redaktorem naczelnym był Ksawery Pruszyński. Pismo początkowo było miesięcznikiem, później, od 4 numeru z roku 1931 dwutygodnikim z podtytułem „Organ Myśli Mocarstwowej”. Od 1932 roku pismo było darmowym dodatkiem do „Czasu”, a od 1934 do „Buntu Młodych”. Pismo szerzyło idee mocarstwowe, publikowało także recenzje i przeglądy wydawnictw itp.

</doc>
<doc id="1647487" url="https://pl.wikipedia.org/wiki?curid=1647487" title="Brunkeberg">
Brunkeberg

Brunkeberg – wzgórze, obecnie na obszarze Sztokholmu. 10 października 1471 wojska szwedzkie dowodzone przez Stena Sture Starszego zwyciężyły w bitwie na wzgórzu Brunkeberg wojska duńskie prowadzone przez Chrystiana I.

</doc>
<doc id="1647490" url="https://pl.wikipedia.org/wiki?curid=1647490" title="Czerwone piaski">
Czerwone piaski

Czerwone piaski (oryg. "Red Sands") – amerykański horror filmowy w reżyserii Alexa Turnera z roku 2009.
Fabuła.
Afganistan. Podczas patrolu grupa amerykańskich żołnierzy napotyka prastarą statuę, którą następnie niszczą, budząc tym samym starożytne zło.

</doc>
<doc id="1647493" url="https://pl.wikipedia.org/wiki?curid=1647493" title="Fabio Mussi">
Fabio Mussi

Fabio Mussi (ur. 22 stycznia 1948 w Piombino) – włoski polityk, działacz komunistyczny, były minister i parlamentarzysta.
Życiorys.
Studiował początkowo w Scuola Normale di Pisa, ukończył ostatecznie filozofię na Uniwersytecie w Pizie.
Od 1966 był działaczem Włoskiej Partii Komunistycznej, od 1979 zasiadał w jej centralnym komitecie. W pierwszej połowie lat 80. przewodniczył strukturom PCI w regionie Kalabria, następnie wszedł do najwyższych władz partii. Był też współwydawcą gazety "L'Unità", oficjalnego organu komunistów.
Po rozwiązaniu PCI przystąpił do Demokratycznej Partii Lewicy. Od 1992 do 1994 i ponownie od 1996 do 2008 sprawował mandat poselski jako członek Izby Deputowanych XI, XIII, XIV i XV kadencji.
W 1998 brał udział w założeniu Demokratów Lewicy, powstałej na bazie PDS nowej partii lewicowej funkcjonującej w ramach Drzewa Oliwnego. Po zwycięstwie "L'Unione" w wyborach w 2006 objął urząd ministra szkolnictwa wyższego i nauki w rządzie Romano Prodiego. W 2007 opuścił dotychczasowe ugrupowanie, sprzeciwiając się koncepcji powołania jednolitej Partii Demokratycznej. Został koordynatorem krajowym i faktycznym liderem kolejnej formacji pod nazwą Demokratyczna Lewica.
W 2008, po porażce wyborczej lewicowej koalicji Lewica-Tęcza, utracił mandat poselski, stanowisko ministra, a następnie zrezygnował z kierowania SD.

</doc>
<doc id="1647496" url="https://pl.wikipedia.org/wiki?curid=1647496" title="Lloyd Ruby">
Lloyd Ruby

Lloyd Ruby (ur. 12 stycznia 1928 w Wichita Falls w stanie Teksas, zm. 23 marca 2009 tamże) – były amerykański kierowca wyścigowy.
Startował w serii USAC National Championship w latach 1958-1977. W okresie tym zaliczył 177 startów i odniósł 7 zwycięstw. W latach 1960-1977 startował w słynnym wyścigu Indianapolis 500, najlepszy wynik jaki osiągnął to trzecie miejsce w 1964 roku.
Oprócz startu w Indianapolis 500 w 1960 roku zaliczył jeszcze jeden wyścig zaliczany do klasyfikacji Mistrzostw Świata Formuły 1 - Grand Prix Stanów Zjednoczonych w 1961 roku. W obu tych wyścigach nie zdobył żadnych punktów.
Uczestniczył również w wyścigach długodystansowych. Wygrał m.in. wyścigi w Daytonie w 1965 (2000 km) i 1966 roku (24-godzinny) oraz 12 godzin Sebring również w 1966 roku. Wszystkie te sukcesy odniósł za kierownicą Forda (był ważnym kierowcą w programie rozwojowym Forda GT40) i mając za partnera Kena Milesa.

</doc>
<doc id="1647502" url="https://pl.wikipedia.org/wiki?curid=1647502" title="Hieronim Szeptycki">
Hieronim Szeptycki



</doc>
<doc id="1647503" url="https://pl.wikipedia.org/wiki?curid=1647503" title="Rt-PA">
Rt-PA



</doc>
<doc id="1647506" url="https://pl.wikipedia.org/wiki?curid=1647506" title="Solaris Center">
Solaris Center

Solaris Center – wielofunkcyjny obiekt handlowo-rozrywkowy. Działa tu 86 sklepów, restauracji i punktów usługowych. Zlokalizowany jest w ścisłym centrum Opola, przy placu Kopernika. Sąsiaduje m.in. z Uniwersytetem Opolskim i zakładem EnergiaPro SA.
Historia.
Autorem projektu jest grupa JSK Architekci, a inwestorem Irlandzka Grupa Inwestycyjna, natomiast generalnym wykonawcą spółka BEG Ingeniere Polska. Zarządcą budynku została firma HSG Facility Management Polska (dawne Vertano Real Estate). Galeria powstała na miejscu niedokończonego centrum Copernicus Center, którego rozbiórka kosztowała 2,5 miliona złotych. Wstępne prace wyburzeniowe rozpoczęły się 1 marca 2007 i były prowadzone przez Przedsiębiorstwo Budownictwa Inżynieryjnego „Trans-Ziem”. W miejscu obecnie stojącego kompleksu istniał niegdyś browar. Wartość nowej inwestycji to ok. 50 mln euro. Ceremonia wmurowania kamienia węgielnego odbyła się 28 listopada 2007. Otwarcie dla klientów nastąpiło 4 marca 2009 r. o 9.00.
Nazwa.
Solaris (łac. "Słoneczny") wiąże się z postacią Mikołaja Kopernika, którego imię nosi plac, na którym usytuowana jest galeria. W kampanii reklamowej został użyty symbol słońca.
W galerii znajduje się wielopoziomowy parking na 350 miejsc. Wjazd do parkingu mieści się przy ulicy Oleskiej.
Obserwatorium astronomiczne Solaris.
Obserwatorium Słoneczne jest pierwszym na świecie powszechnie dostępnym obserwatorium w centrum handlowym umożliwiającym bez żadnych opłat, w godzinach otwarcia obiektu prowadzenie ciągłych obserwacji Słońca i Księżyca.
Główną funkcją obserwatorium jest udostępnienie szerokiej publiczności teleskopu słonecznego służącego do codziennej obserwacji tarczy Słońca oraz chromosfery w linii wodoru H-alfa.
Ponadto obserwatorium dostarcza treści multimedialne dotyczące Słońca, aktywności słonecznej, układu planetarnego oraz wszechświata.
Obserwatorium wyposażono w sprzęt umożliwiający ciągłą automatyczną pracę i prezentację obrazu z teleskopu na specjalnym dotykowym pulpicie sterowniczym umieszczonym w powszechnie dostępnym Pokoju Obserwacyjnym. Standardowo wyświetlany jest aktualny obraz Słońca w linii wodoru umożliwiający obserwację granulacji, pochodni i plam słonecznych.
Istotnym fragmentem pracy Obserwatorium jest prowadzenie działalności edukacyjnej i popularyzatorskiej związanej m.in.: z ważnymi wydarzeniami astronomicznymi, takim jak: zaćmienia Słońca, przejścia planet, wzrosty aktywności słonecznej itp.
Kopuła obserwatorium została zlokalizowana na najwyższym poziomie dachu Solaris Center. Obraz za pomocą kamer podpiętych do teleskopów jest przesyłany do znajdującego się piętro niżej „Pokoju Obserwacyjnego” i wyświetlany na specjalnym monitorze w formie owalnego stołu o rozmiarze ok. 180x110 cm. Funkcję pulpitu sterowniczego pełni reagujący na dotyk ekran o przekątnej 46”, z którego w pełni obsługiwane są: kopuła o średnicy 3,2 m i umieszczony w niej teleskop.
Obserwatorium stanowi w pełni zautomatyzowany system uruchomiający teleskop i otwierający kopułę rano w godzinie otwarcia Solaris Center i zamykający ją po zamknięciu obiektu. Teleskop sterowany jest przez system komputerowy śledzący ruch obserwowanych obiektów, kopuła nadąża automatycznie za ruchem teleskopu. W przypadku wykrycia złych warunków pogodowych (opad, zachmurzenie) kopuła automatycznie się zamyka zabezpieczając sprzęt.
Autorem projektu jest krakowska Firma Reklamowa Kuc. Projekt wykonał Zakład Optyki Instrumentalnej „Uniwersał”.
Obserwatorium jest nieczynne od stycznia 2014.
Podłoga interaktywna.
W galerii została uruchomiona pierwsza w Polsce Interaktywna Podłoga „iFoot” firmy ADUMA. Na podłodze można zagrać w edukacyjną wersję piłkarzyków oraz nauczyć się nazw planet Układu Słonecznego. Obecnie podłoga jest nieaktywna.

</doc>
<doc id="1647507" url="https://pl.wikipedia.org/wiki?curid=1647507" title="Droga korowo-rdzeniowa">
Droga korowo-rdzeniowa



</doc>
<doc id="1647509" url="https://pl.wikipedia.org/wiki?curid=1647509" title="Hieronim Szeptycki (generał)">
Hieronim Szeptycki (generał)

Hieronim Szeptycki herbu własnego (XVIII wiek) – generał major wojsk koronnych.
Życiorys.
Był ziemianinem z Podola, bratem Jana. Służbę odbywał w Gwardii Litewskiej. Fligeladiutant Stanisława Augusta Poniatowskiego. Później generał komenderujący.

</doc>
<doc id="1647510" url="https://pl.wikipedia.org/wiki?curid=1647510" title="John Archer">
John Archer

Imię i nazwisko John Archer nosili lub noszą m.in.:

</doc>
<doc id="1647512" url="https://pl.wikipedia.org/wiki?curid=1647512" title="Plus Ratio...">
Plus Ratio...

Plus Ratio… Pismo Bratniej Pomocy Akademickiej im. św. Jana z Kęt "Cantianum" – bezpłatne czasopismo studenckie wydawane w Krakowie od lutego 1996 roku przez Bratnią Pomoc Akademicką. 
Nazwa pisma nawiązuje do łacińskiej maksymy "Plus ratio quam vis" (Rozum znaczy więcej niż siła), która jest dewizą Uniwersytetu Jagiellońskiego. Pismo ukazuje się jako miesięcznik w nakładzie ok. 5 tys. egz. i jest rozprowadzane na wszystkich wydziałach uniwersytetu. Tematyka artykułów dotyczy życia uczelni.

</doc>
<doc id="1647521" url="https://pl.wikipedia.org/wiki?curid=1647521" title="Panońska Liga">
Panońska Liga

Panońska Liga – była południowo-wschodnioeuropejskie rozgrywki ligowe w hokeju na lodzie skupiające zespoły z Chorwacji oraz Serbii. W przeszłości w lidze występowały również zespoły z Węgier oraz Rumunii.
Historia.
Transgraniczna liga została założona w 2002 roku i obejmowała pierwotnie zespoły z Chorwacji, Węgier oraz Rumunii. Nazwę ligi przejęto od antycznej nazwy Panonia - regionu obejmującego obszar dzisiejszych Węgier, wschodniej Austrii oraz Słowenii.
W 2002 roku do rozgrywek przyjęto serbsko-czarnogórski klub HK Vojvodina Nowy Sad. Rok później działalność ligi została wstrzymana po tym, jak opuściły ją zespoły z Węgier oraz Rumunii. 
W 2007 roku reaktywowano rozgrywki złożone już wyłącznie z drużyn chorwackich i serbskich. Rozgrywki Panońskiej Ligi prowadzone są równolegle z narodowymi ligami o tytuł mistrzów kraju.
W sumie rozegrano cztery sezony Panońskiej Ligi 2002/2003, 2003/2004, 2007/2008 oraz 2008/2009.
Linki zewnętrzne.
Panońska Liga 

</doc>
<doc id="1647527" url="https://pl.wikipedia.org/wiki?curid=1647527" title="Powiat Münsterberg">
Powiat Münsterberg

Powiat Münsterberg (niem. "Landkreis Münsterberg", pol. powiat ziębicki) – prusko-niemiecka jednostka podziału administracyjnego, istniejąca w latach 1816-1932, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Münsterberg i Landkreis Frankenstein powstały na terenie średniowiecznego księstwa ziębickiego. Zostały one założone za panowania Fryderyka II Wielkiego, który dokonał reorganizacji administracji na terenie swojego państwa.
W latach 1815-1816 wprowadzono w Prusach jednostkę administracyjną rejencję jako pośredni szczebel administracji pomiędzy prowincją a powiatem. Powiaty Münsterberg i Frankenstein należały do pruskiej prowincji śląskiej i do nowo utworzonej rejencji w Dzierżoniowie. Siedzibami starostów, urzędów powiatowych i sejmików powiatowych były odpowiednio: Ząbkowice Śląskie i Ziębice.
Taki podział pozostał praktycznie aż do lat 30. XX w., chociaż kilkakrotnie dokonywano korekty granic obu powiatów. Ostatnia za czasów niemieckich reforma administracyjna miała miejsce w 1932 r. i była związana z działaniami oszczędnościowymi rządu. Rozporządzeniem z dnia 1 sierpnia 1932 r. po niemal 200 latach zlikwidowano powiat ziębicki, włączając go w skład powiatu ząbkowickiego, a jego północną i wschodnią część do powiatu grodkowskiego i powiatu strzelińskiego. W ten sposób 1 listopada 1932 r. zaczął funkcjonować na tym obszarze tzw. "Wielki Powiat Ząbkowicki".

</doc>
<doc id="1647529" url="https://pl.wikipedia.org/wiki?curid=1647529" title="Kreis Münsterberg">
Kreis Münsterberg



</doc>
<doc id="1647536" url="https://pl.wikipedia.org/wiki?curid=1647536" title="Tuixén">
Tuixén



</doc>
<doc id="1647544" url="https://pl.wikipedia.org/wiki?curid=1647544" title="Płyta scytyjska">
Płyta scytyjska

Płyta scytyjska – jednostka geotektoniczna Europy, do końca XX wieku uważana za część platformy scytyjskiej.
Płyta scytyjska rozciąga się od północnej części Półwyspu Krymskiego po Morze Kaspijskie na wschodzie oraz Góry Krymskie i Kaukaz na południu.
Platformowe podłoże płyty jest wieku późnowaryscyjskiego. Skały osadowe płyty są pocięte intruzjami z mineralizacją polimetaliczną. Osady mają miąższość kilku tysięcy metrów.
Płyta scytyjska graniczy z pozostałą częścią platformy wschodnioeuropejskiej przez strefę nasunięć nachylonych ku południowi. Skały płyty scytyjskiej wzdłuż tej płyty są nasunięte na platformę prekambryjską nawet do 50 km na północ.

</doc>
<doc id="1647546" url="https://pl.wikipedia.org/wiki?curid=1647546" title="Drugi rząd Massima D’Alemy">
Drugi rząd Massima D’Alemy

Drugi rząd Massima D’Alemy – rząd Republiki Włoskiej funkcjonujący od 22 grudnia 1999 do 25 kwietnia 2000.
Gabinet został ukonstytuowany po kolejnym kryzysie parlamentarnym w wielopartyjnej koalicji, który doprowadził do dymisji poprzedniego rządu tego premiera w związku z wycofaniem swojego poparcia przez Włoskich Demokratycznych Socjalistów (SDI). Ostatecznie Massimo D’Alema sformował ponownie Radę Ministrów, opartą głównie o ugrupowania tworzące Drzewo Oliwne, uzyskując wotum zaufania w Izbie Deputowanych i Senacie XIII kadencji.
W skład rządu (poza premierem) weszło 18 ministrów resortowych i 7 ministrów bez teki.
Najwięcej ministrów rekomendowały takie partie, jak Demokraci Lewicy (DS), Włoska Partia Ludowa (PPI), Demokraci (Dem.). Swoich przedstawicieli do rządu wprowadziły też Partia Komunistów Włoskich (PdCI), Popolari-UDEUR, Federacja Zielonych ("Verdi") i Odnowienie Włoskie (RI).
Rząd ten funkcjonował zaledwie przez cztery miesiące, kiedy to doszło do ponownej rekonstrukcji w ramach dotychczasowej koalicji w związku z powrotem SDI do jej składu.

</doc>
<doc id="1647548" url="https://pl.wikipedia.org/wiki?curid=1647548" title="Iveta Roubicková">
Iveta Roubicková

Iveta Roubicková z d. Knížková (ur. 3 marca 1967 w Karlowych Warach) – czeska biathlonistka reprezentująca również Czechosłowację, mistrzyni świata.
Kariera.
W zawodach Pucharu Świata zadebiutowała 19 grudnia 1991 roku w Hochfilzen, zajmując 45. miejsce w biegu indywidualnym. Pierwsze punkty zdobyła 18 stycznia 1992 roku w Ruhpolding, zajmując 13. miejsce w sprincie. Nigdy nie stanęła na podium indywidualnych zawodów pucharowych, najwyższą pozycję zajęła 6 marca 1993 roku w Lillehammer, kończąc rywalizację w sprincie na czwartej pozycji. Walkę o podium przegrała tam z Niemką Antje Harvey o 6,3 sekundy. Kilkukrotnie stawała na podium w zawodach drużynowych. Najlepsze wyniki osiągnęła w sezonie 1992/1993, kiedy zajęła 21. miejsce w klasyfikacji generalnej.
Podczas mistrzostw świata w Borowcu w 1993 roku wspólnie z Janą Vápeníkovą, Evą Hákovą i Jiřiną Adamičkovą zdobyła złoty medal w sztafecie. Był to pierwszy w historii medal dla Czech w tej konkurencji. Na tej samej imprezie zajęła też 35. miejsce w biegu indywidualnym i 66. w sprincie. Nigdy więcej nie startowała na imprezach tego cyklu.
W 1992 roku wystartowała na igrzyskach olimpijskich w Albertville, w swoim jedynym występie zajmując 41. miejsce w sprincie. Brała też udział w igrzyskach w Lillehammer dwa lata później, gdzie zajęła 34. miejsce w biegu indywidualnym i sprincie oraz siódme w sztafecie.
Osiągnięcia.
Puchar Świata.
Miejsca na podium w zawodach.
Roubicková nigdy nie stanęła na podium zawodów indywidualnych.

</doc>
<doc id="1647551" url="https://pl.wikipedia.org/wiki?curid=1647551" title="MZK Oświęcim">
MZK Oświęcim



</doc>
<doc id="1647553" url="https://pl.wikipedia.org/wiki?curid=1647553" title="Cessna A">
Cessna A

Cessna Model A – amerykański górnopłatowy, czteroosobowy samolot turystyczny powstały w latach 20 XX wieku w zakładach Cessny. Zapoczątkowała linię jednosilnikowych, górnopłatowych samolotów turystycznych tej firmy.
Projekt.
Cessna Model A była czteromiejscowym samolotem ze szkieletem z rurek stalowych i drewna. Samolot był budowany w wielu wariantach różniących się silnikami.

</doc>
<doc id="1647554" url="https://pl.wikipedia.org/wiki?curid=1647554" title="Mnicha">
Mnicha

Mnicha ("Myiopsitta monachus") – gatunek średniej wielkości ptaka z rodziny papugowatych (Psittacidae), pochodzący z Ameryki Południowej, obecnie introdukowany w wielu rejonach świata. Szeroko rozpowszechniony na terenach zurbanizowanych. W niektórych krajach uważany za szkodnika upraw. Obok aleksandretty obrożnej jest to najlepiej przystosowany do chłodnego klimatu gatunek papugi. Mnichy budują wielkie, zbiorowe gniazda na drzewach lub słupach energetycznych i oświetleniowych. Bywają trzymane jako zwierzęta domowe. Wyhodowano kilka odmian kolorystycznych.
Taksonomia.
Nazwa łacińska "monachus" jest rodzajem męskim rzeczownika „mnich” w łacinie. Mnicha to jedyny przedstawiciel rodzaju Myiopsitta. W zależności od ujęcia systematycznego wyróżnia się 3 lub 4 podgatunki: 
Cechy gatunku.
W stanie dzikim typowe umaszczenie jest zielono-szare z niebieskimi końcówkami skrzydeł i pomarańczowym dziobem. Szare są: czoło, policzki oraz pierś. W wieku dorosłym na piersi samców pojawia się ciemniejszy wzór. Reszta ciała (z wyjątkiem niebieskich lotek pierwszorzędowych) jest zielona, przy czym zewnętrzne strony ud są jasnozielone lub żółtawe. W niewoli wyhodowano kilka odmian kolorystycznych, np. białą (albinotyczną), lutino (żółtą), cynamonową i niebieską.
Samice nieco mniejsze od samców, ale rozróżnienie płci jest bardzo trudne bez dokładniejszych badań. Skrzydło samca ma długość 155 mm, a samicy 151 mm.
15–20 lat. W niewoli niekiedy nawet 30 lat.
Pożywienie.
Żywią się różnymi nasionami, jagodami i innymi owocami, młodymi pędami i kwiatami drzew oraz owadami i ich larwami. W okresie lęgowym ważnym składnikiem są nasiona ostów. Można podawać im nawet jajko, które zapewni im większą ilość białka. Mnicha jak każda papuga powinna mieć zapewniony duży dostęp do witamin.
Występowanie.
Naturalny zasięg występowania obejmuje obszary Ameryki Południowej o klimacie subtropikalnym i umiarkowanym (gł. Argentyna, Paragwaj, Urugwaj, Boliwia oraz południowy skrawek Brazylii). Gatunek został introdukowany w wielu rejonach świata i obecnie żyje dalej na północ Brazylii, a także w Portoryko, na Bermudach, Bahamach, w ośmiu stanach USA, Wielkiej Brytanii, Hiszpanii, na Gibraltarze, w Belgii, Izraelu i Japonii. Na niektórych obszarach uważany za poważnego szkodnika upraw. Dobrze się przystosowała do życia w miastach.
W stanie naturalnym mnicha zamieszkuje niezbyt zwarte tereny lesiste. Dogodne warunki znajduje dla siebie na plantacjach eukaliptusów. Liczne populacje występują na terenach zurbanizowanych, gdzie występuje obok gołębi czy szpaków. Obok aleksandretty obrożnej jest to najlepiej przystosowany do chłodnego klimatu gatunek papugi. Zdziczałe kolonie występują m.in. w Nowym Jorku, New Jersey, Cincinnati, Louisville, Connecticut, w stanie Waszyngton oraz Rhode Island.
Lęgi.
Mnicha jest jedyną papugą budującą gniazda. Inne gatunki wykorzystują dziuple i jamy. Co więcej, są to zbiorowe gniazda służące całej kolonii. Budują je z długich (do 60 cm) i odpowiednio grubych (5–10 mm) patyczków. Najpierw powstaje jedno kuliste gniazdo a następnie inne osobniki dobudowują do niego kolejne z osobnymi wejściami. Takie konstrukcje przekraczają niekiedy 3 m średnicy i masę ponad 200 kg. Czasami wybudowanie takiego gniazda trwa nawet 3 miesiące. Poza sezonem lęgowym służą ptakom jako miejsce noclegu. Zazwyczaj takie gniazdo mieści się na szczycie drzewa, słupa energetycznego czy oświetleniowego.
Okres lęgowy trwa od listopada do marca. Samica składa 1–11 białych jaj, które wysiaduje przez 22–26 dni. Pisklęta są w gnieździe przez ok. 6 tygodni. W tydzień po opuszczeniu gniazda samodzielnie zdobywają pokarm.
Status.
Międzynarodowa Unia Ochrony Przyrody (IUCN) uznaje mnichę za gatunek najmniejszej troski (LC – "least concern") od 2014 roku, kiedy to zaakceptowano taksonomiczny podział gatunku. Liczebność populacji nie została oszacowana, ale ptak ten opisywany jest jako pospolity, a nawet bardzo liczny. Trend liczebności populacji na wolności uznaje się za wzrostowy, gdyż degradacja środowiska powoduje powstanie nowych, odpowiednich dla tego gatunku siedlisk. Mnicha górska, uznawana przez IUCN za osobny gatunek "M. luchsi", uznawana jest za gatunek bliski zagrożenia (NT – "near threatened"); wcześniej do 2022 roku była gatunkiem „najmniejszej troski”. Jej trend liczebności jest malejący.

</doc>
<doc id="1647555" url="https://pl.wikipedia.org/wiki?curid=1647555" title="Colin Turnbull">
Colin Turnbull

Colin Macmillan Turnbull (ur. 23 listopada 1924, zm. 28 lipca 1994) – angielski etnograf i antropolog. Znawca Afryki, jej problemów socjalnych i cywilizacyjnych. Badał plemiona Pigmejów w Zairze oraz Ików w Ugandzie.
Był pionierem w badaniach nad etnomuzykologią. Doktoryzował się na Oksfordzie. Wyjechał do Stanów Zjednoczonych i przyjął amerykańskie obywatelstwo. Przez wiele lat związany był z Uniwersytetem Virginia Commonwealth.
Turnbull otwarcie przyznawał się do tego, że jest gejem. Jego partnerem był współpracownik Dr. Joseph Towles. Obaj umarli w wyniku komplikacji związanych z AIDS.
Książki wydane po polsku:

</doc>
<doc id="1647556" url="https://pl.wikipedia.org/wiki?curid=1647556" title="Gabriela Suvová">
Gabriela Suvová

Gabriela Suvová-Lehká (ur. 8 lutego 1972 r. w Jabloncu nad Nysą) – czeska biathlonistka reprezentująca również Czechosłowację, brązowa medalistka mistrzostw świata.
Kariera.
W zawodach Pucharu Świata zadebiutowała 19 grudnia 1991 roku w Hochfilzen, zajmując 29. miejsce w biegu indywidualnym. Pierwsze punkty (do sezonu 2000/2001 punktowało 25. najlepszych zawodników) zdobyła dwa dni później w tej samej miejscowości, gdzie w sprincie zajęła 14. miejsce. Jedyny raz na podium indywidualnych zawodów tego cyklu stanęła 16 stycznia 1992 roku w Ruhpolding, kończąc rywalizację w biegu indywidualnym na drugiej pozycji. W zawodach tych rozdzieliła dwie Niemki: Uschi Disl i Antje Harvey. Najlepsze wyniki osiągnęła w sezonie 1992/1993, kiedy zajęła 20. miejsce w klasyfikacji generalnej.
Podczas mistrzostw świata w Nowosybirsku w 1992 roku wspólnie z Evą Hákovą, Janą Kulhavą i Jiřiną Adamičkovą zdobyła brązowy medal w biegu drużynowym. Był to jej jedyny start w zawodach tego cyklu. W 1992 roku wystartowała na igrzyskach olimpijskich w Albertville, zajmując 56. miejsce w biegu indywidualnym, 18. w sprincie i 8. w sztafecie. Brała również udział w igrzyskach w Lillehammer dwa lata później, gdzie w swoim jedynym starcie uplasowała się na 63. pozycji w sprincie.

</doc>
<doc id="1647557" url="https://pl.wikipedia.org/wiki?curid=1647557" title="Cessna model A">
Cessna model A



</doc>
<doc id="1647561" url="https://pl.wikipedia.org/wiki?curid=1647561" title="Mistrzostwa Świata w Biegach Przełajowych 1976">
Mistrzostwa Świata w Biegach Przełajowych 1976

4. Mistrzostwa Świata w Biegach Przełajowych - zawody lekkoatletyczne, które odbyły się w 1976 roku w Chepstow w Walii.

</doc>
<doc id="1647564" url="https://pl.wikipedia.org/wiki?curid=1647564" title="Berthe Bovy">
Berthe Bovy

Berthe Bovy (ur. 6 stycznia 1887 zm. 26 lutego 1977), znana pod pseudonimem Betty Bovy, była belgijską aktorką, grającą przez ponad 60 lat w: teatrze, filmach i serialach telewizyjnych .
Była córką poety i dziennikarza, Teofila Bovy, urodziła się w miejscowości Cheratte, obecnie obrzeżach miasta Liège. Od wczesnych lat interesowała się aktorstwem, do którego studiowania zachęcał ją ojciec. W latach 1904-06 studiowała na CNSAD w Paryżu. Od roku 1907 była aktorką Komedii Francuskiej. 

</doc>
<doc id="1647568" url="https://pl.wikipedia.org/wiki?curid=1647568" title="Michał Matys">
Michał Matys

Michał Matys (ur. 1966) – polski dziennikarz, reporter Gazety Wyborczej w latach 1991-2004.
Autor biografii najbogatszych Polaków – Ryszarda Krauzego, Jana Kulczyka, Zygmunta Solorza, Aleksandra Gudzowatego i Romana Kluski. Opublikował je w książkach "Towarzystwo. Biznesmeni i politycy" oraz "Grube ryby. Jak zarobili swój pierwszy miliard".
Od 2007 roku dziennikarz telewizyjny. Pomysłodawca i autor cyklu dokumentalnego o PRL "Zagadki tamtych lat" wyprodukowanego dla TVP S.A. Laureat Nagrody Stowarzyszenia Dziennikarzy Polskich (1993), Grand Press (2009) za najlepszy reportaż telewizyjny oraz Nagrody PAP im. Ryszarda Kapuścińskiego 2014.

</doc>
<doc id="1647569" url="https://pl.wikipedia.org/wiki?curid=1647569" title="Kolumba Gabriel">
Kolumba Gabriel

Kolumba Gabriel (wł. "Colomba Gabriel", właśc. Janina Matylda Gabriel, imię zakonne Kolumba; ur. 3 maja 1858 w Stanisławowie (obecnie Ukraina), zm. 24 września 1926 w Rzymie) – polska błogosławiona Kościoła katolickiego, zakonnica, założycielka Instytutu Benedyktynek od Miłości oraz ksieni klasztoru benedyktynek we Lwowie.
Życiorys.
Lata młodości.
Urodziła się 3 maja 1858 na Kresach Wschodnich w Stanisławowie jako córka Rudolfa i Agnieszki z domu Rawskiej, przyjmując na chrzcie imiona Janina Matylda. Kiedy miała 8 lat rodzina przeprowadziła się do Lwowa. Dwa lata później zaczęła uczęszczać do państwowej szkoły imienia cesarzowej Elżbiety, ale po roku została przeniesiona do szkoły sióstr benedyktynek łacińskich, a potem do ormiańskich. Środowisko szkół zakonnych stało się dla niej inspiracją do poszukiwania drogi życia konsekrowanego.
Powołanie zakonne.
Klasztor we Lwowie.
W lipcu 1873 mając ukończone 15 lat, zdecydowała o wstąpieniu do klasztoru sióstr benedyktynek łacińskich we Lwowie, rozpoczynając 25 lipca 1873 okres nowicjatu. 25 sierpnia 1874 odbyły się obłóczyny, połączone z wręczeniem habitu oraz przyjęciem imienia zakonnego: Kolumba. Z powodu młodego wieku nie można było dopuścić jej do ślubów wieczystych, więc skierowano ją na dalszą naukę do seminarium nauczycielskiego, które ukończyła we wrześniu 1876 egzaminem dyplomowym. Następnie w lutym 1879 pomyślnie zdała wydziałowy egzamin nauczycielski uprawniający do nauczania w szkole średniej. Przez kolejne trzy lata przygotowywała się do profesji wieczystej, pełniąc jednocześnie funkcję nauczycielki w szkole klasztornej. 6 sierpnia 1882 odbyła się profesja wieczysta. Rok po przyjęciu profesji złożyła wraz ze swymi współnowicjuszkami konsekrację dziewic, kończąc tym samym cały okres formacji zakonnej. W latach 1883–1888 pracowała jako nauczycielka w szkole.
W styczniu 1888 kapituła zakonna wybrała ją na kantorkę, czyli opiekunkę chóru, a ksieni klasztoru powierzyła jej także część spraw majątkowych konwentu (1888–1889), które zarezerwowane były dla subprzeoryszy. Następnie ksieni widząc jej zdolności organizacyjne przeforsowała w grudniu 1889 jej kandydaturę na przeoryszę, czyli swoją zastępczynię. 31 stycznia 1890 przewodniczyła ona pierwszemu posiedzeniu kapituły klasztornej. Funkcję przeoryszy pełniła ona do śmierci, 19 grudnia 1896 swojej przełożonej. Dwa dni później objęła jako najstarsza w hierarchii, kierownictwo lwowskiego konwentu. Długoletni spowiednik sióstr, bp pomocniczy archidiecezji lwowskiej Józef Weber wyznaczył na 24 stycznia 1897 termin wyboru nowej ksieni, na którą stosunkiem głosów 11:8 ostatecznie ją wybrano. Na tym stanowisku okazała się bardzo energiczna, wprowadzając duże ożywienie i nowe zasady funkcjonowania wspólnoty (m.in. redukcję urzędów w klasztorze i kumulację obowiązków). Podjęła się wówczas prowadzić nowicjat, rezygnując jednocześnie z powołania na urząd przeoryszy. Sama zamieszkała w skromnej celi udostępniając wolne pomieszczenie na salę szkolną.
Wkrótce, w lipcu 1899 zainicjowała budowę nowego domu wypoczynkowego dla benedyktynek w podlwowskich Lesienicach. Wykonanie wszystkich prac stolarskich w tym domu powierzyła Pawłowi Podruckiemu, byłemu wychowankowi klasztoru, który później okazał się oszustem przywłaszczając sobie sporą sumę pieniędzy, a jednocześnie skierował on dodatkowe, nieuzasadnione oskarżenia o charakterze obyczajowym w jej kierunku. W toku prowadzonego śledztwa sądowego i kurialnego uznano, że bezprawnie zadysponowała ona pieniędzmi, a władza duchowna lwowskiego Kościoła nakazała jej wyjechać z miasta.
Okres włoski.
21 kwietnia 1900 opuściła Lwów, udając się do Włoch, gdzie w Rzymie zamieszkała u sióstr nazaretanek i gdzie spotkała Franciszkę Siedliską, założycielkę zakonu i późniejszą błogosławioną. Czekając na rozpatrzenie odwołania skierowanego do Stolicy Apostolskiej, wysłała listy do nowo wybranego lwowskiego metropolity abp. Józefa Bilczewskiego z prośbą o zgodę na powrót do klasztoru we Lwowie, który ostatecznie jej odmówił. Kuria watykańska nie zdołała również znaleźć żadnych podstaw do usunięcia jej ze zgromadzenia.
Wobec tej rzeczywistości została przyjęta do klasztoru benedyktynek w Subiaco, na co 3 czerwca 1902 wydała zgodę Kongregacja ds. Biskupów i Zakonników. Klasztor w Subiaco zażądał jednocześnie od klasztoru lwowskiego wypłacania rat pieniężnych na jej utrzymanie. Wkrótce nie znajdując porozumienia ze współsiostrami włoskimi, popadła w depresję. Po rocznym pobycie u nich postanowiła wystąpić z prośbą o eksklaustrację.
Decyzją Kurii Rzymskiej z 21 czerwca 1903 uzyskała zezwolenie na roczne opuszczenie klauzury. Z Subiaco latem 1903 wyjechała do Rzymu, gdzie zamieszkała u sióstr św. Karola, tuż obok bazyliki św. Piotra. Jesienią 1903 otrzymała dekret sekularyzacyjny. Od tego czasu aż do wiosny 1905 pozostawała w samotności, oddając się modlitwie i medytacjom. Następnie w połowie 1905 przeniosła się z pensjonatu św. Karola do pokoju w czteropiętrowej kamienicy przy ul. Via degli Scipioni i nawiązała kontakt z proboszczem miejscowej parafii ks. Canale, poświęcając się pracy charytatywnej na rzecz ludzi potrzebujących (m.in. dzieci).
Zrodził się u niej wówczas pomysł założenia nowego zgromadzenia, w którym mogłaby realizować swoje powołanie. Pomoc w załatwieniu spraw formalnych zaoferował wówczas o. Jacek Maria Cormier OP, świeżo mianowany generał dominikanów, późniejszy błogosławiony, którego poznała w 1900, w Rzymie. W tym samym czasie znalazła odpowiednie pomieszczenie w dzielnicy Testaccio na ochronkę dla dzieci, a 14 lipca 1907 wniosła podanie do papieża św. Piusa X o wsparcie finansowe tego dzieła, otrzymując w roku następnym jego aprobatę. Często przebywała wówczas w kościele Matki Bożej Królowej Pokoju na Piazza Navona, gdzie poznała proboszcza o. Vincenza Ceresiego, który zaproponował jej, by zajęła się opieką nad ubogimi dziewczętami przyjeżdżającymi do pracy. Po kilku miesiącach przygotowań otwarła 1 maja 1908 przy ul. Via dei Coronari 56, na terenie tej parafii dom dla dwudziestu dziewcząt, któremu nadano nazwę „Casa-Famiglia economica”. W wyniku powiększania się liczby pensjonariuszek, 1 października 1908 przeniosła dzieło, dzięki licznym darczyńcom do nowego obiektu przy ul. Via di Torre Argentina w pobliżu Panteonu. Wiosną 1910 pracowały z nią dwie polskie profeski i dwie włoskie postulantki, które chciały wybrać dalszą drogę życia zakonnego. Generał benedyktynów Hildebrand de Hemptinne OSB skierował wówczas prośbę do wikariatu Rzymu o pozwolenie na obłóczyny postulantek i złożenie przez nie ślubów czasowych. Kardynał Pietro Respighi wydał zgodę i 1 czerwca tegoż roku odbyły się uroczystości z udziałem dwóch kandydatek, którym przewodniczył ks. prałat Faberi. Na przełomie 1912 i 1913 kolejne dwie kandydatki przystąpiły do obłóczyn. Dzięki jej zaradności udało się zorganizować dom przy ul. Via Nomentana z przeznaczeniem na nowicjat dla przyszłych sióstr.
U schyłku życia.
W życiu codziennym cechowała ją prostota, ubóstwo, poświęcenie i bezinteresowność. Przez cały okres rzymski chodziła tylko w jednym habicie i w jednej parze obuwia. Pod koniec życia zajęła się opracowaniem konstytucji zgromadzenia, noszącego nazwę Instytutu Sióstr Benedyktynek od Miłości (wł. "L’Istituto delle Suore Benedittine di Carità"), które 5 marca 1926 zostało urzędowo zatwierdzone.
Próbowała przeszczepić zgromadzenie sióstr do odrodzonej Polski, ale bez powodzenia. Udało się jej jedynie erygować jeszcze dwa nowe domy na Sardynii oraz przenieść dom generalny zgromadzenia do Centocelle, na przedmieściach Rzymu, gdzie zmarła 24 września 1926. Została początkowo pochowana na cmentarzu, po czym w listopadzie 1983 przeniesiono jej ciało z grobowca zgromadzenia, w którym spoczywało od 1958, do kaplicy domu generalnego w Centocelle.
Proces beatyfikacji.
Z inicjatywy Sióstr Instytutu Benedyktynek od Miłości w Rzymie przekonanych o świątobliwości jej życia podjęto próbę wyniesienia jej na ołtarze. Impuls do rozpoczęcia procesu beatyfikacyjnego wyszedł od bp. Biaggio Terrenoniego z Avezzano w 1981. 16 czerwca 1983 Stolica Apostolska wydała zgodę tzw. "Nihil obstat" zezwalającą na rozpoczęcie procesu jej beatyfikacji. Postulatorem procesu został benedyktyn o. Giuseppe Tamburino OSB, który zbierał potrzebną dokumentację. Wyjeżdżał on nawet do Polski, gdzie uzyskał w 1986 pomoc od abp. krakowskiego Franciszka Macharskiego, który wyznaczył komisję historyczną. Po przeprowadzonym procesie diecezjalnym, Stolica Apostolska 20 czerwca 1986 potwierdziła jego ważność, po czym w 1988 złożono tzw. "Positio" wymagane w dalszej procedurze beatyfikacyjnej. Po odbytym 28 listopada 1989 posiedzeniu konsultorów teologicznych oraz sesji kardynałów i biskupów Kongregacji Spraw Kanonizacyjnych 8 maja 1990, papież św. Jan Paweł II wydał zgodę na promulgowanie 10 czerwca 1990 dekretu o heroiczności jej cnót. Odtąd przysługiwał jej tytuł Czcigodnej Służebnicy Bożej.
Potrzebny do beatyfikacji był cud za jej przyczyną, jakim okazało się powrócenie do życia po śmierci klinicznej mieszkańca Padwy. Komisja po dwuletniej analizie uznała 21 grudnia 1992 cudowne uzdrowienie za wymagane prawem kanonicznym i sprawa doczekała się swego pomyślnego zakończenia, po czym papież św. Jan Paweł II dokonał jej beatyfikacji 16 maja 1993 w bazylice św. Piotra w Rzymie wraz z trzema innymi Czcigodnymi Sługami Bożymi: Marią Ludwiką od Jezusa, Florydą Cevoli i Maurycym Tornayem.
Jej wspomnienie liturgiczne obchodzone jest 24 września (dies natalis).

</doc>
<doc id="1647573" url="https://pl.wikipedia.org/wiki?curid=1647573" title="Swietłana Paniutina">
Swietłana Paniutina

Swietłana Anatoljewna Paniutina (rus. Светлана Анатольевна Панютина; ur. 8 grudnia 1967 w Usolu Syberyjskim) – rosyjska biathlonistka reprezentująca również ZSRR, brązowa medalistka mistrzostw świata.
Kariera.
W Pucharze Świata zadebiutowała 14 grudnia 1989 roku w Obertilliach, gdzie zajęła ósme miejsce w sprincie. Tym samym już w debiucie zdobyła pierwsze punkty. W zawodach tego cyklu dwukrotnie stawała na podium zawodów indywidualnych: 16 grudnia 1989 roku w Obertilliach i 19 stycznia 1990 roku w Anterselvie była kolejno trzecia i druga w sprincie. W pierwszych zawodach wyprzedziły ją Jiřina Adamičková z Czechosłowacji i Swietłana Dawydowa, a w drugich rozdzieliła Adamičkovą i Seiję Hyytiäinen z Finlandii. Najlepsze wyniki osiągnęła w sezonie 1989/1990, kiedy zajęła szóste miejsce w klasyfikacji generalnej.
Podczas mistrzostw świata w Borowcu w 1993 roku wspólnie z Nadieżdą Tałanową, Olgą Simuszyną i Jeleną Biełową wywalczyła brązowy medal w sztafecie. Była tam także piąta w biegu drużynowym i osiemnasta w biegu indywidualnym. Na rozgrywanych trzy lata wcześniej mistrzostwach świata w Mińsku/Oslo zajęła 18. miejsce w biegu indywidualnym i 12. w sprincie. Brała też udział w mistrzostwach świata w Anterselvie w 1995 roku, gdzie zajęła 24. pozycję w biegu indywidualnym i sprincie, a w sztafecie była szósta. Nigdy nie wystartowała na igrzyskach olimpijskich.

</doc>
<doc id="1647574" url="https://pl.wikipedia.org/wiki?curid=1647574" title="Powiat Reichenbach">
Powiat Reichenbach

Powiat Reichenbach (niem. "Landkreis Reichenbach", pol. powiat dzierżoniowski) – prusko-niemiecka jednostka podziału administracyjnego, istniejąca w latach 1816-1945, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Reichenbach powstał na terenie średniowiecznego księstwa świdnicko-jaworskiego w 1816 r. przy okazji reorganizacji administracji.
W tym samym czasie, w latach 1815-1816 wprowadzono w Prusach jednostkę administracyjną rejencję jako pośredni szczebel administracji pomiędzy prowincją a powiatem. Powiat Reichenbach należał do pruskiej prowincji śląskiej i do nowo utworzonej rejencji na której stolicę wyznaczono również Reichenbach.
W 1932 r. miała miejsce reforma administracyjna, związana z działaniami oszczędnościowymi rządu. Rozporządzeniem z dnia 1 sierpnia 1932 r. zlikwidowano sąsiedni powiat Nimptsch. Nimptsch wraz z okolicami zostały włączone do powiatu dzierżoniowskiego.
Powiat Reichenbach został zajęty w maju 1945 r. przez oddziały Armii Czerwonej. Kilkanaście dni później zaczęła działać polska administracja, m.in. powołano urząd starostwa powiatowego. Tym samym swoją działalność na tym terenie rozpoczął polski powiat dzierżoniowski, który pokrywał się pod względem obszaru z przedwojennym powiatem Reichenbach.
Podział administracyjny.
1 stycznia 1945 powiat dzielił się na:

</doc>
<doc id="1647575" url="https://pl.wikipedia.org/wiki?curid=1647575" title="Urumi">
Urumi

Urumi, język malajalam: ഉരുമി - broń biała w postaci taśmy z ostrej giętkiej stali, mogącej zwinąć się w ciasny zwój. Urumi używane są do tej pory w indyjskim stanie Kerala, jako jedna z odmian broni używanych w tradycyjnych sztukach walki kalari payattu. Szczególną popularnością cieszą się w północnej części wybrzeża malabarskiego. W części południowej Malabaru noszą nazwę "chuttuvaal", od słów "chuttu" (zwój) i "vaal" ("miecz"). 
Urumi uważane jest za najbardziej niebezpieczną broń stosowaną w kalari payattu, jego użycie wymaga dużych umiejętności i koncentracji, dlatego też naucza się tej sztuki jedynie najlepszych adeptów. Urumi można nosić owinięty wokół pasa, często był w przeszłości bronią kobiet.

</doc>
<doc id="1647577" url="https://pl.wikipedia.org/wiki?curid=1647577" title="Płyta mołdawska">
Płyta mołdawska

Płyta mołdawska – jednostka geotektoniczna Europy, należąca do platformy wschodnioeuropejskiej. Do końca XX wieku uważano ją za część platformy scytyjskiej.
Fundamentem płyty mołdawskiej są skały paleozoiczne, sfałdowane na początku orogenezy waryscyjskiej, jak również później, w czasie fazy kimeryjskiej. Nad nimi leży kompleks skał osadowych o miąższości ponad 4 tysięcy m, złożony z skał okruchowych (środkowa jura - 2000 m), wapieni (górna jura), skał okruchowych (dolna kreda-cenoman - 400 m), wapieni (górna kreda - 850 m). Sekwencję kończy cienka pokrywa osadów deltowych i rzecznych kenozoiku. 

</doc>
<doc id="1647579" url="https://pl.wikipedia.org/wiki?curid=1647579" title="Ghent Kangri">
Ghent Kangri

Ghent Kangri (lub Mount Ghent, Ghaint I) to szczyt na północy grupy Saltoro Range, która jest częścią Karakorum. Leży na zachód od lodowca Siachen, w rejonie kontrolowanym przez Indie.
Pierwszego wejścia dokonał austriacki wspinacz Wolfgang Axt 4 czerwca 1961. 
Odnotowano tylko 3 późniejsze wejścia, w 1977, 1980, i 1984 r.

</doc>
<doc id="1647581" url="https://pl.wikipedia.org/wiki?curid=1647581" title="Folos">
Folos

Folos – postać z mitologii greckiej, drugi, obok Chejrona, dobry centaur, syn Sylena i Hamadryady.
Pewnego dnia Herakles przemierzający Epir poprosił o gościnę Folosa. Przyjął on herosa z należnymi względami, poczęstował jadłem. Herakles jednak nieopatrznie poprosił, by otworzyć bukłak z winem przeznaczonym wyłącznie dla centaurów, którzy wyczuwszy zapach trunku wpadli w szał. Zbiegli się do groty Folosa i zaatakowali Heraklesa. Wielu zginęło w walce, reszta zaś musiała uciec. Folos nie brał udziału w zmaganiach, ale grzebiąc swych zmarłych braci zranił się śmiertelnie zatrutą strzałą Heraklesa. Heros wyprawił uroczysty pogrzeb swojej przypadkowej ofierze, a jego prochy złożył na górze nazwanej odtąd Foloe.

</doc>
<doc id="1647582" url="https://pl.wikipedia.org/wiki?curid=1647582" title="Mateusz Sierant">
Mateusz Sierant

Mateusz Sierant (ur. w 1988 roku) – polski tancerz. Solista baletu Teatru Wielkiego w Poznaniu.
Absolwent Ogólnokształcącej Szkoły Baletowej im. Olgi Sławińskiej-Lipczyńskiej w Poznaniu. Brał udział w licznych konkursach baletowych w Polsce i za granicą m.in. w VI Ogólnopolskim Konkursie Baletowym „Złote Pointy 2007” na najlepszego absolwenta polskich szkół baletowych w 2007 roku, Międzynarodowym Konkursie Baletowym w Paryżu (laureat III miejsca).
Po ukończeniu szkoły baletowej w 2007 roku zatrudnił się w Teatrze Wielkim w Poznaniu na 
stanowisku koryfeja baletu, rok później awansował na solistę baletu.
Najważniejsze role.
Tańczył również solowe partie w takich widowiskach jak Wieczór Karola Szymanowskiego, Polski Wieczór Baletowy.

</doc>
<doc id="1647583" url="https://pl.wikipedia.org/wiki?curid=1647583" title="Powiat Nimptsch">
Powiat Nimptsch

Powiat Nimptsch (niem. "Landkreis Nimptsch", pol. powiat niemczański) – prusko-niemiecka jednostka podziału administracyjnego, istniejąca w latach 1816-1932, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Nimptsch powstał na terenie średniowiecznego księstwa świdnicko-jaworskiego w 1816 r.
W tym samym czasie, w latach 1815-1816 wprowadzono w Prusach jednostkę administracyjną rejencję jako pośredni szczebel administracji pomiędzy prowincją a powiatem. Powiat Nimptsch należał do pruskiej pruskiej prowincji śląskiej i do nowo utworzonej rejencji ze stolicą w Reichenbach.
W 1932 r. miała miejsce reforma administracyjna, która związana była z działaniami oszczędnościowymi rządu. Rozporządzeniem z dnia 1 sierpnia 1932 r. zlikwidowano powiat Nimptsch. Większą jego część z Nimptsch wraz z okolicami włączono do powiatu dzierżoniowskiego, zaś po kilka gmin do powiatu strzelińskiego, powiatu ząbkowickiego i powiatu wrocławskiego.

</doc>
<doc id="1647585" url="https://pl.wikipedia.org/wiki?curid=1647585" title="Kreis Nimptsch">
Kreis Nimptsch



</doc>
<doc id="1647587" url="https://pl.wikipedia.org/wiki?curid=1647587" title="Alex Dimitriades">
Alex Dimitriades

Alex Dimitriades (ur. 28 grudnia 1973 roku w Sydney, w Nowej Południowej Walii) - australijski aktor filmowy i telewizyjny.
Życiorys.
Przyszedł na świat jako najmłodszy z trojga dzieci greckich imigrantów. Ma starszego brata George'a i starszą siostrę Melissę. Kiedy miał dwanaście lat jego rodzice rozwiedli się. Jego debiutem kinowym była rola studenta Nicka Polidesa romansującego z nauczycielką w dramacie "Moja sympatia" ("The Heartbreak Kid", 1993). Dzięki kreacji Nicka Poulosa w serialu "Szkoła złamanych serc" ("Heartbreak High", 1994-95) stał się jednym z najbardziej obiecujących australijskich aktorów. Wystąpił także w jednym z odcinków opery mydlanej "Sąsiedzi" ("Neighbours", 1996) jako Steve George. Za rolę 19-letniego Ari mającego problemy ze swoją seksualnością w dramacie "Head On" (1998) został uhonorowany nagrodą AFI. 

</doc>
<doc id="1647588" url="https://pl.wikipedia.org/wiki?curid=1647588" title="Marija Manołowa">
Marija Manołowa

Maria Momczewa Manołowa (bułg. Мария Момчева Манолова; ur. 6 września 1963 w Czepełare) – bułgarska biathlonistka, trzykrotna medalistka mistrzostw świata.
Kariera.
W zawodach Pucharu Świata zadebiutowała 15 lutego 1986 roku w Falun, zajmując 22. miejsce w sprincie. Tym samym już w debiucie zdobyła pierwsze punkty. Na podium zawodów pucharowych pierwszy raz stanęła 30 stycznia 1988 roku w Ruhpolding, kończąc rywalizację w sprincie na trzeciej pozycji. W zawodach tych wyprzedziły ją tylko jej rodaczka Cwetana Krystewa i Petra Schaaf z RFN. W kolejnych startach jeszcze pięć razy stawała na podium: 18 marca 1988 roku w Jyväskylä wygrała bieg indywidualny, dzień później w tej samej miejscowości była trzecia w sprincie, 15 grudnia 1988 roku w Les Saisies ponownie wygrała bieg indywidualny, a 28 stycznia 1989 roku i 27 stycznia 1990 roku w Ruhpolding zajmowała trzecie miejsce w sprincie. Najlepsze wyniki osiągnęła w sezonie 1987/1988, kiedy zajęła szóste miejsce w klasyfikacji generalnej.
Podczas mistrzostw świata w Feistritz w 1989 roku wspólnie z Cwetaną Krystewą i Nadeżdą Aleksiewą zdobyła srebrny medal w sztafecie. Był to pierwszy w historii medal dla Bułgarii w tej konkurencji. Na rozgrywanych rok później mistrzostwach świata w Oslo/Mińsku/Kontiolahti razem z Krystewą, Aleksiewą i Iwą Karagiozową zajęła trzecie miejsce w biegu drużynowym. Ponadto podczas mistrzostw świata w Lahti w 1991 roku zdobyła srebro w biegu drużynowym, startując z Karagiozową, Aleksiewą i Siłwaną Błagoewą. Była też między innymi czwarta w sztafecie na mistrzostwach świata w Chamonix w 1988 roku i MŚ 1990.
W 1992 roku wystartowała na igrzyskach olimpijskich w Albertville, zajmując w swoim jedynym starcie 16. miejsce w biegu indywidualnym. Brała też udział w igrzyskach w Lillehammer dwa lata później, zajmując 22. miejsce w biegu indywidualnym, 52. w sprincie i 13. w sztafecie.

</doc>
<doc id="1647594" url="https://pl.wikipedia.org/wiki?curid=1647594" title="Nadeżda Aleksiewa">
Nadeżda Aleksiewa

Nadeżda Aleksiewa (bułg. Надежда Алексиева, ur. 14 sierpnia 1969 w Dimitrowgradzie) – bułgarska biathlonistka, trzykrotna medalistka mistrzostw świata.
Kariera.
W zawodach Pucharu Świata zadebiutowała w sezonie 1986/1987, wtedy też zdobyła pierwsze punkty. Na podium zawodów pucharowych pierwszy raz stanęła 21 stycznia 1988 roku w Anterselvie, kończąc rywalizację w sprincie na drugiej pozycji. W zawodach tych rozdzieliła Norweżkę Elin Kristiansen i Marie-Pierre Baby z Francji. W kolejnych startach jeszcze cztery razy stawała na podium: 11 marca 1988 roku w Oslo była druga w biegu indywidualnym, 15 marca 1988 roku w Keuruu była druga w sprincie, 17 grudnia 1988 roku w Les Saisies była najlepsza w sprincie, a 23 stycznia 1992 roku w Anterselvie wygrała bieg indywidualny. Najlepsze wyniki osiągnęła w sezonie 1987/1988, kiedy zajęła trzecie miejsce w klasyfikacji generalnej, za Norweżkami Anne Elvebakk i Elin Kristiansen.
Podczas mistrzostw świata w Feistritz w 1989 roku wspólnie z Cwetaną Krystewą i Marija Manołową zdobyła srebrny medal w sztafecie. Był to pierwszy w historii medal dla Bułgarii w tej konkurencji. Na rozgrywanych rok później mistrzostwach świata w Oslo/Mińsku/Kontiolahti razem z Krystewą, Manołową i Iwą Karagiozową zajęła trzecie miejsce w biegu drużynowym. Ponadto podczas mistrzostw świata w Lahti w 1991 roku zdobyła srebro w biegu drużynowym, startując z Karagiozową, Manołową i Siłwaną Błagoewą. Była też między innymi czwarta w sprincie na mistrzostwach świata w Chamonix w 1988 roku, przegrywając walkę o podium z Anne Elvebakk.
W 1992 roku wystartowała na igrzyskach olimpijskich w Albertville, zajmując piąte miejsce w biegu indywidualnym oraz czwarte w sprincie i sztafecie. W walce o medal w sprincie lepsza o 5 sekund okazała się Jelena Biełowa z ZSRR. Brała też udział w igrzyskach w Lillehammer dwa lata później, zajmując 47. miejsce w biegu indywidualnym i 13. w sztafecie.

</doc>
<doc id="1647597" url="https://pl.wikipedia.org/wiki?curid=1647597" title="Greatest Hits (album Mariah Carey)">
Greatest Hits (album Mariah Carey)

Greatest Hits – 2-płytowa składanka największych hitów amerykańskiej wokalistki Mariah Carey. Została wydana pod koniec roku 2001 w USA.
Zawartość.
Carey wydała już wcześniej składankę "#1's", ale stało się to zanim przeszła do Virgin Records, gdzie nagrywała kilka miesięcy i jedynym albumem, który wydała tam był "Glitter OST". Po powrocie do Columbii postanowiła stworzyć jeszcze jedną składankę, tym razem 2-płytową. Niestety, wokalistka niezbyt udzielała się przy jego tworzeniu: książeczka zawierała bardzo krótkie podziękowania, w przeciwieństwie do "#1's". Album zawiera single ze wszystkich poprzednich albumów oraz piosenki, które nie znalazły się na "#1's". Oto one:
Większość wersji amerykańskich miała na liście utworów także duet z Westlife „Against All Odds (Take a Look at Me Now)”. Na japońskiej wersji znalazły się: „Against All Odds”, „Open Arms”, tytułowa piosenka z albumu "Music Box" oraz wersja „All I Want for Christmas Is You”, pochodząca z albumu "Merry Christmas". "Greatest Hits" to także jedyny album, na którym pojawia się „Never Too Far/Hero Medley”. Mimo że wiele wersji nieamerykańskich zawierało remiks „All I Want for Christmas Is You”, to w Wielkiej Brytanii pojawił się one dopiero na reedycji albumu, wydanej z 2005 roku.

</doc>
<doc id="1647598" url="https://pl.wikipedia.org/wiki?curid=1647598" title="Inger Björkbom">
Inger Björkbom

Britt Inger Björkbom (ur. 6 listopada 1961 w Östersund) – szwedzka biathlonistka, trzykrotna medalistka mistrzostw świata.
Kariera.
W zawodach Pucharu Świata zadebiutowała 14 lutego 1986 roku w Falun, zajmując 10. miejsce w biegu indywidualnym. Tym samym już w debiucie zdobyła pierwsze punkty. Jedyny raz na podium zawodów pucharowych stanęła 20 stycznia 1990 roku w Anterselvie, kończąc rywalizację w tej samej konkurencji na trzeciej pozycji. W zawodach tych wyprzedziły ją tylko Cwetana Krystewa z Bułgarii i Norweżka Anne Elvebakk. Najlepsze wyniki osiągnęła w sezonie 1990/1991, kiedy zajęła 22. miejsce w klasyfikacji generalnej.
Podczas mistrzostw świata w Falun w 1986 roku wspólnie z Evą Korpelą i Sabiene Karlsson zdobyła srebrny medal w sztafecie. Był to pierwszy w historii medal dla Szwecji w tej konkurencji. Wynik ten Szwedki w składzie: Mia Stadig, Eva Korpela i Inger Björkbom powtórzyły na mistrzostwach świata w Lahti w 1987 roku. Ponadto podczas mistrzostw świata w Chamonix rok później, razem z Karlsson i Korpelą zajęła w sztafecie trzecie miejsce. Była też między innymi czwarta w biegu indywidualnym na mistrzostwach świata w Oslo/Mińsku/Kontiolahti w 1990 roku, przegrywając walkę o podium z Petrą Behle z RFN.
Brała też udział w igrzyskach olimpijskich w Albertville w 1992 roku, zajmując 12. miejsce w biegu indywidualnym, 26. w sprincie i 6. w sztafecie.

</doc>
<doc id="1647600" url="https://pl.wikipedia.org/wiki?curid=1647600" title="Kruczak">
Kruczak

Kruczak ("Platylophus galericulatus") – gatunek średniej wielkości ptaka z rodziny krukowatych (Corvidae), zamieszkujący Azję Południowo-Wschodnią. Jest jedynym przedstawicielem rodzaju "Platylophus". 
Systematyka.
Gatunek ten po raz pierwszy opisał w 1816 roku Georges Cuvier, nadając mu nazwę "Corvus galericulatus". W 1832 roku William Swainson utworzył dla niego rodzaj "Platylophus" i do tej pory gatunek ten jest jego jedynym przedstawicielem.
Wyróżniono kilka podgatunków "P. galericulatus":
Niektórzy systematycy wydzielają kruczaka do osobnej, monotypowej rodziny Platylophidae.
Występowanie.
Występuje w Brunei, Indonezji, Malezji, południowej Mjanmie i południowej Tajlandii. Jego naturalnym siedliskiem są subtropikalne i tropikalne wilgotne lasy.
Morfologia.
Długość ciała 31–33 cm; masa ciała 78–114 g.
Status.
Międzynarodowa Unia Ochrony Przyrody (IUCN) od 2004 roku klasyfikuje kruczaka jako gatunek bliski zagrożenia (NT – "Near Threatened").

</doc>
<doc id="1647601" url="https://pl.wikipedia.org/wiki?curid=1647601" title="Mia Stadig">
Mia Stadig

Ann-Marie Lillemor "Mia" Stadig (ur. 18 marca 1966 w Sundborn) – szwedzka biathlonistka, dwukrotna medalistka mistrzostw świata.
Kariera.
W zawodach Pucharu Świata zadebiutowała 21 lutego 1985 roku w Egg, zajmując 10. miejsce w biegu indywidualnym. Tym samym już w debiucie zdobyła pierwsze punkty. Nigdy nie stanęła na podium zawodów pucharowych, najlepszy wynik osiągnęła 24 stycznia 1991 roku w Anterselvie, kończąc rywalizację w tej samej konkurencji na czwartej pozycji. Najlepsze wyniki osiągnęła w sezonie 1988/1989, kiedy zajęła 22. miejsce w klasyfikacji generalnej.
Podczas mistrzostw świata w Lahti w 1987 roku wspólnie z Evą Korpelą i Inger Björkbom zdobyła srebrny medal w sztafecie. Była też między innymi dziewiąta w biegu indywidualnym na mistrzostwach świata w Lahti cztery lata później.
Brała też udział w igrzyskach olimpijskich w Albertville w 1992 roku, zajmując 33. miejsce w biegu indywidualnym, 14. w sprincie i 6. w sztafecie.
Osiągnięcia.
Puchar Świata.
Miejsca na podium w zawodach chronologicznie.
Stadig nigdy nie stanęła na podium indywidualnych zawodów PŚ.

</doc>
<doc id="1647602" url="https://pl.wikipedia.org/wiki?curid=1647602" title="Sherpi Kangri">
Sherpi Kangri

Sherpi Kangri (wys. 7380 m.n.m.) to szczyt w grupie Saltoro Range, w Karakorum. Leży 5 km na południe od Ghent Kangri (7380 m.p.m.) i ok. 10 km na południowy zachód od Saltoro Kangri, na terenie kontrolowanym przez Indie.

</doc>
<doc id="1647603" url="https://pl.wikipedia.org/wiki?curid=1647603" title="55 Minutes of Love">
55 Minutes of Love

55 Minutes of Love – album polskiej grupy muzycznej Batalion d’Amour. Wydawnictwo ukazało się w 2000 roku nakładem wytwórni muzycznej Metal Mind Records.
Na płycie oprócz autorskich kompozycji znalazły się interpretacje utworów „Brylant” z repertuaru formacji Closterkeller oraz „It's No Good” z repertuary Depeche Mode. Gościnnie na płycie wystąpił Dave Blomberg z grupy New Model Army.

</doc>
<doc id="1647604" url="https://pl.wikipedia.org/wiki?curid=1647604" title="Synekliza czarnomorska">
Synekliza czarnomorska



</doc>
<doc id="1647605" url="https://pl.wikipedia.org/wiki?curid=1647605" title="Księstwo Słupskie">
Księstwo Słupskie



</doc>
<doc id="1647606" url="https://pl.wikipedia.org/wiki?curid=1647606" title="Wilhelm Kohlbach">
Wilhelm Kohlbach

Wilhelm Kohlbach (ur. 7 maja 1896 w Chojnicach, zm. 11 lutego 1947 w Shugborough Park) – as lotnictwa niemieckiego Luftstreitkräfte z 5 potwierdzonymi zwycięstwami w I wojnie światowej, generał Luftwaffe w czasie II wojny światowej.
I wojna światowa.
Wilhelm Kohlbach służył od początku I wojny światowej w 7 Pułk Grenadierów im. Króla Wilhelma I (1 Zachodniopruski) jako plutonowy do połowy lutego 1916 roku. Następnie został przeniesiony do 345 Pułku Piechoty skąd 5 czerwca 1916 roku został skierowany na szkolenie dla obserwatorów do Altenburga do Fliegerersatz Abteilung Nr. 1. Po ukończeniu szkolenia został przydzielony do Feldflieger-Abteilung 4, gdzie służył do początku grudnia 1916 roku. W końcu grudnia został przeniesiony do FAA255 ("Fliegerabteilung 255 (Artillerie)"), gdzie służył jako obserwator do końca czerwca 1917 roku.
Po zakończeniu szkolenia z pilotażu samolotów myśliwskich został skierowany do eskadry myśliwskiej Jagdstaffel 50. W jednostce odniósł swoje pierwsze zwycięstwo 28 czerwca 1918 roku. W sierpniu został przeniesiony do Jagdstaffel 10 i do 10 października 1918 roku odniósł łącznie 4 zwycięstwa.
10 października 1918 roku w czasie lotu bojowego Fokker D.VII pilotowany przez Wilhelma Kohlbacha został staranowany przez amerykańskiego asa Wilbert Wallace White, który poległ w czasie ataku. Kohlbach przeżył i zaliczono mu piąte, ostatnie zwycięstwo powietrzne.
Po zakończeniu wojny 10 stycznia 1919 roku powrócił do swojej macierzystej jednostki 7 Pułku Grenadierów skąd 30 kwietnia został przeniesiony w stopniu porucznika do rezerwy.
Okres międzywojenny i II wojny światowej.
Na początku lat trzydziestych pełnił funkcję dyrektora Air-Transport-Company Ruhrgebiet AG, w Essen, następnie w lipcu 1934 roku wstąpił do Luftwaffe. Pełnił w niej wiele różnych funkcji. Był dowódcą różnych jednostek bojowych i szkoleniowych. 9 kwietnia 1945 roku dostał się do niewoli brytyjskiej. Przebywał w obozie jenieckim nr. 11 w Wielkiej Brytanii. We wrześniu 1946 roku został przeniesiony do obozu nr. 99 (obozu szpitala) gdzie przebywał do swojej śmierci 11 lutego 1947 roku. Zmarł na raka żołądka.

</doc>
<doc id="1647607" url="https://pl.wikipedia.org/wiki?curid=1647607" title="Stanisław Werner (socjalista)">
Stanisław Werner (socjalista)

Stanisław Werner (ur. 4 października 1888 r. w Adamczowicach, zg. 20 grudnia 1906 w Radomiu) – działacz niepodległościowy i socjalistyczny.
Życiorys.
Syn Kazimierza Wernera, rządcy majątku Kosarzew Średni (k. Krzczonowa), oraz Józefy. Naukę początkową pobierał w 1 i 2 klasie gimnazjum radomskiego, w klasie 3-6 w IV gimnazjum w Warszawie. W listopadzie 1905 przyjechał z rodzicami z Warszawy do Radomia. Miał wtedy 17 lat i rozpoczął naukę w VII klasie w Szkole Handlowej. W 1905 wstąpił do PPS, gdzie prowadził pracę oświatową w kole robotniczym. 
Podczas rewolucji 1905 roku w Królestwie Polskim, prawdopodobnie w lutym 1906 wstąpił do Organizacji Bojowej PPS. Został członkiem "uczniowskiej piątki bojowej". Piątką kierował Wacław Zbrowski ps. "Braciszek", w skład której oprócz Wernera, wchodzili: Jan Gruszczyński, Roman Machnicki, Jerzy Pieczynis, Stefan Rodkiewicz (wszyscy z "handlówki") i Teodor Latomski. Stanisław Rodkiewicz, współtowarzysz Wernera w "piątce" bojowej tak wspominał udział w ćwiczeniach organizacji:
Od listopada 1906, Werner wraz z Rodkiewiczem pod dowództwem "okręgowca" Stanisława Hempla ps. "Pankracy" uczestniczył w przygotowaniu zamachu bombowego na szefa Radomskiej Żandarmerii Gubernialnej, pułkownika von Płotto, który za swe czyny w stosunku do więźniów w Piotrkowie, skazany został przez Organizację Bojową PPS na śmierć. Dodatkowym elementem był fakt, że von Płotto aresztował w grudniu dowódcę "piątki" Wacława Zbrowskiego.
Początkowo Werner oraz Stanisław Rodkiewicz zajmowali się wywiadem co do miejsc przejazdu pułkownika. Pierwszą próbę zamachu podjęto 15 grudnia lecz nie udało się znaleźć miejsca pobytu. W dniu 16 grudnia zamach przy ul. Michajłowskiej, organizowali Hempel i Werner. Zadaniem Wernera była sygnalizacja przejazdu płk von Płotto, zaś Hempel rzucał bombę. Po wybuchu bomby Hempel ranny w wyniku wybuchu zbiegł pomimo ostrzału, zaś Werner oszołomiony wybuchem przeskoczył płot Nowego Ogrodu i uciekał w kierunku domu. Biegnącego ulicą Skaryszewską, zauważył sędzia śledczy Bazyli Kisielewicz i wskazał go żołnierzom. 
Został schwytany w domu matki przy ul. Dimitrjewskiej, a podczas rewizji w jego domu znaleziono 83 naboje do rewolweru. Rewolwer zdążył wyrzucić. 
17 grudnia 1906 był przesłuchiwany przez radomskiego policmajstra ppłk. Gorskiego, któremu przyznał się do przynależności do Organizacji Bojowej PPS, oraz dokonania zamachu, wspólnie z nieznanym mu z nazwiska "Rafałem". W podpisanym zeznaniu Werner stwierdził: 
Jak wspominał po latach Stanisław Hempel oceniając ówczesną sytuację oraz zeznania Wernera:
Tego samego dnia generał-gubernator radomski gen.mjr. Sawickij przekazał jego sprawę sądowi wojenno-polowemu w Radomiu, który 19 grudnia 1906, skazał Wernera na śmierć przez rozstrzelanie. Tuż przed śmiercią w nocy napisał ostatni list do matki: 
Wyrok został wykonany następnego dnia o godzinie 7 rano w Lesie Kapturskim koło Radomia. Plutonem egzekucyjnym dowodził kpt. Samsonow.
Tego samego dnia na znak protestu przeciw śmierci Wernera w mieście strajkowały wszystkie zakłady przemysłowe. Władze odmówiły oficjalnego pochówku i pomimo próśb rodziny składanych do władz 22 grudnia 1906 i 13 marca 1907 odmówiono wydania zwłok. Symboliczny grób Stanisława Wernera znajduje się na cmentarzu w Radomiu przy ul. B. Limanowskiego.
Pośmiertnie odznaczony 19 grudnia 1930 Krzyżem Niepodległości z Mieczami.
Upamiętnienie.
Imię Stanisława Wernera nosi Hufiec Związku Harcerstwa Polskiego Radom-Miasto, a także jedna z ulic w mieście. W 80. rocznice śmierci ZHP ufundowało głaz z tablica pamiątkową w pobliżu miejsca egzekucji.
W gmachu dawnej Szkoły Handlowej wmurowano tablicę z napisem:20 grudnia 1969 w 63 rocznicę śmierci Stanisława Wernera na domu przy ówczesnej ul. Marcelego Nowotki 7 (obecnie Józefa Piłsudskiego), z inicjatywy harcerzy radomskich została umieszczona tablica pamiątkowa.

</doc>
<doc id="1647608" url="https://pl.wikipedia.org/wiki?curid=1647608" title="Powiat Strehlen">
Powiat Strehlen

Powiat Strehlen (niem. "Landkreis Strehlen", pol. powiat strzeliński) - prusko-niemiecka jednostka podziału administracyjnego, istniejąca w latach 1816–1945, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Strehlen powstał na terenie średniowiecznego księstwa legnicko-brzeskiego 1 maja 1816 r.
W latach 1815–1816 wprowadzono rejencję w Prusach, jednostkę administracyjną będącą pośrednim szczeblem w administracji pomiędzy prowincją a powiatem. Powiat Strehlen wchodził w skład prowincji śląskiej i nowo utworzonej rejencji we Wrocławiu. Siedzibą starosty, urzędu i sejmiku powiatowego był Strzelin.
Mimo kilkakrotnych korekt granicznych, powiat ten przetrwał do końca II wojny światowej i przejęcia ziemi strzelińskiej przez Polskę. Powiat strzeliński został zajęty w maju 1945 r. przez oddziały Armii czerwonej. Kilkanaście dni później 15 maja 1945 r. zaczęła działać polska administracja, po przekazaniu władzy nad tym terytorium przez radzieckiego komendanta Strzelina, Pełnomocnikowi Rządu RP Janowi Nowakowskiemu i grupie towarzyszących mu osób, reprezentantów władzy polskiej.
Podział administracyjny.
1 stycznia 1945 powiat dzielił się na:

</doc>
<doc id="1647615" url="https://pl.wikipedia.org/wiki?curid=1647615" title="Irna Phillips">
Irna Phillips

Irna Phillips (ur. 1 lipca 1901, zm. 22 grudnia 1973) – amerykańska aktorka oraz scenarzystka, która stworzyła wiele pierwszych amerykańskich oper mydlanych oraz zajmowała się pisaniem scenariuszy do seriali tego typu. Przez wielu jest uważana za matkę gatunku.
Seriale.
Irna Phillips jest najbardziej znana z wykreowania radiowych i telewizyjnych oper mydlanych (w tym najdłuższej - "Guiding Light"). Obecnie jedynie jeden z jej seriali jest wciąż w emisji. Stworzyła, lub współtworzyła następujące serie (m.in):

</doc>
<doc id="1647616" url="https://pl.wikipedia.org/wiki?curid=1647616" title="Stefan Aust">
Stefan Aust

Stefan Aust (ur. 1 lipca 1946 w Stade) – niemiecki dziennikarz, w latach 1994–2008 redaktor naczelny magazynu Der Spiegel.
Jest synem rolnika. Podjął studia socjologiczne, lecz ich nie skończył. W latach 1967–1969 był redaktorem gazety "konkret" oraz "St. Pauli-Nachrichten". Od 1970 r. współpracował z NDR. W latach 1972–1986 pracował dla magazynu telewizyjnego "Panorama". W maju 1988 przejął funkcję redaktora naczelnego "Spiegel TV Magazin".
We wrześniu 1970 na własną rękę, z pomocą Petera Homanna, uwolnił Bettinę i Reginę Röhl, córki Ulrike Meinhof i Klausa Rainera Röhla, uprowadzone na Sycylię przez członków RAF. Według informacji Austa Andreas Baader, Horst Mahler i inni członkowie RAF próbowali go potem zabić. Został jednak wcześniej ostrzeżony, dzięki czemu uszedł z życiem.
16 grudnia 1994 został mianowany redaktorem naczelnym "Der Spiegel", jednocześnie przestał kierować Spiegel TV. Od czerwca 1995 był kierownikiem Spiegel TV GmbH. 6 czerwca 2007 zrezygnował ze stanowiska kierowniczego, pozostając jednocześnie wydawcą programu. W październiku 2005 popadł w konflikt ze współwydawcą "Der Spiegel".
Stefan Aust mieszka z żoną i dwojgiem dzieci w Hamburgu.
Na podstawie jego książki "Der Baader Meinhof Komplex" powstał film w reżyserii Uliego Edela "Baader-Meinhof".

</doc>
<doc id="1647617" url="https://pl.wikipedia.org/wiki?curid=1647617" title="Zajęcie pozalekcyjne">
Zajęcie pozalekcyjne



</doc>
<doc id="1647618" url="https://pl.wikipedia.org/wiki?curid=1647618" title="122 Dywizja Piechoty (III Rzesza)">
122 Dywizja Piechoty (III Rzesza)

122 Dywizja Piechoty – niemiecka dywizja z czasów II wojny światowej, sformowana na mocy rozkazu z 7 października 1940 roku, w 11. fali mobilizacyjnej na poligonie Groß – Born w II. Okręgu Wojskowym.
Struktura organizacyjna.
Struktura organizacyjna w październiku 1940 roku
Szlak bojowy.
Dywizja weszła w skład Grupy Armii Północ i walczyła na froncie wschodnim. Zmagała się m.in. o Kowno, Nowogród, jezioro Ilmen i rzekę Mga. Brała udział w oblężeniu Leningradu, bitwie pod Diemiańskiem i walkach o Newel. Od marca do lipca 1944 r. przebywała w Helsinkach. W 1944 r. utknęła w kotle kurlandzkim i dotrwała tam do końca wojny.

</doc>
<doc id="1647621" url="https://pl.wikipedia.org/wiki?curid=1647621" title="Hammer studios">
Hammer studios



</doc>
<doc id="1647625" url="https://pl.wikipedia.org/wiki?curid=1647625" title="Zdobycie Dur-Abi-hara">
Zdobycie Dur-Abi-hara

Zdobycie Dur-Abi-hara – starcie zbrojne do którego doszło ok. 710 roku p.n.e. w trakcie wyprawy wojskowej asyryjskiego króla Sargona II (722-705 p.n.e.) na Babilonię. 
W latach 720-710 p.n.e. Asyryjczycy uwikłali się w walki z królestwem Urartu. Kampania poprowadzona przez Sargona II, mająca na celu ukaranie władcy Urartu Rusę I, zakończyła się zdobyciem silnie ufortyfikowanego miasta Musasir nad jeziorem Urmia. Po tej klęsce Urartu już nigdy nie odzyskało dawnej świetności. Zwycięstwo pozwoliło natomiast Sargonowi na ponowne zajęcie się sprawami Babilonii. Ułatwiła mu to także śmierć Humban-nikasza I, władcy Elamu, któremu udało się wcześniej powstrzymać wojska Sargona w bitwie pod Der. 
Około 710 roku p.n.e. armia Sargona pomaszerowała wzdłuż Tygrysu na południe. Tutaj też uderzyła na siły aramejskiego plemienia Gambulu, zamieszkującego tereny południowej Babilonii w pobliżu granicy z Elamem. Babilońskiemu władcy Marduk-apla-iddinie II, który przewidział atak asyryjski, udało się wzmocnić garnizony miast i fortec w regionie. Garnizon miasta Dur-Abi-hara (zwanego niekiedy błędnie Dur-Athara), głównego miasta plemienia Gambulu, wzmocniło 4000 piechoty i 600 jazdy. Marduk-apla-iddina II kazał też umocnić mury tego miasta i zalać tereny wokół niego. Pomimo tych działań Dur-Abi-hara zostało otoczone przez Asyryjczyków i po krótkim oblężeniu zdobyte. Sargon II rozkazał deportować 18400 mieszkańców miasta wraz z ich dobytkiem i stadami. Nazwę miasta zmienił on na Dur-Nabu i osadził tam jednego ze swych eunuchów jako zarządcę. Na wieść o upadku miasta ośmiu szejków z plemienia Gambulu przybyło do Sargona II, który nałożył na nich trybut i zaanektował ich ziemie do nowo utworzonej asyryjskiej prowincji.

</doc>
<doc id="1647626" url="https://pl.wikipedia.org/wiki?curid=1647626" title="Cmentarz ewangelicki w Bukowcu">
Cmentarz ewangelicki w Bukowcu

Cmentarz ewangelicki w Bukowcu – znajduje się na zalesionym wzniesieniu na zachód od wsi.
Data jego powstania pozostaje nieznana można jednak przyjąć, że powstał krótko po założeniu osady. Do naszych czasów zachowało się kilkanaście nagrobków. W przybliżeniu cmentarz zajmuje obszar prostokąta o wymiarach 50 na 100 m. Dewastacja cmentarza na większą skalę zaczęła się najwcześniej w 2 poł. lat 70. XX w. Otto Heike był w Bukowcu w 1974 roku i w swojej książce wydanej w 1979 roku "150 Jahre Schwabensiedlungen in Polen 1795-1945" stwierdza, że cmentarz jest nienaruszony, ogrodzenie całe, groby niezniszczone. Akcję porządkowania cmentarz podjęto w 2009 roku . Zachowało się na nim kilkadziesiąt różnych obiektów: pomniki nagrobne, fragmenty pomników, groby obramowane betonowym „opaskami” z niemieckojęzycznymi inskrypcjami, duży drewniany krzyż (prawdopodobnie współczesny) oraz studnia (cembrowina do poziomu gruntu).

</doc>
<doc id="1647627" url="https://pl.wikipedia.org/wiki?curid=1647627" title="Johann Jacob Schweppe">
Johann Jacob Schweppe

Johann Jacob Schweppe (ur. 16 marca 1740 w Witzenhausen, zm. 18 listopada 1821 w Genewie) – niemiecki jubiler i zegarmistrz. W 1783 roku opatentował metodę nasycania wody mineralnej dwutlenkiem węgla. Opracował ją w oparciu o odkrycia Josepha Priestleya (1733-1804). Stał się znany jako producent wody sodowej, którą podbił rynek Anglii.
Przedsiębiorstwo Schweppes.
W 1790 roku Jacob Schweppe, Henry Gosse (farmaceuta), Jacques Paul (inżynier) i jego syn Nicholas utworzyli przedsiębiorstwo pod firmą Schweppe, Paul &amp; Gosse produkującą sztuczną wodę mineralną. W 1792 roku Jacob Schweppe przeprowadził się do Londynu, aby tam rozwijać działalność. Rok później przejął całkowicie przedsiębiorstwo, zmieniając jej nazwę na Schweppes. W 1799 roku sprzedał swój 75-procentowy udział trzem osobom z Jersey i odszedł na emeryturę.
W 1834 roku przedsiębiorstwo Schweppes zostało kupione przez Williama Evilla i Johna Kemp-Welcha. Ich rodziny pozostały związane z przedsiębiorstwem do 1950. W 1969 roku ówczesne Schweppes Limited połączyło się z Cadbury Limited, tworząc Cadbury Schweppes PLC. Główne produkty to: „Ginger Ale” (napój imbirowy), „Bitter Lemon” (1957, napój cytrynowy) oraz „Tonic Water”, czyli tonik.

</doc>
<doc id="1647628" url="https://pl.wikipedia.org/wiki?curid=1647628" title="Kuttu varisai">
Kuttu varisai

Kuttu Varisai tamil: குத்துவரிசை - tradycyjna tamilska sztuka walki, poświadczona już w literaturze epoki Sangam (II w. p.n.e.). Zasadniczo jest sztuką walki wręcz obejmującą ciosy, kopnięcia, dźwignie i rzuty, jednak wykorzystywano również szeroką gamę różnych rodzajów broni, takich jak trójząb, różnej długości kije ("kali" lub "kaji"), miecze i sztylety, oraz baty z elastycznymi wstęgami metalowymi, tzw. "surul pattai".

</doc>
<doc id="1647635" url="https://pl.wikipedia.org/wiki?curid=1647635" title="Powiat Schweidnitz">
Powiat Schweidnitz

Powiat Schweidnitz (niem. "Landkreis Schweidnitz", pol. powiat świdnicki) - prusko-niemiecka jednostka podziału administracyjnego, istniejąca w latach 1816-1945, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Schweidnitz powstał na terenie średniowiecznego księstwa świdnicko-jaworskiego 1 maja 1816 r. Wchodził w skład rejencji dzierżoniowskiej, a po jej likwidacji w 1820 r. wrocławskiej.
24 stycznia 1818 r. powołano w jego miejsce dwa powiaty: wałbrzyski i świdnicki. W wyniku kolejnej korekty podziału administracyjnego 1 kwietnia 1899 wydzielono z powiatu miasto Schweidnitz, które otrzymało status powiatu miejskiego (Stadtkreis). Dzięki następnym zmianom administracyjnym powiększało się terytorium powiatu ziemskiego. Ostatnia reforma miała miejsce w 1932 r., w jej efekcie zlikwidowano powiat strzegomski, włączając jego większą część ze Strzegomiem do powiatu świdnickiego, tworząc tzw. "Wielki Powiat Świdnicki"; równocześnie od powiatu Schweidnitz odłączono miasto Zobten, włączając je do powiatu Breslau.
Powiat świdnicki został zajęty w maju 1945 r. przez oddziały Armii Czerwonej. Kilkanaście dni później 15 maja 1945 r. zaczęła działać polska administracja. Utworzony został powiat świdnicki, który swoim obszarem pokrywał się z przedwojennym Landkreis Schweidnitz.
Podział administracyjny.
1 stycznia 1945 powiat dzielił się na:

</doc>
<doc id="1647646" url="https://pl.wikipedia.org/wiki?curid=1647646" title="Powiat Striegau">
Powiat Striegau

Powiat Striegau (niem. "Landkreis Striegau", pol. powiat strzegomski) – prusko-niemiecka jednostka podziału administracyjnego, istniejąca w latach 1816-1932, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
Landkreis Striegau powstał na terenie średniowiecznego księstwa świdnicko-jaworskiego 1 maja 1816 r.
W latach 1815-1816 wprowadzono rejencję w Prusach, jednostkę administracyjną będąca pośrednim szczeblem w administracji pomiędzy prowincją a powiatem. Powiat Striegau wchodził w skład prowincji śląskiej i nowo utworzonej rejencji w Reichenbach, a po jej likwidacji w 1820 r. do rejencji wrocławskiej. Siedzibą starosty, urzędu i sejmiku powiatowego był Strzegom.
Z powodów oszczędnościowych w latach 30. XX w. dokonano reformy administracyjnej, w wyniku której zlikwidowano wiele powiatów. Los taki spotkał również powiat strzegomski, który w 1932 r. został podzielony między sąsiednie powiaty: świdnicki i średzki.
Podział administracyjny.
W 1905 r. powiat dzielił się na: 1 miasto (Strzegom), 58 gmin wiejskich, 46 obszarów dworskich i 1 leśnictwo.

</doc>
<doc id="1647649" url="https://pl.wikipedia.org/wiki?curid=1647649" title="Memeskia">
Memeskia

Memeskia (ur. ok. 1695, zm. 21 czerwca 1752), przez Brytyjczyków nazywany Old Briton, a przez Francuzów La Demoiselle – wódz szczepu Piankashaw z plemienia Miami, walczący przeciwko Francuzom w roku 1747.
Memeskia był jednym z pierwszych wodzów indiańskich, którzy stawili opór Francuzom, coraz liczniejszym w Ameryce Północnej i monopolizującym handel futrami na zachodnich obszarach krainy Wielkich Jezior. W 1747 roku Old Briton stanął na czele rebelii kilku miejscowych szczepów, atakując Fort Miami. Następnie, w roku 1750, Old Briton założył faktorię handlową w swej wiosce Pickawillany na Terytorium Północno-Zachodnim (później znanej jako Piqua), prowadząc handel z brytyjskimi osadnikami z Pensylwanii i działając przeciwko próbom zajęcia tych terenów przez Francję.
W czerwcu 1752 roku wódz Charles Langlade (półkrwi Francuz) zaatakował Pickawillany na czele około 240 Ottawów i Odżibwejów, paląc brytyjską palisadę i budynek faktorii. Memeskia został zabity i rytualnie zjedzony. Rajd Langlade'a, w wyniku którego brytyjscy handlarze futer musieli uchodzić z Krainy Ohio, był jedną z przyczyn wybuchu wojny z Francuzami.

</doc>
<doc id="1647650" url="https://pl.wikipedia.org/wiki?curid=1647650" title="Fakty po Faktach">
Fakty po Faktach

Fakty po Faktach – program publicystyczny nadawany od 5 maja 2008 na antenie TVN24, a od 2014 także w TVN24 BiS. Emisja rozpoczyna się w dni robocze o godz. 19:31, a w weekendy o godz. 19:26. Emitowany jest od poniedziałku do piątku, a od stycznia 2010 również w soboty i niedziele. Przy ważnych wydarzeniach program jest emitowany także w TVN.
W programie poruszane są tematy prezentowane w danym dniu w Faktach TVN oraz te, które nie zmieściły się w głównym ich wydaniu. Program ma charakter publicystyczny. Do studia zapraszani są goście, najczęściej politycy, ale też eksperci czy gwiazdy show biznesu. Dyskutują oni z prowadzącym na temat bieżących wydarzeń: politycznych, społecznych czy gospodarczych. „Fakty po Faktach” stanowią swoiste przedłużenie serwisu informacyjnego TVN.

</doc>
<doc id="1647654" url="https://pl.wikipedia.org/wiki?curid=1647654" title="Ekspres naukowców">
Ekspres naukowców

Ekspres naukowców – telewizyjny program popularnonaukowy dla dzieci i młodzieży nadawany codziennie w godzinach 7:00 i 12:00 w Da Vinci Learning. Program prowadzony jest przez Kati Bellowitsch i Thomasa Brezinę, którzy wyjaśniają zjawiska ze świata nauki. W programie: liczne eksperymenty, podróże w czasie i wyjaśnianie naukowych zjawisk. Hasło programu to „learning by doing”
Audycja składa się z następujących części:

</doc>
<doc id="1647657" url="https://pl.wikipedia.org/wiki?curid=1647657" title="Cmentarz ewangelicki w Holendrach Paprockich">
Cmentarz ewangelicki w Holendrach Paprockich

Cmentarz ewangelicki w Holendrach Paprockich – znajduje się w lesie na południe od wsi Holendry Paprockie, data jego powstania pozostaje nieznana. Do naszych czasów zachowało się kilkadziesiąt mogił ziemnych i nagrobków z napisami w języku niemieckim. Oprócz tego na cmentarzu znajduje się pokaźnych rozmiarów współczesny krucyfiks.

</doc>
<doc id="1647661" url="https://pl.wikipedia.org/wiki?curid=1647661" title="Amedeo Pomilio">
Amedeo Pomilio

Amedeo Pomilio (ur. 11 lutego 1967 w Chieti) – włoski piłkarz wodny. Dwukrotny medalista olimpijski.
Mierzący 178 cm wzrostu zawodnik w 1992 w Barcelonie wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Brał także udział w IO 2000. Był mistrzem Europy w 1993 i 1995. W 1994 triumfował na mistrzostwach świata.

</doc>
<doc id="1647666" url="https://pl.wikipedia.org/wiki?curid=1647666" title="Platylophus galericulatus">
Platylophus galericulatus



</doc>
<doc id="1647667" url="https://pl.wikipedia.org/wiki?curid=1647667" title="Laima Liucija Andrikienė">
Laima Liucija Andrikienė



</doc>
<doc id="1647673" url="https://pl.wikipedia.org/wiki?curid=1647673" title="IE8">
IE8



</doc>
<doc id="1647674" url="https://pl.wikipedia.org/wiki?curid=1647674" title="Silambam">
Silambam

Silambam (tamil: சிலம்பம்) lub Silambattam (சிலம்பாட்டம்) - tradycyjna drawidyjska sztuka walki, wykorzystująca kije o długości ok. 1,6 - 1,8 m. Długość kija zależy od ćwiczącego. Koniec kija powinien sięgać do czoła. Niekiedy wykorzystuje się również krótkie (ok. 90 cm) kije zwane "sedikutchi". Istnieją również specjalne techniki obrony dla osoby nieuzbrojonej. Nazwa "Silambam" pochodzi od głównej stosowanej broni, czyli bambusowego lub rattanowego kija. Mistrzowie są nazywani Asaan (tamil: ஆசான்), podczas gdy arcymistrzowie tytułowani są jako Periyasaan (tamil: பெரியாசன்) lub Iyan (tamil: ஐயன்).
Silamban i inne techniki walki przez wieki należały do kanonu treningu wojowników w południowych Indiach, w królestwach Ćola, Pandja i Ćera, lecz straciły na ważności w momencie wprowadzenia broni palnej przez Brytyjczyków. Wiele technik uległo w tym okresie zapomnieniu. Elementy walki przy użyciu kija (również nazywanego "silamba") wraz z emigrantami tamilskimi przeniknęły również na półwysep malajski i zostały włączone do malajskiej sztuki walki zwanej silat.
Trening.
Podstawą w treningu jest opanowanie "kaaladi" (pracy nóg) i obrotów ciała bez zmieniania ruchu samego kija. Celem jest opanowanie techniki w takim stopniu, aby być w stanie obronić się przed wieloma uzbrojonymi napastnikami. Trening silamban zazwyczaj poprzedza szkolenie w użyciu gołych rąk, tzw. "kai salamban" (kuttu varisai). Adepci poznają również lokalizację tak zwanych varma (splotów nerwowych). Uderzenia kijem w silambam nie są pojedyncze, lecz zadawane są seriami, tak że jeden cios pociąga za sobą w sposób płynny następny.

</doc>
<doc id="1647677" url="https://pl.wikipedia.org/wiki?curid=1647677" title="Cmentarz ewangelicki w Pawłowej">
Cmentarz ewangelicki w Pawłowej

Cmentarz ewangelicki w Pawłowej – cmentarz znajdujący się w Pawłowej w leśnym zagajniku w odległości kilkudziesięciu metrów od zabudowań.
Data jego powstania pozostaje nieznana. Do naszych czasów zachowało się kilkadziesiąt dziewiętnasto- i dwudziestowiecznych nagrobków z napisami w języku niemieckim oraz dwa słupy ogrodzenia i filar bramy.

</doc>
<doc id="1647680" url="https://pl.wikipedia.org/wiki?curid=1647680" title="Podwórkowa nauka">
Podwórkowa nauka

Podwórkowa nauka – telewizyjny serial naukowy dla dzieci i młodzieży nadawany codziennie w Da Vinci Learning. W programie dzieci przeprowadzają różne eksperymenty, które każdy widz może samodzielnie zrobić w domu. Wszystko, co jest potrzebne do przedstawionych doświadczeń znajdzie się w kuchni, na podwórku lub we własnym pokoju.

</doc>
<doc id="1647683" url="https://pl.wikipedia.org/wiki?curid=1647683" title="Powiat Waldenburg">
Powiat Waldenburg

Powiat Waldenburg (niem. "Landkreis Waldenburg", pol. powiat wałbrzyski) – prusko-niemiecka jednostka podziału administracyjnego, istniejąca w latach 1816–1945, wchodząca w skład prowincji śląskiej (do 1919 r.), a następnie prowincji dolnośląskiej.
Historia.
"Landkreis Waldenburg" powstał na terenie średniowiecznego księstwa świdnicko-jaworskiego 24 stycznia 1818 r., wyniku podziału dotychczasowego powiatu świdnickiego. Wchodził on w skład rejencji dzierżoniowskiej (do 1820 r.), a następnie po jej likwidacji do wrocławskiej. Siedzibą starosty, urzędu i sejmiku powiatowego był "Waldenburg".
1 kwietnia 1924 r. miała miejsce kolejna reforma podziału administracyjnego, w efekcie której wydzielono z powiatu miasto Wałbrzych jako powiat miejski ("Stadtkreis"). Mimo tego siedzibą urzędów powiatu ziemskiego pozostało nadal to miasto.
13 września 1937 r. nadano powiatowi oficjalną nazwę: "Waldenburg (Schles.)".
Powiat wałbrzyski został zajęty w maju 1945 r. przez oddziały Armii Czerwonej. Kilkanaście dni później zaczęła działać polska administracja. Utworzono powiat wałbrzyski, który swoim zasięgiem terytorialnym pokrywał się z dawnym powiatem Waldenburg.
Podział administracyjny.
1 stycznia 1945 powiat dzielił się na:

</doc>
<doc id="1647684" url="https://pl.wikipedia.org/wiki?curid=1647684" title="Zjednoczeni Chrześcijańscy Demokraci">
Zjednoczeni Chrześcijańscy Demokraci

Zjednoczeni Chrześcijańscy Demokraci (wł. "Cristiani Democratici Uniti", CDU) – włoska chadecka partia polityczna, działająca w latach 1995–2002.
Historia.
Partia została założona z inicjatywy lidera Włoskiej Partii Ludowej, Rocca Buttiglione, który opowiedział się za bliską współpracą z nowymi siłami na prawicy, w szczególności z Forza Italia Silvia Berlusconiego. Gdy koncepcja ta nie zyskała aprobaty wewnątrz PPI, wraz ze swoimi stronnikami (wśród których był m.in. Gianfranco Rotondi) powołał nową formację – UDC.
Do Izby Deputowanych w 1996 i 2001 partia wprowadzała regularnie po około 15 posłów, w Senacie w tym okresie była reprezentowana przez parunastu swoich polityków. W 1999 do Parlamentu Europejskiego weszło dwóch jej kandydatów.
Od początku chadecy współpracowali z centroprawicą, tworząc wspólne listy z Centrum Chrześcijańsko-Demokratycznym. W 1998 Rocco Buttiglione zdecydował się jednak wesprzeć nowy rząd centrolewicy z Massimem D’Alemą na czele. Jego UDC weszła wówczas do nowego ugrupowania, Unii Demokratycznej na rzecz Republiki, tworzonej przez Francesca Cossigę i Clemente Mastellę. Przeciwnicy tej decyzji (głównie z Lombardii, Piemontu i Wenecji) z Roberto Formigonim na czele przeszli wtedy do Forza Italia.
Jednocześnie w po konfliktach wewnątrz UDR, już na początku 1999 Rocco Buttiglione opuścił tę federację, a następnie powrócił do poprzedniej koalicji. Po zwycięstwie Domu Wolności w 2001, lider UDC został ministrem w rządzie Silvia Berlusconiego.
W 2002 CCD i UDC wraz z mniejszymi środowiskami zjednoczyły się, tworząc Unię Chrześcijańskich Demokratów i Centrum.
Sekretarzem i liderem partii był przez cały okres jej funkcjonowania Rocco Buttiglione. Formalną funkcję przewodniczącego pełnili Roberto Formigoni i po reaktywacji z 1999 Mario Tassone.

</doc>
<doc id="1647685" url="https://pl.wikipedia.org/wiki?curid=1647685" title="Goral długoogonowy">
Goral długoogonowy

Goral długoogonowy, goral długoogoniasty, goral chiński ("Naemorhedus caudatus") – gatunek ssaka z rodziny wołowatych, występujący w Rosji (na południowo-wschodniej Syberii), Korei, Mongolii i północnej części Chin. Zamieszkuje skaliste i trawiaste tereny w pobliżu lasów. 
Odżywia się trawami, gałązkami krzewów i porostami. 
Wymiary: 
Sierść o ubarwieniu od szarego do ciemnobrunatnego,

</doc>
<doc id="1647691" url="https://pl.wikipedia.org/wiki?curid=1647691" title="Cmentarz ewangelicki w Pożdżenicach">
Cmentarz ewangelicki w Pożdżenicach

Cmentarz ewangelicki w Pożdżenicach – cmentarz znajdujący się w lesie pomiędzy wsią Pożdżenice a Kolonią Pożdżenice.
Pierwotnie służył zarówno luteranom jak i kalwinom. Do 1945 roku należał do filiału Pożdżenice Parafii Ewangelicko-Augsburskiej w Bełchatowie. Data jego powstania pozostaje nieznana. Do naszych czasów zachowało się kilkadziesiąt nagrobków z napisami po polsku, czesku i niemiecku oraz pokaźnych rozmiarów drewniany krzyż.

</doc>
<doc id="1647695" url="https://pl.wikipedia.org/wiki?curid=1647695" title="Metal Hurlant">
Metal Hurlant



</doc>
<doc id="1647698" url="https://pl.wikipedia.org/wiki?curid=1647698" title="Cerkiew Zaśnięcia Najświętszej Marii Panny w Ustrzykach Dolnych">
Cerkiew Zaśnięcia Najświętszej Marii Panny w Ustrzykach Dolnych

Cerkiew Zaśnięcia Najświętszej Marii Panny – cerkiew greckokatolicka znajdująca się w Ustrzykach Dolnych przy ul. Szkolnej 7.
Historia.
Cerkiew została zbudowana i konsekrowana w 1847 r. Prawdopodobnie podczas remontu w 1937 r. dach cerkwi pokryty został blachą, a nad nawą wzniesiono pseudokopułę. Jako cerkiew budynek był użytkowany do 1951 r. Następnie przez ok. rok służył jako kościół rzymskokatolicki, a później aż do roku 1980 wykorzystywany jako magazyn, co doprowadziło do dewastacji budowli. W 1980 r. świątynia została ponownie przekazana kościołowi rzymskokatolickiemu, który pięć lat później dokonał jej gruntownego remontu. 18 grudnia 1985 r., decyzją biskupa przemyskiego Ignacego Tokarczuka cerkiew zwrócono grekokatolikom. Kolejne remonty przeprowadzono w 2002 i 2005 r.
Konstrukcja.
Świątynia zbudowana jest z cegły i otynkowana. Cerkiew dwudzielna, z prezbiterium zamkniętym półkoliście i prostokątną nawą szerszą od prezbiterium. Do prezbiterium przylegająca od północy zakrystia.
Otoczenie cerkwi.
Przy cerkwi stoi murowana dzwonnica parawanowa, zbudowana prawdopodobnie w 1847 r. Oryginalne dzwony wywieziono w 1951 r. do cerkwi w Strwiążyku, skąd w nieznanych okolicznościach zniknęły. Dzwony wiszące obecnie pochodzą prawdopodobnie z nieistniejącej obecnie cerkwi św. Paraskewii w Dźwiniaczu Dolnym. Znajdujący się przy cerkwi cmentarz pozbawiony jest nagrobków. Stoi za to na nim ustawiony w 1938 r. z okazji 950-lecia Chrztu Rusi dębowy krzyż.

</doc>
<doc id="1647708" url="https://pl.wikipedia.org/wiki?curid=1647708" title="Vow Wow">
Vow Wow

 – hardrockowy zespół z Japonii utworzony w 1975 roku. Są wzorem dla wielu hardrockowych i heavymetalowych grup. Znani są z charakterystycznego wokalu Genki Hitomiego oraz gry na gitarze Kyojiego Yamamoto. 
Zaczynali jako BOW WOW, ale zmienili nazwę na VOW WOW w 1984 roku, aby uniknąć konfliktu z Bow Wow Wow. Przenieśli się do Wielkiej Brytanii w 1987, gdzie zwerbowali byłego basistę Whitesnake, Neila Murraya. Zakończyli działalność w 1990 roku, kiedy wokalista, Genki Hitomi, postanowił założyć rodzinę.
W 1995 roku Kyoji Yamamoto i Toshihito Nimi ponownie zjednoczyli się jako BOW WOW i kontynuują działalność. 
Dyskografia.
Tytuły pisane kursywą zostały wydane w czasach, gdy zespół nosił nazwę VOW WOW.
VHS.
Obecnie dostępne w formie DVD.

</doc>
<doc id="1647709" url="https://pl.wikipedia.org/wiki?curid=1647709" title="Mistrzostwa Świata Mężczyzn w Curlingu 1986">
Mistrzostwa Świata Mężczyzn w Curlingu 1986

Mistrzostwa Świata Mężczyzn w Curlingu 1986 odbyły się między 31 marca a 6 kwietnia 1986 w kanadyjskim Toronto, w CNE Coliseum.
Tytuł mistrzów świata z 1985 obroniła drużyna Kanady (w innym składzie). Zespół Eda Lukowicha w finale pokonał Szkotów (David Smith) 4:3. W 1986 po raz pierwszy rozegrano mały finał, wystąpiły tam drużyny Szwecji (Stefan Hasselborg) i Stanów Zjednoczonych (Steve Brown), brązowy medal wynikiem 7:2 zdobyli Amerykanie.
__BEZSPISU__
Wyniki.
Playoff.
Tie-breaker.
1.
2.

</doc>
<doc id="1647715" url="https://pl.wikipedia.org/wiki?curid=1647715" title="Louis Botha">
Louis Botha

Louis Botha (ur. 27 września 1872, zm. 27 sierpnia 1919) – południowoafrykański polityk i wojskowy, pierwszy premier tego kraju.
Był jednym z 13 dzieci Louisa Bothy i Salominy Adriany van Rooyen. W 1897 roku został członkiem parlamentu Transwalu, reprezentując okręg Vryheid. Dwa lata później walczył w II wojnie burskiej przeciwko Wielkiej Brytanii, m.in. dowodząc w bitwie na Spion Kop.
Kierował delegacją na rozmowy pokojowe z Brytyjczykami w 1902 i był sygnatariuszem traktatu w Vereeniging. Po wojnie był jednym z najbardziej wpływowych ludzi w Południowej Afryce, aktywnie angażował się w odbudowę kraju po wojnach burskich, a przez swoich rodaków był traktowany jako nieformalny przywódca Burów. 4 marca 1907 został premierem Transwalu, zaś 31 maja 1910 pierwszym premierem Związku Południowoafrykańskiego. W 1911, wraz z innym bohaterem wojen burskich, Janem Smutsem, stworzył Partię Południowoafrykańską (SAP).
Po I wojnie światowej kierował krótko brytyjską misją wojskową w Polsce w czasie wojny polsko-bolszewickiej. W czasie ustalania warunków traktatu wersalskiego bronił państw centralnych przed zbyt surowymi warunkami.
Botha zmarł na atak serca 27 sierpnia 1919.

</doc>
<doc id="1647716" url="https://pl.wikipedia.org/wiki?curid=1647716" title="Cmentarz ewangelicki w Tkaczewskiej Górze">
Cmentarz ewangelicki w Tkaczewskiej Górze

Cmentarz ewangelicki w Tkaczewskiej Górze – cmentarz znajdujący się w lesie na zachód od Tkaczewskiej Góry.
Cmentarz powstał najprawdopodobniej w XIX wieku. Do naszych czasów zachowało się kilkadziesiąt nagrobków z napisami w języku niemieckim oraz trzy filary z czerwonej cegły pomiędzy którymi zamontowane były niegdyś: brama wjazdowa i furta cmentarna. Sama metalowa brama znajduje się dziś na prywatnej posesji. Dziś obsadzony kiedyś dębami cmentarz wygląda jak enklawa liściastego lasu pośród sosen.

</doc>
<doc id="1647722" url="https://pl.wikipedia.org/wiki?curid=1647722" title="Vitolio Tipotio">
Vitolio Tipotio

Vitoli Tipotio (ur. 17 lipca 1975 w Uvea) – francuski lekkoatleta specjalizujący się w rzucie oszczepem.
Złoty medalista igrzysk śródziemnomorskich w 2005 roku. Uzyskał wówczas wynik 75,20. W tym samym roku zajął 4. lokatę superlidze pucharu Europy we Florencji, dwa lata później zajął 2. miejsce podczas tej imprezy, tym razem rozgrywanej w Monachium. Dwa razy startował w zimowym pucharze Europy w rzutach - Mersin 2005 (4. miejsce z wynikiem 76,46) oraz Tel Awiw 2006. Mistrz Francji z 2006, 2007 oraz 2009 roku. Rekord życiowy: 80,34 (14 lipca 2002, Saint-Étienne).

</doc>
<doc id="1647724" url="https://pl.wikipedia.org/wiki?curid=1647724" title="Blacktown">
Blacktown



</doc>
<doc id="1647725" url="https://pl.wikipedia.org/wiki?curid=1647725" title="Ca’ Da Mosto">
Ca’ Da Mosto

Ca’ da Mosto – pałac w Wenecji, nad Kanałem Grande. Jest przykładem architektury wenecko-bizantyjskiej. Oryginalną fasadę zdobią płyty dekoracyjne, ostrołuki oraz fryz w kształcie winorośli.
W tym XIII-wiecznym gmachu urodził się podróżnik Alvise de Mosto.

</doc>
<doc id="1647732" url="https://pl.wikipedia.org/wiki?curid=1647732" title="Feldflieger-Abteilung 8">
Feldflieger-Abteilung 8

Feldflieger-Abteilung Nr. 8 – FFA 8 jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona w Fliegerersatz Abteilung Nr. 1 i weszła w skład większej jednostki 2 Kompanii Batalionu Lotniczego Nr.4. 
Pierwszym dowódcą jednostki został kapitan Horst Jerrmann. W początkowym okresie działalności jednostka była przydzielona do XXI Korpusu Armijnego 6 Armii i stacjonowała na lotnisku w Buhl-Lorraine.
11 stycznia 1917 roku jednostka została przeformowana i zmieniona w FA8.
W jednostce służyli m.in. Herbert von Böckmann, Emil Machi, Raven Freiherr von Barnekow, Otto Kissenberth.

</doc>
<doc id="1647737" url="https://pl.wikipedia.org/wiki?curid=1647737" title="Koszykówka na Letniej Uniwersjadzie 2007">
Koszykówka na Letniej Uniwersjadzie 2007

Koszykówka na Letniej Uniwersjadzie 2007 odbyła się w dniach 7 - 18 sierpnia 2007.
Do rozdania były dwa komplety medali, po jednym w turnieju dla mężczyzn i kobiet.
W turnieju panów wystąpiły 24 zespoły, podzielone w pierwszej fazie na osiem grup po trzy zespoły zespoły.
W turnieju pań wystąpiło 16 zespołów, podzielonych w pierwszej fazie na cztery grupy po cztery zespoły.

</doc>
<doc id="1647739" url="https://pl.wikipedia.org/wiki?curid=1647739" title="Naemorhedus caudatus">
Naemorhedus caudatus



</doc>
<doc id="1647742" url="https://pl.wikipedia.org/wiki?curid=1647742" title="Goral chiński">
Goral chiński



</doc>
<doc id="1647750" url="https://pl.wikipedia.org/wiki?curid=1647750" title="Pokłon pasterzy (obraz Petera Paula Rubensa)">
Pokłon pasterzy (obraz Petera Paula Rubensa)

Pokłon pasterzy – obraz flamandzkiego malarza Petera Paula Rubensa namalowany ok. 1608 roku w tzw. okresie włoskim mistrza.
Historia obrazu.
Obraz został zakupiony do zbiorów Ermitażu w 1769 roku z drezdeńskiej kolekcji Brühla jako dzieło Cornelisa Schuta. W latach 1911–1916 obraz przypisywano innemu malarzowi Jacobowi Jordensowi. Prawdziwe autorstwo zostało ustalone w 1927 roku przez L. Bucharda, po ujawnieniu innego obrazu Rubensa z kościoła San Spiryto w Fermo, o tym samym tytule. Zanim obraz otrzymał swoją wersje Rubens namalował szkic "Dwóch pasterzy i mężczyzna w turbanie" wykonany piórem (139x150 mm) znajdujący się obecnie w Muzeum Fodor w Amsterdamie. Innym wariantem obrazu jest płótno znajdujące się w kościele Pawła w Antwerpii. Obraz z Ermitażu uznaje się za pierwowzór dla ołtarza w Fermo.
Tematyka obrazu.
Tematem obrazu jest motyw zaczerpnięty z Ewangelii św. Łukasza (2: 15-21) i dotyczy narodzenia Chrystusa. Dzieło powstało podczas pobytu Rubensa we Włoszech, co może tłumaczyć duże podobieństwo do stylu Correggia i jego obrazu "Święta Noc". Podobnymi elementami są anioł w górnej części obrazu, Madonna pochylona nad żłobkiem z którego bije światło oraz stojący pasterz i jego towarzysz zwrócony ku niemu, jak i pasterka ze wzniesioną dłonią. Odmiennymi elementami, jakie zastosował Rubens, jest trójkątna kompozycja obrazu, większe zgrupowanie postaci i przede wszystkim zmiana kierunku światła. W "Świętej Nocy" światło wydobywa z ciemności każdą postać, a w "Pokłonie" światło emanuje z kołyski oświetlając każda postać od frontu.
Wpływ malarstwa weneckiego widoczny jest w technice malarskiej, w swobodnym nakładaniu impastów i w tonacji głębokiej czerwieni.Postacie pasterzy były wzorowane na innych obrazach Rubensa z tego okresu: młody pasterz to podobna wersja postaci św. Maurusa z ołtarza z kościoła S. Maria in Vallicella, postać Józefa to ta sama postać co Józef z Arymatei z Piety i starzec z obrazu "Zuzanna i starcy" z Galerii Borghese z Rzymu.

</doc>
<doc id="1647753" url="https://pl.wikipedia.org/wiki?curid=1647753" title="Na rozdrożu">
Na rozdrożu

Crossroads (pol. Na rozdrożu lub Zaginiony blues) – film wyreżyserowany w 1986 roku przez Waltera Hilla.
Opis.
Film nawiązujący do tradycji bluesa. Utrzymana w nastrojowym tonie opowieść została zainspirowana historią życia znanych bluesmanów: Williego Browna i Roberta Johnsona. Występowali razem w Memphis na początku lat 30. Ich muzyka odznaczała się niesłychaną ekspresją. Robert Johnson był postacią otoczoną legendą; w jego biografii barwne fakty przeplatają się z licznymi mitami. Zginął w bliżej niewyjaśnionych okolicznościach w 1938 roku. Pozostawił po sobie 29 niezapomnianych utworów. Niektórzy twierdzą, że była jeszcze trzydziesta, zaginiona melodia.
Punktem wyjścia dla twórców filmu stał się ów zaginiony blues. Tę nieznaną melodię stara się odnaleźć 17-letni Eugene. Utalentowany muzycznie młodzieniec studiuje w słynnej nowojorskiej Juilliard School. Bardziej jednak interesuje się bluesem niż muzyką poważną. Eugene odnajduje w szpitalu w Harlemie starego, schorowanego bluesmana, Williego Browna. Przy jego pomocy chce odszukać zaginioną piosenkę. Razem z Williem wyrusza w fascynującą podróż do Missisipi, kolebki bluesa. W drodze poznają Frances, młodą dziewczynę, która uciekła z domu. Przez nią popadają w tarapaty, jednak wreszcie udaje się im dotrzeć do celu.

</doc>
<doc id="1647754" url="https://pl.wikipedia.org/wiki?curid=1647754" title="Mistrzostwa Świata w Biegach Przełajowych 1977">
Mistrzostwa Świata w Biegach Przełajowych 1977

5. Mistrzostwa Świata w Biegach Przełajowych - zawody lekkoatletyczne, które odbyły się w 1977 roku w niemieckim Düsseldorfie.

</doc>
<doc id="1647757" url="https://pl.wikipedia.org/wiki?curid=1647757" title="Gabriel Fabricius">
Gabriel Fabricius

Gabriel Fabricius (ur. 3 kwietnia 1575 w Niemodlinie) – pastor luterański, kaznodzieja i poeta.
Życiorys.
W latach od 1598 do 1608 roku był kapelanem i kaznodzieją książęcym w Cieszynie na dworze księcia Adama Wacława Cieszyńskiego. Był również jednym z nauczycieli pobierającego w tym czasie w Cieszynie nauki młodego Jerzego Trzanowskiego, zwanego później „Słowiańskim Lutrem”, pastora i tworzącego w języku czeskim oraz łacińskim pisarza religijnego. Dalsze losy Fabriciusa nie są dokładnie znane, wiadomo tylko że po zmianie w 1611 roku, wyznania przez księcia Adama Cieszyńskiego i wydaleniu z jego otoczenia wszystkich luterańskich duchownych, udał się do Koszyc, a później do Brzegu, gdzie ostatnia zapiska na jego temat wymienia go jako poetę. Dokładna data jego śmierci nie jest znana.

</doc>
<doc id="1647760" url="https://pl.wikipedia.org/wiki?curid=1647760" title="Rudra vina">
Rudra vina

Rudra vina (dewanagari: रुद्रवीणा, alternatywna nazwa: बीण "bīn"; ang.: rudra veena) – indyjski strunowy instrument szarpany, wykorzystywany w stylu północnoindyjskim klasycznej muzyki indyjskiej, tzw. muzyce hindustańskiej.
Rudra vina jest bardzo archaicznym instrumentem o bardzo długiej historii, rzadko obecnie wykorzystywanym. Straciła ona na popularności po wprowadzeniu na początku XIX w. "surbaharu", co pozwoliło sitarzystom na łatwiejsze wykonywanie "alapów" w powolnych ragach w typie "dhrupadu".
Konstrukcja.
Rudra vina posiada długi, drewniany lub bambusowy cylindryczny korpus o długości 150 cm, wsparty na dwóch dużych, okrągłych rezonatorach, wykonanych z wysuszonych i wydrążonych tykw. Posiada 24 podniesione progi.
Rudra vina stanowi jedną z trzech odmian viny, wykorzystywanych współcześnie. Pozostałe dwie to vićitra vina (muzyka hindustańska) oraz Saraswati vina (muzyka karnatacka).

</doc>
<doc id="1647770" url="https://pl.wikipedia.org/wiki?curid=1647770" title="Rejon baraniwski">
Rejon baraniwski



</doc>
<doc id="1647785" url="https://pl.wikipedia.org/wiki?curid=1647785" title="Rejon czudniwski">
Rejon czudniwski



</doc>
<doc id="1647786" url="https://pl.wikipedia.org/wiki?curid=1647786" title="Cmentarz żydowski w Sieradzu">
Cmentarz żydowski w Sieradzu

Cmentarz żydowski w Sieradzu – został założony w 1804 roku, należy obok krakowskiego i warszawskiego do najstarszych cmentarzy żydowskich w Polsce. Znajduje się przy obecnej ulicy Zakładników. Zajmuje powierzchnię 1,2 ha.
Historia.
Za zgodą władz pruskich Żydzi kupili za sto talarów 23 IX 1804 roku od właściciela donacji Dzigorzew, hr. Rittberga, morgę ziemi przy drodze z Sieradza do Wólki Dzierlińskiej.
Opis cmentarza.
Zachowały się jedynie fragmenty porozbijanych macew, ponieważ podczas drugiej wojny światowej Niemcy zdewastowali kirkut wykorzystując część kamiennych płyt nagrobnych do celów budowlanych. Utwardzona z nich została ul. 23 stycznia. W 2011 roku odzyskano kilka macew, które posłużyły do budowy schodów na ul. Krakowskie Przedmieście w Sieradzu. W 1986 r. Dawid Józefowicz ufundował symboliczny nagrobek rodziny Józefowiczów. W 2008 r. z inicjatywy Cezarego Zbrojewskiego na jednym z drzew pojawiła się tablica upamiętniająca dra Kazimierza Kempińskiego, zasłużonego lekarza i działacza społecznego. Pod koniec października 2012 r. na cmentarzu pojawiły się dwie macewy – nagrobki Jehudy syna Lejzora oraz kobiety o imieniu Szewa. Prawdopodobnie zostały one odnalezione na terenie miasta i przewiezione na cmentarz przez pragnącą zachować anonimowość osobę.
Na terenie kirkutu znajduje się obelisk ku czci dwudziestu zakładników, obywateli polskich zamordowanych w tym miejscu przez Niemców 14 listopada 1939 roku.

</doc>
<doc id="1647794" url="https://pl.wikipedia.org/wiki?curid=1647794" title="Miłorząb">
Miłorząb

Miłorząb ("Ginkgo") – rodzaj roślin z rodziny miłorzębowatych. Najstarsi znani przedstawiciele tego rodzaju żyli we wczesnej jurze. Jedynym współczesnym gatunkiem jest miłorząb dwuklapowy ("Ginkgo biloba"), uznawany za żywą skamieniałość.

</doc>
<doc id="1647797" url="https://pl.wikipedia.org/wiki?curid=1647797" title="Las pierwotny">
Las pierwotny

Las pierwotny – las, który nie został poddany bezpośrednim ani też pośrednim modyfikacjom ze strony człowieka; pierwotny ekosystem leśny.
Lasy pierwotne i naturalne cechują się znaczną odpornością biologiczną, bioróżnorodnością i tolerancją, a ich odtwarzanie odbywa się pod wpływem naturalnej sukcesji ekologicznej.
Las pierwotny a las naturalny.
Las naturalny różni się od pierwotnego tym, że człowiek pobiera z niego ograniczony użytek, jednak poza tym o składzie gatunkowym lasu decydują, podobnie jak w przypadku lasu pierwotnego, siły natury.
Według "Protokołu o zrównoważonej gospodarce leśnej do ramowej konwencji o ochronie i zrównoważonym rozwoju Karpat" Konwencji Karpackiej, las pierwotny (czyli dziewiczy) to rodzaj lasu naturalnego. Definicje z tego protokołu przyjęto również w dokumentach obiektu światowego dziedzictwa UNESCO Pradawne i pierwotne lasy bukowe Karpat i innych regionów Europy. Termin las naturalny obejmuje w nich dodatkowo pojęcia las pradawny i starodrzew.
Struktura.
W lesie pierwotnym ustala się dynamiczna równowaga pomiędzy populacjami zasiedlających go gatunków, a także równowagowa postać piramidy wieku w obrębie populacji poszczególnych gatunków (zobacz: demografia ekologiczna).
Drzewostan lasu pierwotnego starzeje się w sposób naturalny, zaś martwe drzewa są rozkładane przez saprotrofy. Powstałe w starodrzewie luki są szybko zasiedlane przez samosiejki (tak zwany nalot).
Zróżnicowanie gatunków flory i fauny w lasach pierwotnych jest znacznie wyższe niż w uprawach leśnych, a zwłaszcza monokulturach.
Ochrona.
Z uwagi na rozwój cywilizacji lasy pierwotne są rzadkością i w wielu państwach podlegają ochronie w ramach tworzonych parków narodowych i rezerwatów przyrody. Nawet pomimo braku bezpośredniej ingerencji w strukturę, lasy ulegają pośrednio wpływowi człowieka, m.in. w związku z zanieczyszczeniem środowiska, zmianami wynikającymi z prowadzonej gospodarki wodnej, a także ekspansją gatunków zawleczonych.
Ostatnie fragmenty nizinnych lasów pierwotnych na terenie Niżu Europejskiego znajdują się w Polsce i na Białorusi na terenie Puszczy Białowieskiej. W polskich górach las pierwotny występuje tylko we fragmentach, w najbardziej niedostępnych miejscach. W polskich Tatrach największe fragmenty pierwotnych lasów tworzą tzw. lasy urwiskowe, rosnące na bardzo stromych i niedostępnych stokach, w których wycinka drzew była nieopłacalna ze względów ekonomicznych.

</doc>
<doc id="1647800" url="https://pl.wikipedia.org/wiki?curid=1647800" title="Szymon Konarski">
Szymon Konarski



</doc>
<doc id="1647801" url="https://pl.wikipedia.org/wiki?curid=1647801" title="Derek Landy">
Derek Landy

Derek Landy (ur. w 1974 roku w Lusk) jest irlandzkim pisarzem i scenarzystą.
Za scenariusz filmu "Dead Bodies" w 2003 roku został nominowany do IFTA. Jego debiutancka powieść, "Kościany Przyjemniaczek", została opublikowana w 2007 roku. Za prawa do wydania książki wydawnictwo HarperCollins zapłaciło 1 milion funtów.
Landy ma także czarny pas w kenpō karate.

</doc>
<doc id="1647802" url="https://pl.wikipedia.org/wiki?curid=1647802" title="Sebring (Floryda)">
Sebring (Floryda)

Sebring – miasto w hrabstwie Highlands w stanie Floryda, USA. Miasto jest siedzibą władz hrabstwa Highlands. Populacja około 11 tys. mieszkańców (2007). Sebring jest siedzibą Sebring International Raceway, i gospodarzem corocznego 12 Hours of Sebring wyścigu samochodowego na wytrzymałość.
Demografia.
Według spisu z roku 2000, miasto zamieszkuje 9 667 osób, które tworzą 3 969 gospodarstwa domowe oraz 2 305 rodzin. Gęstość zaludnienia wynosi 727,6 osób/km2. Na terenie miasta znajduje się 5 024 budynków mieszkalnych o średniej częstości występowania na poziomie 378,1 budynków/km2. 75,81% ludności miasta to ludzie biali, 15,69% to czarni, 0,57% to rdzenni Amerykanie, 0,74% to Azjaci, 0,10% to mieszkańcy z wysp Pacyfiku, 5,06% to ludność innych ras, 2,02% to ludność wywodząca się z dwóch lub większej liczby ras, 11,00% to Hiszpanie lub Latynosi.
W mieście znajdują się 3 969 gospodarstwa domowe, z czego w 23,1% z nich znajdują się dzieci poniżej 18 roku życia. 42,0% gospodarstw domowych tworzą małżeństwa. 12,0% stanowią kobiety bez męża, a 41,9% to nie rodziny. 36,0% wszystkich gospodarstw składa się z jednej osoby. W 21,0% znajdują się samotne osoby powyżej 65 roku życia. Średnia wielkość gospodarstwa domowego wynosi 2,25 osoby, a średnia wielkość rodziny to 2,91 osoby.
Populacja miasta rozkłada się na 22,1% osób poniżej 18 lat, 7,9% osób z przedziału wiekowego 18-24 lat, 22,8% osób w wieku od 25 do 44 lat, 19,4% w wieku 45-64 lat i 27,7% osób które mają 65 lub więcej lat. Średni wiek mieszkańców wynosi 42 lat. Na każde 100 kobiet przypada 91,7 mężczyzn. Na każde 100 kobiet w wieku 18 lub więcej lat przypada 88,6 mężczyzn.
Średni roczny dochód w mieście na gospodarstwo domowe wynosi $23 555 a średni roczny dochód na rodzinę to $29 915. Średni roczny dochód mężczyzny to $21 799, kobiety $19 167. Średni roczny dochód na osobę wynosi $15, 125. 17,4 rodzin i 23,5% populacji miasta żyje poniżej minimum socjalnego, z czego 36,0% to osoby poniżej 18 lat a 12,0% to osoby powyżej 65 roku życia.
Klimat.
Temperatura w kolejnych miesiącach roku (w °C):

</doc>
<doc id="1647803" url="https://pl.wikipedia.org/wiki?curid=1647803" title="Cmentarz żydowski w Sulejowie">
Cmentarz żydowski w Sulejowie

Cmentarz żydowski w Sulejowie – został założony w 1864 i znajdował się przy obecnej ul. Podole. Uległ zniszczeniu podczas II wojny światowej. 

</doc>
<doc id="1647809" url="https://pl.wikipedia.org/wiki?curid=1647809" title="Hospicjum im. Ks. Eugeniusza Dutkiewicza">
Hospicjum im. Ks. Eugeniusza Dutkiewicza



</doc>
<doc id="1647813" url="https://pl.wikipedia.org/wiki?curid=1647813" title="Williamis Souza">
Williamis Souza



</doc>
<doc id="1647814" url="https://pl.wikipedia.org/wiki?curid=1647814" title="Zdzisław Birnbaum">
Zdzisław Birnbaum

Zdzisław Aleksander Birnbaum (ur. 28 lutego 1878 w Warszawie, zm. 27 września 1921 w Berlinie) – polski skrzypek, dyrygent oper i orkiestr symfonicznych żydowskiego pochodzenia. Dyrektor artystyczny - pierwszy dyrygent Filharmonii Warszawskiej (1911-1914, 1916-1918).
Życiorys.
Uczył się gry na skrzypcach, kształcił w Królewcu, Berlinie oraz w Brukseli. Był absolwentem brukselskiego Konserwatorium Muzycznego. Jego nauczycielami i mistrzami byli Jan Jakowski, Maks Brode, Carol Markees, Joseph Joachim, Jan Kruse, Eugène Ysaÿe. Od 1892 występował jako skrzypek wirtuoz. Powszechne uznanie jako skrzypek zyskał już w latach 90. XIX wieku po koncertach z Berlińską Orkiestrą Filharmoniczną. Koncertował w Europie i Stanach Zjednoczonych.
Od 1904 dyrygował orkiestrami symfonicznymi, m.in. w Hamburgu, Lozannie, Warszawie. Koncertmistrz orkiestr symfonicznych w Bostonie, „Manhattan Opera” w Nowym Jorku, Hamburgu. Prowadził m.in. opery: "Madame Butterfly" Giacomo Puccicniego, "Lohengrin" Richarda Wagnera, "Carmen" Georgesa Bizeta. 
W 1909 roku objął pozycję pierwszego dyrygenta Opery Manhattan w Nowym Jorku. Był profesorem Konserwatorium Muzycznego w Lozannie. Koncertując gościnnie z orkiestrami w Szwajcarii (Montreux, Vevey, Genewa) zyskał sobie miano "dyrygenta-czarodzieja". 
W 1911 roku został pierwszym dyrygentem Filharmonii Warszawskiej. W 1913 roku w Paryżu poprowadził IX Symfonię Ludwiga van Beethovena z zespołem liczącym 400 osób. 
W sezonie artystycznym 1915/1916 był dyrygentem Teatru Wielkiego - Opery Narodowej w Warszawie. 
Tłumaczył libretta operowe z niemieckiego na polski, a także przetłumaczył na niemiecki "Mazepę". Był kierownikiem muzycznym premiery opery Karola Roztworowskiego "Wesele" według Stanisława Wyspiańskiego wystawionej 24 lipca 1916 roku. W latach 1911–1914 i 1916–1918 był dyrektorem artystycznym - pierwszym dyrygentem Filharmonii Warszawskiej. 
W latach 1916-1921 odnosił wielkie sukcesy prowadząc orkiestry berlińskie. Miał rozległy repertuar, w którym szczególne miejsce przypadło dziełom Johannesa Brahmsa. Ostatni koncert dał 20 września 1921. W prasie inforowano, że podczas koncertu w filharmonii warszawskiej doznał ataku szału. Po zmaganiach z narastająca chorobą nerwową zmarł śmiercią samobójczą w Wannsee. W "Biuletynie" Filharmonii Warszawskiej zapisano, iż "odszedł wybitny wódz artystyczny orkiestry".

</doc>
<doc id="1647815" url="https://pl.wikipedia.org/wiki?curid=1647815" title="Dęby Wilczkowskie">
Dęby Wilczkowskie

Rezerwat przyrody „Dęby Wilczkowskie” – florystyczny rezerwat przyrody w województwie zachodniopomorskim, w powiecie szczecineckim, w gminie Szczecinek, 0,4 km na południe od jeziora Wilczkowo, 1 km na południowy zachód od Świątków (część miasta Szczecinek). Położony jest na terenie Obszaru Chronionego Krajobrazu Pojezierze Drawskie.
Rezerwat został utworzony na mocy zarządzenia Ministra Leśnictwa i Przemysłu Drzewnego z dnia 12 lipca 1974, na powierzchni 1,62 ha. Na mocy Rozporządzenia Nr 10/2004 Wojewody Zachodniopomorskiego z dnia 5 maja 2004 powiększono go do 3,09 ha. Obecnie podawana wielkość rezerwatu to 3,15 ha.
Celem ochrony rezerwatu, według obowiązującego aktu prawnego, jest „zachowanie fragmentu lasu liściastego ze stanowiskiem rzadkiej rośliny, złoci pochwolistnej "Gagea spathacea"”.
Przedmiotem ochrony jest starodrzew dębowy z kwaśną buczyną niżową ("Luzulo pilosae-Fagetum") i grądem subatlantyckim ("Stellario holosteae-Carpinetum betuli") z cennymi stanowiskami roślin chronionych i zagrożonych wyginięciem, przede wszystkim ze złocią pochwolistną oraz złocią małą, śnieżycą wiosenną, przytulią wonną, łuskiewnikiem różowym. Przy wschodniej granicy rezerwatu pomnik przyrody – lipa drobnolistna o wysokości 31 m i pierśnicy 151 cm.
Rezerwat znajduje się na terenie Nadleśnictwa Szczecinek (obręb leśny Szczecinek, leśnictwo Janowo). Nadzór nad rezerwatem sprawuje Regionalny Konserwator Przyrody w Szczecinie. Na mocy planu ochrony ustanowionego w 2007 roku (z późniejszymi zmianami), obszar rezerwatu objęty jest ochroną czynną.
Turystyka.
W Świątkach rozpoczyna się i kończy ścieżka przyrodnicza Las Klasztorny (długość 3,9 km).
Południową granicą rezerwatu prowadzą znakowane szlaki rowerowe:
Wszystkie szlaki rowerowe są okrężne, zaczynają się i kończą w Szczecinku.
W pobliżu ruiny schronów Wału Pomorskiego.

</doc>
<doc id="1647816" url="https://pl.wikipedia.org/wiki?curid=1647816" title="Rejon korostysziwski">
Rejon korostysziwski



</doc>
<doc id="1647817" url="https://pl.wikipedia.org/wiki?curid=1647817" title="Cmentarz żydowski w Kamieńsku">
Cmentarz żydowski w Kamieńsku

Cmentarz żydowski w Kamieńsku – zajmuje powierzchnię około 1,65 ha i uległ całkowitemu zniszczeniu podczas II wojny światowej. Nie wiadomo kiedy dokładnie został założony. Po wojnie teren kirkutu przeznaczono na cele budowlane.

</doc>
<doc id="1647818" url="https://pl.wikipedia.org/wiki?curid=1647818" title="Stare Bielsko (dzielnica Bielska-Białej)">
Stare Bielsko (dzielnica Bielska-Białej)



</doc>
<doc id="1647820" url="https://pl.wikipedia.org/wiki?curid=1647820" title="Ubuntu Cola">
Ubuntu Cola

Ubuntu Cola – gazowany napój bezalkoholowy zawierający kofeinę. Pierwsza Cola z Wielkiej Brytanii posiadająca certyfikat "Fairtrade". Zawartość produktów "Fairtrade" w napoju wynosi 96% (wyłączając wodę).
Producentem jest Ubuntu Trading Company Ltd., z siedzibą w Londynie. Certyfikat "Fairtrade", którym opatrzony jest ten produkt, jest gwarancją przestrzegania podczas jego produkcji zasad Sprawiedliwego Handlu, czyli między innymi: partnerskich stosunków handlowych, wyeliminowania pracy dzieci i pracy niewolniczej, wspierania zrównoważonej produkcji. Cola Ubuntu zawiera cukier trzcinowy "Fairtrade" produkowany w Malawi w spółdzielni "Kasinthula" oraz w Zambii w spółdzielni "Kaleya", którego produkcja pomaga lokalnym rolnikom w rozwoju ich działalności, zapewnia stabilną pracę i możliwość utrzymania rodzin z pracy ich własnych rąk.
Dodatkowo 15% dochodu ze sprzedaży swoich produktów producent przeznacza na dofinansowanie programów rozwojowych w Afryce, skierowanych m.in. do lokalnych społeczności oraz producentów cukru.
Jest sprzedawana w puszkach (0,33 l) oraz w butelkach plastikowych (0,5 l) i szklanych (0,275 l). Dostępna w Wielkiej Brytanii, Francji i Szwecji oraz przez Internet. 
Nazwa.
Nazwa napoju nawiązuje do filozofii Ubuntu. Wyrażenie "ubuntu" w afrykańskich językach z grupy "banthu" oznacza poczucie jedności i wspólnoty.
Ubuntu Cola nie jest w żaden sposób związana z dystrybucją systemu operacyjnego GNU/Linux – Ubuntu.

</doc>
<doc id="1647821" url="https://pl.wikipedia.org/wiki?curid=1647821" title="Di Naye Kapelye">
Di Naye Kapelye

Di Naye Kapelye – klezmerska grupa pochodząca z Węgier. 
Grupa gra stare żydowskie melodie na sposób, w jaki grano je w Europie Wschodniej przed II wojną światową. Muzycy uczą się sposobu grania od Żydów żyjących jeszcze w okolicach oraz od muzyków cygańskich. Di Naye Kapelye podtrzymuje żywą tradycję muzyki żydowskiej.
Członkowie grupy.
Di Naye Kapelye powstała w Budapeszcie w 1993 roku. Obecnie koncertuje w całej Europie.

</doc>
<doc id="1647824" url="https://pl.wikipedia.org/wiki?curid=1647824" title="Julian Stolarczyk">
Julian Stolarczyk

Julian Stolarczyk (ur. 8 stycznia 1929 w Warszawie, zm. 17 września 2007 w Gdańsku) – polski lekarz, nauczyciel akademicki związany z Akademią Medyczną w Gdańsku, działacz ruchu hospicyjnego.
Życiorys.
Jako harcerz brał udział w Powstaniu Warszawskim. Jego ojciec inżynier elektryk, kapitan Wojska Polskiego zginął w obozie koncentracyjnym w Oświęcimiu. Po zakończeniu wojny wraz z matką i rodzeństwem przyjechał do Gdańska. W 1947 roku ukończył I Liceum Ogólnokształcące, następnie w latach 1947-1952 studiował na Wydziale Lekarskim Akademii Medycznej, uzyskując dyplom lekarza z wyróżnieniem. Julian Stolarczyk specjalizację I stopnia w zakresie chorób wewnętrznych uzyskał w 1956. Pracę doktorską obronił w tym samym roku. Specjalizację z zakresu patomorfologii uzyskał w 1958 roku; habilitację z zakresu patomorfologii nerek w 1963 roku. Tytuł profesora zwyczajnego nadano mu w 1978 roku.
Stolarczyk przez 12 lat był przewodniczącym oddziału Gdańskiego Polskiego Towarzystwa Lekarskiego, odegrał rolę w tworzeniu Okręgowej Izby Lekarskiej w Gdańsku, był członkiem Sądu Lekarskiego tej izby. W latach 1992-1996 był przewodniczącym Wojewódzkiej Rady ds. Medycyny Paliatywnej i Hospicyjnej w Gdańsku i jednocześnie w latach 1993-1996 - członkiem Krajowej Rady Medycyny Paliatywnej przy Ministrze Zdrowia i Opieki Społecznej.
Z biegiem lat właśnie medycyna paliatywna stała się jego prawdziwą pasją. Był związany z gdańskim Hospicjum im. Ks. Eugeniusza Dutkiewicza SAC. Sam również zmarł z powodu zaawansowanej choroby nowotworowej 17 września 2007 roku. Pochowany na cmentarzu Srebrzysko w Gdańsku (rejon IX, kwatera profesorów, rząd 2).

</doc>
<doc id="1647825" url="https://pl.wikipedia.org/wiki?curid=1647825" title="Rejon małyński">
Rejon małyński



</doc>
<doc id="1647830" url="https://pl.wikipedia.org/wiki?curid=1647830" title="Rejon nowohradowołyński">
Rejon nowohradowołyński



</doc>
<doc id="1647835" url="https://pl.wikipedia.org/wiki?curid=1647835" title="Włocławker Leben">
Włocławker Leben

 
Włocławker Leben (jid. וולאצלאווקער לעבּען, "Życie Włocławskie") – włocławski tygodnik wydawany w języku jidysz w okresie międzywojennym

</doc>
<doc id="1647840" url="https://pl.wikipedia.org/wiki?curid=1647840" title="Szkło hialitowe">
Szkło hialitowe

Szkło hialitowe – rodzaj szkła. Cechą charakterystyczną szkła hialitowego jest jego czarna lub czerwona barwa i brak przezroczystości. 
Jego wynalazcą był Georges Bouquoy, znany również jako Jiří Buquoy – arystokrata czeski mający wykształcenie matematyczno-przyrodnicze. W 1817 i 1819 roku technika produkcji tego szkła została przez niego opatentowana. Szkło to produkowane było w latach 1820-1830 w należących do Georges'a Bouquoy hutach szkła, które znajdowały się w południowych Czechach.
W epoce popularności stylu biedermeier wyroby produkowane z tego szkła były bardzo poszukiwane i cenione. Były to przede wszystkim przedmioty dekoracyjne takie jak: wazony, flakony czy pucharki, choć produkowano zeń również drobne przedmioty użytkowe: szklanki, talerzyki, filiżanki, czy nawet całe serwisy. 
Wyroby ze szkła hialitowego zazwyczaj ozdabiane były poprzez szlifowanie i złocenie. Była to zarówno ornamentyka abstrakcyjna, jak i przedstawienia figuralne wzorowane na motywach dalekowschodnich (chinoiserie).

</doc>
<doc id="1647841" url="https://pl.wikipedia.org/wiki?curid=1647841" title="Agenor Muñiz">
Agenor Muñiz

Agenor Muñiz (23 lutego 1910 - 28 stycznia 1962) – piłkarz urugwajski, obrońca.
Jako piłkarz klubu Montevideo Wanderers wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Muñiz zagrał we wszystkich trzech meczach - z Peru, Chile i Argentyną.
Wciąż jako gracz klubu Wanderers wziął udział w turnieju Copa América 1937, gdzie Urugwaj zajął czwarte miejsce. Muñiz, będąc kapitanem drużyny, zagrał we wszystkich pięciu meczach - z Paragwajem, Peru, Chile, Brazylią i Argentyną.
Jako piłkarz klubu CA Peñarol wziął udział w turnieju Copa América 1942, gdzie Urugwaj kolejny raz zdobył mistrzostwo Ameryki Południowej. Muñiz zagrał we wszystkich sześciu meczach - z Chile, Ekwadorem, Brazylią, Paragwajem, Peru i Argentyną. Na przemian z Roberto Portą pełnił rolę kapitana zespołu.
W 1944 roku Muñiz razem z Peñarolem zdobył jedyny w swej karierze tytuł mistrza Urugwaju.
Od 14 grudnia 1933 roku do 4 kwietnia 1943 roku Muñiz rozegrał w reprezentacji Urugwaju 31 meczów i zdobył 1 bramkę.

</doc>
<doc id="1647842" url="https://pl.wikipedia.org/wiki?curid=1647842" title="Tour de France 1964">
Tour de France 1964

51. Tour de France rozpoczął się 22 czerwca w Rennes, a zakończył się 14 lipca 1964 roku w Paryżu. Wyścig składał się z 22 etapów. Cała trasa liczyła 4504 km. W klasyfikacji generalnej po raz piąty w karierze i czwarty z rzędu zwyciężył Francuz Jacques Anquetil. W klasyfikacji górskiej najlepszy był Hiszpan, Federico Bahamontes, w punktowej Holender Jan Janssen, a w klasyfikacji drużynowej zwyciężył zespół Pelforth. Najaktywniejszym kolarzem został Francuz Henry Anglade.
Drużyny.
W tej edycji TdF wzięło udział 12 drużyn:

</doc>
<doc id="1647847" url="https://pl.wikipedia.org/wiki?curid=1647847" title="Włocławker Wochenblat">
Włocławker Wochenblat

 
Włocławker Wochenblat (jid. וולאָצלאַווקער וואָכענבּלאַט, "Tygodnik Włocławski") – włocławski tygodnik wydawany w języku jidysz w okresie międzywojennym
W 1926 r. siedziba redakcji mieściła się przy ul. Cyganka 20, redaktorem czasopisma był wówczas Samuel Srebrnik.

</doc>
<doc id="1647852" url="https://pl.wikipedia.org/wiki?curid=1647852" title="Włocławker Togblat">
Włocławker Togblat

Włocławker Togblat (jid. וולאצלאווקער טאגבּלאט, "Dziennik Włocławski") – włocławski dziennik wydawany w języku jidysz w okresie międzywojennym.
Zaczął ukazywać się w 1919 r., oprócz Włocławka swoim zasięgiem obejmował również Płock i Kutno. W stosunkowo krótkim czasie zaprzestano wydawania tego czasopisma.

</doc>
<doc id="1647856" url="https://pl.wikipedia.org/wiki?curid=1647856" title="Taekwondo na Letniej Uniwersjadzie 2007 – kategoria powyżej 84 kilogramów mężczyzn">
Taekwondo na Letniej Uniwersjadzie 2007 – kategoria powyżej 84 kilogramów mężczyzn

Zawody w taekwondo w kategorii powyżej 84 kilogramów mężczyzn odbyły się 9 sierpnia w hali Thammasat University.
W stawce 17 zawodników satrtował jeden Polak Karol Franz. Odpadł jednak w pierwszej rundzie.
Złoto wywalczył Koreańczyk Heo Jung-nyoung. Srebro dla Włocha Leonardo Basile, a brązowy medal przypadł: Mortezie Rostami i Salvadrowi Perezowi.
Linki zewnętrzne.
Kategoria powyżej 84 kilogramów mężczyzn

</doc>
<doc id="1647858" url="https://pl.wikipedia.org/wiki?curid=1647858" title="Otto Brauneck">
Otto Brauneck

Otto Brauneck (ur. 27 lutego 1896, zm. 26 lipca 1917) – as lotnictwa niemieckiego Luftstreitkräfte z 10 potwierdzonymi zwycięstwami w I wojnie światowej oraz 5 niepotwierdzonymi.
Służbę w lotnictwie rozpoczął w jednostce rozpoznawczej FFA 69 w Macedonii. W jednostce odniósł 4 potwierdzone zwycięstwa, pierwsze we wrześniu 1916 roku. W styczniu 1917 roku został przeniesiony do eskadry myśliwskiej Jagdstaffel 25, gdzie odniósł kolejne 3 potwierdzone i 4 niepotwierdzone zwycięstwa. Został odznaczony Orderem Rodu Hohenzollernów 19 stycznia 1917 roku. Od 20 kwietnia przeniesiony został do Jagdstaffel 11, w której służył do swojej śmierci w walce w dniu 26 lipca 1917 roku. Został zestrzelony przez angielskiego asa, kapitana Noela Webba z 70 Eskadry RFC.

</doc>
<doc id="1647860" url="https://pl.wikipedia.org/wiki?curid=1647860" title="Hipermnezja">
Hipermnezja

Hipermnezja (gr. "hipermnesia", ang. "highly superior autobiographical memory" (HSAM)) – wybitna pamięć autobiograficzna, czyli zdolność pamięci do nieograniczonego odtwarzania utrwalonych śladów przeżyć psychicznych, pojawiająca się u niektórych ludzi w trakcie hipnozy lub przeżyć z pogranicza śmierci, a także niezwykle rzadko u osób świadomych (odnotowano sześć takich przypadków, m.in. Jill Price, Bob Petrell, Brad Williams, Rick Baron, Daniel McCartney).
Syndrom hipermnezji objawia się umiejętnością pamięci do odtwarzania dowolnych przeżyć już od czasów dzieciństwa, od wieku kilku, kilkunastu lat. Tego typu pamięć ograniczona jest jednak głównie do przeżyć autobiograficznych (pamięć epizodyczna), w przeciwieństwie do pamięci mnemonistów (np. Salomon Szereszewski) lub osób z zespołem sawanta (np. Kim Peek), którzy przy użyciu wyobraźni i synestezji potrafią zapamiętać teoretycznie nieograniczoną liczbę dowolnych informacji (pamięć semantyczna).

</doc>
<doc id="1647861" url="https://pl.wikipedia.org/wiki?curid=1647861" title="Agenor Muniz">
Agenor Muniz



</doc>
<doc id="1647871" url="https://pl.wikipedia.org/wiki?curid=1647871" title="Gojirazaur">
Gojirazaur



</doc>
<doc id="1647872" url="https://pl.wikipedia.org/wiki?curid=1647872" title="Gojirasaurus">
Gojirasaurus



</doc>
<doc id="1647876" url="https://pl.wikipedia.org/wiki?curid=1647876" title="Dratów (jezioro)">
Dratów (jezioro)

Dratów lub "Łokietek" – jezioro na Równinie Łęczyńsko-Włodawskiej, położone w gminie Ludwin, w powiecie łęczyńskim, w woj. lubelskim.
Dratów jest zbiornikiem (jeziorem) sztucznym, zasilanym wodą z kanału Wieprz-Krzna. Ma około 107 ha powierzchni. Głębokość od 0,5 do 2,5 metra. Brzeg ze sztucznego nasypu pokryty betonowymi płytami, porośnięty trzciną i sitowiem . Jezioro nie posiada kąpieliska, ale stanowi miejsce zawodów wędkarskich. Nad jeziorem położona jest wieś Dratów.

</doc>
<doc id="1647881" url="https://pl.wikipedia.org/wiki?curid=1647881" title="Geminio Ognio">
Geminio Ognio

Geminio Ognio (ur. 13 grudnia 1917 w Recco, zm. 28 października 1990 w Rzymie) – włoski piłkarz wodny. Dwukrotny medalista olimpijski.
W 1948 w Londynie wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Był mistrzem Europy w 1947.

</doc>
<doc id="1647893" url="https://pl.wikipedia.org/wiki?curid=1647893" title="Zofia Taubwurcel">
Zofia Taubwurcel



</doc>
<doc id="1647899" url="https://pl.wikipedia.org/wiki?curid=1647899" title="Obszary">
Obszary

Obszary to:

</doc>
<doc id="1647901" url="https://pl.wikipedia.org/wiki?curid=1647901" title="Ermenegildo Arena">
Ermenegildo Arena

Ermenegildo "Gildo" Arena (ur. 25 lutego 1921 w Neapolu, zm. 8 lutego 2005 w Neapolu) – włoski piłkarz wodny i pływak, dwukrotny medalista olimpijski.
W 1948 w Londynie wspólnie z kolegami został mistrzem olimpijskim. Cztery lata później znalazł się wśród brązowych medalistów igrzysk. Był mistrzem Europy w 1947. Sześciokrotnie był mistrzem Włoch, tytuły mistrza kraju zdobywał także w konkurencjach pływackich.

</doc>
<doc id="1647903" url="https://pl.wikipedia.org/wiki?curid=1647903" title="Gildo Arena">
Gildo Arena



</doc>
<doc id="1647905" url="https://pl.wikipedia.org/wiki?curid=1647905" title="Egipt na Letniej Uniwersjadzie 2007">
Egipt na Letniej Uniwersjadzie 2007

Egipt na Letniej Uniwersjadzie w Bangkoku reprezentowało 32 zawodników. Egipcjanie zdobyli jeden złoty i jeden srebrny medal.

</doc>
<doc id="1647907" url="https://pl.wikipedia.org/wiki?curid=1647907" title="Wyspy Świętego Piotra i Pawła">
Wyspy Świętego Piotra i Pawła

Wyspy Świętego Piotra i Pawła (port. "Arquipélago de São Pedro e São Paul") – archipelag niewielkich, skalistych wysepek należących do Brazylii, leżący ok. 1000 km na wschód od jej wybrzeża, na Oceanie Atlantyckim. Wyspy administracyjnie przynależą do brazylijskiego stanu Pernambuco. Archipelag składa się z 5 wysepek i wielu skał:
Średnica archipelagu nie przekracza 250 m. Na największej wysepce znajduje się sezonowa stacja naukowa. Wysepki nie są zamieszkane, nie ma na nich źródeł wody. Archipelag został odkryty 20 kwietnia 1511 przez armadę karawel, dowodzonych przez kapitana dom Garcia de Noronha, kiedy to jeden ze statków, "São Pedro" („Św. Piotr”) wpadł na skałę.
16 lutego 1832 wyspy odwiedził Karol Darwin, podczas pierwszego etapu podróży dookoła świata na HMS Beagle. Darwin słusznie zauważył, że wysepki te nie są pochodzenia wulkanicznego, lecz wyniesionym uskokiem tektonicznym.
Wyspy odwiedził również Ernest Shackleton podczas ostatniej wyprawy do Antarktyki w 1921–1922.
13 października 1965 wyspy badała załoga polskiego jachtu "s/y Śmiały", w drodze do Brazylii, podczas wyprawy Polskiego Towarzystwa Geograficznego dookoła Ameryki Południowej.

</doc>
<doc id="1647923" url="https://pl.wikipedia.org/wiki?curid=1647923" title="Paratha">
Paratha

Paratha, parantha, paratta, porotta, prontha () - płaski chlebek indyjski, zrobiony z razowej mąki pszenicznej (ata), smażony w ghi lub oleju. Wywodzi się pierwotnie prawdopodobnie z Pendżabu, obecnie popularny jest na całym subkontynencie indyjskim i w innych krajach Azji. Istnieją niezliczone odmiany, wiele z nich nadziewanych. Za nadzienie służą najczęściej ziemniaki, różne kombinacje warzyw lub ser.

</doc>
<doc id="1647928" url="https://pl.wikipedia.org/wiki?curid=1647928" title="Paul von Osterroht">
Paul von Osterroht

Paul Henning Aldabert Theodor von Osterroht (ur. 13 września 1887, zm. 23 kwietnia 1917) – as lotnictwa niemieckiego Luftstreitkräfte z 7 potwierdzonymi zwycięstwami w I wojnie światowej, dowódca Jagdstaffel 12.
Był synem kapitana dragonów. Służbę rozpoczął w 1906 w 152 Pułku Piechoty w Malborku. 13 kwietnia 1912 został wysłany na szkolenie pilotażu w Gocie i 9 października uzyskał licencję pilota nr 305. Służył w BAO jako pilot. W 1916 został przeniesiony do jednostki bojowej Kasta 1. 6 października 1916 został mianowany pierwszym dowódcą nowo utworzonej eskadry myśliwskiej Jagdstaffel 12. Eskadrą dowodził do 23 kwietnia 1917, kiedy poniósł śmierć w walce w okolicy Cambrai.

</doc>
<doc id="1647929" url="https://pl.wikipedia.org/wiki?curid=1647929" title="Zapalenia stawów z zajęciem stawów kręgosłupa">
Zapalenia stawów z zajęciem stawów kręgosłupa

Zapalenia stawów z zajęciem stawów kręgosłupa, zwane także spondyloartropatiami - grupa chorób, których wspólną cechą jest występowanie zapalenia stawów obwodowych, zapalenia stawów krzyżowo-biodrowych, stawów kręgosłupa. U chorych nie stwierdza się czynnika reumatoidalnego, natomiast często stwierdza się obecność antygenu B27.
Do spondyloartropatii zalicza się;
Na początku XXI w., dzięki rozwojowi badań nad spondyloartropatiami, zaktualizowano rekomendację dotyczące leczenia tego typu chorób.

</doc>
<doc id="1647931" url="https://pl.wikipedia.org/wiki?curid=1647931" title="Smółka uranowa">
Smółka uranowa



</doc>
<doc id="1647934" url="https://pl.wikipedia.org/wiki?curid=1647934" title="Daniel Ballart">
Daniel Ballart

Daniel Ballart Sans (ur. 17 marca 1973 w Barcelonie) − hiszpański piłkarz wodny. Dwukrotny medalista olimpijski.
Mierzący 178 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał także udział w IO 2000 i IO 2004. Był medalistą mistrzostw Europy i świata.

</doc>
<doc id="1647935" url="https://pl.wikipedia.org/wiki?curid=1647935" title="Indianapolis 500 1911">
Indianapolis 500 1911

Indianapolis 500 1911 – 1. edycja 500-milowego wyścigu rozegranego na torze Indianapolis Motor Speedway odbyła się 30 maja 1911 roku. Pierwszy w historii wyścig na tak dużym dystansie.

</doc>
<doc id="1647938" url="https://pl.wikipedia.org/wiki?curid=1647938" title="Maria Macieszyna">
Maria Macieszyna

Maria Macieszyna, z domu Ehrlich, primo voto Kunklowa (ur. 31 października 1869 w Płocku, zm. 30 lipca 1953 w Płocku) – polska nauczycielka i publicystka, zasłużona działaczka Towarzystwa Naukowego Płockiego.
Życiorys.
Była córką płockiego lekarza Marcina Ehrlicha. Z domu rodzinnego, w którym pobierała pierwsze nauki, wyniosła polskie nastawienie patriotyczne (mimo obcych korzeni rodziców – ojciec pochodził z Kurlandii). Naukę kontynuowała na pensji żeńskiej Folkersmanowej, uzyskując dyplom nauczycielki i przez pewien czas zajmując się pracą pedagogiczną na pensji. Uczyła także na tajnych kompletach. 
W 1892 poślubiła ziemianina Eugeniusza Kunkla, właściciela majątku Drobin; wraz z mężem odbyła kilka podróży po Europie. Udzielała się aktywnie w stowarzyszeniach kulturalnych i oświatowych, w Drobinie zainicjowała działanie szkoły elementarnej. Zajęła się także działalnością literacką, była płodną publicystką pisma "Echa Płockie i Łomżyńskie", gdzie publikowała artykuły dotykające takich zagadnień, jak równość społeczna, filantropia, emancypacja kobiet. Wśród jej publikacji były też utwory beletrystyczne.
Po śmierci pierwszego męża wyszła za mąż w 1909 za lekarza i społecznika Aleksandra Macieszę. Powróciła wówczas na stałe do Płocka, należąc do gorliwych propagatorek kultury i blisko współpracując z mężem w działalności na rzecz Towarzystwa Naukowego Płockiego (krótko przez zawarciem małżeństwa Maciesza doprowadził do reaktywacji Towarzystwa i pełnił przez wiele lat funkcję jego prezesa). Ogłosiła kilka publikacji o tematyce regionalnej, m.in. "Katedra Płocka" (Płock 1914), "Płock w malarstwie" (Płock 1914), "Ziemia Płocka, ogrodem Polski" (Płock 1917). Wspólnie z mężem napisała trzykrotnie wznawiany "Przewodnik po Płocku" (pierwsze wydanie w 1914) oraz prowadziła dokumentację etnograficzną strojów ludowych okolic Płocka. Wiele artykułów zamieściła w prasie regionalnej. Była też autorką opublikowanego pośmiertnie w roku 1996 "Pamiętnika Płocczanki", zawierającego obserwacje z lat I wojny światowej. Wspierała finansowo budowę I Gimnazjum Polskiego w Płocku. 
W okresie okupacji hitlerowskiej dotknięta została represjami. W październiku 1945 owdowiała po raz drugi. Zmarła 30 lipca 1953 w Płocku, pochowana została tamże na cmentarzu katolickim przy alei Kobylińskiego.
We wrześniu 2003 na mocy uchwały Rady Miasta Płocka imię Marii Macieszyny nadano płockiemu Miejskiemu Przedszkolu nr 1 (przy ulicy Kościuszki).

</doc>
<doc id="1647939" url="https://pl.wikipedia.org/wiki?curid=1647939" title="Felt (zespół muzyczny)">
Felt (zespół muzyczny)

Felt – brytyjski zespół alternatywny, aktywny w latach 80.
Jedyni stali członkowie to Lawrence i Gary Ainge (Ainge nie jest wymieniony jako współtwórca pierwszego albumu Felt, ponieważ Lawrence nagrał go solowo, zanim powstał zespół). Felt jest często przywoływany jako główna inspiracja muzyka Belle and Sebastian Stuarta Murdocha i amerykańskiego The Tyde.

</doc>
<doc id="1647946" url="https://pl.wikipedia.org/wiki?curid=1647946" title="Jordi Sans">
Jordi Sans

Jordi Sans Juan (ur. 3 sierpnia 1965 w Barcelonie) - hiszpański piłkarz wodny. Dwukrotny medalista olimpijski.
Mierzący 180 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał także udział w IO 84, IO 88 i IO 2000 (pięć startów). Był medalistą mistrzostw świata (złoto w 1998).

</doc>
<doc id="1647950" url="https://pl.wikipedia.org/wiki?curid=1647950" title="Nagroda im. Olofa Palmego">
Nagroda im. Olofa Palmego

Nagroda im. Olofa Palmego − nagroda ustanowiona 6 lutego 1987 dla uczczenia pamięci zamordowanego szwedzkiego premiera Olofa Palmego, przyznawana co roku w Sztokholmie przez Fundację Olofa Palmego za walkę o pokój, działania przeciwko rasizmowi i ksenofobii. Laureat otrzymuje honorowy dyplom oraz 75 tys. USD.

</doc>
<doc id="1647954" url="https://pl.wikipedia.org/wiki?curid=1647954" title="Serologicznie ujemne zapalenie stawów z ciastowatym obrzękiem">
Serologicznie ujemne zapalenie stawów z ciastowatym obrzękiem

Serologicznie ujemne zapalenie stawów z ciastowatym obrzękiem − szczególna postać zapalenia stawów, występująca w wieku podeszłym, częściej u mężczyzn niż kobiet.
Stan zapalny obejmuje zwykle duże stawy a zmianom towarzyszy "ciastowaty" obrzęk. Choroba często koreluje z obecnością antygenu HLA-B27. Choroba nie powoduje zmian, które mogłyby być uwidocznione w badaniu radiologicznym.
Choroba ma tendencję do samoistnego ustępowania, w niektórych przypadkach może powodować przetrwałe przykurcze w stawach.
Choroba jest uważana za zespół paraneoplastyczny.

</doc>
<doc id="1647957" url="https://pl.wikipedia.org/wiki?curid=1647957" title="Adeopapposaurus">
Adeopapposaurus

Adeopapposaurus – rodzaj prozauropoda z rodziny masospondyli (Massospondylidae) żyjącego we wczesnej jurze na terenie współczesnej Ameryki Południowej. Znane są cztery niekompletne szkielety – w tym dwie czaszki – odkryte na terenie formacji Cañón del Colorado w prowincji San Juan w Argentynie. Holotyp (PVSJ 610) obejmuje czaszkę oraz większość przedniej części szkieletu, do stawu biodrowego. Spośród wszystkich znanych południowoamerykańskich bazalnych zauropodomorfów materiał kopalny "Adeopapposaurus" jest najbardziej kompletny. Długość całego zwierzęcia szacuje się na około 3 m. Skamieniałości "Adeopapposaurus" zostały początkowo uznane za szczątki masospondyla, jednak w 2009 roku Ricardo N. Martínez przypisał je do odrębnego gatunku "A. mognai". Od "Massospondylus" odróżnia go budowa żuchwy i kości przedszczękowej oraz obecność dodatkowego kręgu szyjnego. Autapomorfie "Adeopapposaurus" obejmują głównie budowę czaszki. Zawiera ona szereg przystosowań do roślinożerności – budowa kości przedszczękowych i zębowych wskazuje na obecność rogowego dzioba zarówno na szczęce, jak i na żuchwie; wcześniej tego typu cecha znana była jedynie u "Riojasaurus". Analiza kladystyczna przeprowadzona przez Martíneza zasugerowała, że "Adeopapposaurus" jest taksonem siostrzanym dla "Massospondylus".
Nazwa rodzajowa "Adeopapposaurus" pochodzi od łacińskich słów "adeo" („daleko”) i "pappo" („jedzenie”) oraz "saurus" („jaszczur”), co odnosi się do długiej szyi i roślinożerności tego dinozaura. Epitet gatunkowy gatunku typowego, "mognai", pochodzi od Mogny w prowincji San Juan, gdzie odkryto skamieniałości "A. mognai".

</doc>
<doc id="1647958" url="https://pl.wikipedia.org/wiki?curid=1647958" title="Adeopapposaurus mognai">
Adeopapposaurus mognai



</doc>
<doc id="1647960" url="https://pl.wikipedia.org/wiki?curid=1647960" title="Windows dressing">
Windows dressing

Windows dressing (ang. dosł. „dekoracja witryny [sklepowej]”, przen. „mydlenie oczu”) – określenie oznaczające dwa zjawiska związane z podwyższaniem wartości aktywów.
Sztuczne podciągnięcie wartości kursów papierów wartościowych, np. akcji, na koniec okresów rozliczeniowych (zazwyczaj na koniec kwartału lub roku kalendarzowego) w celu poprawy efektywności zarządzania notowanymi na giełdzie aktywami. Zainteresowane są tym przede wszystkim fundusze inwestycyjne, które mogą pochwalić się odpowiednio wyższymi stopami zwrotu. Nie jest to jednak w ich przypadku praktyka w pełni legalna – taką byłaby np. zmiana struktury portfela, aby zawierał on najatrakcyjniejsze z punktu widzenia inwestorów aktywa. Podobne rezultaty może przynieść dokonywanie krótkoterminowych inwestycji w aktywa niezgodne z profilem danego funduszu, choć przynoszące wyższe zwroty, a następnie pozbywanie się ich tuż przed okresem raportowym.
Poprawianie legalnymi środkami, poprzez odpowiednie działania, prezentowanych aktywów i pasywów w sprawozdaniu finansowym w celu stworzenia wrażenia dobrej sytuacji majątkowo-kapitałowej spółki. Do działań tych można zaliczyć m.in. zmianę metod wyceny aktywów czy określony zakres ujawniania i sposób prezentacji instrumentów finansowych.

</doc>
<doc id="1647961" url="https://pl.wikipedia.org/wiki?curid=1647961" title="Gallirallus owstoni">
Gallirallus owstoni



</doc>
<doc id="1647962" url="https://pl.wikipedia.org/wiki?curid=1647962" title="Pałac Schaffgotschów we Wrocławiu">
Pałac Schaffgotschów we Wrocławiu

Pałac Schaffgotschów we Wrocławiu przy ul. Kościuszki 34 – willa, wzniesiona w 1890 na polecenie Hansa Ulryka von Schaffgotscha (z tzw. górnośląskiej linii rodu Schaffgotschów) według projektu K. Heidenreicha w wyniku rozbudowy starszego obiektu – domu G. van Heesa, który znajdował się tu od 1862 roku. Schaffgotschowie kupili parcelę w 1887 i polecili rozbudowę domu do trójskrzydłowego pałacu w stylu renesansowym, z wieżą, licznymi wykuszami, lukarnami itp. Elewacja licowana jest czerwoną cegłą z jasnymi piaskowcowymi detalami; przed frontem pałacu znajduje się dziedziniec, na tyłach był ogród, pierwotnie w stylu angielskim.
Hans Ulryk von Schaffgotsch zmarł w 1915; po jego śmierci właścicielem pałacu została gmina ewangelicka z parafii św. Marii Magdaleny.
W czasie oblężenia "Festung Breslau" uszkodzony, po odbudowie we władaniu miasta, wykorzystywany był do celów mieszkalnych. W roku 1956 miasto przekazało budynek Zrzeszeniu Studentów Polskich, które urządziło w nim klub studencki "Pałacyk". W 1972 wybuchł tu pożar; przeprowadzony remont zakończył się w roku 1975 i od tego czasu budynek jest wykorzystywany do różnych celów kulturalnych (znajdowało się tu m.in. kino, zlikwidowane w 2003) i rozrywkowych (popularna dyskoteka w latach 90, pub "Samo Życie" oraz klub bilardowo-snookerowy). W 2012 roku nieruchomość została sprzedana firmie z wietnamskim kapitałem TH Invest.

</doc>
<doc id="1647966" url="https://pl.wikipedia.org/wiki?curid=1647966" title="Flexxip (album)">
Flexxip (album)

"Flexxip" – pierwsza płyta (nielegal) polskiego składu hip-hopowego Flexxip wydana w 2002 roku. Gościnnie na płycie wystąpili Pezet i Dizkret. Utwór "Flexxstyl" w innej wersji znalazł się na składance JuNouMi.
Pochodząca z albumu piosenka "Laaadies" znalazła się na liście 120 najważniejszych polskich utworów hip-hopowych według serwisu T-Mobile Music.

</doc>
<doc id="1647968" url="https://pl.wikipedia.org/wiki?curid=1647968" title="Morne Diablotin">
Morne Diablotin



</doc>
<doc id="1647971" url="https://pl.wikipedia.org/wiki?curid=1647971" title="Nikołaj Kardaszow">
Nikołaj Kardaszow

Nikołaj Siemionowicz Kardaszow (ros. Никола́й Семёнович Кардашёв; ur. 25 kwietnia 1932 w Moskwie, zm. 3 sierpnia 2019) – radziecki i rosyjski astrofizyk i radioastronom, zastępca dyrektora Rosyjskiego Instytutu Badań Kosmicznych przy Rosyjskiej Akademii Nauk.
Kardaszow ukończył studia na Uniwersytecie Moskiewskim w 1955 roku. Doktorat obronił w roku 1962. Jego mentorem był Iosif Szkłowski.
W trakcie badań kwazaru CTA-102 pod kątem oznak technologicznych pozaziemskich cywilizacji sformułował tezę, że we Wszechświecie mogą istnieć cywilizacje wyprzedzające nas o miliony, a nawet miliardy lat. Rezultatem jego pracy była zaproponowana w 1964 roku skala Kardaszowa. W tym samym roku zorganizował w Biurakańskim Obserwatorium Astrofizycznym pierwszą sowiecką konferencję na temat komunikacji z pozaziemską inteligencją.
Pochowany na Cmentarzu Trojekurowskim w Moskwie.
Był dwukrotnym laureatem Nagrody Państwowej ZSRR (1980 i 1988) i kawalerem Orderu Honoru (2011).

</doc>
<doc id="1647972" url="https://pl.wikipedia.org/wiki?curid=1647972" title="Pałac Sagera">
Pałac Sagera

Pałac Sagera (szw. "Sagerska palatset" lub "Sagerska huset") – pałac znajdujący się w stolicy Szwecji Sztokholmie, oficjalna rezydencja premiera Szwecji. 
Jego budowę rozpoczęto w 1640. W 1880 budynek został kupiony przez braci Sager i w 1893 Robert Sager przebudował pałac w stylu francuskiego rokoko, którą to formę obiekt zachował do czasów współczesnych. Pałac był w rękach rodziny do 1986.
Rząd szwedzki nabył budynek w 1988. Do tego czasu był nazywany pałacem. Premier Ingvar Carlsson stwierdził, że mieszkanie w pałacu jest wbrew jego przekonaniom politycznym i budynek od tego czasu oficjalnie nazywany jest Domem Sagera. 

</doc>
<doc id="1647973" url="https://pl.wikipedia.org/wiki?curid=1647973" title="Chiredzi">
Chiredzi

Chiredzi − miasto w południowo−wschodnim Zimbabwe, leżące w prowincji Masvingo.
Chiredzi jest ważnym ośrodkiem przemysłu cukrowego, który jest podstawą gospodarki miasta. W mieście znajduje się też szpital, będący regionalnym centrum leczenia AIDS oraz misja katolicka. Największym pracodawcą w mieście jest przedsiębiorstwo cukrownicze "Hippo Valley Estate". Miasto liczy 31 971 mieszkańców (2013).

</doc>
<doc id="1647978" url="https://pl.wikipedia.org/wiki?curid=1647978" title="Eiffel Flats">
Eiffel Flats

Eiffel Flats - wioska w Zimbabwe, położona 7 km od miasta Kadoma. Założona w 1905 w związku z rozwojem przemysłu wydobywczego złota w okolicy. Na terenie znajdowały się 2 kopalnie, które obecnie są zamknięte, choć złoto jest nadal wydobywane.

</doc>
