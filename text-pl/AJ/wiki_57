<doc id="1650262" url="https://pl.wikipedia.org/wiki?curid=1650262" title="SliTaz">
SliTaz

SliTaz GNU/Linux – dystrybucja Linuksa typu Live CD.
Spośród innych dystrybucji wyróżnia się niewielkim rozmiarem – obraz płyty zajmuje 50 MB.
Funkcjonalność.
Slitaz korzysta z graficznego serwera Xvesa, co zapewnia kompatybilność z szeroką gamą kart graficznych. Lekki menadżer okien Openbox zapewnia niewielkie zużycie zasobów komputera. Dystrybucja obsługuje karty dźwiękowe (ALSA), przewodowe i bezprzewodowe karty sieciowe, zapewnia obsługę standardu USB oraz kart PCMCIA.
Przy uruchamianiu cała zawartość płyty zostaje rozpakowana i skopiowana do pamięci RAM, dzięki czemu po uruchomieniu zwalnia się miejsce w napędzie CD-ROM. Istnieje możliwość zainstalowania systemu na pendrivie lub dysku twardym.
Dystrybucja publikowana jest w dwóch odmianach: stable (wersja stabilna) oraz cooking (wersje rozwojowe, 32 i 64-bitowe). Istnieje również wersja dla Raspbery Pi Model 1.
Pakiety.
Funkcjonalność systemu można rozszerzyć za pomocą pakietów ściąganych z repozytorium poprzez graficzny lub tekstowy menedżer pakietów.
Uruchamianie.
SliTaz może być ładowany z:

</doc>
<doc id="1650263" url="https://pl.wikipedia.org/wiki?curid=1650263" title="Szczyt NATO">
Szczyt NATO

Szczyt NATO – szczyt międzynarodowy, jedna z platform współpracy państw – członków Sojuszu Północnoatlantyckiego na szczeblu szefów państw i rządów, która stwarza możliwość do oceny i wyznaczenia strategicznych kierunków działalności paktu.
Szczyty NATO nie są regularnymi spotkaniami, lecz stanowią ważne punkty w procesie decyzyjnym paktu. Ich zadaniem może być wprowadzenie nowej strategii i polityki paktu, zaproszenie do sojuszu nowych członków, zapoczątkowanie nowych inicjatyw oraz budowa partnerstwa z państwami spoza NATO.
Szczyty NATO z formalnego punktu widzenia są spotkaniami Rady Północnoatlantyckiej (NAC) na jej najwyższym szczeblu, szefów państw lub rządów. Zwyczajowo, decyzje podjęte podczas szczytu są ogłaszane w deklaracji końcowej i komunikatach.
Lista szczytów NATO.
Od czasu stworzenia Paktu Północnoatlantyckiego w 1949, miały miejsce 24 zaplanowane szczyty tej organizacji (w sumie 27 z uwzględnieniem nieplanowanych szczytów specjalnych). Ostatni szczyt miał miejsce w dniu 14 czerwca 2021 roku w Brukseli. W okresie zimnowojennym, od 1949 do 1989, odbyło się 10 spotkań. Po 1989 roku, intensywność zwoływania szczytów znacząco wzrosła.

</doc>
<doc id="1650264" url="https://pl.wikipedia.org/wiki?curid=1650264" title="Rejon kałyniwski">
Rejon kałyniwski



</doc>
<doc id="1650266" url="https://pl.wikipedia.org/wiki?curid=1650266" title="Szczyt NATO w Strasburgu i Kehl 2009">
Szczyt NATO w Strasburgu i Kehl 2009

Szczyt NATO w Strasburgu i Kehl w 2009 lub 21. Szczyt NATO – międzynarodowy szczyt państw członkowskich Paktu Północnoatlantyckiego (NATO) na szczeblu szefów państw i rządów w dn. 3–4 kwietnia 2009, odbywający się w Kehl w Niemczech oraz w Strasburgu we Francji.
Szczyt został zwołany z okazji uczczenia 60. rocznicy powołania organizacji. Był to pierwszy szczyt NATO z udziałem Albanii i Chorwacji, które dwa dni wcześniej zostały oficjalnie członkami Sojuszu. W szczycie po raz pierwszy uczestniczyła nowa administracja amerykańska prezydenta Baracka Obamy.
W czasie szczytu ogłoszono oficjalny powrót Francji do struktur wojskowych NATO, dokonano wyboru Andersa Fogh Rasmussena na stanowisko nowego sekretarza generalnego NATO, podjęto istotne decyzje w sprawie zwiększenia zaangażowania NATO w Afganistanie oraz ogłoszono rozpoczęcie prac nad nową koncepcją strategiczną Sojuszu.
Agenda.
Sprawy, należące do najważniejszych zadań szczytu:
Przebieg szczytu.
Uczestnicy.
Gospodarzami szczytu byli prezydent Francji Nicolas Sarkozy oraz kanclerz Niemiec Angela Merkel. Formalnym spotkaniom przewodniczył sekretarz generalny NATO Jaap de Hoop Scheffer.
W 21. szczycie NATO uczestniczyło 28 delegacji państwowych, w tym 2 delegacje z nowych państw członkowskich:
Rezultaty szczytu.
Państwa członkowskie NATO podczas szczytu przyjęły kilka kluczowych dokumentów: "Deklarację Szczytu w Strasburgu i Kehl", "„Deklarację Bezpieczeństwa Sojuszniczego”" oraz "Deklarację w sprawie Afganistanu".
Deklaracja ze Szczytu.
4 kwietnia 2009 Rada Północnoatlantycka przyjęła "Deklarację Szczytu w Strasburgu i Kehl", która zawierała główne postanowienia, powzięte w jego trakcie:
Misje NATO
Rozszerzenie i stosunki z państwami sąsiedzkimi
Stosunki z Rosją
Kwestie bezpieczeństwa
Afganistan.
Na szczycie państwa NATO przyjęły "Deklarację w sprawie Afganistanu", w której:
Deklaracja Bezpieczeństwa Sojuszniczego.
W Strasburgu przywódcy 28 państw przyjęli "„Deklarację Bezpieczeństwa Sojuszniczego”", w której potwierdzono podstawowe wartości, zasady i cele Sojuszu oraz:
Wybór Sekretarza Generalnego NATO.
Jednym z zadań spotkania szefów państw i rządów był wybór nowego sekretarza generalnego NATO. Spekulacje prasowe na temat tego, kto w sierpniu 2009 miałby zastąpić dotychczasowego sekretarza generalnego, Jaapa de Hoop Scheffera, pojawiały się już kilka miesięcy przed szczytem. Wśród potencjalnych kandydatów wymieniano: premiera Danii Andersa Fogh Rasmussena, ministra spraw zagranicznych Polski Radosława Sikorskiego, ministra spraw zagranicznych Norwegii Jonasa Gahr Støre, ministra obrony Kanady Petera MacKaya oraz byłego ministra spraw zagranicznych Bułgarii Solomona Pasi. W tygodniach poprzedzających szczyt, w kuluarach europejskich salonów prowadzono rozmowy sondażowe na temat szans poszczególnych nazwisk. W marcu nieoficjalnego poparcia kandydaturze Rasmussena udzieliły Stany Zjednoczone, Wielka Brytania oraz Niemcy. 2 kwietnia 2009 premier Danii, który wydawał się być faworytem, oficjalnie zgłosił swoją kandydaturę.
Wybór sekretarza generalnego NATO musiał nastąpić na drodze konsensusu, za zgodą wszystkich państw członkowskich. W pierwszym dniu szczytu, 3 kwietnia 2009 na spotkaniu w Baden-Baden, przywódcy państw NATO nie zdołali osiągnąć porozumienia w tej kwestii z powodu sprzeciwu Turcji wobec kandydatury Anders Fogh Rasmussena. Ankara miała mu za złe poparcie, wyrażone dla wolności prasy i brak słów potępienia, po publikacji przez duńskie gazety karykatur Mahometa w 2005 roku. Konsensus osiągnięto dopiero drugiego dnia, po złożeniu przez prezydenta Baracka Obamę „gwarancji” dla Turcji, co pozwoliło na jednogłośny wybór Rasmussena na stanowisko sekretarza generalnego NATO. Gwarancje te dotyczyły obietnicy przyznania Turcji wysokich stanowisko w strukturach NATO. Rasmussen objął stanowisko sekretarza generalnego 1 sierpnia 2009.
Środki bezpieczeństwa i protesty.
W celu zapewnienia odpowiedniego poziomu bezpieczeństwa, miejsca, w których odbywał się szczyt, były patrolowane przez 15 tysięcy żołnierzy i policjantów, zarówno po stronie francuskiej jak i niemieckiej. Francja oraz Niemcy na czas szczytu zawiesiły obowiązywanie układu z Schengen i przywróciły kontrolę graniczną na swoich granicach. Na Renie został wstrzymany ruch rzeczny, a nad miastami – gospodarzami szczytu zamknięto przestrzeń powietrzną, chronioną przez myśliwce.
W samym Strasburgu zamknięto szkoły, wprowadzono zakaz parkowania i przedsięwzięto szereg działań, mających zabezpieczyć miasto przed jakimkolwiek zagrożeniem bezpieczeństwa.
Przeciw szczytowi NATO i samej organizacji demonstrowały liczne organizacje pacyfistyczne, antyglobalistyczne. Do pierwszych demonstracji, które przerodziły się w zamieszki z policją, doszło już 2 kwietnia 2009 w Strasburgu, dzień przed rozpoczęciem szczytu. Protestujący rozbijali pałkami policyjne blokady i palili opony na ulicach. W walkach uczestniczyło kilkaset zamaskowanych demonstrantów, a policja użyła wówczas gazu łzawiącego, by nie dopuścić ich do centrum miasta.
Przeciwnicy NATO byli zgrupowani w „wiosce antynatowskiej”, obozowisku na przedmieściach Strasburga. Do protestów i walk z policją doszło również 3 kwietnia 2009. Największe demonstracje miały miejsce 4 kwietnia 2009, w drugi dzień szczytu. Odbył się wówczas duży antynatowski marsz, a demonstranci przemaszerowali przez "Most Dwóch Brzegów" na Renie. Doszło do najostrzejszych starć z policją. Protestujący podpalili kilka budynków w Strasburgu, w tym hotel "Ibis" oraz dawny posterunek straży granicznej. W zamieszkach rannych zostało kilkadziesiąt osób.

</doc>
<doc id="1650269" url="https://pl.wikipedia.org/wiki?curid=1650269" title="Rejon mohyliw-podilski">
Rejon mohyliw-podilski



</doc>
<doc id="1650270" url="https://pl.wikipedia.org/wiki?curid=1650270" title="Szczyt NATO w Bukareszcie 2008">
Szczyt NATO w Bukareszcie 2008

Szczyt NATO w Bukareszcie w 2008 lub 20. szczyt NATO – szczyt NATO, zorganizowany w Bukareszcie w Rumunii w dniach 2 kwietnia – 4 kwietnia 2008.
Wśród wielu spraw omawianych na szczycie podjęto decyzję o zaproszeniu Chorwacji i Albanii do Sojuszu. Macedonia nie została natomiast zaproszona na skutek sprzeciwu Grecji z powodu sporu dwóch państw o nazwę Republiki Macedonii.
W czasie szczytu w Bukareszcie odbyło się także spotkanie Rady NATO-Rosja, Komisji NATO-Ukraina oraz posiedzenie Rady Partnerstwa Euroatlantyckiego (EAPC).
Agenda.
Program i najważniejsze zadania omawianie podczas szczytu:
Rezultaty szczytu.
Rada Północnoatlantycka (NAC) na swoim posiedzeniu 3 kwietnia 2008 przyjęła "Deklarację Szczytu w Bukareszcie", która zawierała jego główne ustalenia.
Spotkanie Rady NATO-Rosja.
4 kwietnia 2008 w Bukareszcie odbyło się spotkanie Rady NATO-Rosja. Rosję reprezentował prezydent Rosji Władimir Putin, który przybył do Bukaresztu w drugi dzień szczytu (3 kwietnia). W czasie dwustronnych rozmów Sojuszu i Rosji sprzeciwił się rozmieszczeniu amerykańskiej tarczy antyrakietowej w Polsce i w Czechach. Rosja sprzeciwiła się również objęciu Gruzji i Ukrainy planem MAP. Rosji i NATO nie udało się także osiągnąć porozumienia w sprawie uznania niepodległości Kosowa.
Rosja uzgodniła z NATO porozumienie o zgodzie na tranzyt przez jej terytorium pozawojskowego wyposażenia, produktów żywnościowych, paliwa i pojazdów transportowych, dla misji NATO w Afganistanie oraz o współpracy w szkoleniu służb antynarkotykowych w Afganistanie i krajach Azji Centralnej.

</doc>
<doc id="1650279" url="https://pl.wikipedia.org/wiki?curid=1650279" title="Mohammed Al-Kharashy">
Mohammed Al-Kharashy

Mohammed Al-Kharashy (ur. 1 lipca 1956) – trener piłkarski z Arabii Saudyjskiej, były selekcjoner reprezentacji Arabii Saudyjskiej.
Kariera piłkarska.
Jako zawodnik Al-Kharashy występował w drużynie Al-Hilal. 
Kariera trenerska.
W 1987 roku al-Kharashy został trenerem kadry narodowej Arabii Saudyjskiej do lat 17, która zakwalifikowała się do drugiej edycji Mistrzostw Świata organizowanych w Kanadzie. Młodzi Saudyjczycy nie odpadli w pierwszej rundzie, mimo przyzwoitych wyników (remis z Brazylią i zwycięstwo 2:1 z Francją).
Al-Kharashy zadebiutował w roli selekcjonera reprezentacji Arabii Saudyjskiej podczas ostatniego meczu kwalifikacyjnego do Mistrzostw Świata 1994 przeciwko Iranowi. Rozgrywany 28 października 1993 mecz Arabia Saudyjska wygrała 4:3, co pozwoliło drużynie po raz pierwszy w historii zakwalifikować się na Mundial. 
Po zakończeniu amerykańskich mistrzostw świata, zakończonych na 1/8 finału po porażce ze Szwedami, argentyński trener Jorge Solari opuścił swoje stanowiska. Jego następcą został al-Kharashy. Podczas swojej pracy jako pierwszy szkoleniowiec prowadzi drużynę do pierwszego w historii zwycięstwa w Pucharze Zatoki Perskiej. Prowadził także drużynę podczas Pucharu Konfederacji 1995, jednak został zwolniony po turnieju i zastąpiony przez brazylijczyka Ze Mário.
Al-Kharashy pozostał jednak w kadrze i w 1998 asystował Brazylijczykowi Carlosowi Alberto Parreirze podczas Mistrzostw Świata 1998. Arabia rozpoczęła turniej od dwóch porażek z Danią oraz z gospodarzem i przyszłym mistrzem świata, Francją. Parreira został zwolniony podczas turnieju i to al-Kharashy prowadził drużynę w ostatnim meczu grupowym z RPA, który zakończył się remisem 2:2. Po tym spotkaniu zakończył swoją pracę z drużyną narodową.
Sukcesy.
Arabia Saudyjska

</doc>
<doc id="1650282" url="https://pl.wikipedia.org/wiki?curid=1650282" title="Przysłowia">
Przysłowia



</doc>
<doc id="1650286" url="https://pl.wikipedia.org/wiki?curid=1650286" title="Rejon murowanokuryłowiecki">
Rejon murowanokuryłowiecki



</doc>
<doc id="1650287" url="https://pl.wikipedia.org/wiki?curid=1650287" title="Scuola Grande di San Marco">
Scuola Grande di San Marco

Scuola Grande di San Marco – gmach w Wenecji przy Campo Santi Giovanni e Paolo. Ozdobny, efektownie wyglądający z zewnątrz, gmach kiedyś najbogatszej weneckiej konfraterni. W budynku przetrwała renesansowa fasada z iluzjonistycznym malowidłem, kapitularz oraz sale reprezentacyjne. Zwieńczenie fasady zaprojektował Mauro Codussi w 1490 r., dolną marmurową część ozdobił Pietro Lombardo. Prezentowane są tutaj XVI-wieczne malarskie dzieła Palmy starszego, Domenica i Jakopa Tintorettich.
Obecnie mieści się tutaj miejski szpital, do którego prowadzi brama z iluzjonistycznymi lwami po bokach. Hol szpitalny znajduje się w krużgankach dawnej dominikańskiej fundacji.

</doc>
<doc id="1650288" url="https://pl.wikipedia.org/wiki?curid=1650288" title="Yasuhikotakia modesta">
Yasuhikotakia modesta



</doc>
<doc id="1650289" url="https://pl.wikipedia.org/wiki?curid=1650289" title="Rejon nemyriwski">
Rejon nemyriwski



</doc>
<doc id="1650291" url="https://pl.wikipedia.org/wiki?curid=1650291" title="Abdulaziz Al-Janoubi">
Abdulaziz Al-Janoubi

Abdulaziz Al-Janoubi (ur. 20 lipca 1974) – saudyjski piłkarz, członek reprezentacji kraju.
Ostatnim jego klubem w karierze był Sudoos Riyadh. Wcześniej przez 10 lat był piłkarzem Al-Nasr. Uczestniczył w Mistrzostwach Świata 1998. Dla reprezentacji zagrał w 19 spotkaniach i strzelił 2 bramki.

</doc>
<doc id="1650293" url="https://pl.wikipedia.org/wiki?curid=1650293" title="Bonawentura Solari">
Bonawentura Solari

Bonawentura Solari (ur. 18 września 1735, zm. po 1805) – polski architekt. 
Życiorys.
Syn Antoniego. Był majorem armii Wielkiego Księstwa Litewskiego, w 1775 nobilitowany. Posiadał kamienicę przy Krakowskim Przedmieściu.
Zaprojektował m.in. Teatr Narodowy na placu Krasińskich w Warszawie (1779) i dwa domy przy ul. Świętojerskiej, należące do Franiszka Ryxa. Był także autorem odbudowy zachodniej elewacji katedry poznańskiej (1789).

</doc>
<doc id="1650294" url="https://pl.wikipedia.org/wiki?curid=1650294" title="Meredith P. Snyder">
Meredith P. Snyder

Meredith Pinxton Snyder (ur. 1859, zm. 7 kwietnia 1937) – amerykański polityk, dwudziesty trzeci burmistrz Los Angeles, stanowisko to piastował w latach 1896–1898, 1900–1904 i 1919–1921.
Członek Rady Miasta w latach 1894-96. W 1919 roku startował w wyborach na gubernatora Kalifornii. W latach 1931-36 powołany przez gubernatora Kalifornii Jamesa Rolpha Jr. na stanowisko komisarza ds. wypadków w fabrykach.
W czasie swoich rządów w Los angeles Meredith P. Snyder zrewolucjonizował system zarządzania zasobami wodnymi miasta. Wśród mieszkańców był znany jako "Pinky".

</doc>
<doc id="1650296" url="https://pl.wikipedia.org/wiki?curid=1650296" title="Wyspa Campbella">
Wyspa Campbella

Wyspa Campbella (, maori: "Motu Ihupuku") – największa (112,68 km²) wyspa z subantarktycznej grupy Wysp Campbella, leżących na południe od Nowej Zelandii i do niej należących.
Wyspa jest górzysta, najwyższe wzniesienie (Mount Honey) ma 569 m n.p.m.
Historia.
Wyspa Campbella jest położona daleko na południe od zamieszkanych wysp Nowej Zelandii i nie była znana Maorysom przed odkryciem przez Europejczyków. Odkrył ją w 1810 r. kapitan Frederick Hasselborough, płynący na brygu "Perseverance" przeznaczonym do połowu fok, którego właścicielem był armator Campbell &amp; Co z Sydney (stąd nazwa). Archipelag stał się miejscem polowań na foki. Pod koniec XIX wieku na wyspie zaczęto hodować owce; hodowla zakończyła się w 1931 roku wraz z nadejściem wielkiego kryzysu. W 1941 roku, podczas II wojny światowej na wyspie wybudowano niewielką bazę wojskową, która po wojnie stała się stacją meteorologiczną, zamieszkaną do 1995 r. Od tego czasu zastąpiła ją stacja automatyczna.
Obecnie wyspa dostępna jest wyłącznie dla celów badawczych.
Przyroda.
Rodzime populacje ptaków morskich uległy przetrzebieniu przez zawleczone przez człowieka szczury. W roku 2003, po dwuletnim programie odszczurzania cel został osiągnięty. Od tego czasu odradza się na wyspie oryginalna szata roślinna i zaczynają powracać tu ptaki. Na wyspę powrócił endemiczny podgatunek bekasa auklandzkiego ("Coenocorypha aucklandica perseverance"), który przetrwał na sąsiedniej wyspie Jacquemart, z wyspy Dent sprowadzono też endemiczne cyraneczki południowe ("Anas nesiotis"), które dawniej występowały na Wyspie Campbella.

</doc>
<doc id="1650297" url="https://pl.wikipedia.org/wiki?curid=1650297" title="Rejon szarhorodzki">
Rejon szarhorodzki



</doc>
<doc id="1650300" url="https://pl.wikipedia.org/wiki?curid=1650300" title="Klaus-Dieter Sieloff">
Klaus-Dieter Sieloff

Klaus-Dieter Sieloff (ur. 27 lutego 1942 w Prusach Wschodnich, zm. 13 grudnia 2011 w Stuttgarcie) – piłkarz niemiecki grający na pozycji obrońcy.
Kariera klubowa.
Karierę piłkarską Sieloff rozpoczął w amatorskim klubie o nazwie FV Rottweil 08. Następnie trafił do VfB Stuttgart i w 1960 roku zadebiutował w jego barwach w Oberlidze. W jej rozgrywkach grał ze Stuttgartem przez trzy lata, czyli do czasu utworzenia przez Niemiecki Związek Piłki Nożnej Bundesligi. Nie wystąpił w pierwszym historycznym meczu VfB w tych rozgrywkach, ale debiut w Bundeslidze zaliczył już w 2. kolejce, 31 sierpnia 1963 w wygranym 2:0 domowym meczu z Herthą Berlin. W Stuttgarcie grał do 1969 roku i był podstawowym zawodnikiem tej drużyny. Łącznie w jej barwach rozegrał (licząc Oberligę i Bundesligę) 181 meczów, w których zdobył 22 gole.
Latem 1969 roku Sieloff przeszedł do Borussii Mönchengladbach. Swoje pierwsze spotkanie w barwach Borussii rozegrał 16 sierpnia tamtego roku, przegrane przez Mönchengladbach 0:2 na wyjeździe z FC Schalke 04. Już w 1970 roku wywalczył z Borussią swoje pierwsze w karierze mistrzostwo RFN. Z kolei w 1971 roku powtórzył to osiągnięcie. W 1973 roku awansował z Borussią do finału Pucharu RFN, a zespół wygrał 2:1 z 1. FC Köln. W tym samym roku Borussia zagrała też w finale Pucharu UEFA z Liverpoolem jednak przegrała ten dwumecz (0:3, 2:0), a Sieloff z powodu kontuzji nie pojawił się na boisku. Do 1974 roku wystąpił w 123 spotkaniach drużyny i strzelił w nich 15 bramek.
W 1974 roku Sieloff został zawodnikiem Alemannii Akwizgran. W Alemannii grał przez dwa lata w rozgrywkach drugiej lidze RFN, a w 1976 roku będąc jej piłkarzem zakończył karierę.
Kariera reprezentacyjna.
W reprezentacji RFN Sieloff zadebiutował 7 czerwca 1964 roku w wygranym 4:1 towarzyskim spotkaniu z Finlandią. W 1966 roku został powołany przez selekcjonera Helmuta Schöna do kadry na mistrzostwa swiata w Anglii. Tam był rezerwowym i nie rozegrał żadnego spotkania, a drużyna RFN została wicemistrzem świata. W 1970 roku zaliczył swój drugi mundial. Także i na tym mundialu nie zaliczył żadnego meczu, a drużyna RFN zajęła 3. miejsce. W kadrze narodowej do 1971 roku rozegrał 14 meczów i zdobył 5 goli.

</doc>
<doc id="1650302" url="https://pl.wikipedia.org/wiki?curid=1650302" title="Wyspa Dent">
Wyspa Dent

Wyspa Dent – wysepka (0,23 km²) należąca do nowozelandzkiej grupy wysp Campbella, położona 3 km na zachód od największej wyspy tej grupy, Campbell Island. Wyspa jest objęta programem ornitologicznym ratowania endemicznego gatunku kaczki, cyraneczki południowej ("Anas nesiotis").

</doc>
<doc id="1650303" url="https://pl.wikipedia.org/wiki?curid=1650303" title="Kocie przygody">
Kocie przygody

Kocie przygody (ang. "Meeow!", 2000) – brytyjski serial animowany emitowany dawniej na antenie MiniMax w bloku "MiniKaruzela", a także na TVP3.
Opis fabuły.
Serial opowiada o Kici MacKenzie, która mieszka na przedmieściach dużego miasta ze swoją ukochaną babcią. Serial zrealizowany na podstawie znanej książki Alieen Paterson.

</doc>
<doc id="1650304" url="https://pl.wikipedia.org/wiki?curid=1650304" title="Latarniki (serial animowany)">
Latarniki (serial animowany)

Latarniki (ang. "The Lampies", 2001) – brytyjsko-amerykański serial animowany emitowany niegdyś na antenie Canal+ i MiniMax.
Opis fabuły.
Latarniki to małe i wesołe ludziki, które mieszkają w latarniach. Codziennie dbają o to, by światło na ulicach zawsze było wieczorem zapalone na czas. Ich wrogami są od 1000 lat brzydkie stworzenia – Mroki, którzy pragną pogrążyć świat w absolutnej ciemności, aby móc nad nim zapanować.
Wersja polska.
Wystąpili:
i inni

</doc>
<doc id="1650308" url="https://pl.wikipedia.org/wiki?curid=1650308" title="Wyspa Folly">
Wyspa Folly

Wyspa Folly – jedna z wysepek subantarktycznej grupy wysp Campbella należących do Nowej Zelandii.

</doc>
<doc id="1650312" url="https://pl.wikipedia.org/wiki?curid=1650312" title="Taco (piosenkarz)">
Taco (piosenkarz)

Taco, właśc. Taco Ockerse (ur. 21 lipca 1955 w Dżakarcie) – holenderski piosenkarz pochodzący z Indonezji. Popularność zyskał w 1982 roku dzięki utworowi „Puttin' on the Ritz”, skomponowanego przez Irvinga Berlina. Obecnie mieszka w Niemczech.

</doc>
<doc id="1650313" url="https://pl.wikipedia.org/wiki?curid=1650313" title="Wyspa Jacquemart">
Wyspa Jacquemart

Wyspa Jacquemart () – wysepka (0,19 km²), należąca do nowozelandzkiej grupy wysp Campbella, położona 1 km na południe od największej wyspy tej grupy, Wyspy Campbella. Jest to również najbardziej na południe wysunięta wyspa Nowej Zelandii.

</doc>
<doc id="1650314" url="https://pl.wikipedia.org/wiki?curid=1650314" title="Lucyna Siejka-Juzwa">
Lucyna Siejka-Juzwa

Lucyna Siejka-Juzwa (ur. 10 września 1962 roku w Rudzie Śląskiej) – polska hokeistka na trawie, olimpijka.
Córka Stanisława i Wandy z domu Kawik, w 1982 roku ukończyła Zespół Szkół Rolniczych w Nysie, uzyskując zawód technika rolnika. Hokej na trawie uprawiała jako zawodniczka klubu Rolnik Nysa, z którym związała całą karierę zawodniczą w latach 1975-1982. Mistrzyni w roku 1979 i wicemistrzyni w roku 1981 Polski juniorek, a w latach 1980-1982 wicemistrzyni Polski seniorek na otwartych boiskach. 6-krotna reprezentantka Polski (1980-1981) na pozycji rozgrywającego pomocnika. Na olimpiadzie w 1980 roku w Moskwie wystąpiła w meczach z Indiami, Austrią i CSRS. Mistrzyni Sportu w 1980 roku. Obecnie rejestratorka medyczna w Opolskim Centrum Rehabilitacji w Korfantowie, gdzie nadal związana jest ze sportem współorganizując imprezy dla dzieci i młodzieży. Mieszka w Korfantowie. 

</doc>
<doc id="1650315" url="https://pl.wikipedia.org/wiki?curid=1650315" title="Erebo Zuniño">
Erebo Zuniño

Erebo Zuniño – piłkarz urugwajski, pomocnik.
Razem z klubem CA Peñarol Zuniño w 1932 roku został mistrzem Urugwaju, a w 1933 i 1934 roku został wicemistrzem Urugwaju.
Jako piłkarz klubu Peñarol wziął udział w turnieju Copa América 1935, gdzie Urugwaj zdobył mistrzostwo Ameryki Południowej. Zuniño zagrał we wszystkich trzech meczach - z Peru, Chile i Argentyną.
Następnie Zuniño razem z Peñarolem zdobył cztery mistrzostwa Urugwaju z rzędu - w 1935, 1936, 1937 i 1938 roku.
Wciąż jako gracz Peñarolu wziął udział w turnieju Copa América 1939, gdzie Urugwaj został wicemistrzem Ameryki Południowej. Zuniño zagrał we wszystkich czterech meczach - z Ekwadorem, Chile, Paragwajem i Peru. W kraju Zuniño wraz z Peñarolem sięgnął po kolejny w swej karierze tytuł wicemistrza Urugwaju.
Od 14 grudnia 1933 roku do 12 lutego 1939 roku Zuniño rozegrał w reprezentacji Urugwaju 12 meczów, w których nie zdobył żadnej bramki.

</doc>
<doc id="1650319" url="https://pl.wikipedia.org/wiki?curid=1650319" title="George Bass">
George Bass



</doc>
<doc id="1650321" url="https://pl.wikipedia.org/wiki?curid=1650321" title="Erebo Zunino">
Erebo Zunino



</doc>
<doc id="1650323" url="https://pl.wikipedia.org/wiki?curid=1650323" title="Sarnów (gmina)">
Sarnów (gmina)

Sarnów (od 1973 "Gniewoszów") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Sarnów, lecz siedzibą władz gminy był Gniewoszów. 
W okresie międzywojennym gmina Sarnów należała do powiatu kozienickiego w woj. kieleckim, obejmując także obszar dawnej gminy Gniewoszów-Granica. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 21 gromad: Bierdzież, Boguszówka, Borek, Chechły, Gniewoszów, Marianów, Markowola, Markowola kol., Mieścisko, Oleksów Stary, Piątków, Regów Stary, Sarnów, Sławczyn, Teodorów, Wólka Bachańska, Wysokie Koło, Zawada Nowa, Zawada Stara, Zdunków i Zwola Stara.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Sarnów nie przywrócono, utworzono natomiast jej terytorialny odpowiednik, gminę Gniewoszów w tymże powiecie i województwie.

</doc>
<doc id="1650324" url="https://pl.wikipedia.org/wiki?curid=1650324" title="Taco (ujednoznacznienie)">
Taco (ujednoznacznienie)



</doc>
<doc id="1650325" url="https://pl.wikipedia.org/wiki?curid=1650325" title="Frederick T. Woodman">
Frederick T. Woodman

Frederick Thomas Woodman (ur. 25 czerwca 1872, zm. 25 marca 1949) – amerykański polityk, trzydziesty pierwszy burmistrz Los Angeles. Funkcję tę sprawował w latach 1916–1919. Został oskarżony o branie łapówek od przestępców, co zrujnowało jego karierę polityczną.

</doc>
<doc id="1650326" url="https://pl.wikipedia.org/wiki?curid=1650326" title="Monachijska Konferencja Bezpieczeństwa">
Monachijska Konferencja Bezpieczeństwa

Monachijska Konferencja Bezpieczeństwa (niem. "Münchner Sicherheitskonferenz", ang. "Munich Security Conference", "MSC") – międzynarodowe spotkanie szefów państw, rządów i organizacji międzynarodowych, ministrów, członków parlamentu, wysokich rangą przedstawicieli sił zbrojnych, nauki, społeczeństwa obywatelskiego, biznesu i mediów (łącznie ok. 450 osób), organizowane co roku w lutym w monachijskim hotelu Bayerischer Hof od 1963 roku. Jest to największa konferencja tego typu na świecie.
Zadania.
Konferencja ta jest organizowana, wspierana i sponsorowana przez niemieckie instytucje rządowe i międzynarodowe organizacje i korporacje. Służy wymianie poglądów i omówieniu bieżących problemów globalnych. W jej trakcie nie podejmuje się uchwał i nie przeprowadza głosowań.
Organizatorem konferencji do roku 1998 był Ewald-Heinrich von Kleist-Schmenzin. W latach 1999–2008 funkcję tę pełnił polityk CDU Horst Teltschik, a od 2009 roku były dyplomata Wolfgang Ischinger. Od lutego 2022 roku przewodniczącym Monachijskiej Konferencji Bezpieczeństwa jest były ambasador Niemiec przy ONZ Christoph Heusgen.
W 2011 roku podczas tej konferencji nastąpiła wymiana dokumentów ratyfikacyjnych układu New START.
Medal „Pokój przez Dialog” i „Ewald-von-Kleist-Preis”.
W latach 2005–2008 podczas tej konferencji wręczany był medal „Pokój przez Dialog”. Zostali nim odznaczeni:
Od 2009 roku medal ten nazywa się Ewald-von-Kleist-Preis. Otrzymują go osoby, które były szczególnie zaangażowane w „pokojowe rozwiązywanie konfliktów”. Dotychczas otrzymali go:
Protesty.
Podczas konferencji organizowane są protesty przeciwników zbrojeń, antyglobalistów, pacyfistów. W celu obrony uczestników angażowane są ogromne siły policyjne, utrzymuje się w gotowości żołnierzy Bundeswehry. Od 2003 roku odbywa się w tym samym czasie równolegle Międzynarodowa Monachijska Konferencja Pokoju.

</doc>
<doc id="1650327" url="https://pl.wikipedia.org/wiki?curid=1650327" title="Peter Hill-Wood">
Peter Hill-Wood

Denis Peter Hill-Wood (ur. 25 lutego 1936 w Kensington, Londyn, Anglia, zm. 28 grudnia 2018) – brytyjski biznesmen i prezes Arsenalu Londyn.
Biografia.
Hill-Wood urodził się w Kensington w Londynie. Jego ojciec, wujkowie i dziadek grali w zespole pierwszej ligi krykieta Derbyshire CCC.
Peter uczęszczał do Eton College, wraz z byłym dyrektorem Arsenalu Sir Rogerem Gibbsem. Następnie służył w Straży Coldstream, osiągając stopień porucznika. Po opuszczeniu Gwardii Hill-Wood rozpoczął karierę w branży bankowej i został wiceprezesem Hambros Bank, a następnie dyrektorem Cavenham Ltd oraz Hellenic and General Trust.
Prezes Arsenalu F.C..
Reprezentuje on trzecie pokolenie swojej rodziny, którzy byli w zarządzie Arsenalu F. C. Pierwszy funkcję tę w latach 1929–1936 i 1946–1949 dzierżył jego dziadek Samuel Hill-Wood. Później schedę po nim przejął ojciec Petera, Denis Hill-Wood, który przewodził Kanonierom między 1962 a 1982 rokiem. Po nim prezesem został Peter i zwolnił ten urząd dopiero w 2013 roku.
Hill-Wood był kolegą Chipsa Keswicka - byłego dyrektora Bank of England - w Hambros, który został zwerbowany do zarządu Arsenalu, w celu zapewnienia silnych kontaktów z Londynem w czasie, gdy klub finansował ich nowy stadion.
14 czerwca 2013 r. Hill-Wood ustąpił ze stanowiska prezesa i został zastąpiony przez Keswicka.
Życie prywatne.
Ożenił się z Sally Andrews w 1971 roku i miał troje dzieci.
2 grudnia 2012 roku Arsenal ogłosił, że Hill-Wood doznał zawału serca i wraca do zdrowia w szpitalu. Zmarł 28 grudnia 2018 roku w wieku 82 lat.

</doc>
<doc id="1650329" url="https://pl.wikipedia.org/wiki?curid=1650329" title="Münchner Konferenz für Sicherheitspolitik">
Münchner Konferenz für Sicherheitspolitik



</doc>
<doc id="1650330" url="https://pl.wikipedia.org/wiki?curid=1650330" title="Alessandro D’Ottavio">
Alessandro D’Ottavio

Alessandro D’Ottavio (ur. 27 sierpnia 1927 w Rzymie, zm. 25 grudnia 1988 tamże) – włoski bokser, brązowy medalista letnich igrzysk olimpijskich w Londynie w kategorii półśredniej.
W 1950 roku został bokserem zawodowym Pierwszą walkę stoczył 7 stycznia 1950 roku z Giovannim Ferrarim. Wygrał na punkty po 8 rundach. Wygrał kolejnych 6 pojedynków. Pierwszej porażki doznał 2 maja 1951 roku z Williamem Poli.
W kolejnych pojedynkach walczył ze zmiennym szczęściem. Karierę zakończył 28 czerwca 1958 po porażce z Rocco Mazzolą.

</doc>
<doc id="1650331" url="https://pl.wikipedia.org/wiki?curid=1650331" title="Stadion Leśny">
Stadion Leśny



</doc>
<doc id="1650332" url="https://pl.wikipedia.org/wiki?curid=1650332" title="Sokal (ujednoznacznienie)">
Sokal (ujednoznacznienie)



</doc>
<doc id="1650333" url="https://pl.wikipedia.org/wiki?curid=1650333" title="Góra Puławska (gmina)">
Góra Puławska (gmina)

Góra Puławska – dawna gmina wiejska istniejąca do 1954 roku w woj. kieleckim. Siedzibą władz gminy była Góra Puławska. 
Za Królestwa Polskiego gmina Góra Puławska należała do powiatu kozienickiego w guberni radomskiej. do gminy przyłączono wsie Trzecianka, Sadłowice i Nasiłów z gminy Oblasy.
W okresie międzywojennym gmina Góra Puławska należała do powiatu kozienickiego w woj. kieleckim. W 1921 miała najwyższy odsetek ludności wyznania ewangelickiego w powiecie kozienickim i całej Ziemi Radomskiej (647 osób).
Po wojnie gmina zachowała przynależność administracyjną. 1 lipca 1952 roku gmina składała się z 19 gromad: Bronowice, Dobrosławów, Góra Puławska, Góra Puławska kol., Jaroszyn, Kajetanów-Łęka, Klikawa, Kochanów, Kowala, Leokadiów, Łęka, Nasiłów, Opatkowice, Piskorów, Polesie, Smogorzów, Tomaszów, Trzcianki i Zarzecze.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Góra Puławska nie przywrócono, a z jej dawnego obszaru powstała lewobrzeżna część gminy Puławy w powiecie puławskim w województwie lubelskim.

</doc>
<doc id="1650334" url="https://pl.wikipedia.org/wiki?curid=1650334" title="I bitwa pod Warszawą">
I bitwa pod Warszawą



</doc>
<doc id="1650335" url="https://pl.wikipedia.org/wiki?curid=1650335" title="Liturgia celtycko-irlandzko-anglosaska">
Liturgia celtycko-irlandzko-anglosaska



</doc>
<doc id="1650340" url="https://pl.wikipedia.org/wiki?curid=1650340" title="Ryt celtycki">
Ryt celtycki



</doc>
<doc id="1650341" url="https://pl.wikipedia.org/wiki?curid=1650341" title="Ercole de’ Roberti">
Ercole de’ Roberti

Ercole de’ Roberti (ur. ok. 1450, zm. 1496) – włoski malarz renesansowy. 
Jego ojciec był dozorcą na zamku rodziny D'Este w Ferrarze. Portrety członków tego rodu znalazły się później w dorobku malarza. 
W 1473 Ercole de’ Roberti opuścił Ferrarę i wyjechał do Bolonii, gdzie tworzył w pracowni Francesco del Cossa, pozostając pod wpływem Andrei Mantegni. Uczestniczył w tworzeniu wystroju bazyliki San Petronio w Bolonii, jego autorstwa był obraz "Cuda św. Wincentego" umieszczony na predelli ołtarza jednej z kaplic. 
W latach 1480–1481 tworzył obraz ołtarzowy "Madonna tronująca z czterema świętymi" do kościoła Santa Maria in Porto Fuori w Rawennie (obecnie w Pinakotece Brera).
W 1486 roku, po śmierci Cosme Tura, pełniącego rolę malarza dworskiego rodziny d’Este, zajął jego miejsce, tworząc głównie portrety.

</doc>
<doc id="1650342" url="https://pl.wikipedia.org/wiki?curid=1650342" title="Oblasy (gmina)">
Oblasy (gmina)

Oblasy (od 1973 "Janowiec") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Oblasy, lecz siedzibą władz gminy był Janowiec. 
Za Królestwa Polskiego gmina Oblasy należała do powiatu kozienickiego w guberni radomskiej. 13 stycznia 1870 do gminy przyłączono zniesione miasto Janowiec, wyłączono natomiast wsie Trzecianka, Sadłowice i Nasiłów, włączając je do gminy Góra Puławska.
W okresie międzywojennym gmina Oblasy należała do powiatu kozienickiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 17 gromad: Andrzejów, Baryczka, Brześce, Ignaców, Janowice, Janowiec, Lucimia, Łaguszów, Ławeczko Nowe, Ławeczko Stare, Mszadla Nowa, Mszadla Stara, Oblasy, Polesie Wojszyńskie, Rudki, Szlachecki Las i Wojszyn.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Oblasy nie przywrócono, utworzono natomiast jej terytorialny odpowiednik, gminę Janowiec w powiecie puławskim w województwie lubelskim.

</doc>
<doc id="1650343" url="https://pl.wikipedia.org/wiki?curid=1650343" title="Organizacja plutonu pieszego żandarmerii w 1939">
Organizacja plutonu pieszego żandarmerii w 1939

Organizacja plutonu pieszego żandarmerii w 1939 – etat pododdziału żandarmerii Wojska Polskiego II RP w 1939 roku.
Pluton był podstawową jednostką taktyczną żandarmerii Wojska Polskiego w kampanii wrześniowej. Plutony piesze nie występowały w organizacji pokojowej wojska. Były pododdziałami formowanymi w wypadku wojny według założeń planu mobilizacyjnego „W”.
W 1937 planowano zmobilizować:
Plutony piesze żandarmerii przeznaczone były dla:
Pozostałe plutony stanowić miały odwód naczelnego dowódcy żandarmerii.
Piotr Zarzycki podając liczbę 80 plutonów pieszych, które planowano zmobilizować, wymienił tylko 78. Brak dwóch plutonów, w tym plutonu nr 107. Nie został sprecyzowany skład Oddziału Ochronnego KG NW i Szwadronu Ochronnego MSWojsk. Otwartym pozostaje pytanie, czy w skład tego pierwszego oddziału wchodziły dwa plutony piesze, czy też dwa plutony konne, ewentualnie jeden pluton pieszy i jeden konny. Zagadką jest nadal kwestia, czy do liczby 135 plutonów (80 pieszych, 23 konnych i 32 krajowych) należy dodać dwa plutony Oddziału Ochronnego KG NW, czy też te dwa plutony należy zaliczyć do grupy 135 plutonów.
79 plutonów pieszych żandarmerii mobilizowanych było przez 10 dywizjonów żandarmerii i wchodzące w ich skład plutony, natomiast pluton pieszy żandarmerii Nr 44 dla 33 DP (rez.) formowany był przez pluton żandarmerii Brygady KOP „Grodno”.
Czterdzieści dwa plutony mobilizowane były w alarmie (53,9%), w czterech grupach jednostek oznaczonych kolorami:
Trzydzieści sześć plutonów (46,1%) mobilizowanych było w I rzucie mobilizacji powszechnej, przy czym szesnaście plutonów miało osiągnąć gotowość bojową trzeciego dnia mobilizacji, kolejnych piętnaście plutonów – czwartego dnia, a pięć dalszych – piątego dnia. Do tej grupy plutonów należy dodać pluton pieszy żandarmerii Nr 107.
23 marca 1939 zarządzona została mobilizacja dziewięciu plutonów:
15 maja 1939 weszło w życie nowe studium planu „W”, zgodnie z którym na bazie Obszaru Warownego „Wilno” mobilizowana była 35 Dywizja Piechoty (Rezerwowa). Ponadto przygotowane zostały elaboraty mobilizacyjne dla 38 Dywizji Piechoty (Rezerwowej).
Każdy z plutonów przydzielony do dywizji piechoty wydzielał ze swego składu trzy posterunki żandarmerii. Posterunki w składzie 5 żandarmów delegowane były do pułków piechoty i przy tych oddziałach pełniły służbę żandarmską. Pozostała część plutonu pełniła służbę ochronną w kwaterze głównej dywizji piechoty.
Organizacja plutonu pieszego żandarmerii przewidywała 51 żandarmów, w tym:
Pluton posiadał 10 koni wierzchowych i dwa taborowe. Na jego wyposażeniu znajdował się jeden wóz taborowy i motocykl oraz dwa kotły do gotowania. Dowódca plutonu uzbrojony był w pistolet, a pozostali żołnierze w karabiny i karabinki (żandarmi konni). Ponadto pododdział posiadał 60 granatów ręcznych

</doc>
<doc id="1650345" url="https://pl.wikipedia.org/wiki?curid=1650345" title="Ercole de'Roberti">
Ercole de'Roberti



</doc>
<doc id="1650346" url="https://pl.wikipedia.org/wiki?curid=1650346" title="Callulops">
Callulops

Callulops – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w regionie Nowej Gwinei, od Wysp Talaud i Moluków po najbardziej wysunięte na wschód wyspy archipelagu Luizjad; również na Celebes.
Systematyka.
Podział systematyczny.
Do rodzaju należą następujące gatunki:

</doc>
<doc id="1650347" url="https://pl.wikipedia.org/wiki?curid=1650347" title="Lorenzo Cesa">
Lorenzo Cesa

Lorenzo Cesa (ur. 16 sierpnia 1951 w Arcinazzo Romano) – włoski polityk, parlamentarzysta krajowy i europejski, lider Unii Centrum.
Życiorys.
Ukończył studia z zakresu nauk politycznych na Uniwersytecie Luiss-Guido Carli w Rzymie. Przez wiele lat pracował zawodowo na kierowniczych stanowiskach w biznesie. Był dyrektorem do spraw kontaktów zewnętrznych w przedsiębiorstwie "Efimpianti", doradcą m.in. banków, a także dyrektorem handlowym w firmie komunikacyjnej.
Działalność polityczną podjął w ramach Chrześcijańskiej Demokracji. Po jej rozpadzie w pierwszej połowie lat 90., znalazł się wśród założycieli Centrum Chrześcijańsko-Demokratycznego. W 2002 został jednym z liderów Unii Chrześcijańskich Demokratów i Centrum, współtworzonej m.in. przez jego dotychczasowe ugrupowanie. W 2005 objął funkcję sekretarza krajowego UDC, od 2008 działającej jako Unia Centrum.
W 2004 uzyskał mandat posła do Parlamentu Europejskiego VI kadencji. W 2006 został posłem do Izby Deputowanych XV kadencji, wybierany w 2008 i w 2013 na XVI oraz XVII kadencję. W 2014 ponownie z powodzeniem wystartował do Europarlamentu VIII kadencji z listy Nowej Centroprawicy i Unii Centrum, zasiadając w nim do 2019. W 2022 został natomiast kolejny raz wybrany do niższej izby włoskiego parlamentu.

</doc>
<doc id="1650349" url="https://pl.wikipedia.org/wiki?curid=1650349" title="John Fiske (medioznawca)">
John Fiske (medioznawca)

Stanford H. John Fiske (ur. 1939 w Wielkiej Brytanii) – kulturoznawca brytyjski, medioznawca.
Życie.
John Fiske kształcił się na Uniwersytecie w Cambridge. Wykładał w wielu krajach – między innymi w Australii, Nowej Zelandii i w USA – w szczególności jako profesor sztuk komunikacji na Uniwersytecie Wisconsin-Madison.
Obecnie John Fiske przeszedł na emeryturę. Prowadzi z żoną firmę handlującą antykami.
Koncepcje i publikacje.
Wśród jego zainteresowań znajduje się kultura popularna (kultura masowa) i studia nad telewizją. Jest w znacznej mierze kontynuatorem brytyjskiej szkoły kulturoznawczej z Birmingham.
W latach 80. i w początku lat 90. był redaktorem naczelnym "Studiów Kulturowych" wydawanym na Uniwersytecie w Curtin w Australii.
Jest autorem ośmiu książek w tym: "Power Plays", "Power Works" (1993), "Understanding Popular Culture" (1989), "Reading the Popular" (1989) i wpływowej pozycji "Television Culture" (1987).
Jest też krytykiem mediów, badającym jak w społeczeństwie amerykańskim powstają znaczenia kulturowe i jak w różnych mediach traktuje się debaty na temat takich kwestii jak na przykład rasa.
Książki Fiske analizują programy telewizyjne jako „teksty” w celu zbadania różnych warstw znaczenia i treści socjokulturowej. Fiske nie zgadza się z teorią, że masowe audytorium konsumuje bezmyślnie produkty jakie są im oferowane. Odrzuca pojęcie „masowego audytorium”, które zakłada istnienie bezkrytycznej masy odbiorców. Zamiast tego postuluje występowanie „audytoriów” pochodzących z różnych środowisk społecznych i o różnych tożsamościach, co sprawia, że tekst może być odczytany na wiele sposobów.
W książce "Television Culture" ("Kultura telewizyjna") wprowadza przedmiot studiów nad telewizją poprzez badanie ekonomicznych i kulturalnych kwestii, teorii i krytyki opartej na tekście. Przedstawia też przegląd poglądów uczonych brytyjskich, amerykańskich, australijskich i francuskich. Książka uznana została za jedną z pierwszych książek na temat telewizji, która w poważny sposób traktuje podejście feministyczne, które miało wpływ na rozwój tej dziedziny. Fiske uważany jest za pierwszego uczonego, który idąc drogą tradycji poststrukturalistycznej zastosował semiotykę do tekstów medialnych.

</doc>
<doc id="1650351" url="https://pl.wikipedia.org/wiki?curid=1650351" title="Józef Kossakowski (ichtiolog)">
Józef Kossakowski (ichtiolog)

Józef Kossakowski, Korwin-Kossakowski (ur. 9 czerwca 1917 w Kijowie, zm. 19 listopada 1988 w Warszawie) - żołnierz Armii Krajowej, polski ichtiolog, specjalista astakologii, docent w Instytucie Rybactwa Śródlądowego w Olsztynie.
Życiorys.
Urodził się w rodzinie ziemiańskiej 9 czerwca 1917 r. w Kijowie. Uczęszczał do szkół w Warszawie (gimnazjum Lorenza) i w Zakopanem, ostatnie cztery lata szkoły średniej spędził we Lwowie w Korpusie Kadetów, gdzie w 1937 r. zrobił maturę. Służbę wojskową odbył w Szkole Podchorążych Kawalerii w Grudziądzu i 1 Pułku Ułanów Krechowieckich w Augustowie. Studia podjęte w Akademii Handlowej w Poznaniu, przerwane zostały przez wojnę. We wrześniu 1939 powołany został do macierzystego pułku, pod koniec września, po rozwiązaniu oddziału, przekroczył granicę Litewską. Trafił do obozu dla internowanych w Birsztanach, gdzie przebywał około miesiąca. Przez ponad dwa lata przebywał na Litwie, pracując między innymi jako praktykant rolny w majątku kuzyna, czy jako robotnik na kolei. Pod koniec stycznia 1942 r. udało mu się przedostać na tereny okupowanej Polski.
Po powrocie do Polski przebywał w majątku rodziców Gliniance, pomagając w gospodarce. Aresztowani wraz z ojcem przez gestapo, przez kilka tygodni przebywali na Pawiaku, skąd wykupieni zostali przez rodzinę. Wyjechał w sokołowskie, gdzie pracował jako praktykant rolny w majątku Łuski. Jako żołnierz AK (pseudonim "Łopuch") działał na terenie Obwodu Sokołowskiego. W akcji "Burza" brał czynny udział w oddziale leśnym w lasach kurowickich i repkowskich. Mieszkał następnie w majątku Sabnie u pp Moniuszków (rodziców przyszłej żony Hanny), uczestnicząc w działalności konspiracyjnej aż do reformy rolnej, gdy właściciele zostali wyrzuceni z majątku.
Od lata 1944 do sierpnia 1945 r. działał w Obwodowym Patrolu Żandarmerii, początkowo jako zastępca dowódcy Patrolu, potem jako łącznik z Komendą Obwodu.
Po wojnie rozpoczął studia na Wydziale Rolnym SGGW, specjalizując się w Zakładzie Ichtiobiologii i Rybactwa, pod kierunkiem profesora Franciszka Staffa. Jako student uczestniczył w pracach badawczych zespołów biologiczno-rybackich na Wiśle. Egzaminy dyplomowe złożył w 1949, kończąc warszawską uczelnię jako inżynier rolnik i magister nauk agrotechnicznych.
Pracę zawodową podjął w Centralnym Inspektoracie Standaryzacji przy Ministerstwie Handlu Zagranicznego (jeszcze przed ukończeniem studiów). W tym czasie skonkretyzował swoje zainteresowania naukowe na rakach. W 1951 przeszedł do tworzonego pod kierunkiem Stanisława Sakowicza Instytutu Rybactwa Śródlądowego, początkowo z tymczasową siedzibą w Warszawie, następnie w Olsztynie. Objął kierownictwo Działu Planowania Naukowego Instytutu. W latach 1966-1977 był sekretarzem naukowym Instytutu.
W 1963 w Wyższej Szkole Rolniczej w Olsztynie obronił rozprawę doktorską "Współbytowanie raków Astacus astacus (L.) i Astacus leptodactylus Esch. na przykładzie jeziora Łoby" (częściowo opublikowana w "Rocznikach Nauk Rolniczych", seria B, tom 84, 1964). Od 1973 pracował w Instytucie Rybactwa Śródlądowego na stanowisku docenta.
Ogłosił łącznie 28 publikacji dotyczących raków, m.in. "Nowa metoda stosowana w badaniach nad biologią raków" ("Ekologia Polska", seria B, tom 8, 1962), "Porównanie kilku wskaźników morfometrycznych u trzech gatunków raków z wód polskich" ("Roczniki Nauk Rolniczych", seria B, tom 81, 1962). W 1966 nakładem Państwowego Wydawnictwa Rolniczego i Leśnego wydał monografię "Raki", która doczekała się kilku przekładów zagranicznych. Zasługą Kossakowskiego było sprowadzenie do polskich wód szwedzkiego raka sygnałowego "Pacifastacus leniusculus" Dana.
Józef Kossakowski należał do Międzynarodowego Towarzystwa Astakologów ("International Association of Astacology") i uczestniczył w jego kongresach. Pośmiertnie (w 1990 r.) został honorowym członkiem tego Towarzystwa. Brał udział w pracach Europejskiej Komisji Doradczej ds. Rybactwa Śródlądowego przy FAO (EIFAC/FAO). Był członkiem Towarzystwa Przyjaciół Nauk o Ziemi, Polskiego Towarzystwa Hydrobiologicznego, Towarzystwa Rozwoju Ziem Zachodnich.
W 1981 przeszedł na emeryturę, kontynuując współpracę z Instytutem Rybactwa Śródlądowego i jego Zakładem Upowszechniania Postępu jako redaktor serii rybackiej "Roczników Nauk Rolniczych". Był odznaczony m.in. Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski. 
Zmarł 19 listopada 1988 w Warszawie, pochowany został na cmentarzu w Brwinowie.

</doc>
<doc id="1650353" url="https://pl.wikipedia.org/wiki?curid=1650353" title="National Ignition Facility">
National Ignition Facility

National Ignition Facility – eksperymentalne urządzenie, które w zamierzeniu ma wywoływać kontrolowaną syntezę termojądrową za pomocą silnego impulsu laserowego. Znajduje się w Narodowym Laboratorium Lawrence’a w Livermore w mieście Livermore w stanie Kalifornia (USA).
Dane techniczne.
NIF jest największym i zdolnym do wytworzenia impulsów o największej energii urządzeniem tego typu zbudowanym dotychczas. Przed każdym impulsem, jego kondensatory gromadzą 422 megadżule (MJ) energii, która za pomocą ksenonowych lamp błyskowych przekazywana jest wzmacniaczom 192 wiązek laserowych. Przy ich pomocy wytwarzany jest pojedynczy impuls, niosący około 4 MJ energii i trwający kilka pikosekund. Moc tego impulsu sięga 500 terawatów. Jest on skupiany na kulce paliwa deuterowo-trytowego o średnicy 2 mm. Podgrzewa ją on do temperatury miliardów stopni i kompresuje do gęstości miliona kg/m³. Oczekiwane jest, że w takich warunkach w paliwie zajdzie fuzja jądrowa.
Historia.
Konstrukcję rozpoczęto w 1997 roku, borykano się z licznymi problemami i prace zostały znacznie spowolnione do roku 2000. Od tego czasu postęp był dużo większy, lecz porównując do początkowych planów, NIF jest opóźniony o pięć lat i cztery razy droższy, niż zakładał budżet. Zakończenie konstrukcji Narodowego Zakładu Zapłonu zostało zatwierdzone 31 marca 2009 roku przez Departament Energii Stanów Zjednoczonych.
Pierwsze eksperymenty ze wszystkimi 192 laserami odbyły się w maju 2009, a ceremonia otwarcia odbyła się 29 maja 2009. Pierwszy zapłon nastąpił 8 października 2010. Ponieważ odpowiednia synchronizacja impulsu laserowego wymaga ostygnięcia wzmacniaczy laserowych, przewiduje się, że NIF będzie mógł inicjować jeden zapłon na około 5 godzin. W 2011 wykonano ponad 250 testowych zapłonów, w styczniu 2012 wykonano ich 57. Na bazie doświadczeń przeprowadzonych w NIF planowana jest konstrukcja przyszłego urządzenia LIFE ("Laser Inertial Fusion Energy") wykorzystującego lasery półprzewodnikowe i mogącego wywoływać 15 zapłonów na sekundę.
We wrześniu 2013 roku ogłoszono, że udało się po raz pierwszy uzyskać dodatni bilans energetyczny, co zostało jednak zakwestionowane.

</doc>
<doc id="1650355" url="https://pl.wikipedia.org/wiki?curid=1650355" title="Roberti de'Ercole">
Roberti de'Ercole



</doc>
<doc id="1650356" url="https://pl.wikipedia.org/wiki?curid=1650356" title="Ryt iroszkocki">
Ryt iroszkocki



</doc>
<doc id="1650357" url="https://pl.wikipedia.org/wiki?curid=1650357" title="Andriej Abduwalijew">
Andriej Abduwalijew

Andriej Abduwalijew (ros. Андрей Хакимович Абдувалиев; ur. 30 czerwca 1966), były lekkoatleta – młociarz, mistrz olimpijski, dwukrotny mistrz świata, reprezentujący kolejno : ZSRR, WNP, Tadżykistan oraz Uzbekistan (w latach 1997–2000).

</doc>
<doc id="1650359" url="https://pl.wikipedia.org/wiki?curid=1650359" title="Małgorzata Lejonhufvud">
Małgorzata Lejonhufvud



</doc>
<doc id="1650361" url="https://pl.wikipedia.org/wiki?curid=1650361" title="Andrey Abduvaliyev">
Andrey Abduvaliyev



</doc>
<doc id="1650367" url="https://pl.wikipedia.org/wiki?curid=1650367" title="Grabów nad Wisłą (gmina)">
Grabów nad Wisłą (gmina)

Grabów nad Wisłą (od 1973 "Przyłęk") – dawna gmina wiejska istniejąca do 1954 roku w woj. kieleckim. Siedzibą władz gminy był Grabów nad Wisłą. 
W okresie międzywojennym gmina Grabów nad Wisłą należała do powiatu kozienickiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 24 gromad: Babin, Florianów, Grabów nad Wisłą, Karolin, Krzywda, Lipiny, Łagów, Ługi, Mieczysławów, Mierziączka, Okrężnica, Przyłęk, Stefanów, Sycyna, Sydół, Wólka Łagowska, Wólka Szelężna, Wólka Zamojska, Wysocin, Zacisze, Załazy, Zamość, Zielonka Nowa i Zielonka Stara.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Grabów nad Wisłą nie przywrócono, utworzono natomiast jej terytorialny odpowiednik, gminę Przyłęk w powiecie zwoleńskim w tymże województwie.
Zobacz też: Gmina Grabów.

</doc>
<doc id="1650368" url="https://pl.wikipedia.org/wiki?curid=1650368" title="Grzegorz J. Schramke">
Grzegorz J. Schramke



</doc>
<doc id="1650369" url="https://pl.wikipedia.org/wiki?curid=1650369" title="Brzeźnica (gmina w województwie kieleckim)">
Brzeźnica (gmina w województwie kieleckim)

Brzeźnica – dawna gmina wiejska istniejąca do 1954 roku w woj. kieleckim. Siedzibą władz gminy była Brzeźnica Poduchowna. 
W okresie międzywojennym gmina Brzeźnica należała do powiatu kozienickiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 16 gromad: Brzeźnica, Janików, Kępa Wólczyńska, Kępeczki, Mozolice Duże, Mozolice Małe, Psary, Ruda, Samwodzie, Słowiki Folwark, Słowiki Nowe, Słowiki Stare, Staszów, Śmietanki, Wólka B i Wólka Tyszyńska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Brzeźnica nie przywrócono, a jej dawny obszar wszedł głównie w skład gminy Kozienice w tymże powiecie i województwie.

</doc>
<doc id="1650375" url="https://pl.wikipedia.org/wiki?curid=1650375" title="George Bass (podróżnik)">
George Bass (podróżnik)

George Bass (ur. 30 stycznia 1771 w Aswarby, zm. prawdopodobnie ok. 5 lutego 1803) – brytyjski lekarz i podróżnik, najbardziej znany ze swojego udziału w eksploracji wybrzeży Australii, w czym współpracował z Matthew Flindersem. Od jego nazwiska pochodzi nazwa Cieśniny Bassa, oddzielającej kontynentalną Australię od Tasmanii.
Życiorys.
Urodził się w hrabstwie Lincolnshire jako syn drobnego właściciela ziemskiego. Po ukończeniu szkoły średniej i odbyciu przeszkolenia w szpitalu, w 1789 uzyskał prawo wykonywania zawodu lekarza. W 1794 wstąpił do Royal Navy jako lekarz wojskowy i w tym samym roku został wysłany do Nowej Południowej Walii, pierwszej kolonii brytyjskiej w Australii, założonej zaledwie sześć lat wcześniej. Na pokładzie statku (a podróż z Anglii na Antypody trwała wówczas osiem miesięcy) poznał Flindersa. Wkrótce po przybyciu na miejsce obaj podjęli współpracę na polu eksploracji wciąż słabo poznanego kontynentu. Początkowo badali Zatokę Botaniczną i rzekę Georges. Następnie Bass (tym razem bez Flindersa) udał się na wyprawę mającą na celu sporządzenie dokumentacji południowo-wschodniego wybrzeża nowego lądu. Podczas tej ekspedycji doszedł do wniosku, że Ziema Van Diemena – jak wówczas nazywała się Tasmania – nie jest częścią kontynentu australijskiego, lecz wyspą oddzieloną od niego przez cieśninę. 
Aby zweryfikować tę teorię, w 1798 Bass z Flindersem przepłynęli do Sydney do wybrzeży Ziemi, a następnie okrążyli ją, dokumentując całe jej wybrzeże i potwierdzając ostatecznie jej wyspiarskość. Po powrocie do Nowej Południowej Walii, Bass przedłożył gubernatorowi Johnowi Hunterowi raport z rekomendacją założenia miasta nad odkrytą przez nich rzeką Derwent. Z kolei Flinders wnioskował, aby odkryta cieśnina uzyskała imię jego kolegi. Oba wnioski zostały przyjęte, a założone miasto otrzymało nazwę Hobart i do dziś jest stolicą i największym ośrodkiem wyspy. Bass był także zapalonym przyrodnikiem i autorem jednego z pierwszych opisów nieznanych wcześniej Europejczykom zwierząt – wombatów.
W późniejszych latach zajął się działalnością kupiecką, polegającą głównie na sprowadzaniu do Australii – na własnym statku – towarów zakupionych na wyspach Polinezji. W styczniu 1803 wypłynął z portu w Sydney na pokładzie swego okrętu, zmierzając najprawdopodobniej w kierunku Tahiti (według niektórych teorii chciał dopłynąć aż do Chile) i wszelki słuch po nim zaginął. Najprawdopodobniej statek zatonął, choć funkcjonuje też wiele spekulacji dotyczących jego rzekomego aresztowania w Chile (gdyby podjął tam działalność handlową, złamałby monopol Hiszpanii na handel z jej koloniami południowoamerykańskimi). W styczniu 1806 roku dowództwo brytyjskiej marynarki wojennej uznało go za zmarłego, zaś jego żonie przyznano rentę dla wdów po marynarzach.

</doc>
<doc id="1650377" url="https://pl.wikipedia.org/wiki?curid=1650377" title="PIRCH">
PIRCH

PIRCH – stworzony przez firmę Northwest Computer Services klient sieci IRC dla systemu operacyjnego Microsoft Windows. Ostatnia wersja tego programu, znana pod nazwą PIRCH98 ukazała się w roku 1998 na licencji shareware. Od tego czasu klient nie jest już rozwijany. PIRCH stał się jednak inspiracją do stworzenia innego klienta ircowego – aplikacji Vortec IRC.

</doc>
<doc id="1650379" url="https://pl.wikipedia.org/wiki?curid=1650379" title="Świerże Górne (gmina)">
Świerże Górne (gmina)

Świerże Górne – dawna gmina wiejska istniejąca do 1954 roku w woj. kieleckim. Siedzibą władz gminy były Świerże Górne. 
Za Królestwa Polskiego gmina Świerże Górne należała do powiatu kozienickiego w guberni radomskiej. do gminy przyłączono zniesione miasto Ryczywół.
W okresie międzywojennym gmina Świerże Górne należała do powiatu kozienickiego w woj. kieleckim. W 1939 z gminy wyłączono gromady: Antoniówka, Pasternik i Kraski, włączając je do gminy Maciejowice w powiecie garwolińskim województwa warszawskiego. Zmiany miały wejść w życie 1 października 1939. 
Po wojnie gmina zachowała przynależność administracyjną. 1 lipca 1952 roku gmina składała się z 15 gromad: Antoniówka, Chinów, Holendry Piotrkowskie, Kraski, Kuźmy, Łuczynów, Nowa Wieś, Opatkowice, Pasternik, Piotrkowice, Ryczywół, Selwanówka, Świerże Górne, Wilczkowice i Wola Chodkowska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Świerże Górne nie przywrócono, a jej dawny obszar wszedł głównie w skład gminy Kozienice w tymże powiecie i województwie.

</doc>
<doc id="1650381" url="https://pl.wikipedia.org/wiki?curid=1650381" title="RPM Tuning">
RPM Tuning

RPM Tuning – zręcznościowa gra wyścigowa, nastawiona na rozgrywkę jednoosobową. Akcja gry rozgrywa się w Los Angeles, w którym znajduje się ok. 50 mil odwzorowanych tras.
Nielegalne nocne wyścigi są tematem gry. Gracz może również dowolnie tuningować posiadane samochody.

</doc>
<doc id="1650383" url="https://pl.wikipedia.org/wiki?curid=1650383" title="Dinamo Ryga (hokej na lodzie)">
Dinamo Ryga (hokej na lodzie)

Dinamo Ryga (łot. Dinamo Rīga) – łotewski klub hokeja na lodzie z siedzibą w Rydze.
Historia.
Klub został założony w 1946 i występował w Wyższej Lidze w latach 1946–1963 oraz 1973–1995. Wywalczył wicemistrzostwo Związku Radzieckiego w 1988. W 1995 został rozwiązany.
Klub jest w posiadaniu kilku spółek, do których należą Itera Latvija (łotewski koncern gazowy należący do Gazpromu), Guntis Ulmanis (piąty w historii prezydent Łotwy), Aigars Kalvītis (były premier Łotwy) i Aldis Pauniņš.
7 kwietnia 2008 nastąpiła reaktywacja klubu i przyjęcie do nowo powstałej ligi KHL. W sezonie KHL 2008/2009 drużyna odpadła w 1/8 finału przegrywając z Dinamo Moskwa w stosunku 0:3 (sklasyfikowana na 11. miejscu). W kolejnym sezonie KHL 2009/2010 zespół uplasował się po sezonie zasadniczym na ósmym miejscu (królem strzelców całych rozgrywek był w tym momencie napastnik Dynama, Marcel Hossa). W 1/8 finału drużyna łotewska sprawiła dużą niespodziankę, eliminując z gry najlepszą drużynę Konferencji Zachód - SKA Sankt Petersburg 3:1. W 1/4 finału rozgrywek (półfinał Konferencji) - zespół uległ drużynie MWD Bałaszycha w meczach 1:4 i został sklasyfikowany ostatecznie na 8. miejscu w lidze.
W sezonie KHL (2010/2011) drużyna awansowała do fazy play-off z 8-go miejsca w Konferencji Zachód i w 1/8 finału niespodziewanie wyeliminowała faworyzowany OHK Dinamo, który zajął pierwsze miejsce w Konferencji. Był to niejako rewanż za ćwierćfinał poprzedniego sezonu (OHK jest sukcesorem MWD). W 1/4 finału Dinamo uległo drużynie Łokomotiw Jarosław 1:4 i podobnie jak w poprzednim sezonie ukończyło ligę na 8. miejscu.
W edycji KHL (2011/2012) Dinamo awansowało w fazy play-off z 7. miejsca w Konferencji Zachód i w 1/8 finału uległa drużynie Torpedo Niżny Nowogród w meczach 3:4. Ostatecznie łotewski klub sklasyfikowano na 15. miejscu w lidze.
Po niezadowalającym początku sezonu KHL (2012/2013), na początku listopada 2012 został zwolniony fiński szkoleniowiec Pekka Rautakallio (trenował drużyna od sezonu 2011/2012). Drużyna nie zakwalifikowała się do fazy play-off i została sklasyfikowana na 24. miejscu w lidze. Następnie zespół został pierwszym w historii triumfatorem i zdobywcą Pucharu Nadziei.
Przed sezonem KHL (2020/2021) przedstawiono nowe logo klubu.
Po rozpoczęciu inwazji Rosji na Ukrainę władze Dinama Ryga 27 lutego 2022 wycofały klub ze wszystkich struktur KHL (w tym czasie zakończył się już sezon zasadniczy edycji 2021/2022). Później ogłoszono, że drużyna nie powróci do rywalizacji w KHL w edycji 2022/2023. Następnie drużyna została przyjęta do rozgrywek ekstraligi łotewskiej edycji 2022/2023.
Szkoleniowcy.
Szkoleniowcami klubu byli Anatolij Jegorow (1960-1962), Ēvalds Grabovskis (1974-1980, 1989-1991), Július Šupler (2008-2011), Pekka Rautakallio (2011-2012). Od listopada 2012 do 2015 był nim Artis Ābols. W lipcu 2015 trenerem został Kari Heikkilä. W 2014 asystentem trenerów został były zawodnik klubu Aleksandrs Ņiživijs, a na przełomie 2015/2016 tę funkcję pełnił Fin Raimo Helminen. W trakcie sezonu KHL (2016/2017) do sztabu szkoleniowego dołączył Sandis Ozoliņš, który w maju 2017 został mianowany głównym trenerem Dinama. Został zwolniony pod koniec września 2017. Jego miejsce zajął Ģirts Ankipāns, a jego asystentami na początku października 2017 zostali Aigars Cipruss i Edgars Masaļskis. Od połowy 2018 do kwietnia 2020 asystentem w sztabie ponownie był Artis Ābols. W lipcu 2020 nowym szkoleniowcem drużyny został Pēteris Skudra. Wówczas do sztabu trenerskiego weszli Aleksandrs Ņiživijs i Raimonds Vilkoits, następnie Dmitrij Parchomienko oraz Andrej Kudzin. W kwietniu 2021 nowym szkoleniowcem Dinama został ogłoszony Siergiej Zubow. W tym samym miesiąca do sztabu weszli Oleg Oriechowski, Valērijs Kuļibaba, Edgars Lūsiņš. Pod koniec października 2021 ogłoszono odejście trenera Zubowa z uwagi na kwestie rodzinne, a tymczasowym szkoleniowcem został Valērijs Kuļibaba. Pod koniec listopada 2021 głównym trenerem został ogłoszony Władimir Krikunow.
Kluby farmerskie.
Do 2009 zespołem farmerskim klubu była drużyna HK Riga 2000, która została zlikwidowana w 2009. Jej zawodnicy przeszli wówczas do nowo utworzonego zespołu Dinamo-Juniors Ryga, który stał się nowym klubem farmerskim dla Dinamo Ryga. Drużyna ta wywalczyła w 2010 mistrzostwo Łotwy w rozgrywkach Samsung Premjerliga. Występuje także w otwartej ekstralidze białoruskiej. Drużyną juniorską jest HK Rīga występująca w rozgrywkach MHL i Juniors w MHL-B.

</doc>
<doc id="1650386" url="https://pl.wikipedia.org/wiki?curid=1650386" title="Brzóza (gmina)">
Brzóza (gmina)

Brzóza – dawna gmina wiejska istniejąca do 1954 roku w woj. kieleckim. Siedzibą władz gminy była Brzóza. 
W okresie międzywojennym gmina Brzóza należała do powiatu kozienickiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 9 gromad: Adamów, Brzóza, Cecylówka, Maciejowice, Marianów, Sewerynów, Stanisławów, Ursynów i Wólka Brzózka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Brzóza nie przywrócono, a jej dawny obszar wszedł głównie w skład gminy Głowaczów w tymże powiecie i województwie.
Zobacz też: gmina Brzóza Królewska

</doc>
<doc id="1650389" url="https://pl.wikipedia.org/wiki?curid=1650389" title="Pukar">
Pukar

Pukar ("Wołanie") – bollywoodzki dramat z 2000 roku, wyreżyserowany przez Rajkumara Santoshi, autora "Lajja", "Halla Bol". W rolach głównych Anil Kapoor, Madhuri Dixit, Namrata Shirodkar, Danny Denzongpa i Om Puri. Film wysoko oceniony przez krytyków, średnio popularny wśród widzów. Otrzymał dwie bardzo ważne w Indiach nagrody National Film Awards, w tym Nagrodę Nargis Dutt za przyczynianie się do jedności Indii i Nagroda National Film dla Najlepszego Aktora (Anil Kapoor).
Muzyka i piosenki.
Autorem muzyki jest sławny tamilski kompozytor filmowy A.R. Rahman, który skomponował też muzykę do takich filmów jak: "Roja", "Rangeela", "Kisna", "Swades", "Yuva", "Water", "Rebeliant", "Rang De Basanti", "Guru", "Dil Se", "", "Saathiya", "Lagaan", "Taal", "Zubeidaa", "Earth", "Tehzeeb", "The Legend of Bhagat Singh", "Bombay", "Kannathil Muthamittal", "Boys" czy "Dil Ne Jise Apna Kahaa". Teksty: Majrooh, Javed Akhtar
Nagrody.
"Pukar" otrzymał wiele nagród i nominacji w tym najważniejsze National Film Award dla Najlepszego Aktora dla Anila Kapoora.

</doc>
<doc id="1650391" url="https://pl.wikipedia.org/wiki?curid=1650391" title="Energia końcowa">
Energia końcowa

Energia końcowa ("EK") – wskaźnik w świadectwie charakterystyki energetycznej budynku. Określa ilość energii, którą należy zakupić, tj. potrzebnej do ogrzewania, przygotowania ciepłej wody użytkowej, wentylacji mechanicznej i klimatyzacji. Ściślej, jest to energia w przeliczeniu na 1 m² na rok. Wyrażana jest w kWh/(m²·rok). Jeżeli ciepło jest wytwarzane na miejscu, wartość energii końcowej uwzględnia również pewną nadwyżkę spowodowaną faktem, iż przetwarzanie energii z paliw wiąże się ze stratami w jej uzyskaniu, np. system ogrzewania ma określoną sprawność.
Wzór na energię końcową:
gdzie:

</doc>
<doc id="1650394" url="https://pl.wikipedia.org/wiki?curid=1650394" title="Bobrowniki nad Radomką (gmina)">
Bobrowniki nad Radomką (gmina)

Bobrowniki nad Radomką (do 1931 "Bobrowniki") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Bobrowniki, lecz siedzibą władz gminy była Miejska Dąbrowa. 
Za Królestwa Polskiego gmina Bobrowniki należała do powiatu kozienickiego w guberni radomskiej. do gminy przyłączono wsie Budy Lipskie, Helenów, Mała Wieś i Lipska Wola ze znoszonej gminy Lipa.
W okresie międzywojennym gmina Bobrowniki należała do powiatu kozienickiego w woj. kieleckim. 11 lipca 1931 roku nazwę gminy zmieniono na "gmina Bobrowniki nad Radomką". Po wojnie gmina zachowała przynależność administracyjną. 1 lipca 1952 roku gmina składała się z 20 gromad: Bobrowniki, Dobieszyn, Helenów, Ignacówka, Klementynów, Kosny, Kruszyny, Lipskie Budy, Lipska Wola, Łukawa, Łukawska Wola, Miejska Dąbrowa, Olszowa Dąbrowa, Podmieście, Sielce, Sielce kol., Satwki, Studnie, Sułków i Zieleniec.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Bobrowniki nad Radomką nie przywrócono, a jej dawny obszar wszedł głównie w skład gminy Głowaczów w tymże powiecie i województwie.

</doc>
<doc id="1650398" url="https://pl.wikipedia.org/wiki?curid=1650398" title="Gmina Marjampol">
Gmina Marjampol



</doc>
<doc id="1650400" url="https://pl.wikipedia.org/wiki?curid=1650400" title="Kościół Matki Boskiej Wspomożenia Wiernych w Dargomyślu">
Kościół Matki Boskiej Wspomożenia Wiernych w Dargomyślu

Kościół pw. Matki Boskiej Wspomożenia Wiernych w Dargomyślu – kościół filialny parafii św. Stanisława Biskupa Męczennika w Cychrach.
Opis.
Kościół wieżowy, z prostokątnym korpusem (o przybliżonych wymiarach 25 × 12 m), kruchtą i zakrystią od strony północnej; górne kondygnacje wieży neogotyckie, zwieńczona jest ażurową latarnią z hełmem. Główny korpus nakrywa dwuspadowy dach. W ścianie południowej zamurowany portal ostrołukowy z ornamentem półkul w hokielach ościeży. W ścianie wschodniej trzy okna, z których środkowe nieco wyższe. Wnętrze nawy (bez dobudowy) o wymiarach 17 × 9,09 m, grubość murów 1,47 m.
Wyposażenie z przełomu XIX/XX w.: ławki, prospekt organowy, świeczniki, witraże. Dzwon gotycki (śr. 0,90 m) z końca XIII lub początku XIV w. w górnej części płaszcza – tuż przy czapie – ma wypukły napis dużymi literami, tzw. majuskułą: O + REX + GLORIE + VENIT + CUM + PACE ("O królu chwały przyjdź z pokojem").
Historia.
Zbudowany ok. 1260 z fundacji chwarszczańskich templariuszy, z kostki granitowej, orientowany, salowy, bez chóru i wieży zachodniej, z zakrystią od strony północnej.
Po raz pierwszy jako parafialny wymieniony w 1385 r., kiedy to biskup kamieński Filip zatwierdził fundację nowego ołtarza w kościele parafialnym w Gorzowie, dokonaną przez plebana z Dargomyśla, Mathiasa Schulte z własnych dochodów (Gorzów był jego rodzinnym miastem). W 1433 r. kościół uległ częściowemu zniszczeniu podczas przemarszu wojsk husyckich. Po 1540 r. przejęła go gmina protestancka. Rozbudowany w 1748 r. o zachodnią część nawową (usunięto wówczas portal główny w ścianie zachodniej) i wieżę, uległ zniszczeniom w 1758 r. podczas bitwy pod Sarbinowem oraz w 1805 r. w wyniku działań wojsk francuskich; następnie odnowiony. Forma dominującej nad zabudową kamiennej wieży kościoła znana jest z płótna gorzowskiego malarza Roberta Warthmüllera (1886), który uwiecznił Dargomyśl w scenie przedstawiającej wizytę króla Fryderyka II Wielkiego. Po pożarze wieży 5 kwietnia 1897 r. została ona częściowo rozebrana. W 1898 r. dobudowano górną część wieży z cegły, którą zakończono drewnianą strzelistą wieżyczką, dobudowano również drewniany chór oraz założono nowy drewniany sufit. Istniejące jeszcze trzy dzwony z XV i XVI w. (o średnicach 0,80, 0,65 i 0,48 m) w czasie II wojny światowej zabrali Niemcy. Wokół kościoła znajdował się do 1945 r. cmentarz grzebalny, ślady jego istnienia są widoczne na murze okalającym cmentarz kościelny. Poświęcony 30 maja 1946 r., od 1957 r. jest kościołem filialnym parafii św. Stanisława Biskupa Męczennika w Cychrach.

</doc>
<doc id="1650401" url="https://pl.wikipedia.org/wiki?curid=1650401" title="Dinamo Ryga">
Dinamo Ryga



</doc>
<doc id="1650402" url="https://pl.wikipedia.org/wiki?curid=1650402" title="Gmina zbiorowa Dahlenburg">
Gmina zbiorowa Dahlenburg

Gmina zbiorowa Dahlenburg (niem. "Samtgemeinde Dahlenburg") – gmina zbiorowa położona w niemieckim kraju związkowym Dolna Saksonia, w powiecie Lüneburg. Siedziba gminy zbiorowej znajduje się w miejscowości Dahlenburg.
Położenie geograficzne.
Gmina zbiorowa Dahlenburg jest położona pomiędzy Pustacią Lüneburską od zachodu a Łabą od wschodu ok. 20 km na wschód od Lüneburga. 
Leży w południowo-wschodniej części powiatu Lüneburg. Graniczy z powiatem Lüchow-Dannenberg od wschodu i południa, a także z powiatem Uelzen na południu. Sąsiaduje również na zachodzie z gminą zbiorową Ostheide i na północy z Bleckede.
Przez gminę płynie z południa na północ rzeka Neetze, prawy dopływ Ilmenau.
Podział administracyjny.
Do gminy zbiorowej Dahlenburg należy pięć gmin, w tym jedno miasto "(Flecken)":

</doc>
<doc id="1650405" url="https://pl.wikipedia.org/wiki?curid=1650405" title="Trzebień (gmina w województwie kieleckim)">
Trzebień (gmina w województwie kieleckim)

Trzebień (do 1870 i od 1973 "Magnuszew") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Trzebień, lecz siedzibą władz gminy był Magnuszew (w latach 50. "Magnuszów").
Gmina Trzebień powstała za Królestwa Polskiego w powiecie kozienickim w guberni radomskiej 13 stycznia 1870 w związku z przemianowaniem dotychczasowej gminy Magnuszew na "Trzebień" (po przyłączeniu do niej zniesionego miasta Magnuszew).
W okresie międzywojennym gmina Trzebień należała do powiatu kozienickiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 22 gromad: Basinów, Celinów, Dębowola Nowa, Dziecinów, Edwardów, Grzybów, Kłoda, Koziołek, Kurki, Lękawica Stara, Magnuszów, Ostrów, Paprotnia, Przewóz Stary, Przewóz Tarnowski, Przydworzyce, Studzianki, Trzebień, Trzebień folw., Tyborów, Wilczowola i Wola Magnuszowska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Trzebień nie przywrócono, a z jej obszaru oraz z obszaru dawnej gminy Rozniszew utworzono nową gminę Magnuszew w tymże powiecie i województwie.

</doc>
<doc id="1650406" url="https://pl.wikipedia.org/wiki?curid=1650406" title="Villa Emo">
Villa Emo

Villa Emo – renesansowa willa położona w pobliżu wsi Fanzolo zaprojektowana przez Andreę Palladia na zamówienie rodziny Emo w 1559.
Historia.
W 1509 Leonardo di Giovanni Emo zakupił obszar, na którym znajduje się dziś willa, od rodziny Barbarigo. Początkowo był on wykorzystywany pod uprawę. Dopiero w 1559 Leonardo di Alvise Emo zamówił u Andrei Palladia projekt wiejskiej rezydencji. Nie jest pewne, kiedy obiekt został ukończony. W 1565, w momencie ślubu Leonarda Emo z Cornelią Grimini na pewno willa była już zamieszkana.
Rodzina Emo była właścicielem willi do 2004, kiedy obiekt został sprzedany.
Architektura.
Villa Emo jest jedną z bardziej kompletnych realizacji palladiańskiego modelu budownictwa willowego, wprowadzającego ścisłe zasady geometryczne do planowania wyglądu domów. W 1570 Palladio uwzględnił plan Villi Emo w dziele "Cztery księgi o architekturze" jako wzorcowy.
Główna bryła willi składa się z rezydencji mieszkalnej oraz budynków gospodarskich, pierwotnie magazynów rolnych. Centralny punkt fasady stanowi loggia i portyk z czterema kolumnami doryckimi kolumnami podtrzymującymi tympanon z herbem fundatora. Taki kształt fasady został zainspirowany wyglądem świątyń antycznych. Porządek dorycki został wykorzystany również przy tworzeniu arkad w budynkach gospodarskich. Okna budynku mają kształt prostokątów i są rozmieszczone symetrycznie po obydwu stronach portyku.
We wnętrzu willi Giovanni Battista Zelotti wykonał zespół fresków, podobne przygotował również w Villi Godi i Villi Foscari. Przedstawiają one różne sceny mitologiczne, których bohaterką jest Wenus. W willi znajduje się również osobne pomieszczenie określane jako Pokój Sztuk, w którym dekoracja przedstawia personifikacje różnych sztuk i dziedzin wiedzy (np. muzyki czy astronomii).

</doc>
<doc id="1650408" url="https://pl.wikipedia.org/wiki?curid=1650408" title="Rozniszew (gmina)">
Rozniszew (gmina)

Rozniszew (od 1973 "Magnuszew") – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Rozniszew, lecz siedzibą władz gminy były Wilczkowice Dolne. 
W okresie międzywojennym gmina Rozniszew należała do powiatu kozienickiego w woj. kieleckim. Po wojnie gmina zachowała przynależność administracyjną. Była to najdalej na północ wysunięta gmina woj. kieleckiego, położona w widłach Wisły i Pilicy. Według stanu z dnia 1 lipca 1952 roku gmina składała się z 16 gromad: Anielin-Kępa, Boguszków, Chmielów, Gruszczyn Nowy, Kępa Skórecka, Mniszów, Osiemborów, Rękowice, Rozniszew, Urszulin, Wilczkowice Dolne, Wólka Tarnowska, Zagroby, Zakrzew, Żelazna Nowa i Żelazna Stara.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Rozniszew nie przywrócono, a z jej obszaru oraz z obszaru dawnej gminy Trzebień utworzono nową gminę Magnuszew w tymże powiecie i województwie.

</doc>
<doc id="1650411" url="https://pl.wikipedia.org/wiki?curid=1650411" title="Szczyt NATO w Waszyngtonie 1999">
Szczyt NATO w Waszyngtonie 1999

Szczyt NATO w Waszyngtonie w 1999 lub 16. Szczyt NATO – szczyt NATO, zorganizowany w Waszyngtonie w USA w dn. 23-25 kwietnia 1999.
W szczycie wzięło udział 19 państw, w tym po raz pierwszy Polska, która nieco ponad miesiąc wcześniej, razem z Czechami i Węgrami przystąpiła do Sojuszu.
Szczyt został zwołany m.in. w celu uczczenia 50. rocznicy powołania Paktu Północnoatlantyckiego. Odbywał się w czasie operacji NATO w Jugosławii i bombardowań tego kraju.
W Waszyngtonie, obok spotkania Rady Północnoatlantyckiej, odbyło się również spotkanie Komisji NATO-Ukraina oraz posiedzenie Rady Partnerstwa Euroatlantyckiego (EAPC).
Rezultaty szczytu.
Podczas szczytu waszyngtońskiego Rada Północnoatlantycka przyjęła kilka kluczowych dokumentów:
Deklaracje i oświadczenia.
W Waszyngtonie 19 państw członkowskich NATO przyjęło również:

</doc>
<doc id="1650412" url="https://pl.wikipedia.org/wiki?curid=1650412" title="Suskowola (gmina)">
Suskowola (gmina)

Suskowola – dawna gmina wiejska istniejąca do 1954 roku w woj. kieleckim. Siedzibą władz gminy była Suskowola. 
W okresie międzywojennym gmina Suskowola należała do powiatu kozienickiego w woj. kieleckim. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 11 gromad: Januszno, Koszary, Laski, Linów, Męciszów, Mireń, Płachty, Sałki, Sucha, Suskowola i Trupień.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Suskowola nie przywrócono, a z jej obszaru oraz z obszaru dawnej gminy Jedlnia utworzono nową gminę Pionki w tymże powiecie i województwie.

</doc>
<doc id="1650413" url="https://pl.wikipedia.org/wiki?curid=1650413" title="Helena Mikołajczyk">
Helena Mikołajczyk

Helena Mikołajczyk (ur. 22 maja 1968 w Mszanie Dolnej) – polska biathlonistka oraz biegaczka narciarska, brązowa medalistka mistrzostw świata.
Kariera.
W zawodach Pucharu Świata zadebiutowała 20 lutego 1990 roku w Mińsku, zajmując 49. miejsce w biegu indywidualnym. Nigdy nie zdobyła punktów w zawodach tego cyklu. Najwyższą lokatę wywalczyła 16 stycznia 1993 roku w Ridnaun, kończąc rywalizację w sprincie na 30. pozycji (do sezonu 2000/2001 punktowało 25. najlepszych zawodników).
Podczas mistrzostw świata w Borowcu w 1993 roku wspólnie z Zofią Kiełpińską, Krystyną Liberdą i Anną Sterą zdobyła brązowy medal w biegu drużynowym. Był to pierwszy w historii medal dla Polski w tej konkurencji. Zajęła też między innymi 49. miejsce w biegu drużynowym na mistrzostwach świata w Mińsku w 1990 roku. Brała również udział w igrzyskach olimpijskich w Lillehammer, zajmując 52. miejsce w biegu indywidualnym i 11. w sztafecie.
W narciarstwie klasycznym najlepsze wyniki osiągała w mistrzostwach Polski, na których zdobyła dwa medale srebrne (oba w sztafecie).
Osiągnięcia.
Puchar Świata.
Miejsca na podium chronologicznie.
Mikołajczyk nigdy nie stanęła na podium indywidualnych zawodów PŚ.

</doc>
<doc id="1650414" url="https://pl.wikipedia.org/wiki?curid=1650414" title="Arseniak">
Arseniak



</doc>
<doc id="1650417" url="https://pl.wikipedia.org/wiki?curid=1650417" title="Jedlnia (gmina)">
Jedlnia (gmina)

Jedlnia – dawna gmina wiejska istniejąca do 1954 roku w woj. kieleckim. Siedzibą władz gminy była Jedlnia. 
W okresie międzywojennym gmina Jedlnia należała do powiatu kozienickiego w woj. kieleckim. 1 października 1931 roku z części obszaru gminy Jedlnia (Zagożdżon i Pionki) utworzono nową gminę Pionki. Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad: Adolfin, Brzezinki, Jaśce, Jaroszki, Jedlnia, Jedlnia-Kolonia, Kieszek, Lewaszówka, Mąkosy Nowe, Mąkosy Stare, Poświętne, Siczki, Stoki, Zadobrze i Żdżary.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Jedlnia nie przywrócono, a z jej obszaru oraz z obszaru dawnej gminy Suskowola utworzono nową gminę Pionki w tymże powiecie i województwie.

</doc>
<doc id="1650420" url="https://pl.wikipedia.org/wiki?curid=1650420" title="Nils Ramm">
Nils Ramm

Nils Arvid Ramm, pseudonim ringowy Nisse (ur. 1 stycznia 1903 w Sztokholmie, zm. 8 listopada 1986 w Linköpingu) – szwedzki bokser, wicemistrz olimpijski, mistrz Europy.
Uczestnicząc w Igrzyskach Olimpijskich w Amsterdamie 1928 roku, zdobył srebrny medal w kategorii ciężkiej.
Startując w Mistrzostwach Europy w Sztokholmie 1925 roku, został wicemistrzem Europy w wadze półciężkiej. Tytuł mistrza Europy wywalczył w Berlinie 1927 roku, w kategorii ciężkiej.
Dwukrotnie zdobył mistrzostwo Szwecji w 1926 i 1927 roku w wadze półciężkiej.
W latach 1928 – 1931 walczył na ringu zawodowym, stoczył 22 walki, z czego 17 wygrał, 1 zremisował i 4 przegrał.

</doc>
<doc id="1650425" url="https://pl.wikipedia.org/wiki?curid=1650425" title="Arsenian">
Arsenian



</doc>
<doc id="1650430" url="https://pl.wikipedia.org/wiki?curid=1650430" title="Edmund Borzemski">
Edmund Borzemski

Edmund Borzemski (ur. 1959 w Opolu) – historyk, poeta, krytyk literacki. 
Życiorys.
Ukończył Wyższą Szkołę Pedagogiczną w Opolu. Debiutował jako poeta w 1987 roku. Swoje teksty drukował w prasie literackiej i lokalnej oraz w antologiach. W swoim dorobku pisarskim posiada również kilkadziesiąt artykułów z dziedziny krytyki literackiej oraz historii. Jest inicjatorem Konkursu Recytatorskiego Poezji Jenieckiej "Nie traćmy pamięci". Związany z Centralnym Muzeum Jeńców Wojennych w Łambinowicach na Opolszczyźnie. Członek Związku Literatów Polskich i krakowskiej Konfraterni Poetów. Mieszka w Korfantowie.
Twórczość.
Wydał następujące tomiki wierszy: 

</doc>
<doc id="1650431" url="https://pl.wikipedia.org/wiki?curid=1650431" title="FK Dinamo Ryga">
FK Dinamo Ryga

FK Dinamo Ryga (łot. "Futbola Klubs Dinamo Rīga") – łotewski klub piłkarski z siedzibą w mieście Ryga, stolicy kraju.
Obecnie gra w 2. lidze w grupie Ryga.
Historia.
Chronologia nazw:
Klub piłkarski Dinamo Rīga został założony w mieście Ryga w 1940 roku i reprezentował Łotewskie Ministerstwo Spraw Wewnętrznych. W 1946 startował w rozgrywkach III grupie Mistrzostw ZSRR. Zajął pierwsze miejsce w strefie zachodniej i awansował do II grupy. W 1947 był trzecim w strefie centralnej, a w sezonie 1948 drugim. Ale w następnych latach występował w Mistrzostwach Łotewskiej SRR (ostatnio w 1960). W 1957 startował w rozgrywkach Pucharu ZSRR wśród drużyn amatorskich. Potem został rozwiązany.
W 2005 klub został reaktywowany jako FK Dinamo Rīga. W 2006 po fuzji z FC Rīnuži Rīga zmienił nazwę na Dinamo-Rīnuži Rīga i startował w 2. lidze w grupie Ryga. W 2007 klubu pozyskał sponsora firmę LASD, w wyniku czego do nazwy została dołączona przystawka FK Dinamo-Rīnuži/LASD Rīga. W 2008 fuzja z FC Rīnuži rozpadła się i Dinamo nie grał w 2.lidze. W 2009 z nowym sponsorem ponownie startował w 2.lidze jako FK Dinamo/LFKA Rīga. W latach 2010-2011 klub nie występował w Mistrzostwach Łotwy, dopiero w 2012 znów startował pod nazwą FK Dinamo Rīga w 2.lidze. W lutym 2017 połączył się z beniaminkiem Virslīgi SK Babīte i przyjął nazwę SK Babīte/Dinamo.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2015).
Stadion.
Klub rozgrywa swoje mecze domowe na stadionie RTU w mieście Ryga, który może pomieścić 1000 widzów.

</doc>
<doc id="1650432" url="https://pl.wikipedia.org/wiki?curid=1650432" title="Dinamo Ryga (piłka nożna)">
Dinamo Ryga (piłka nożna)



</doc>
<doc id="1650433" url="https://pl.wikipedia.org/wiki?curid=1650433" title="Szczyt NATO w Rzymie 2002">
Szczyt NATO w Rzymie 2002

Szczyt NATO w Rzymie w 2002 – specjalny szczyt NATO, zorganizowany w Rzymie we Włoszech w dniu 28 maja 2002.
Na szczycie w Rzymie państwa członkowskie NATO oraz Federacja Rosyjska przyjęły deklarację rzymską "Relacje NATO-Rosja: Nowa Jakość", a w niej powołały do życia Radę NATO-Rosja, która zastąpiła dotychczasową Stałą Wspólną Radę NATO-Rosja.
Celem nowej Rady miało być rozwijanie współpracy we wzajemnych relacjach poprzez: "budowanie konsensusu, konsultacje, wspólne decyzje i wspólne akcje".

</doc>
<doc id="1650435" url="https://pl.wikipedia.org/wiki?curid=1650435" title="Pionki (gmina 1931–1954)">
Pionki (gmina 1931–1954)

Pionki – dawna gmina wiejska istniejąca w latach 1931–1954 w woj. kieleckim. Siedzibą władz gminy były Pionki (w latach 1931–1932 Zagożdżon). 
Jednostka powstała jako gmina wiejska o miejskich uprawnieniach finansowych 1 października 1931 roku w powiecie kozienickim w woj. kieleckim, po wyłączeniu z dotychczasowej gminy Jedlnia wsi Zagożdżon i Pionki oraz niezabudowanej miejscowości "Kurdjon", z których utworzono odrębną wiejską gminę o nazwie "Pionki" z siedzibą urzędu gminnego w Zagożdżonie. 18 sierpnia 1932 roku Zagożdżon przemianowano na "Pionki". Gminy wiejskie w granicach jednej miejscowości były zjawiskiem rzadkim (inne przykłady gmin tego typu to gmina Tarnogród, gmina Oleszyce, gmina Skępe i gmina Legionowo).
Po wojnie gmina zachowała przynależność administracyjną. Według stanu z 1 lipca 1952 roku gmina (na wzór gmin miejskich) nie była podzielona na gromady. Gmina została zniesiona 29 września 1954 roku wraz z reformą wprowadzającą gromady w miejsce gmin i przekształcona w "gromadę Pionki", której już po dwu tygodniach (13 listopada 1954 roku) nadano prawa miejskie (gmina miejska).
1 stycznia 1973 roku w tymże powiecie i województwie utworzono wiejską gminę Pionki z obszaru dawnych gmin Jedlnia i Suskowola, natomiast Pionki (miasto) zachowały swoją odrębność administracyjną aż do dziś.

</doc>
<doc id="1650436" url="https://pl.wikipedia.org/wiki?curid=1650436" title="Port Askaig">
Port Askaig

Port Askaig (gael. "Port Asgaig") jest portową wioską na wschodnim wybrzeżu wyspy Islay, w Szkocji. Wspólnie z Port Ellen jako główne porty wyspy, obsługują przeprawę pasażerską na główny ląd. Posiada również stałe połączenia do Feolin na wyspie Jura poprzez cieśninę Sound of Islay oraz raz w tygodniu do Oban. Port Askaig zostało upamiętnione w klasycznym marszu szkockim na dudy – "Leaving Port Askaig".
Budynki i infrastruktura.
Port Askaig zlokalizowany jest na północnym końcu przebiegającej przez Islay drogi A846, która biegnie na południowy zachód w kierunku destylarni Bowmore skręcając dalej na wschód w kierunku destylarni Ardbeg. W miejscowości, oprócz niewielkiej liczby domostw, znajdują się hotel, stacja benzynowa oraz sklep naprzeciwko portu.
Ratownictwo na Islay.
Port Askaig jest bazą dla Islay RNLI (Royal National Lifeboat Institution) – łodzi poszukiwawczo-ratowniczej, która wyzwana jest na akcje od dziesięciu do dwunastu razy w ciągu roku.

</doc>
<doc id="1650438" url="https://pl.wikipedia.org/wiki?curid=1650438" title="Los Milionos">
Los Milionos

Los Milionos (stylizowany zapis LOS MILIONOS) – gra prowadzona przez Totalizator Sportowy. W grze biorą udział kupony zawierające wielocyfrowy numer. Losowania zwycięskich numerów odbywają się w siedzibie Totalizatora Sportowego, a wyniki ogłaszane są w Studiu Lotto oraz na stronie internetowej Lotto. W Los Milionos można wygrać 2 nagrody po 1 000 000 zł, 6 wygranych po 100 000 zł lub 24 000 wygranych po 100 zł. 
Jeden zakład Los Milionos kosztuje 10 zł.
Ostatnie dotychczasowe losowanie loterii odbyło się 14 lutego 2012. Obecnie kolejne edycje tej loterii nie są organizowane.

</doc>
<doc id="1650445" url="https://pl.wikipedia.org/wiki?curid=1650445" title="Günther Rittau">
Günther Rittau

Günther Rittau (ur. 7 sierpnia 1893 w Königshütte (obecnie Chorzów), zm. 6 sierpnia 1971 w Monachium) – niemiecki operator i reżyser filmowy.
Życiorys.
Rittau rozpoczął pracę w roku 1919 w dziale filmów dokumentalnych Decli, później pracował dla Universum Film AG, gdzie zdobywał praktykę; co pozwoliło mu od 1924, pracować już jako samodzielny kamerzysta filmowy.
Po drugiej wojnie światowej powrócił do pracy w przemyśle filmowym dopiero w 1954 roku; pozostał aktywny zawodowo do lat 60. W 1967 został wyróżniony przez Niemiecką Akademię Filmową Złotą Taśmą Niemieckiej Nagrody Filmowej. Został pochowany na Cmentarzu Leśnym w Monachium.

</doc>
<doc id="1650451" url="https://pl.wikipedia.org/wiki?curid=1650451" title="Dynamo Odessa">
Dynamo Odessa



</doc>
<doc id="1650454" url="https://pl.wikipedia.org/wiki?curid=1650454" title="Kwiecień 2009 w sporcie">
Kwiecień 2009 w sporcie



</doc>
<doc id="1650457" url="https://pl.wikipedia.org/wiki?curid=1650457" title="Focus (magazyn naukowy)">
Focus (magazyn naukowy)



</doc>
<doc id="1650465" url="https://pl.wikipedia.org/wiki?curid=1650465" title="Giovanni Battista Zelotti">
Giovanni Battista Zelotti

Giovannni Battista Zelotti (znany również jako Battista da Verona, Battista Farinati) (ur. 1526, zm. 1578) – włoski malarz z końca epoki renesansu, tworzący głównie w Wenecji.
Zelotti urodził się prawdopodobnie w Wenecji. Naukę malarstwa pobierał u Antonio Badile, Domenico Riccio i prawdopodobnie u Tycjana. Wraz z Paolo Veronese pracował przy freskach w Villa Soranza położonej niedaleko Castelfranco w 1551 roku, w Wenecji przy udekorowaniu sufitu "Sala del Consiglio dei Dieci" w Pałacu Dożów (1553-1554) oraz w Bibliotece Marciana (1556-1557) i Palazzo Trevisan (1557) w Murano.
W późniejszych latach Zelotti był aktywny poza Wenecją przyozdabiając freskami wille zaprojektowane przez włoskiego architekta Andrea Palladio. Do najważniejszych należą Villa Emo i Villa Foscari, gdzie pracował wspólnie z Bernardino Indią i Battistą Franco. Wraz z malarzem Giovanni Antonio Fasolo pracował przy Villa Caldogno (około roku 1570) i Palazzo Porto Colleoni Thiene. W 1570 roku dekorował zamek rodziny Obizzi w Battaglia Terme.
Jego prace można również obejrzeć w Muzeum Narodowym w Warszawie, gdzie znajduje się obraz pt. "Apollo i Marsjasz".

</doc>
<doc id="1650466" url="https://pl.wikipedia.org/wiki?curid=1650466" title="Choroba Legga-Calvégo-Perthesa">
Choroba Legga-Calvégo-Perthesa



</doc>
<doc id="1650475" url="https://pl.wikipedia.org/wiki?curid=1650475" title="Choroba Kashin-Beck">
Choroba Kashin-Beck



</doc>
<doc id="1650476" url="https://pl.wikipedia.org/wiki?curid=1650476" title="Ewa Kolasińska">
Ewa Kolasińska

Ewa Kolasińska-Szramel (ur. 13 lipca 1951 w Poznaniu) – polska aktorka teatralna, filmowa i telewizyjna, od 1973 aktorka Narodowego Starego Teatru im. Heleny Modrzejewskiej w Krakowie, laureatka nagrody aktorskiej na 37. Kaliskich Spotkaniach Teatralnych (1987).
Życiorys.
Absolwentka krakowskiej PWST (1973). Od 1973 aktorka Starego Teatru w Krakowie. Zadebiutowała 27 października 1973. Występowała także gościnnie w Teatrze STU w Krakowie oraz za granicą na Festiwalu Dwóch Światów w Spoleto. W 1987 zdobyła nagrodę aktorską na 37. Kaliskich Spotkaniach Teatralnych za rolę Gizeli Spiessbürger w przedstawieniu "Wiosna Narodów w Cichym Zakątku" (1929) Adolfa Nowaczyńskiego w reżyserii Tadeusza Bradeckiego w Starym Teatrze im. Heleny Modrzejewskiej w Krakowie (1987).
Znana z roli Marysi w cyklicznym programie rozrywkowym "Spotkanie z Balladą", z którym związana jest od 1976. W maju 2009 aktorka została wyróżniona odznaczeniami: Odznaką „Honoris Gratia” od władz Krakowa oraz Medalem 200-lecia Starego Teatru od jego dyrekcji.

</doc>
<doc id="1650477" url="https://pl.wikipedia.org/wiki?curid=1650477" title="Harcerz Rzeczypospolitej (gazeta)">
Harcerz Rzeczypospolitej (gazeta)



</doc>
<doc id="1650479" url="https://pl.wikipedia.org/wiki?curid=1650479" title="Waldemar Doniec">
Waldemar Doniec

Waldemar Doniec (ur. 26 czerwca 1922 w Rytrze, zm. 30 czerwca 2010 w Łodzi) – działacz turystyki górskiej i fotografii krajoznawczej w PTTK, Członek Honorowy PTTK.
W czasie II wojny światowej był żołnierzem Armii Krajowej. Mieszkał w Łodzi.
Wykształcenie.
Szkołę powszechną ukończył w Rytrze. W Nowym Sączu rozpoczął naukę w gimnazjum, kontynuował w Łodzi, dokąd przeniósł się z rodzicami w 1937. Maturę zdał 12 lutego 1946 w XVII Liceum dla Pracujących mieszczącym się w siedzibie I Liceum Ogólnokształcącego im. Mikołaja Kopernika w Łodzi przy ul. Więckowskiego 41. Ukończył studia prawnicze na Uniwersytecie Łódzkim bez uzyskania magisterium.
Praca zawodowa.
Pracę zawodową rozpoczął na kolei jeszcze w latach okupacji i kontynuował po wojnie, co spowodowało, że był reklamowany w 1945 od służby wojskowej. Niemal całą działalność zawodową związał z przemysłem włókien chemicznych w Zjednoczeniu Włókien Chemicznych oraz Tomaszowskiej Fabryce Włókien Chemicznych. W 1990 przeszedł na emeryturę.
Działalność społeczna w PTTK.
W latach 1949–1950 działał w Polskim Towarzystwie Tatrzańskim Oddział w Łodzi. Od 1953 do śmierci należał do Polskiego Towarzystwa Turystyczno-Krajoznawczego Oddział w Łodzi. Uprawiał turystykę górską i fotografię krajoznawczą.
Posiadał odznaki turystyczne:
Posiadał uprawnienia z zakresu turystyki:
Pełnił następujące funkcje społeczne w PTTK na szczeblu centralnym i wojewódzkim:
Organizator i współorganizator wielu imprez turystycznych: Rajdy Świętokrzyskie Oddziału Łódzkiego PTTK, Rajdy Sudeckie Zarządu Wojewódzkiego PTTK w Łodzi, Rajdy Górskie Chemików, „Dni Turysty" w Sulejowie i Działoszynie, Łódzkie Dni Turystyki i Światowy Dzień Turystyki w Łodzi i Pabianicach, międzywojewódzki Sejmik Krajoznawczy w Piotrkowie Trybunalskim.
W latach 1958–1996 prowadził rozległą działalność w zakresie fotografii krajoznawczej: organizował konkursy, wystawy, przeglądy, plenery itp. W latach 1989–2009 inicjator, organizator Centrum Fotografii Krajoznawczej PTTK w Łodzi, a także popularyzator działalności tej wiodącej placówki fotografii krajoznawczej w PTTK.
Zmarł 30 czerwca 2010 w Łodzi i został pochowany na cmentarzu na Zarzewie przy ul. Lodowej 78.
Odznaczenia i wyróżnienia.
Państwowe:
Wojskowe:
Za działalność w PTTK:
Publikacje.
Opracował i w 1963 wydał drukiem foldery opisujące Łęczycę, Łowicz, Piotrków Trybunalski, Rawę Mazowiecką, Sieradz, Spałę, Sulejów, Tomaszów Mazowiecki. W latach 1963-2009 pisał artykuły do Biuletynu Zarządu Okręgu i Wojewódzkiego PTTK w Łodzi, późniejszego "Wędrownika" na temat fotografii i krajoznawstwa,

</doc>
<doc id="1650496" url="https://pl.wikipedia.org/wiki?curid=1650496" title="Charles E. Sebastian">
Charles E. Sebastian

Charles Edward Sebastian (ur. 25 czerwca 1872, zm. 25 marca 1949) – amerykański polityk, trzydziesty burmistrz Los Angeles, dwudziesty piąty szef Los Angeles Police Department.
Pracował w LAPD, gdzie szybko awansował na kolejne stopnie, aż do funkcji kierowniczej, którą sprawował w latach 1911-1915. Pierwszy szef policji Los Angeles, który został burmistrzem. Urząd ten pełnił w latach 1915-1916. Oskarżony o korupcję zdołał oczyścić się z zarzutów, jego odejście przed końcem kadencji było związane z publikacją listów do kochanki.

</doc>
<doc id="1650497" url="https://pl.wikipedia.org/wiki?curid=1650497" title="Skala Kellgrena i Lawrence’a">
Skala Kellgrena i Lawrence’a



</doc>
<doc id="1650498" url="https://pl.wikipedia.org/wiki?curid=1650498" title="Prąd (gazeta)">
Prąd (gazeta)



</doc>
<doc id="1650500" url="https://pl.wikipedia.org/wiki?curid=1650500" title="Pielgrzym (gazeta)">
Pielgrzym (gazeta)



</doc>
<doc id="1650502" url="https://pl.wikipedia.org/wiki?curid=1650502" title="Jarosław Rybak">
Jarosław Rybak

Jarosław Rybak (ur. 1970) – polski dziennikarz, publicysta militarny. W 2007 był doradcą Ministra Obrony Narodowej – rzecznikiem prasowym Ministerstwa Obrony Narodowej. Od grudnia 2007 do grudnia 2010 r. pracował w Biurze Bezpieczeństwa Narodowego – był dyrektorem Departamentu Komunikacji Społecznej BBN i jednocześnie rzecznikiem prasowym BBN. W 2017 r. był dyrektorem Centrum Informacyjnego Rządu.
W latach 1997–2002 był reporterem dziennika „Trybuna Śląska”. W 2002 podjął pracę w tygodniku „Polska Zbrojna” oraz miesięczniku „Żołnierz Polski”, a od 2005 rozpoczął pracę w dzienniku „Super Express”.
W 2002 brał czynny udział w selekcji do jednostki GROM, dwa lata później został pierwszym dziennikarzem wyróżnionym Honorową Odznaką GROM. W 2011 jako pierwszy dziennikarz otrzymał odznakę honorową jednostki komandosów w Lublińcu.
Od 1996 należy do Stowarzyszenia Dziennikarzy Polskich, a od 2010 do International Federation of Journalists.
Autor książek:

</doc>
<doc id="1650504" url="https://pl.wikipedia.org/wiki?curid=1650504" title="Roelandt Savery">
Roelandt Savery

Roelandt Savery (ur. 1576 w Kortrijk, pochowany 25 lutego 1639 w Utrechcie) – niderlandzki malarz, rysownik i rytownik pochodzenia flamandzkiego.
Życie.
Urodził się w rodzinie anabaptystów, którzy z obawy przed Hiszpanami ok. 1585 przenieśli się do Haarlemu. Jego nauczycielami byli Hans Bol i starszy brat Jacob Savery (ok. 1565–1603), po zakończeniu nauki artysta przeniósł się do Pragi, gdzie został malarzem dworskim Rudolfa II Habsburga i Macieja Habsburga. W tym czasie przyswoił sobie zasady manieryzmu i zaczął malować egzotyczne zwierzęta, które mógł oglądać w dworskiej menażerii. W latach 1606-1608 podróżował po Tyrolu z uczniem Gillisem d'Hondecoeterem.
W 1616 malarz osiadł w Amsterdamie i po dwóch latach przeniósł się do Utrechtu, gdzie został członkiem gildii malarskiej. Prowadził duży warsztat malarski, wśród jego uczniów byli Allart van Everdingen i bratanek Jan Savery. Po latach sukcesów artysta popadł w długi i ostatecznie zbankrutował w 1638, według malarza i biografa niderlandzkiego Arnolda Houbrakena, Savery zmarł obłąkany, prawdopodobnie z powodu alkoholizmu.
Twórczość.
Roelandt Savery malował głównie pejzaże, które wzbogacał licznymi przedstawieniami zwierząt i roślin. Na drugim planie umieszczał zwykle sceny figuralne o tematyce biblijnej i mitologicznej, np. Orfeusz, Eden. Często malował także martwe natury, których tematem były motywy kwiatowe urozmaicane przedstawieniami drobnych zwierząt.
Artysta wypracował własny, indywidualny styl, który według krytyków powstał pod wpływem Gillisa van Coninxloo`a i Jana Brueghla (starszego). Jego prace są licznie reprezentowane w galeriach i muzeach Europy i Ameryki Północnej. Najbardziej znanym dziełem malarza jest przedstawienie wymarłego ptaka dodo z 1626 roku. Savery pomylił się i namalował ptakowi dwie lewe nogi.
W zbiorach Muzeum Narodowego w Warszawie znajduje się obraz "Arka Noego", a w Gdańsku "Raj".

</doc>
<doc id="1650505" url="https://pl.wikipedia.org/wiki?curid=1650505" title="Carl Braun">
Carl Braun

Carl Rudolf Braun (ur. 22 marca 1822 w Zistersdorf, zm. 28 marca 1891 w Wiedniu) – austriacki lekarz położnik.
Po studiach medycznych w Wiedniu otrzymał w 1847 tytuł doktora nauk medycznych. Od 1849 do 1853 był asystentem w I. Klinice Położniczej Uniwersytetu Wiedeńskiego (I. Geburtshilflichen Universitätsklinik). W 1853 habilitował się i został profesorem w szkole położnych w Trydencie. W 1856 powrócił do Wiednia gdzie został profesorem zwyczajnym i objął dyrekcję I Kliniki Położniczej. W latach 1866/67 i 1870/71 był dziekanem, a w 1868/69 rektorem Uniwersytetu Wiedeńskiego.

</doc>
<doc id="1650506" url="https://pl.wikipedia.org/wiki?curid=1650506" title="Carl Rudolf Braun">
Carl Rudolf Braun



</doc>
<doc id="1650507" url="https://pl.wikipedia.org/wiki?curid=1650507" title="Szczyt NATO w Pradze 2002">
Szczyt NATO w Pradze 2002

Szczyt NATO w Pradze w 2002 lub 16. Szczyt NATO – szczyt NATO, zorganizowany w Pradze w Czechach w dniach 21-22 listopada 2002.
Był to pierwszy szczyt NATO w dawnym kraju członkowskim Układu Warszawskiego i pierwszy szczyt po atakach z 11 września. W jego trakcie do członkostwa w Pakcie zaproszono siedem państw byłego bloku wschodniego.
W Pradze odbyły się także spotkania Rady NATO-Rosja oraz Komisji NATO-Ukraina na szczeblu ministrów spraw zagranicznych oraz posiedzenie Rady Partnerstwa Euroatlantyckiego (EAPC).
Rezultat szczytu.
W czasie szczytu w Pradze, 21 listopada 2002 państwa członkowskie NATO przyjęły "Deklarację Szczytu Praskiego", która zawierała główne postanowienia szczytu:
Państwa członkowskie przyjęły również "Oświadczenie w sprawie Iraku", w którym wyraziły poparcie dla rezolucji nr 1441 Rady Bezpieczeństwa ONZ (która dawała Irakowi 30 dni na ostatecznie zastosowanie się do wcześniejszych rezolucji ONZ, a w szczególności przedstawienie dowodów zniszczenia zapasów broni masowego rażenia i dopuszczenie inspektorów ONZ do wszystkich obiektów na terenie Iraku) i wezwały Irak do „bezwarunkowego i natychmiastowego przyjęcia powyższej rezolucji oraz wszystkich poprzednich rezolucji Rady Bezpieczeństwa ONZ”.
W trakcie posiedzenia EAPC przyjęto "„Plan działań Partnerstwa Przeciw Terroryzmowi”". W trakcie spotkania Komisji NATO-Ukraina przyjęto "„Plan Działań NATO-Ukraina”".

</doc>
<doc id="1650510" url="https://pl.wikipedia.org/wiki?curid=1650510" title="Dyskografia Malice Mizer">
Dyskografia Malice Mizer

Dyskografia japońskiego zespołu rockowego Malice Mizer.

</doc>
<doc id="1650513" url="https://pl.wikipedia.org/wiki?curid=1650513" title="Stanisław Hajdukiewicz">
Stanisław Hajdukiewicz



</doc>
<doc id="1650516" url="https://pl.wikipedia.org/wiki?curid=1650516" title="Renta strukturalna">
Renta strukturalna

Renta strukturalna - przyznawana w ramach Programu Rozwoju Obszarów Wiejskich rolnikom przekazującym swoje pole do większych gospodarstw w zamian za rentę.
Według ustawy z dnia 26 kwietnia 2001 r. o rentach strukturalnych w rolnictwie:
W latach 2004-2006 przeznaczono w Polsce na renty 640,5 mln euro, skorzystało z nich 53,7 tys. rolników. W roku 2009 wstrzymano przyznawanie rent strukturalnych.

</doc>
<doc id="1650517" url="https://pl.wikipedia.org/wiki?curid=1650517" title="Olszyny Ostrowskie">
Olszyny Ostrowskie

Rezerwat przyrody „Olszyny Ostrowskie” – leśny rezerwat przyrody w województwie zachodniopomorskim, w powiecie gryfińskim, w gminie Chojna, na południowym krańcu jeziora Ostrów, 3 km na południowy zachód od Stoków, 8,5 km na zachód – południowy zachód od Chojny.
Został utworzony na mocy zarządzenia Ministra Ochrony Środowiska i Zasobów Naturalnych z dnia 29 grudnia 1987. Zajmuje powierzchnię 9,51 ha (akt powołujący podawał 9,50 ha).
Rezerwat jest położony w Puszczy Piaskowej, w północnej części Cedyńskiego Parku Krajobrazowego, a także na terenie dwóch obszarów sieci Natura 2000: siedliskowego „Wzgórza Krzymowskie” PLH320054 i ptasiego „Ostoja Cedyńska” PLB320017.
Celem ochrony jest zachowanie zbiorowisk leśnych olsu porzeczkowego ("Ribeso nigri-Alnetum"), łęgu jesionowo-olszowego ("Fraxino-Alnetum"), łęgu wiązowo-jesionowego ("Ficario-Ulmetum minoris") wraz ze stanowiskami roślin chronionych, takich jak: kruszczyk szerokolistny ("Epipactis helleborine"), listera jajowata ("Listera ovata"), pierwiosnka lekarska ("Primula veris subsp. veris"), kalina koralowa ("Viburnum opulus"), kruszyna pospolita ("Frangula alnus"), brodawkowiec czysty ("Scleropodium purum"), mokradłoszka zaostrzona ("Calliergonella cuspidata"), torfowiec nastroszony ("Sphagnum squarrosum"), tujowiec tamaryszkowy ("Thuidium tamariscinum").
Rezerwat znajduje się na terenie Nadleśnictwa Chojna. Nadzór sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2007 roku, obszar rezerwatu objęty jest ochroną czynną.
Na południe od rezerwatu prowadzi znakowany niebieski turystyczny Szlak Wzgórz Morenowych z Lubiechowa Dolnego do Morynia.

</doc>
<doc id="1650519" url="https://pl.wikipedia.org/wiki?curid=1650519" title="Margareta Eriksdotter">
Margareta Eriksdotter



</doc>
<doc id="1650520" url="https://pl.wikipedia.org/wiki?curid=1650520" title="Małgorzata Eriksdotter">
Małgorzata Eriksdotter



</doc>
<doc id="1650521" url="https://pl.wikipedia.org/wiki?curid=1650521" title="Dynamo-Czest Odessa">
Dynamo-Czest Odessa

Dynamo-Czest Odessa (ukr. Футбольний клуб «Динамо-Честь» Одеса, "Futbolnyj Kłub "Dynamo-Czest'" Odesa") – ukraiński klub piłkarski z siedzibą w Odessie. Założony w roku 1923 jako Sparta.
W latach 1995–1996 oraz 1997–1999 występował w ukraińskiej Drugiej Lidze.
Historia.
Chronologia nazw:
Piłkarska drużyna w Odessie została założona w 1923 roku i nazywała się wtedy Sparta Odessa. Dopiero później przyjęła nazwę Dynamo . Od 2008 roku Dynamo Odessa znajdował się w grupie najlepszych zespołów w Odessie.
W 1936 na bazie Dynama został założony klub, który występował w Mistrzostwach ZSRR. Na początku 1940 roku Decyzją Rady Centralnej Towarzystwa "Dynamo" zespoły Dynamo Odessa, Dynamo Charków, Dinamo Rostów nad Donem, Dinamo Baku zostały zdjęte z rozgrywek Mistrzostw ZSRR. Piłkarze odeskiego Dynama zostali przeniesione do Harczowyka Odessa, na bazie którego, w 1958 roku powstał klub pod nazwą Czornomoreć Odessa.
W 1946 klub został ponownie założony i brał udział w rozrywkach piłkarskich byłego ZSRR. Klub wiele razy był rozwiązany i ponownie powstawał.
Od początku rozrywek w niezależnej Ukrainie klub występował najpierw w Mistrzostwach obwodu odeskiego (1992–1993), a następnie pod nazwą Dynamo-Dagma Odessa w Mistrzostwach Ukrainy spośród zespołów amatorskich (1994–1995). W sezonie 1995/1996 zamienił w Drugiej Lidze rozformowany klub Czornomorec-2 Odessa występując pod nazwą Dynamo-Fłesz Odessa. Jednak nie utrzymał się w niej i został pozbawiony statusu profesjonalnego. W 1996 został przeniesiony do miasta Jużne, gdzie występował pod nazwą Dynamo-Zmina Jużne oraz Zmina Jużne. W 1997 powrócił do Odessy i otrzymał prawo występować w Drugiej Lidze. Zajął ostatnie 17.miejsce w grupie, jednak dzięki temu, że w sezonie 1998/1999 jeszcze jeden odeski klub SKA-Łotto Odessa zrezygnował z dalszych występów w lidze, zajął jego miejsce i dlatego zmienił nazwę na Dynamo-SKA Odessa. Podczas przerwy zimowej sezonu 1998/1999 również zrezygnował z dalszych występów na poziomie profesjonalnym i został pozbawiony statusu klubu profesjonalnego.
W 2005 klub kolejny raz został reaktywowany. Pod nazwą Dynamo-Czest Odessa przystąpił do rozgrywek Mistrzostw Odessy. Jednak w 2007 został rozformowany.

</doc>
<doc id="1650523" url="https://pl.wikipedia.org/wiki?curid=1650523" title="Dynamo-SKA Odessa">
Dynamo-SKA Odessa



</doc>
<doc id="1650524" url="https://pl.wikipedia.org/wiki?curid=1650524" title="Dynamo-Flesz Odessa">
Dynamo-Flesz Odessa



</doc>
<doc id="1650525" url="https://pl.wikipedia.org/wiki?curid=1650525" title="Dynamo-Dagma Odessa">
Dynamo-Dagma Odessa



</doc>
<doc id="1650526" url="https://pl.wikipedia.org/wiki?curid=1650526" title="Memoire">
Memoire

Memoire – minialbum rockowy nagrany przez Malice Mizer, wydany 24 lipca 1994 przez Midi:Nette.
24 grudnia 1994 ukazała się wersja albumu pt. "Memoire DX", zawierająca dodatkowy utwór „バロック” (ca. 7:22).

</doc>
<doc id="1650528" url="https://pl.wikipedia.org/wiki?curid=1650528" title="Roelant Savery">
Roelant Savery



</doc>
<doc id="1650529" url="https://pl.wikipedia.org/wiki?curid=1650529" title="Memoire DX">
Memoire DX



</doc>
<doc id="1650531" url="https://pl.wikipedia.org/wiki?curid=1650531" title="Scrap Beat">
Scrap Beat

Scrap Beat – polski zespół taneczny, założony w 1987 roku we Włocławku. Jeden z prekursorów tańca breakdance w Polsce, wielokrotny Mistrz Polski, a także reprezentacja kraju na zawodach międzynarodowych. Repertuar zespołu obejmuje funky, locking, electro boogie, power move i hip-hop. Założycielem składu jest Robert Nieznański tancerz choreograf, instruktor.
Wybrane osiągnięcia.
Kategoria BREAK DANCE formacje:
Kategoria BREAK DANCE solo:
Kategoria ELECTRO BOOGIE solo:

</doc>
<doc id="1650534" url="https://pl.wikipedia.org/wiki?curid=1650534" title="Sławek Jaskułke">
Sławek Jaskułke

Sławek Jaskułke, właśc. Sławomir Jaskułke (ur. 2 stycznia 1979 w Pucku) − polski pianista jazzowy, kompozytor muzyki fortepianowej, orkiestrowej, teatralnej i filmowej, aranżer, producent muzyczny. Artysta poruszający się w obszarach muzyki ilustracyjnej i kontemplacyjnej. Jego twórczość inspirowana przyrodą (album „Sea”) i naturą człowieka („Senne”) wyraźnie podąża w kierunku kolorystyki i barwy dźwięku.
Życiorys.
Absolwent Katedry Jazzu i Muzyki Estradowej Akademii Muzycznej w Gdańsku (dyplom z wyróżnieniem). W 2016 roku obronił tytuł doktora sztuk muzycznych w dyscyplinie artystycznej instrumentalistyka.
Od początku związany z trójmiejskim środowiskiem muzyki improwizowanej i jazzowej. Karierę zaczynał w zespole klarnecisty Emila Kowalskiego, u boku którego zdobył doświadczenie w stylistyce jazzu klasycznego i okresu bebopu. W roku 2000 wziął udział w Jazz Campingu Kalatówki, gdzie został zauważony przez jednego z najwybitniejszych polskich twórców muzyki jazzowej Zbigniewa Namysłowskiego. Od tej pory Jaskułke tworzy trzon Kwartetu i Kwintetu Namysłowskiego, nagrywając szereg znakomicie przyjętych przez publiczność i prasę muzyczną płyt ("Standards", "Assymetry", "Nice and Easy", Polish Jazz – Yes").
Ma za sobą występy na największych scenach świata, m.in. International Performing Arts Center w Moskwie, Symphony Hall w Chicago, Carnegie Hall w Nowym Jorku. Brał udział w największych światowych festiwalach, m.in. North Sea Jazz Festival, Berlin Jazz Fest, Red Sea Jazz Festival, Padova Jazz Festival, Garana International Jazz Festival, Jazz Jamboree. Koncertował w kilkudziesięciu krajach świata i na niemal wszystkich kontynentach. W 2006 roku reprezentował Polskę na festiwalu Music Beyond Borders w Hongkongu, co zaowocowało wydaniem solowej płyty "Jaskułke – Hong Kong". W lipcu 2012 roku wystąpił solo w słynnych Ogrodach Luksemburskich w Paryżu na Festiwalu "Chopin w Ogrodach Luksemburskich". W czerwcu 2013 wziął udział w Festiwalu Kultury Polskiej "Corso Polonia" w Rzymie. W grudniu 2016 odbył trasę koncertową po Japonii.
Twórca projektu “Chopin na pięć fortepianów” prezentowanego premierowo na Światowej Wystawie EXPO 2010 w Szanghaju. Jesienią 2011 roku projekt prezentowany był na scenie Forbidden City Concert Hall Beijing (Sala Koncertowa Zakazanego Miasta w Pekinie), oraz Nanyang Academy of Fine Arts w Singapurze. Oficjalnym partnerem trasy koncertowej był STEINWAY &amp; SONS. Specjalny cykl koncertów miał miejsce podczas spotkań w ramach Przewodnictwa Polski w Radzie Unii Europejskiej dla Ministerstw: Spraw Zagranicznych, Nauki i Szkolnictwa Wyższego oraz Ministerstwa Zdrowia.
Kompozytor muzyki do filmu Wojtka Radtke inspirowanego twórczością Tadeusza Kantora “Popatrz! Życie nie istnieje tylko tutaj, ale da da (tam, tam)!”. Premierowa projekcja filmu miała miejsce 15 lipca 2011 r. w Krakowie w ramach promocji Miasta Sopot. Film został wyświetlony na murach Zamku Królewskiego na Wawelu. Autor muzyki do spektaklu "Trash Story" w reżyserii Eweliny Pietrowiak (Teatr Ateneum Warszawa, 2008). Kompozytor muzyki do arcydzieł kina niemego: "Wicher" (reż. Victor Sjöström) – pokaz w ramach Festiwalu Święto Niemego Kina Warszawa 2005; "Joanna D’Arc" (reż. Carl Theodor Dreyer) – pokaz w ramach Festiwalu Święto Niemego Kina Warszawa 2006; "Mocny Człowiek" (reż. Henryk Szaro) – pokaz w ramach Festiwalu Festiwal Filmowy Hradec Kralove 2007; "Gorączka Złota" (reż. Charlie Chaplin) – pokaz w ramach Festiwalu Nieme Na Żywo Gdańsk 2012.
Dyskografia.
Albumy autorskie:
Albumy ze Zbigniewem Namysłowskim:
Pozostałe albumy:

</doc>
<doc id="1650536" url="https://pl.wikipedia.org/wiki?curid=1650536" title="Lawrence Lambe">
Lawrence Lambe

Lawrence Morris Lambe (ur. 1863, zm. 1919) – kanadyjski geolog i paleontolog. 
Życiorys.
Od 1885 do 1919 pracował dla Geological Survey of Canada. Specjalizował się w badaniu dinozaurów – w latach 1902–29 (niektóre prace ukazywały się po jego śmierci) opisał dwadzieścia ich gatunków, spośród których w 2005 za ważne uznawanych było jedenaście. Do nazwanych przez Lambe'a rodzajów należą: "Centrosaurus", "Chasmosaurus", "Edmontosaurus", "Euoplocephalus", "Gorgosaurus", "Gryposaurus", "Panoplosaurus", "Stegoceras" i "Styracosaurus". Pracował głównie w kanadyjskiej prowincji Alberta – poszukiwania kości dinozaurów prowadził płynąc łodzią wzdłuż rzeki Red Deer. Oprócz dinozaurów badał również kopalne ryby z Nowego Brunszwiku i paleozoiczne korale z Kanady. Opisał także późnokredowego krokodyla "Leidyosuchus". Na cześć Lambe'a nazwano "Lambeosaurus" – rodzaj dinozaura z rodziny hadrozaurów, dodatkowo honoruje go także nazwa gatunku typowego rodzaju – "Lambeosaurus lambei".

</doc>
<doc id="1650537" url="https://pl.wikipedia.org/wiki?curid=1650537" title="Niro Masuda">
Niro Masuda

Niro Masuda (jap. ますだ にろ, ur. 20 grudnia 1878 w Tokio, zm. ?) – japoński lekarz, neuroanatom. 
W 1911 przez pewien czas w Berlinie, w II Klinice Uniwersytetu Fryderyka Wilhelma. Od 1911 do 1917 w Zurychu u Constantina von Monakowa. W 1914 ukazała się jego praca, poświęcona połączeniom i ontogenezie jąder mostu. Tytuł doktora medycyny otrzymał 3 lipca 1915 roku.

</doc>
<doc id="1650538" url="https://pl.wikipedia.org/wiki?curid=1650538" title="Lawrence Morris Lambe">
Lawrence Morris Lambe



</doc>
<doc id="1650541" url="https://pl.wikipedia.org/wiki?curid=1650541" title="Świętobrość">
Świętobrość

Świętobrość (lit. "Šventybrastis") – wieś na Litwie, na Litwie właściwej, nad Niewiażą, w okręgu kowieńskim, w rejonie kiejdańskim, około 5 km na północny wschód od Kiejdan; kościół (1770).
W 1911 w miejscowym kościele Przemienienia Pańskiego został ochrzczony Czesław Miłosz.

</doc>
<doc id="1650542" url="https://pl.wikipedia.org/wiki?curid=1650542" title="Tsunesuke Fukuda">
Tsunesuke Fukuda

 – japoński neuroanatom. Około 1919 roku pracował w Zurychu w laboratorium Constantina von Monakowa; zajmował się połączeniami wzgórzowo-czołowymi i odkrył połączenie jądra grzbietowo-przyśrodkowego z korą czołową.

</doc>
<doc id="1650543" url="https://pl.wikipedia.org/wiki?curid=1650543" title="Dyskografia Dead Kennedys">
Dyskografia Dead Kennedys

Ta strona zawiera pełną dyskografię punkrockowego zespołu Dead Kennedys.

</doc>
<doc id="1650545" url="https://pl.wikipedia.org/wiki?curid=1650545" title="Clyde Donovan">
Clyde Donovan



</doc>
<doc id="1650547" url="https://pl.wikipedia.org/wiki?curid=1650547" title="John Medeski">
John Medeski

Anthony John Medeski (ur. 28 czerwca 1965 w Louisville w stanie Kentucky) – amerykański pianista i kompozytor jazzowy, wirtuoz organów Hammonda i innych instrumentów klawiszowych. Gra na m.in. fortepianie, organach Hammonda (model B3), melodyce, melotronie, klawinecie, ARP String Ensemble, fortepianie elektrycznym Wurlitzera, syntezatorze Moog Voyager, organach Wurlitzera 7300 Combo i syntezatorze Yamaha CS-1 ("zabawce"). Medeski to weteran nowojorskiej sceny awangardy jazzowej. Popularność zyskał jako lider amerykańskiej formacji "Medeski, Martin &amp; Wood" (MMW).
Wybrana dyskografia.
W składzie trio Medeski, Martin &amp; Wood.
Albumy
Kompilacje (MMW)
Remiksowane EP-ki (MMW)

</doc>
<doc id="1650548" url="https://pl.wikipedia.org/wiki?curid=1650548" title="Wojna domowa w Polsce 1704–1706">
Wojna domowa w Polsce 1704–1706

Wojna domowa w Polsce w latach 1704–1706 – część większego konfliktu w Europie, III wojny północnej. Zmagania pomiędzy konfederacją sandomierską, wierną Augustowi II Mocnemu, a konfederacją warszawską, wierną Stanisławowi Leszczyńskiemu. Wojna została zakończona krótkotrwałym zwycięstwem Leszczyńskiego (pokój w Altranstädt).
Preludium.
W 1700 roku August II, w przymierzu Elektoratu Saksonii z Carstwem Rosyjskim, wznowił wojnę ze Szwecją o Inflanty.
W serii krwawych bitew m.in. pod Kliszowem w 1702 roku Szwedzi rozgromili siły Rzeczypospolitej, opanowując prawie cały kraj. W czerwcu 1703 August II zwołał sejm ekstraordynaryjny do Lublina, gdzie musiał stawić czoło silnej opozycji, niezadowolonej z jego rządów. Król otwarcie wystąpił przeciwko przywódcy opozycji prymasowi Michałowi Stefanowi Radziejowskiemu, nakazał też porwanie królewiczów Jakuba i Konstantego Sobieskich.
Opozycyjne w stosunku do króla Augusta II kręgi szlachty zawiązały wówczas zbrojną konfederację w Warszawie, zaś na zjeździe w styczniu 1704 ogłoszono detronizację Augusta II. Wykorzystał to niezwłocznie Karol XII i wyszukał sobie nowego króla Polski w osobie młodego wojewody poznańskiego, Stanisława Leszczyńskiego, po czym 12 lipca 1704 sejm elekcyjny w postaci niewielkiego zgromadzenia szlachty, w otoczonym przez wojska szwedzkie Arvida Horna obozie podwarszawskim, dokonała jego formalnego wyboru na króla polskiego.
Wojna domowa.
Dotychczasowy król Polski, August II, nie miał jednak zamiaru abdykować. W maju 1704 doprowadził do zawiązania konfederacji sandomierskiej, grupującej jego zwolenników, ogłosił pospolite ruszenie obronne i 30 sierpnia, w Narwie zawarł w imieniu Rzeczypospolitej traktat sojuszniczy z Carstwem Rosyjskim Piotra I, od tego momentu Polska była formalnie w stanie wojny ze Szwecją.
W kraju zaczęła rozwijać się wojna domowa pomiędzy zwolennikami saskiego Augusta II i Stanisława Leszczyńskiego, zgodnie z powiedzeniem: "Jedni do Sasa, drudzy do Lasa". Augustowi udało się odbić Warszawę, jednak już po dwóch miesiącach wycofał się do Saksonii. W listopadzie 1704 roku doszło do bitwy pod Poniecem. W 1705 powrócił do Polski, odbył nawet tzw. radę grodzieńską, na której uzyskał powszechne poparcie większości senatorów. 13 lutego 1706 spóźnił się na plac boju i poniósł klęskę w bitwie pod Wschową.
Krótkotrwałe zwycięstwo Leszczyńskiego.
Gdy Szwedzi zagrozili całkowitym podbojem Elektoratu Saksonii August II Mocny zrzekł się korony polskiej na rzecz Stanisława Leszczyńskiego we wrześniu 1706 na mocy pokoju w Altranstädt. Jeszcze w piątym tygodniu po zawarciu rozejmu, 29 października 1706 armia Augusta II pokonała Szwedów w bitwie pod Kaliszem, ta mała bitwa nie zmieniła jednak warunków pokoju w Altranstädt.
Warunki te zmieniła znacznie większa bitwa. W 1708 roku król szwedzki, Karol XII, zdecydował się na rozprawę z Rosją i poprowadził swe armie na wschód. Lecz tam Szwedzi ponieśli 8 lipca 1709 druzgoczącą klęskę w bitwie pod Połtawą. Rozpoczęli wtedy szybki odwrót również z terenów Rzeczypospolitej, a wraz z nimi emigrowali ich poplecznicy i zwolennicy Stanisława Leszczyńskiego.
W tej sytuacji August II Mocny w 1709 wrócił do kraju, jakby zapominając, że kilka lat wcześniej zrzekł się w uroczystym ślubowaniu polskiej korony królewskiej. Zaczął swe nowe rządy od zawarcia z Piotrem I traktatu w Toruniu 20 października 1709. Car zobowiązał się utrzymać go swoją potęgą na tronie polskim: " ...i zarówno udzielać mu pomocy wojskowej, jak iść mu zawsze na rękę w Rzeczypospolitej Polskiej dobremi usługami."
Powrót Augusta na tron zatwierdziła Walna Rada Warszawska 1710 roku. W 1715 doszło do kolejnej walki z Sasami (Konfederacja tarnogrodzka).

</doc>
<doc id="1650550" url="https://pl.wikipedia.org/wiki?curid=1650550" title="Wojna domowa w Polsce 1704-1709">
Wojna domowa w Polsce 1704-1709



</doc>
<doc id="1650551" url="https://pl.wikipedia.org/wiki?curid=1650551" title="Nashville Skyline Rag">
Nashville Skyline Rag

Nashville Skyline Rag – instrumentalny utwór skomponowana przez Boba Dylana, nagrany przez niego w lutym 1969 i wydany na albumie "Nashville Skyline" w kwietniu tego samego roku.
Historia i charakter utworu.
Utwór ten jest jednym z niewielu instrumentalnych utworów skomponowanych przez Boba Dylana. Został nagrany na trzeciej sesji do albumu 17 lutego 1969 r. Plonem tej sesji były także: „Tonight I'll Be Staying Here with You”, „One Too Many Mornings”, „I Still Miss Someone” i „Don’t Think Twice, It’s All Right”. Na albumie "Nashville Skyline" znalazł się tylko „Tonight I'll Be Staying Here with You”. „One Too Many Mornings” i „I Still Miss You” ukazały się w 30 lat później (wraz z innymi piosenkami z sesji do "Nashville Skyline") na albumie firmowanym przez Johnny’ego Casha i Boba Dylana "Songs from the Real America".
Niektórzy krytycy uważają tę kompozycję za dość wdzięczny wypełniacz albumu. Jednak zważywszy, że jest to najkrótszy album Dylana, trwający zaledwie 27 minut, wstawienie tego utworu do albumu, tym bardziej podkreśla kryzys twórczy artysty.
Utwór nigdy nie był wykonywany przez Dylana na koncertach.

</doc>
<doc id="1650554" url="https://pl.wikipedia.org/wiki?curid=1650554" title="U-3516">
U-3516

U-3516 – niemiecki okręt podwodny (U-Boot) typu "XXI" z okresu II wojny światowej. Okręt wszedł do służby w 1944 roku.
Historia.
Zamówienie na budowę okrętu zostało złożone w stoczni F.Schichau GmbH w Gdańsku. Rozpoczęcie budowy okrętu miało miejsce 28 sierpnia 1944. Wodowanie nastąpiło 4 listopada 1944, przekazanie do służby 18 grudnia 1944. 
Okręt odbywał szkolenie początkowo w 8. Flotylli w Gdańsku, a od 16 lutego 1945 w 5. Flotylli w Kilonii.
Zatopiony przez własną załogę 2 maja 1945 w Travemünde w ramach operacji "Regenbogen". Po wojnie wrak okrętu podniesiono i złomowano.
Dowódcy:
18.12.1944 -?. 03.1945 - Kapitanleutnant (kapitan marynarki) Hans Wengel
?.03.1945 - 2.05.1945 - Oberleutnant zur See (porucznik marynarki) Heinrich Grote 

</doc>
<doc id="1650555" url="https://pl.wikipedia.org/wiki?curid=1650555" title="The Miracle of Love">
The Miracle of Love

The Miracle of Love – singel brytyjskiego duetu Eurythmics, wydany w 1986 roku.
Ogólne informacje.
Był to trzeci singel z albumu "Revenge". Synth popowa ballada odniosła umiarkowany sukces, choć obecnie jest jedną z najbardziej rozpoznawalnych kompozycji duetu. Singel nie został wydany w USA. Na stronie B umieszczono piosenki „When Tomorrow Comes” i „Who’s That Girl?” w wersjach koncertowych.
Teledysk.
Teledysk został wyreżyserowany przez Dave’a Stewarta. Okładka singla to jedno z ujęć z tego wideoklipu.

</doc>
<doc id="1650556" url="https://pl.wikipedia.org/wiki?curid=1650556" title="Alberta Watson">
Alberta Watson

Alberta Watson właściwie Faith Susan Alberta Watson (ur. 6 marca 1955 w Toronto w Kanadzie, zm. 21 marca 2015 w Toronto) – kanadyjska aktorka.
Znana głównie z roli Madeline z serialu "Nikita" kręconego w latach 1997–2001.
Życiorys.
Urodziła się i dorastała w Toronto w Kanadzie. Jej matka Grace pracowała w fabryce, wychowywała ją i jej przyrodniego brata. Alberta Watson nigdy nie poznała swojego ojca, który opuścił ich zaraz po jej narodzinach.
W wieku 15 lat ukończyła szkołę średnią „East York Collegiate”. W tym samym roku zaczęła występować w teatrze z grupą "FOG". Następnie studiowała aktorstwo na „Ryerson Polytech”. Mając 16 lat grupa "FOG" rozpadła się w wyniku czego przeniosła się ze swoim wówczas 27-letnim chłopakiem na wieś, gdzie mieszkała razem z przyjaciółmi i byłymi członkami grupy "FOG". Po roku zerwała z chłopakiem i wróciła do Toronto by poświęcić się aktorstwu. Gdy miała 19 lat, zmarła jej matka wskutek ziarnicy złośliwej.
Życie prywatne.
Alberta Watson była mężatką przez około 8 lat i wraz z mężem mieszkała w New Jersey w USA. Po rozwodzie przeprowadziła się do Kanady. Od grudnia 1995 spotykała się z mężczyzną o imieniu Ken.
W 2001 zdiagnozowano u niej nowotwór i poddała się chemioterapii. Po leczeniu nie wystąpiły przerzuty i wróciła do aktorstwa. Alberta Watson zmarła 21 marca 2015 roku w Toronto. Aktorka miała 60 lat. Informację o śmierci aktorki przekazała jej agentka, Pam Winter.

</doc>
<doc id="1650557" url="https://pl.wikipedia.org/wiki?curid=1650557" title="Sexcrime (Nineteen Eighty-Four)">
Sexcrime (Nineteen Eighty-Four)

Sexcrime (Nineteen Eighty-Four) – singel brytyjskiego duetu Eurythmics, wydany w 1984 roku.
Ogólne informacje.
Piosenka była pierwszym z dwóch singli wydanych ze ścieżki dźwiękowej do filmu "1984". Kompozycja, utrzymana w żywym, synthpopowym tempie, okazała się sporym hitem w Wielkiej Brytanii. W USA utwór „Sexcrime” nie stał się przebojem. Prowokacyjny tytuł spowodował, że stacje radiowe niechętnie grały singel, a MTV niezbyt często emitowała teledysk. Na stronie B singla wydano piosenkę „I Did It Just The Same”.
Teledysk.
Teledysk został nakręcony przez Chrisa Ashbrooka. Zawierał sceny z zespołem wykonującym tytułową piosenkę, przeplecione ujęciami z filmu.

</doc>
<doc id="1650560" url="https://pl.wikipedia.org/wiki?curid=1650560" title="Here Comes the Rain Again">
Here Comes the Rain Again

Here Comes the Rain Again – singel brytyjskiego duetu Eurythmics, wydany w 1984 roku.
Ogólne informacje.
Jest to trzeci singel z albumu "Touch" i jeden z największych przebojów zespołu. Na stronie B singla wydano piosenkę „Paint a Rumour”.
W 2008 roku Madonna wykorzystała „Here Comes the Rain Again” podczas trasy koncertowej Sticky &amp; Sweet Tour, łącząc utwór ze swoją piosenką „Rain”.
Teledysk.
Teledysk do „Here Comes the Rain Again” kręcony był na wyspie Hoy na Orkadach. Jego twórcy to David A. Stewart, Jon Roseman i Jonathan Gerschfield.

</doc>
<doc id="1650562" url="https://pl.wikipedia.org/wiki?curid=1650562" title="Wolfgang Ischinger">
Wolfgang Ischinger

Wolfgang Friedrich Ischinger (ur. 6 kwietnia 1946 w Nürtingen) – niemiecki prawnik i były dyplomata.
Kariera.
Studia nauk prawnych rozpoczął w roku 1966 na Uniwersytecie Fryderyka Wilhelma w Bonn (Rheinische Friedrich-Wilhelms-Universität Bonn) i Uniwersytecie Genewskim (Université de Genève). Następnie w latach 1972–1973 studiował w Medford w elitarnej akademii "The Fletcher School of Law and Diplomacy". Od 1973 do 1975 roku pracował w gabinecie Sekretarza Generalnego ONZ Kurta Waldheima. W 1975 roku rozpoczął pracę w dyplomacji. W następnych latach pracował m.in. w ambasadach w Waszyngtonie i Paryżu.
Od 1993 do 1998 Ischinger był dyrektorem ds. politycznych w niemieckim MSZ. Natomiast w roku 1998 został sekretarzem stanu w tym ministerstwie i funkcję tę pełnił przez trzy lata.
Od 2001 do 2006 był niemieckim ambasadorem w Stanach Zjednoczonych.
Od marca 2006 do końca kwietnia 2008 pracował jako ambasador Niemiec w Wielkiej Brytanii.
Od lutego 2008 jest przewodniczącym „Monachijskiej Konferencji Bezpieczeństwa”, jako następca Horsta Teltschika.
Dziennikarka Jutta Falke jest drugą żoną Ischingera, mają troje dzieci.

</doc>
<doc id="1650563" url="https://pl.wikipedia.org/wiki?curid=1650563" title="Dawne osiedla typu miejskiego w Polsce">
Dawne osiedla typu miejskiego w Polsce



</doc>
<doc id="1650567" url="https://pl.wikipedia.org/wiki?curid=1650567" title="Nadjeżda Kosincewa">
Nadjeżda Kosincewa



</doc>
<doc id="1650568" url="https://pl.wikipedia.org/wiki?curid=1650568" title="Hilary Krzysztofiak">
Hilary Krzysztofiak

Hilary Krzysztofiak (ur. 28 października 1926 w Szopienicach, zm. 30 września 1979 w Falls Church) – polski malarz, grafik i scenograf teatralny.
Młodość i edukacja.
Był synem Jana Krzysztofiaka i Marii z Helwigów (zginęła w 1942 w obozie koncentracyjnym Auschwitz-Birkenau w Oświęcimiu). W czasie II wojny światowej pracował w hucie Uthemann w Szopienicach jako uczeń stolarni modelarskiej, jednocześnie ucząc się w trzyletniej szkole wieczorowej (Abendschule für Bildende Künste), którą ukończył w 1943. Po wojnie wyjechał do Warszawy, gdzie w latach 1945–1946 uczęszczał do Liceum Sztuk Plastycznych. Od stycznia 1946 statystował w Teatrze Polskim w Warszawie w pierwszym po wojnie przedstawieniu "Lilii Wenedy" Juliusza Słowackiego. W tym samym roku wykonał, dla warszawskiego Teatru Lalek do przedstawienia "Doktor Dolittle i jego zwierzęta", swoje pierwsze dekoracje.
We wrześniu 1946 został przyjęty do Państwowej Wyższej Szkoły Sztuk Plastycznych (późniejszej ASP), gdzie studiował m.in. u Kazimierza Nita (projektowanie bryły), Adama Gerżabka (malarstwo architektoniczne, studia z natury), Witolda Millera (malarstwo dekoracyjne i ścienne), Adama Bunscha (technologia) i Marka Włodarskiego (malarstwo, projektowanie koncepcyjne). W czasie studiów był związany ze studenckim Teatrem Akademickim (grał rolę lwa w sztuce G. B. Shawa pt. "Androkles i lew"). W latach 1950–1951 rozpoczął współpracę z czasopismem „Po prostu”, gdzie opublikował m.in. artykuły, pisane z Lechem Emfazym Stefańskim: "Plastyka na nowej drodze" (1950 nr 13) i "Rozmowy o realizmie w plastyce" (1950 nr 3), skrytykowane później na Zjeździe Dyskusyjnego Aktywu Młodzieżowego Szkół Artystycznych przez Fiszela Zawidowicza. Wiosną 1951 porzucił studia na ASP, przerywając pracę nad dyplomem u prof. Marka Włodarskiego (obraz na temat „Waryński na ławie oskarżonych”).
W Polsce.
Po odejściu z uczelni wyjechał do Szklarskiej Poręby, gdzie mieszkał przez cztery lata, malując i żyjąc z dorywczych prac nie związanych ze sztuką. W 1953 związał się z Grupą ST-53, której głównym celem było samokształcenie w oparciu o "Teorię widzenia" Władysława Strzemińskiego. Oprócz Krzysztofiaka członkami grupy byli: Irena Bąk, Zdzisław Biliński, Krystyna Broll, Urszula Broll, Stefan Gajda, Klaudiusz Jędrusik, Maria Obremba, Zdzisław Stanek, Konrad Swinarski, Tadeusz Ślimakowski. Uczestniczył w pierwszej publicznej wystawie Grupy ST-53, która została otwarta 13 maja 1956 w Klubie Pracy Twórczej w Instytucie Śląskim w Stalinogrodzie. W 1955 wrócił do Warszawy, gdzie zamieszkał przy ul. Tarczyńskiej 11 u L. E. Stefańskiego, który prowadził w tym mieszkaniu, wraz z Mironem Białoszewskim, Teatr na Tarczyńskiej. W 1955 (lipiec–wrzesień) wziął udział w legendarnej Ogólnopolskiej Wystawie Młodej Plastyki pod hasłem „Przeciw wojnie, przeciw faszyzmowi” zorganizowanej w warszawskim Arsenale. Z trzech proponowanych prac na wystawę przyjęto tylko jedną – "Martwą naturę" ("Szczęka"). W końcu 1955 został redaktorem graficznym „Po prostu”. Pracował aż do likwidacji czasopisma w 1957 r. (miał pracownię w pokoju redakcji „Po prostu” na 17. piętrze Pałacu Kultury i Nauki). 27 lipca 1956 w warszawskim Dyskusyjnym Salonie „Po prostu”, została otwarta pierwsza indywidualna wystawa Hilarego. W 1957 wykonał projekt Stacji Męki Pańskiej do kościoła w Nowej Hucie (nie zrealizowany).
Pod koniec 1958 poznał swoją przyszłą żonę, Krystynę Miłotworską (dziennikarkę, późniejszą redaktorkę Radia Wolna Europa). Na początku 1960 został redaktorem graficznym dwutygodnika „Ruch Muzyczny” (był autorem okładek pisma). Zaprojektował scenografię do trzech jednoaktówek przygotowanych przez Krystynę Meissner w ramach jej warsztatu reżyserskiego (premiera 21 czerwca 1961 w warszawskim Teatrze Ateneum). Były to: "Escurial" Michela de Ghelderode, "Samoobsługa" Harolda Pintera i "Na pełnym morzu" Sławomira Mrożka. We wrześniu 1963 uczestniczył w I Międzynarodowym Studium Pleneru Koszalińskiego w Osiekach. Była to pierwsza tego typu impreza zorganizowana w Polsce. W 1964 współpracował z teatrami w Opolu i Białymstoku, przygotowując scenografię do przedstawień reżyserowanych przez Lecha E. Stefańskiego i Krystynę Meissner. W tym czasie powstał cykl szesnastu obrazów zatytułowany "Totemy białostockie". W sierpniu 1965, łącznie z 39 artystami z Polski i z zagranicy, uczestniczył w I Biennale Form Przestrzennych w Elblągu. Wykonano tam, przy pomocy pracowników Zakładów Mechanicznych „Zamech”, przestrzenne formy z metalowego tworzywa. Rzeźby ustawiono w mieście w wybranych przez artystów miejscach.
Za granicą.
Krzysztofiak po raz pierwszy wyjechał za granicę (do Paryża) latem 1966. Nawiązał wtedy kontakt ze środowiskami emigracyjnymi, m.in. z Instytutem Literackim (paryska „Kultura”) oraz z artystami i pisarzami polskimi: Sławomirem Mrożkiem, jego żoną malarką – Marią Obrembą, Zbigniewem Herbertem i malarzem, Janem Lebensteinem (z którymi się przyjaźnił jeszcze przed wyjazdem z kraju). W czasie pobytu we Francji wystawiał swoje prace w Paryżu (Galerie Desbrières) i Marsylii (Galerie Jouvens). W maju 1968 Krzysztofiak wyjechał do Holandii, aby przygotować wystawę w Galerie De Graaf w Schiedam. Zaprezentował na niej nowe, nieznane wcześniej prace, które zostały przesłane z kraju przez żonę, Krystynę. Artysta przeniósł się do Kolonii, gdzie w grudniu dołączyła do niego żona. W ciągu 1969 artysta wystawiał swoje prace oraz pracował jako scenograf. Stworzył m.in. dekoracje do sztuki Sławomira Mrożka "Indyk", której premiera odbyła się 10 maja 1969 w Teatrze w Düsseldorfie. Latem, wraz żoną, która otrzymała stałą pracę w rozgłośni Radia Wolna Europa, przenieśli się do Monachium. Po nadaniu pierwszej audycji prowadzonej przez Krystynę Miłotworską podjęto w Warszawie decyzję o komisyjnym otwarciu i likwidacji pracowni Hilarego na Żoliborzu. Całe wyposażenie oraz wszystkie znajdujące się tam prace artysty (poza trzema olejami na płótnie, odnalezionymi po latach) uległy zniszczeniu, obrazy wyrzucono na śmietnik, a pracami na papierze dekarze palili pod kotłami ze smołą podczas remontu dachu nad kinem „Wisła”.
Wiosną 1971 Krzysztofiak wyjechał w pierwszą podróż do Stanów Zjednoczonych, gdzie podjął starania o przyznanie obywatelstwa amerykańskiego (otrzymał je w 1977, wtedy też zmienił nazwisko na Christopher Hilary). Rok później w South Orange (New Jersey) odbyła się jego pierwsza amerykańska wystawa. Od początku lat 70. XX wieku artysta kontynuował aktywną twórczość artystyczną w Niemczech i Stanach Zjednoczonych. Brał udział w wielu wystawach zbiorowych oraz miał kilkanaście wystaw indywidualnych. W 1976 otrzymał nagrodę Fundacji im. A. Jurzykowskiego w Nowym Jorku. Zmarł nagle w 1979 w Falls Church w Stanach Zjednoczonych w wieku 52 lat.
Uznanie.
W PRL cenzura skazała go na nieistnienie. Chcąc przywrócić jego postać dziejom powojennej polskiej sztuki, Muzeum Narodowe w Warszawie, w marcu 1997, zaprezentowało w Galerii Zachęta wystawę retrospektywną twórczości Krzysztofiaka. Retrospektywa ta następnie gościła w Muzeum Śląskim w Katowicach i w Galerii Bunkier Sztuki w Krakowie oraz w Muzeum Piastów Śląskich w Brzegu.
Prace artysty znajdują się w muzeach i zbiorach prywatnych w Europie i Stanach Zjednoczonych.
Na początku 2009 w Katowicach skwer u zbiegu ul. gen. Józefa Hallera i ul. Obrońców Westerplatte otrzymał imię Hilarego Krzysztofiaka.
11 października 2010 Kazimierz Kutz odsłonił w Szopienicach tablicę pamiątkową na domu, w którym urodził się Krzysztofiak (przy ul. Wiosny Ludów 5).

</doc>
<doc id="1650570" url="https://pl.wikipedia.org/wiki?curid=1650570" title="Katerina Lahno">
Katerina Lahno



</doc>
<doc id="1650571" url="https://pl.wikipedia.org/wiki?curid=1650571" title="Tatiana Kosincewa">
Tatiana Kosincewa



</doc>
<doc id="1650578" url="https://pl.wikipedia.org/wiki?curid=1650578" title="Fukuchiyama">
Fukuchiyama

 – miasto w Japonii, na wyspie Honsiu, w prefekturze Kioto.
Położenie.
Miasto leży w północno-zachodniej części prefektury Kioto. Sąsiaduje z miastami: 
Historia.
Miasto powstało 1 kwietnia 1937 roku. W mieście stoi zamek Fukuchiyama.

</doc>
<doc id="1650580" url="https://pl.wikipedia.org/wiki?curid=1650580" title="Thenardier">
Thenardier



</doc>
<doc id="1650588" url="https://pl.wikipedia.org/wiki?curid=1650588" title="Sześć dni, siedem nocy">
Sześć dni, siedem nocy

Sześć dni, siedem nocy – amerykańska komedia przygodowa z 1998 roku.
Fabuła.
Robin Monroe jest młodą i ambitną dziennikarką magazynu mody z Nowego Jorku. Wyjeżdża z narzeczonym Frankiem na egzotyczną wyspę. Na wyspie Frank oświadcza się Monroe. Niestety, Robin dostaje wezwanie do pracy. Dziennikarka ma dołączyć do ekipy na Tahiti. Jedyną osobą, która może ją tam dowieźć jest Quinn Harris - gburowaty pilot. Podczas lotu rozpętuje się burza, podczas przymusowego lądowania na bezludnej wyspie samolot rozbija się. Para nieznoszących się nawzajem osób w tej sytuacji skazana jest wyłącznie na siebie.

</doc>
<doc id="1650589" url="https://pl.wikipedia.org/wiki?curid=1650589" title="Hoplopleura">
Hoplopleura

Hoplopleura – rodzaj wszy należący do rodziny Hoplopleuridae, pasożytujące na gryzoniach z rodzin: myszowate ("Muridae"), wiewiórkowate ("Sciuridae"), koszatniczki ("Octodontidae") powodując chorobę zwaną wszawicą.
Gatunki należące do tego rodzaju nie posiadają oczu. Antena składa się z 5 segmentów bez wyraźnego dymorfizmu płciowego. Przednia para nóg jest wyraźnie mniejsza i słabsza, zakończona słabym pazurem.
Hoplopleura stanowią rodzaj składający się obecnie z ponad 100 gatunków:

</doc>
<doc id="1650590" url="https://pl.wikipedia.org/wiki?curid=1650590" title="Adam Kawa">
Adam Kawa

Adam Kawa (ur. 28 października 1942 we Lwowie, na Zamarstynowie) – polski poeta i autor piosenek, związany z Krakowem. Autor kilku tomików poetyckich, a także słów do piosenek, m.in. zespołu Dżamble.
Biogram.
Po zajęciu w 1944 Lwowa przez Związek Radziecki opuścił rodzinne miasto i wraz z rodzicami i zamieszkał w Krakowie. W latach sześćdziesiątych studiował filologię rosyjską, historię i filologię polską, zmieniając kierunki. W latach siedemdziesiątych i osiemdziesiątych pracował w Krajowej Agencji Wydawniczej w Krakowie.
Poetycko zadebiutował w 1960 r. na łamach „Głosu Nowej Huty”. W 1968 był współtwórcą i założycielem grupy poetyckiej „Teraz” (wspólnie m.in. z Józefem Baranem, Julianem Kornhauserem, Jerzym Kronholdem, Andrzejem Nowakiem, Jerzym Piątkowskim, Stanisławem Stabrą, i Adamem Zagajewskim). Był także autorem tekstów do piosenek zespołu Dżamble wydanych w 1971 na płycie "Wołanie o słońce nad światem" ("Wymyśliłem ciebie" oraz "Opuść moje sny" do muzyki Jerzego Horwatha, a także "Wpatrzeni w siebie" do muzyki Mariana Pawlika).
Pierwsza książka "Sonety do Gienki" ukazała się w 1973 r. w Wydawnictwie Literackim. Za książkę wyróżniony został przez Ministerstwo Kultury Stypendium Twórczym im. Tadeusza Borowskiego. Kolejne książki ukazały się po wielu latach poetyckiego milczenia. W 1999 ukazał się "Rajski pies", w 2005 "Sonety wieków ciemnych", a w 2009 r. "Sonety polskie". Autor za tom "Sonety polskie" uhonorowany został Nagrodą Krakowska Książka Miesiąca Kwietnia 2009 przyznawaną przez Śródmiejski Ośrodek Kultury w Krakowie.
W 2022 został odznaczony Srebrnym Krzyżem Zasługi.

</doc>
<doc id="1650591" url="https://pl.wikipedia.org/wiki?curid=1650591" title="Linia kolejowa nr 212">
Linia kolejowa nr 212

Linia kolejowa nr 212 Bytów – Korzybie – jednotorowa, niezelektryfikowana linia kolejowa znaczenia miejscowego w województwie pomorskim. Dawniej linia rozpoczynała się na stacji Lipusz. Aktualnie (2020) jest ona wyłączona z eksploatacji, przy czym na odcinku przekazanym w zarząd miastu Bytów w 2007 roku obowiązująca prędkość wynosi 20 km/h.
Historia.
Odcinek Korzybie – Bytów budowany był dwuetapowo. Pierwszy fragment Korzybie – Barnowo oddany został do użytku 20 listopada 1883 roku, natomiast odcinek Barnowo – Bytów 15 sierpnia 1884 lub 20 listopada 1884 roku. Przez kolejnych kilkanaście lat, do 15 lipca 1901 roku, było to jedyne połączenie kolejowe Bytowa ze światem.
Układ torów w okolicy Korzybia dostosowany był do potrzeb kanclerza Ottona von Bismarcka, który miał majątek w niedalekim Warcinie i korzystał ze stacji w Kępicach. Okoliczne linie kolejowe miały zapewniać wygodny dojazd do Kępic dla wielu interesantów kanclerza. Z tego powodu układ torów na stacji w Korzybiu przyjął dzisiejszy wygląd – zarówno tor w kierunku Słupska (i dalej do Gdańska i Królewca), tor w kierunku Bytowa oraz nieistniejący już tor w kierunku Sławna (i dalej do Berlina) są zorientowane w taki sposób, by zapewnić dogodny dojazd z i do Kępic z tych trzech kierunków.
Analiza map z przełomu XIX i XX wieku wskazuje, iż w tym okresie przebudowano odcinek Dąbrówka Bytowska – Bytów, zmieniono położenie stacji Bytów oraz stworzono z niej stację węzłową. Przez jakiś czas wykorzystywano jeszcze stary dworzec w Bytowie zlokalizowany na obecnej ulicy Stary Dworzec w Bytowie. 15 lipca 1901 roku oddano do użytku ostatni odcinek, Bytów – Lipusz. Dzięki temu powstała droga kolejowa Lipusz – Bytów – Korzybie – Sławno – Darłowo, łącząca Kaszuby oraz Kociewie z portem w Darłowie. Po I wojnie światowej odcinek Bytów – Lipusz został przedzielony granicą polsko – niemiecką. W okresie dwudziestolecia międzywojennego rozebrano jej przygraniczny fragment Lipusz – Róg.
Po ponownym włączeniu do III Rzeszy odcinka Lipusz – Róg odbudowano go. Po II wojnie światowej z uwagi na zniszczenia ruchu pasażerskiego nie wznowiono od razu na odcinku Barnowo – Bytów; w rozkładach jazdy pociągów pasażerskich z 1947 roku przejezdność była znów na całej długości linii. Jednocześnie zmieniono kilometraż linii, który do tej pory był liczony od Korzybia; po II wojnie światowej zaczęto go liczyć od Lipusza.
1 sierpnia 1991 r. zawieszono ruch pociągów osobowych na odcinku Bytów – Korzybie. Przez jakiś czas utrzymywana była kolejowa komunikacja autobusowa, a ostatni rozkład z wykazanymi pociągami obowiązywał do 1992 roku. Do 23 maja 1993 roku istniał ruch pasażerski na odcinku Lipusz – Bytów; jeszcze przez parę lat można tu było spotkać pociągi towarowe. Odcinek Barnowo – Bytów zamknięto dla ruchu 1 maja 1999 roku. Ostatni udokumentowany przejazd całości odcinka odbył się 11 kwietnia 2002 roku – był to pociąg specjalny Szczecinek – Kościerzyna. Podróż odbyła się wagonem motorowym SN61. Po tym przejeździe, jesienią 2003 roku, została rozkradziona część elementów nawierzchnie torowej w okolicy Starkowa (odcinek Zielin Miastecki – Kołczygłówki).
W 2007 roku odcinek Lipusz – Bytów został przekazany przez PKP na rzecz miasta Bytów. Władze samorządowe przekazały z kolei linię w zarząd spółce Pol-Miedź Trans (później jej spółce – córce PMT Linie Kolejowe), która rozpoczęła na niej przewozy towarowe.
W 2011 roku miasto Bytów zgłosiło plan przywrócenia linii dla ruchu pasażerskiego i jej rewitalizacji do obsługi pociągów osobowych poruszających się z prędkością do 80 km/h.
Jesienią 2014 roku PMT Linie Kolejowe, dotychczasowy operator odcinka Lipusz – Bytów, rozwiązał umowę z miastem Bytów na jego utrzymanie. Dotychczasowy – PMT Linie kolejowe – był nim do 31 stycznia 2015 roku, a od 1 lutego jest nim Grupa SKPL.
Odcinek Bytów – Korzybie jest nieprzejezdny. Obecnie zachowaniem na nim istniejącej infrastruktury zajmuje się Słupska Powiatowa Kolej Drezynowa. oraz Klub Turystyki Kolejowej Tendrzak. Władze samorządowe są zainteresowane przejęciem tego odcinka.
W 2014 zrealizowano studium wykonalności modernizacji linii na odcinku Bytów – Lipusz.
Przewozy.
Od 1993 linia ma charakter towarowy.
Od 2008 po linii przejeżdża pociąg specjalny Transcassubia organizowany z okazji dorocznego Zjazdu Kaszubów.
Od 2010 trwają starania władz samorządowych o włączenie odcinka linii kolejowej nr 212 Lipusz – Bytów do systemu połączeń kolejowych obsługiwanych przez projektowaną sieć Pomorskiej Kolei Metropolitalnej.
W 2016 SKPL Cargo uruchomiło sezonowe, pasażerskie, weekendowe połączenia Lipusz – Bytów obsługiwane taborem przewoźnika (spalinową lokomotywą serii 721 i zmodernizowanym w zakładach Tabor Szynowy Opole wagonem 102A).

</doc>
<doc id="1650593" url="https://pl.wikipedia.org/wiki?curid=1650593" title="Stoned">
Stoned

Stoned – brytyjski film biograficzny z 2005 roku na podstawie książki Geoffreya Giuliano "Paint It Black: The Murder of Brian Jones".
Fabuła.
Brian Jones był charyzmatycznym gitarzystą i współzałożycielem grupy The Rolling Stones. W 1969 roku z powodu problemów z alkoholem i narkotykami został wyrzucony z grupy. 3 lipca 1969 roku znaleziono jego ciało w basenie na terenie jego posiadłości. Oficjalnie się utopił. Trzy miesiące przed jego śmiercią do jego domu trafił Frank Thorogood – robotnik, który miał zająć się pracami budowlanymi w domu Jonesa. Między mężczyznami zrodziła się silna więź.

</doc>
<doc id="1650594" url="https://pl.wikipedia.org/wiki?curid=1650594" title="Dhol">
Dhol

Dhol (język pendżabski: ਢੋਲ; urdu: ڈھول; hindi: ढोल) – rodzaj dwustronnego bębna wywodzącego się z wschodniego Pendżabu, a popularnego na całym subkontynencie indyjskim.
Historia.
Dhol w obecnej formie powstał w XV wieku, prawdopodobnie przybył do Indii jako wersja bębna zwanego w Persji jako "dohol" ("duhul"). Jest on wzmiankowany w dziele Ain-i-Akbari, które podaje, że był on używany na dworze mogolskiego cesarza Akbara. Indoaryjski już termin „dhol” pojawia się po raz pierwszy w druku na początku XIX w. w traktacie o muzyce "Sangitasara".
Czasy współczesne.
Dhol jest jednym z podstawowych instrumentów indyjskich, zwłaszcza w popularnej muzyce pendżabskiej. Używany jest podczas świąt sikhijskich. Jest ściśle związany z muzyką bhangra. Zadomowił się również w tradycjach muzycznych innych regionów Indii oraz w Bangladeszu. Stanowi także podstawę rytmiczną podczas wykonywania attanu, tradycyjnego tańca pasztuńskiego.

</doc>
<doc id="1650596" url="https://pl.wikipedia.org/wiki?curid=1650596" title="Las Żarski (Wrocław)">
Las Żarski (Wrocław)



</doc>
<doc id="1650601" url="https://pl.wikipedia.org/wiki?curid=1650601" title="Marina Romanko">
Marina Romanko

Marina Romanko, ros. Марина Романко (z domu Gusiewa [Гусева], ur. 5 sierpnia 1986) – rosyjska szachistka, arcymistrzyni od 2006, posiadaczka męskiego tytułu mistrza międzynarodowego od 2009 roku.
Kariera szachowa.
Wielokrotnie startowała w finałach mistrzostw Rosji juniorek w różnych kategoriach wiekowych, m.in. zdobywając złoty (2003, w kategorii do 18 lat) oraz dwa srebrne medale (2001, do 18 lat i 2005, do 20 lat – w obu przypadkach za Natalią Pogoniną). Była również kilkukrotnie uczestniczką mistrzostw świata i Europy juniorek, największy sukces odnosząc w 2001 r. w Kallithei, gdzie zdobyła tytuł wicemistrzyni Europy do 16 lat. W 2009 r. zdobyła w Ningbo tytuł drużynowej wicemistrzyni świata, a w Nowym Sadzie – drużynowej mistrzyni Europy.
Normy na tytuł arcymistrzyni wypełniła w Sierpuchowie (2004, dz. II m. za Aleksiejem Chruszczowem, wspólnie z Feliksem Alichanowem) oraz w Dagomysie (2005, drużynowe mistrzostwa Rosji kobiet), natomiast na tytuł mistrza międzynarodowego – w Dagomysie (2005) oraz w Płowdiwie (2008, indywidualne mistrzostwa Europy).
Do innych jej indywidualnych sukcesów należą m.in. dz. II m. w mistrzostwach Moskwy (2006, za Iriną Wasiljewicz, wspólnie z Tatjaną Grabuzową), dz. IV m. w Lipiecku (2008, za Andriejem Zontachem, Aleksiejem Gawryłowem i Sananem Sjugirowem, wspólnie z m.in. Spartakiem Wysoczinem), dz. I m. w Pietrozawodsku (2008) oraz I m. w Moskwie (2012, turniej "Moscow Open"-B).
Najwyższy ranking w dotychczasowej karierze osiągnęła 1 kwietnia 2009 r., z wynikiem 2466 punktów zajmowała wówczas 26. miejsce na światowej liście FIDE (oraz 5. wśród rosyjskich szachistek).

</doc>
<doc id="1650602" url="https://pl.wikipedia.org/wiki?curid=1650602" title="Elegia (film 1979)">
Elegia (film 1979)

Elegia – polski film wojenny z 1979 roku w reżyserii Pawła Komorowskiego.
Sfabularyzowana historia zbrodni wojennej dokonanej przez łotewskich esesmanów z 15 Dywizji Waffen-SS na polskich jeńcach.
Fabuła.
II wojna światowa powoli dobiega końca. Ukryty w lasach oddział piechoty traci dowódcę. Wysłany następnie na linię walk, nieświadomie kieruje się na pole minowe. Żołnierze zostają zaskoczeni przez Łotyszy i Niemców. Po ataku do ostatniego naboju wykrwawiony oddział zostaje schwytany. Ci, którzy nie zostali ranni, trafiają do wsi Flederborn i zostają zamknięci w szopie. Kiedy dowiadują się, że następnego dnia mają zostać rozstrzelani, decydują się na ucieczkę...

</doc>
<doc id="1650608" url="https://pl.wikipedia.org/wiki?curid=1650608" title="Łza księcia ciemności">
Łza księcia ciemności

Łza księcia ciemności (, ) – polsko-estońsko-rosyjski horror z 1992 roku w reżyserii Marka Piestraka.
Fabuła.
Inflanty, wiek XVIII. Grupa satanistów przygotowuje się do złożenia w ofierze Szatanowi młodej kobiety. Polscy żołnierze zabijają kapłana i kradną mu bursztynowy pierścień - łzę księcia ciemności.
Jesień 1939 roku. Do Tallinna przybywa Joanna Karwicka, młoda pisarka. Jej wydawca baron Preiman, który pracuje dla hitlerowskich Niemiec i chce wykorzystać Joannę do znalezienia łzy księcia ciemności. Dzięki temu Niemcy mogłyby stać się silniejsze. Baron porywa pisarkę. Podczas seansu spirytystycznego okazuje się, że Joanna jest potomkinią niedoszłej ofiary satanistów z XVIII wieku. W sprawie zniknięcia Karwickiej śledztwo prowadzi detektyw hotelowy Gunnar. Znajduje Joannę i pierścień, ale zostaje ona porwana przez satanistów, którzy chcą złożyć ją w ofierze. Ostatecznie Gunnar ratuje ją z opresji. Pierścień trafia do Wołodii, znajomego Gunnara. Okazuje się, że Wołodia jest oficerem NKWD.

</doc>
<doc id="1650609" url="https://pl.wikipedia.org/wiki?curid=1650609" title="Alájar">
Alájar

Alájar – miejscowość w południowo-zachodniej Hiszpanii, w Andaluzji. Pasmo górskie "Sierra de Aracena". Miejscowość jest znana z uroków turystycznych i jest celem wycieczek i wypadów na weekend mieszkańców Sewilli i Huelvy.
Liczba mieszkańców w roku 2018 – 763.

</doc>
<doc id="1650610" url="https://pl.wikipedia.org/wiki?curid=1650610" title="Bhadźan">
Bhadźan

Bhadźan (dewanagari भजन, ang. Bhajan) – rodzaj lirycznej religijnej pieśni hinduskiej, bardzo popularnej w hinduizmie od XII w., zwłaszcza w ludowym nurcie bhakti. Utwory czasami są bardzo proste, czasami oparte na motywach klasycznej muzyki indyjskiej.
Niektóre z nich zostały skomponowane przez największych mistycznych poetów-muzyków: Nanaka, Kabira, Mirabai, Narottama Dasa, Surdasa, Tulsidasa i wielu innych.
Rodzaje.
Powstało szereg regionalnych odmian bhadźanów takich jak nirguni, gorakhanathi, wallabhapanthi, asztaćhap, madhura-bhakti, związanych z poszczególnymi bóstwami i tradycjami.
Znaczenie.
Muzyka i śpiew, a zwłaszcza śpiewanie dewocyjnych pieśni wielbiących bogów, również w dobie obecnej jest jedną z najbardziej rozpowszechnionych praktyk religijnych w popularnym hinduizmie.

</doc>
<doc id="1650611" url="https://pl.wikipedia.org/wiki?curid=1650611" title="Królowa ringu">
Królowa ringu

Królowa ringu – amerykańsko-niemiecki film biograficzny z 2004 roku oparty na życiu Jackie Kallen.
Fabuła.
Jackie Kallen od dziecka interesowała się boksem. Pracuje jako asystentka trenera LaRocca. Po jednej z walk oboje zakładają się, czy Jackie nadaje się na promotora boksu. Znajduje Luthera Shawa – utalentowanego chłopaka. Razem z Felixem Reynoldsem trenuje go. Gdy Shaw jest gotowy, LaRocca wystawia swojego najlepszego zawodnika. Nowicjusz wygrywa i robi to przez następne walki. Oboje stają się obiektem zainteresowań mediów. Jackie prosi LaRoccę, by ten ustawił walkę Shawa o mistrzostwo świata.

</doc>
<doc id="1650612" url="https://pl.wikipedia.org/wiki?curid=1650612" title="Abruzzo">
Abruzzo



</doc>
<doc id="1650613" url="https://pl.wikipedia.org/wiki?curid=1650613" title="Aleksiej Chruszczow">
Aleksiej Chruszczow

Aleksiej Chruszczow (ur. 12 marca 1982 w Kiszyniowie) – mołdawski szachista i sędzia klasy międzynarodowej ("FIDE Arbiter" od 2009), arcymistrz od 2007 roku.
Kariera szachowa.
Pomiędzy 1997 a 2000 r. kilkukrotnie reprezentował Mołdawię na mistrzostwach świata i Europy juniorów w różnych kategoriach wiekowych. Był również czterokrotnym (w latach 2000–2008) uczestnikiem szachowych olimpiad. W 2003 r. zdobył brązowy medal indywidualnych mistrzostw Mołdawii, natomiast w 2004 r. sięgnął po tytuł mistrzowski.
Normy na tytuł arcymistrza wypełnił w Moskwie (dwukrotnie, w 2004 – dz. I m. wspólnie z Aleksandrem Krapiwinem i 2006 – memoriał Jefima Gellera, dz. III m. za Farruchem Amonatowem i Władimirem Afromiejewem, wspólnie z Jewgienijem Worobiowem) oraz w Tuli (2006, dz. I m. wspólnie z Rufatem Bagirowem, Aleksandrem Złoczewskim i Georgui Castanedą).
Do innych jego indywidualnych sukcesów należą m.in. II m. w Eforie (1999, za Liviu-Dieterem Nisipeanu), dz. I m. w Kiszyniowie (2001, wspólnie z Wadimem Czernowem), I m. w Sierpuchowie (2004), I m. w Wołodarsku (2007), I m. w Moskwie (2007), dz. II m. w Czelabińsku (2008, za Rustamem Chusnutdinowem, wspólnie z Pawłem Gnusariewem) oraz II m. w Peterhofie (dwukrotnie w 2008, za Aleksandrem Szymanowem, wspólnie z Maksimem Matlakowem oraz za Denisem Jewsiejewem).
Najwyższy ranking w dotychczasowej karierze osiągnął 1 kwietnia 2008 r., z wynikiem 2514 punktów zajmował wówczas 4. miejsce wśród mołdawskich szachistów.

</doc>
<doc id="1650615" url="https://pl.wikipedia.org/wiki?curid=1650615" title="Staniek">
Staniek



</doc>
<doc id="1650617" url="https://pl.wikipedia.org/wiki?curid=1650617" title="Fazul Haq">
Fazul Haq

Fazul Haq (ur. 1873, zm. 1962) – muzułmański polityk bengalski. Najpierw indyjski, potem pakistański. W imię interesów Bengalu zawarł zgodę z D.Dasem z Kongresu zastąpioną w 1926 roku, po śmierci Dasa, przelewem krwi w Kalkucie i Dhace. W odpowiedzi na korzystny dla hinduskich właścicieli brytyjski akt o dzierżawcach w 1929 roku utworzył Bengalską Partię Chłopską (Kriszak Prodża Party), główną organizację muzułmańską w Bengalu. Po wyborach w 1937 został premierem Bengalu. Przyłączył się ze swoją partią do Ligi Muzułmańskiej. Po powstaniu Pakistanu założył w 1954 roku Robotniczo- Chłopską Partię (Kriszak Sramik Party) i w tymże roku został premierem Wschodniego Pakistanu (Bengalu). W 1956 roku jego gubernatorem.

</doc>
<doc id="1650635" url="https://pl.wikipedia.org/wiki?curid=1650635" title="Wacław II Adam">
Wacław II Adam



</doc>
<doc id="1650636" url="https://pl.wikipedia.org/wiki?curid=1650636" title="Hötorget">
Hötorget

Hötorget – plac targowy znajdujący się w centrum Sztokholmu, stolicy Szwecji. Przy placu znajduje się także stacja metra Hötorget.
Plac należał do klasztoru św. Klary, a od 1640 stał się ważnym ośrodkiem handlu paszą, mlekiem, warzywami i mięsem. Do dziś pełni tę funkcję.
Budynki otaczające plac wzniesiono w XX wieku. Najnowszy jest kompleks kinowy z przeszklonym frontem z 1996. Dom towarowy PUB pochodzi z 1916, a Konserthuset z 1926.

</doc>
<doc id="1650638" url="https://pl.wikipedia.org/wiki?curid=1650638" title="Inna Szeszkil">
Inna Szeszkil

Inna Jurjewna Szeszkil (ros. Инна Юрьевна Шешкиль, ur. 20 czerwca 1971 w Makinsku) – kazachska biathlonistka reprezentująca również WNP oraz Białoruś, srebrna medalistka mistrzostw świata.
Kariera.
W zawodach Pucharu Świata zadebiutowała 21 grudnia 1991 roku w Hochfilzen, zajmując 39. miejsce w sprincie. Pierwsze punkty (do sezonu 2000/2001 punktowało 25. najlepszych zawodników) zdobyła 9 marca 1992 roku w Nowosybirsku, gdzie w biegu indywidualnym była dziewiąta. Nigdy nie stanęła na podium indywidualnych zawodów tego cyklu, najwyższą lokatę wywalczyła 23 lutego 1994 roku w Lillehammer, kończąc rywalizację w sprincie na czwartej pozycji. Najlepsze wyniki osiągnęła w sezonie 1995/1996, kiedy zajęła 34. miejsce w klasyfikacji generalnej.
Podczas mistrzostw świata w Nowosybirsku w 1992 roku wspólnie z Jeleną Biełową, Anfisą Riezcową i Swietłaną Pieczorską zdobyła srebrny medal w biegu drużynowym. Była też między innymi szósta w sztafecie na rozgrywanych pięć lat później mistrzostwach świata w Osrblie. W 1994 roku wystartowała na igrzyskach olimpijskich w Lillehammer, gdzie już w barwach Kazachstanu zajęła 29. miejsce w biegu indywidualnym i 4. w sprincie. Brała również udział w igrzyskach w Nagano w 1998 roku, zajmując 54. miejsce w biegu indywidualnym, 20. w sprincie i 11. w sztafecie.
Od połowy 1998 roku reprezentowała Białoruś.
Jej mężem jest Walerij Iwanow.
Osiągnięcia.
Puchar Świata.
Miejsca na podium w zawodach.
Szeszkil nigdy nie stanęła na podium indywidualnych zawodów PŚ.

</doc>
<doc id="1650641" url="https://pl.wikipedia.org/wiki?curid=1650641" title="Tala (muzyka)">
Tala (muzyka)

Tala – zasadniczy motyw rytmiczny w klasycznej muzyce indyjskiej, nadający utworowi strukturę. Najczęściej stosowanym instrumentem w muzyce północnych Indii jest tabla, czasami również pakhawadź, zaś w stylu południowym – mridanga. Na koncertach nadaswaram mridangę zastępuje thavil.
Istnieje wiele skodyfikowanych wzorców rytmicznych oraz metod ich zapisu, jednak jedynie kilka z nich zdobyło wielką popularność, spychając w cień pozostałe. W muzyce hindustańskiej najczęściej stosowaną talą jest tintal, polegający na cyklu 16 uderzeń podzielonych na cztery takty.

</doc>
<doc id="1650644" url="https://pl.wikipedia.org/wiki?curid=1650644" title="Antonello Venditti">
Antonello Venditti

Antonello Venditti (ur. 8 marca 1949 w Rzymie) – piosenkarz włoski. Popularność zyskał w latach siedemdziesiątych XX wieku dzięki tematom swoich piosenek, zwracających uwagę na m.in. aktualne problemy społeczne.

</doc>
<doc id="1650646" url="https://pl.wikipedia.org/wiki?curid=1650646" title="Ludzie mafii">
Ludzie mafii

Ludzie mafii – kryminał amerykański z 1999 roku przedstawiający świat chicagowskiej mafii.

</doc>
<doc id="1650665" url="https://pl.wikipedia.org/wiki?curid=1650665" title="Biblioterapeuta">
Biblioterapeuta

Biblioterapeuta – osoba stosująca jedną z form terapii zajęciowej, jaką jest biblioterapia, jako metodę psychicznego wsparcia. Psycholog lub psychiatra stosujący czytanie wybranych tekstów jako pomoc terapeutyczną w leczeniu pacjentów.
W instytucjach wychowawczych biblioterapię prowadzą przeważnie nauczyciele, którzy służą pomocą uczniom pod względem rozwojowym i leczniczym. Nauczyciele, którzy nie są pedagogami specjalnymi, chcący posługiwać się biblioterapią, powinni przejść przeszkolenie, na którym poznają szczegóły procesu biblioterapeutycznego.
Biblioterapeuta, postrzegany jako lider, animator grupy i doradca, powinien posiadać pewne predyspozycje, cechy i umiejętności. Powinna to być osoba:

</doc>
<doc id="1650667" url="https://pl.wikipedia.org/wiki?curid=1650667" title="Monte Pollino">
Monte Pollino

Monte Pollino to masyw górski w Apeninach Południowych, na granicy Kalabrii i Basilicaty, we Włoszech. Od 1992 r. jest częścią Parku Narodowego Pollino.
Główne szczyty masywu to: Pollino (2248 m) i Serra Dolcedorme (2267 m), górujące nad równinami Sibari.

</doc>
<doc id="1650671" url="https://pl.wikipedia.org/wiki?curid=1650671" title="Przedsiębiorstwo Usług Komunalnych Komorniki">
Przedsiębiorstwo Usług Komunalnych Komorniki

PUK Komorniki Sp. z o.o. – zakład świadczący usługi komunalne we wsi i gminie Komorniki. Jest to także jeden z przewoźników komunikacji miejskiej w powiecie poznańskim.
Obecnie firma obsługuje 9 linii i posiada 26 sztuk autobusów.

</doc>
<doc id="1650682" url="https://pl.wikipedia.org/wiki?curid=1650682" title="ZUK Komorniki">
ZUK Komorniki



</doc>
<doc id="1650685" url="https://pl.wikipedia.org/wiki?curid=1650685" title="Opactwo San Giovanni in Venere">
Opactwo San Giovanni in Venere

Opactwo San Giovanni in Venere - kompleks klasztorny we Włoszech w gminie Fossacesia w prowincji Chieti (region Abruzja). Składa się z klasztoru i bazyliki, wybudowanych na przełomie XII/XIII wieku na miejscu dawnego konwentu.
Benedyktyński klasztor został zbudowany w dawnym ośrodku kultu bogini Wenus prawdopodobnie w VI wieku; wskazuje na to zarówno tradycja klasztorna, jak i badania archeologiczne prowadzone w tym miejscu. W 1043 opactwo uzyskało przywileje protekcyjne od cesarza Henryka III. Około 1060 opat Oderisio I, w obawie przed najazdami Normanów, ufortyfikował opactwo i ufundował budowę zamku Rocca San Giovanni.
Okres świetności opactwa przypada na rządy opata Oderisio di Palearia (1155-1204), który w kwietniu 1165 rozpoczął gruntowną rozbudowę całego kompleksu klasztornego, w tym budowę nowej bazyliki. W tym okresie opat S. Giovanni in Venere był jednym z największych właścicieli ziemskich w okolicy, a w klasztorze zamieszkiwało ok. 80-120 mnichów. Nowe przywileje nadali mu papież Aleksander III (1176) i cesarz Henryk VI Hohenstauf (1195).
Stopniowy upadek rozpoczął się w XIV wieku, kiedy opactwo musiało sprzedać część swoich lenn. Od 1394 papieże mianowali opatów komendatoryjnych. W 1585 Sykstus V powierzył kompleks filipinom. W 1871 opactwo i jego posiadłości zostały skonfiskowane przez rząd włoski, jednak dziesięć lat później zwrócono je filipinom jako narodowy zabytek ("monumento nazionale"). Od 1950 trwają prace renowacyjne i archeologiczne.

</doc>
<doc id="1650688" url="https://pl.wikipedia.org/wiki?curid=1650688" title="Queensberry">
Queensberry

Queensberry – niemiecki girlsband popowy założony w 2008 roku.
Kariera.
Grupa uformowała się w trakcie siódmego sezonu niemieckiej wersji międzynarodowego programu "Popstars - Just 4 Girls". Wcześniejsze edycje programu wylansowały m.in. No Angels, Monrose w Niemczech, Girls Aloud w Wielkiej Brytanii czy Matta Pokorę we Francji. Zespół tworzą cztery wokalistki: Leonore 'Leo' Bartsch, Gabriella 'Gabby' De Almeida Rinne, Antonella 'Anto' Trapani oraz Victoria 'Vicky' Ulbrich. Leo brała już udział w "Popstars" dwa lata wcześniej i była ostatnią kandydatką, która nie została wzięta do finału, podczas którego został skompletowany Monrose.. W 2010 roku zespół postanowiły opuścić Antonella i Victoria a na ich miejscu pojawiły się Ronja Hilbig i Selina Herrero.
Debiutancki album grupy, zatytułowany "Volume I", został wydany 12 grudnia 2008 roku w niemieckojęzycznej Europie, a poprzedziło go wydanie promocyjnego singla - coveru piosenki "No Smoke" kanadyjskiej wokalistki Evy Avili, zwyciężczyni jednej z kanadyjskich edycji programu Idol. Pierwszy singel z albumu został wydany 20 lutego 2009 roku, a teledysk do utworu został wyemitowany 31 stycznia na kanale VIVA. W lutym 2009 roku grupa grała jako support zespołu The Pussycat Dolls w wybranych krajach Europy.
Od 2010 roku zespół jest częstym gościem popularnego teleturnieju "Jaka to melodia?", w którym wykonuje swoje największe przeboje.

</doc>
<doc id="1650694" url="https://pl.wikipedia.org/wiki?curid=1650694" title="Aspromonte">
Aspromonte

Aspromonte to masyw w południowych Włoszech w prowincji Reggio Calabria. Leży blisko Cieśniny Mesyńskiej. Najwyższy szczyt masywu to Montalto (1956 m). Masyw jest częścią Parku Narodowego Aspromonte.
Mieści się tu między innymi ośrodek narciarski Gambarie (1311 m) i Sanktuarium Matki Bożej (wł. "Santuario della Madonna di Polsi") w gminie San Luca. Część ludności zamieszkującej te tereny zachowało grecką kulturę i język (tzw. język griko).
Giuseppe Garibaldi wylądował tu wraz z trzema tysiącami ochotników rozpoczynając marsz na Rzym, został tu pokonany 29 sierpnia 1862 w bitwie pod Aspromonte.

</doc>
<doc id="1650696" url="https://pl.wikipedia.org/wiki?curid=1650696" title="Polonia Sacra (rocznik)">
Polonia Sacra (rocznik)

Polonia Sacra – rocznik teologiczny wydawany w Krakowie w latach 1918–1921 jako organ Towarzystwa im. Papieża Benedykta XV. Założycielem i redaktorem pisma był J. Fijałek. Na łamach pisma ukazywały się rozprawy m.in. z historii Kościoła, etyki, patrologii i prawa kanonicznego.
Z pismem współpracowali profesorowie Uniwersytetu Lwowskiego, Jagiellońskiego i Warszawskiego (m.in. W. Abraham, J. Grabowski, J. Nowosielski, W. Rubczyński). W roku 1926, 1928 i 1939 pismo zostało wznowione pod nazwą „Nowa Polonia Sacra”.

</doc>
<doc id="1650697" url="https://pl.wikipedia.org/wiki?curid=1650697" title="Polonia Sacra">
Polonia Sacra



</doc>
<doc id="1650699" url="https://pl.wikipedia.org/wiki?curid=1650699" title="Polonia Sacra (kwartalnik)">
Polonia Sacra (kwartalnik)

Polonia Sacra – czasopismo naukowe Wydziału Teologicznego Uniwersytetu Papieskiego Jana Pawła II w Krakowie. Założone w 1918 r. przez ks. dr Jana Nepomucena Fijałka, profesora Uniwersytetu Jagiellońskiego jest jednym z pierwszych na polskim rynku czasopiśmienniczym znaczącym, naukowym pismem teologicznym. Publikuje artykuły, sprawozdania i recenzje z dziedziny teologii. 
Historia czasopisma.
Czasopismo zostało założone w Krakowie w 1918 r. jako organ Towarzystwa im. Papieża Benedykta XV. Założycielem i pierwszym redaktorem naczelnym pisma był ks. Jan Fijałek, profesor Uniwersytetu Jagiellońskiego. Pełny tytuł brzmiał wówczas Polonia Sacra. Wydawnictwo Naukowe Towarzystwa im. Papieża Benedykta XV-go pod red. X. Jana Fijałka Prof. Uniw. Jagiell. Na jego łamach ukazywały się rozprawy m.in. z historii Kościoła, etyki, patrologii i prawa kanonicznego. Z pismem współpracowali profesorowie Uniwersytetu Lwowskiego, Jagiellońskiego i Warszawskiego (m.in. W. Abraham, J. Grabowski, J. Nowosielski, W. Rubczyński). Po rozwiązaniu Towarzystwa im. Papieża Benedykta XV w 1922 r. ks. J. Fijałek kontynuował dzieło pod zmienionym tytułem (którego sam został wydawcą i redaktorem): Nowa Polonia Sacra: czasopismo poświęcone badaniu historii Kościoła, prawa kanonicznego i literatury teologicznej w Polsce. Pismo to ukazywało się do 1939 r. Wznowione w 1948 (nie zachowano jednak numeracji sprzed wojny) pod nazwą Polonia Sacra: kwartalnik teologiczny, wychodziło pod kierunkiem profesorów Wydziału Teologicznego Uniwersytetu Jagiellońskiego. W 1954 r. wskutek likwidacji przez władze komunistyczne wydziałów teologicznych uniwersytetu krakowskiego i warszawskiego, Polonia Sacra przestało być organem profesorów Wydziału Teologicznego Uniwersytetu Jagiellońskiego. Zaczęło się ukazywać na nowo utworzonej Akademii Teologii Katolickiej w Warszawie pod kierunkiem profesorów Wydziału Prawa Kanonicznego. Zmieniono też tytuł Polonia Sacra: kwartalnik kanonistyczno-historyczny, ale zachowano ciągłość numeracji. W 1958 r. wydawanie pisma zostało zawieszone a w jego miejsce zaczęło wychodzić: Prawo Kanoniczne: kwartalnik. Reaktywacja czasopisma Polonia Sacra (półrocznik) nastąpiła w 1997 roku na Papieskiej Akademii Teologicznej w Krakowie (obecnie Uniwersytet Papieski Jana Pawła II w Krakowie). Od 1 stycznia 2014 r. Polonia Sacra stała się kwartalnikiem.
Punktacja czasopisma.
W wykazie czasopism naukowych Ministerstwa Edukacji i Nauki z 9 lutego 2021 r. kwartalnik uzyskał 40 punktów. 

</doc>
<doc id="1650701" url="https://pl.wikipedia.org/wiki?curid=1650701" title="Kjell Sjöberg">
Kjell Sjöberg

Kjell Sjöberg (ur. 11 maja 1937 w Örnsköldsvik, zm. 10 września 2013) – szwedzki skoczek narciarski uczestniczący w zawodach w latach 60. XX wieku. Dwukrotny rekordzista świata (141 m w 1964 w Oberstdorfie i 148 m w 1967 tamże).
Brązowy medalista mistrzostw świata 1966 w Oslo. Na igrzyskach olimpijskich w Innsbrucku w 1964 zajął piąte miejsce w konkursie indywidualnym na dużej skoczni. Jego najlepszym wynikiem w międzynarodowych zawodach w skokach narciarskich było zajęcie drugiego miejsca na średniej skoczni w Oberstdorfie w 1960 oraz zwycięstwo w Tygodniu Lotów Narciarskich 1963/1964.

</doc>
<doc id="1650710" url="https://pl.wikipedia.org/wiki?curid=1650710" title="Arkadij Adamow">
Arkadij Adamow

Arkadij Adamow, ros. Аркадий Григорьевич Адамов (ur. 13 lipca 1920, zm. 26 czerwca 1991) – rosyjski pisarz radziecki, autor powieści kryminalnych. Jego powieść "Дело «пёстрых»" jest uważana za pierwszą milicyjną w ZSRR.
W Polsce ukazała się w 1977 jego powieść "Pętla" (1975) w przekładzie Aleksandra Bogdańskiego.
Pochowany na Cmentarzu Dońskim w Moskwie.

</doc>
<doc id="1650712" url="https://pl.wikipedia.org/wiki?curid=1650712" title="Gu Yong-ju">
Gu Yong-ju

Gu Yong-ju (ur. 17 lipca 1955) – północnokoreański bokser kategorii koguciej, złoty medalista letnich igrzysk olimpijskich w Montrealu. W walce o złoty medal pokonał Charlesa Mooneya.

</doc>
<doc id="1650713" url="https://pl.wikipedia.org/wiki?curid=1650713" title="Płytek błotny">
Płytek błotny



</doc>
<doc id="1650716" url="https://pl.wikipedia.org/wiki?curid=1650716" title="Volume I">
Volume I

Volume I to debiutancki album studyjny niemieckiego girlsbandu Queensberry. Płyta została nagrana przy współpracy z wytwórnią Warner Music Group, a jego wydanie miało miejsce 2 grudnia 2008 roku w niemieckojęzycznej Europie. LP zawiera promocyjny singel "No Smoke", a także debiutancki singel grupy zatytułowany "Can't Stop Feeling".
Album wydano na tydzień przed ogłoszeniem czwartej wokalistki zespołu w finale programu "Popstars", przez co powstały trzy jego wersje - każda nagrana z inną uczestniczką programu walczącą o ostatnie miejsce w grupie. Były to: Katharina "KayKay", Patricia Ivanauskas oraz Antonella Trapani, która ostatecznie dołączyła do zespołu.
Lista utworów.
1 
2 
3 
4 
5 
6 

</doc>
<doc id="1650717" url="https://pl.wikipedia.org/wiki?curid=1650717" title="Kwiecień 2009">
Kwiecień 2009



</doc>
<doc id="1650722" url="https://pl.wikipedia.org/wiki?curid=1650722" title="Środowiskowa ocena cyklu życia">
Środowiskowa ocena cyklu życia

Środowiskowa ocena cyklu życia (ang. life cycle assessment, LCA) – ocena cyklu życia. Jest to technika z zakresu procesów zarządczych, mająca na celu ocenę potencjalnych zagrożeń środowiska. Istotą tej metody jest nastawienie nie tylko na ocenę wyniku końcowego danego procesu technologicznego, ale także oszacowanie i ocena konsekwencji całego procesu dla środowiska naturalnego.
Powstanie.
Pierwsze wzmianki o tego typu metodzie pochodzą w prac Harolda Smitha, przedstawionych na Światowej Konferencji Energetycznej w 1969 roku. Oryginalne badania tego uczonego dotyczyły wytwarzania różnych rodzajów energii w wybranych procesach chemicznych. Jedną z pierwszych firm, które zainteresowały się wykorzystaniem tych analiz w praktyce była Coca-Cola, która zleciła przeprowadzenie dalszych badań.
Rozwój.
Kryzys energetyczny z lat siedemdziesiątych XX w. przyczynił się do rozwoju metody LCA i był inspiracją do dalszy badań i analiz opartych na założeniach metody. Stopniowo na skutek prac badawczych i rozwoju metoda zaczęła odbiegać od formy przedstawionej oryginalnie w pracach Harolda Smitha. Do rozwoju metody przyczyniło się także rosnące zainteresowanie problematyka kwaśnych deszczy i efektu cieplarnianego.
Definicja LCA.
Najczęściej spotykaną definicją LCA jest następująca: „LCA jest procesem oceny efektów, jaki dany wyrób wywiera na środowisko podczas całego życia, poprzez wzrost efektywnego zużycia zasobów i zmniejszenie obciążeń środowiska. Ocena wpływu na środowisko może być prowadzona zarówno dla wyrobu, jak i dla jego funkcji. LCA jest traktowana jako „analiza od kołyski do grobu”. Podstawowymi elementami LCA są: (1) zidentyfikowanie i ocena ilościowa obciążeń wprowadzanych do środowiska, tj. Zużytych materiałów i energii, oraz emisji i odpadów wprowadzanych do środowiska, (2) ocena potencjalnych wpływów tych obciążeń oraz (3) oszacowanie dostępnych opcji w celu zmniejszenia obciążeń.” 
Krytyka metody LCA.
Istnieją wymierne efekty, które są trudno mierzalne i ciężko jest dopasować do nich odpowiednią liczbę (miarę, koszt, itp.)

</doc>
<doc id="1650724" url="https://pl.wikipedia.org/wiki?curid=1650724" title="Uzbekistan na Letniej Uniwersjadzie 2007">
Uzbekistan na Letniej Uniwersjadzie 2007

Uzbekistan na Letniej Uniwersjadzie w Bangkoku reprezentowało 12 zawodników. Uzbecy zdobyli 2 medale (1 złoty, 1 brązowy)

</doc>
<doc id="1650726" url="https://pl.wikipedia.org/wiki?curid=1650726" title="Raúl Blanco">
Raúl Blanco

Raúl V. Blanco - trener urugwajski.
Blanco został trenerem reprezentacji Urugwaju w 1932 roku, zastępując na tym stanowisku Alberto Suppiciego. Początkowo pomagał mu Carlos Blas Carlomagno, ale na mistrzostwa kontynentalne do Limy pojechał z drużyną sam.
Podczas turnieju Copa América 1935 Urugwaj zdobył mistrzostwo Ameryki Południowej, a kierowana przez Blanco drużyna odniosła komplet trzech zwycięstw - 1:0 z Peru, 2:1 z Chile i na koniec rozgromiła Argentynę 3:0.
Po turnieju ponownie stanowisko trenera reprezentacji przejął po nim Suppici.

</doc>
<doc id="1650728" url="https://pl.wikipedia.org/wiki?curid=1650728" title="Raul Blanco">
Raul Blanco



</doc>
<doc id="1650729" url="https://pl.wikipedia.org/wiki?curid=1650729" title="Armenia na Letniej Uniwersjadzie 2007">
Armenia na Letniej Uniwersjadzie 2007

Armenię na Letniej Uniwersjadzie w Bangkoku reprezentowało zawodników. Ormianie zdobyli 3 medale (3 brązowe).

</doc>
<doc id="1650730" url="https://pl.wikipedia.org/wiki?curid=1650730" title="Refleksyjność">
Refleksyjność



</doc>
<doc id="1650731" url="https://pl.wikipedia.org/wiki?curid=1650731" title="Ekowskaźnik">
Ekowskaźnik

Ekowskaźnik – rodzaj wskaźnika (wskaźników) używany w metodzie LCA do pomiaru oddziaływania na środowisko naturalne oraz występowania efektów ekologicznych na skutek procesu produkcji, itp.
Definicja.
Istnieją dwa podejścia do zdefiniowania pojęcia ekowskaźnika.
Podejście pierwsze zakłada włączenie do wskaźnika wszystkich możliwych oddziaływań na środowisko naturalne, tak by nie pominąć żadnego efektu.
Podejście drugie natomiast zakłada, że "dobrze skonstruowane metody ważenia powinny odzwierciedlać we wskaźniku jedynie te efekty, które wyrażają wyniki w porównywalnych typach szkód środowiskowych."
Przykłady podziału ekowskaźników.
Można także dzielić wskaźniki na dwie grupy: EPI (Environmental Pressure Indicators), które mierzą presję wywieraną na środowisko naturalne oraz ECI (Environmental Condition Indicators) mierzące stan środowiska.

</doc>
<doc id="1650733" url="https://pl.wikipedia.org/wiki?curid=1650733" title="Milady de Winter">
Milady de Winter

Milady de Winter – postać stworzona przez Aleksandra Dumasa, pojawia się w jego powieści „Trzej muszkieterowie”. Agentka kardynała Richelieu, czarny charakter powieści, typowa „femme fatale”. Żona jednego z tytułowych muszkieterów – Atosa.
Wygląd postaci.
Dwudziestopięcioletnia kobieta, blondynka, oczy niebieskie, smukły wygląd. Pociągała bardzo mężczyzn. W powieści znakiem szczególnym Milady była ruda lilia, wypalona na lewym ramieniu. Piętno było małe i – na skutek stałego używania maści – nieco zatarte. Ponadto Milady starała się zatuszować znamię grubą warstwą pudru (w filmach Richarda Lestera zawiązuje ramię czarną wstążką).
Biografia postaci.
Urodziła się we Francji około 1603 r. Nie znamy jej miejsca urodzenia, wiemy jednak, że to było w okolicach Béthune, bowiem w rozmowie z Rochefortem Milady mówi, że zna te okolice, ponieważ się w nich wychowała. Nie znamy też prawdziwego nazwiska Milady, choć można przypuszczać, że brzmiało ono Karolina Backson, bo ostatecznie takie podaje Atos, kiedy odbywa z przyjaciółmi sąd nad nią. Jako bardzo młoda dziewczyna wstąpiła do klasztoru. Życie klasztorne szybko ją znudziło, więc uwiodła młodego księdza i została jego kochanką. We dwoje postanowili uciec i rozpocząć nowe życie. Na to trzeba było jednak pieniędzy. Ksiądz więc okradł miejscowy kościółek z naczyń liturgicznych i sprzedał je. Jego przestępstwo wyszło jednak na jaw i został aresztowany, a następnie jego starszy brat, kat z Lille, osobiście wypalił mu znak „czarnej lilii” na ramieniu. Kat jednak na tym nie poprzestał i postanowił schwytać kobietę, która doprowadziła jego brata do zguby. Zaczął ją ścigać, wskutek czego Karolina została uwięziona i również napiętnowana małą czarną lilią. Wraz ze swym kochankiem uciekła jednak z więzienia – kat z Lille został wówczas oskarżony o współudział w ucieczce brata i trafił do lochu. Tymczasem Karolina przybrała nazwisko Anna de Bueil i wraz z kochankiem, którego przedstawiała jako swojego brata, podróżowała po Francji. Trafiła na ziemie młodego, dwudziestopięcioletniego wówczas hrabiego de La Fère i rozkochała go w sobie, tak że ten ożenił się z nią, pomimo sprzeciwu rodziny – dziewczyna miała wtedy dopiero szesnaście lat, a przyszły małżonek praktycznie nic o niej nie wiedział. Ślubu udzielał im jej dotychczasowy kochanek, któremu kobieta swoim czynem złamała serce. Zrozpaczony wrócił do więzienia uwalniając w ten sposób swojego brata. Jednakże długo nie wytrzymał rozstania z ukochaną i powiesił się w celi. Nie wiadomo, czy Anna o wszystkim wiedziała. Prawdopodobnie tak, lecz niewiele by ją to obeszło. 
Hrabina de La Fère niedługo jednak cieszyła się swoim tytułem. Podczas polowania spadła z konia. Mąż ruszył jej na pomoc, zobaczył, że kobieta się dusi, więc rozerwał jej suknię, by mogła lepiej oddychać. Wówczas przekonał się, że jest napiętnowana. Hrabia miał na swych ziemiach prawo wymierzania wszelkiej sprawiedliwości i powiesił ją na miejscu (wciąż nieprzytomną). Dumas nie wyjaśnia, jakim sposobem udało jej się przeżyć egzekucję i zbiec do Anglii. Prawdopodobnie hrabia nie wykonał zadania prawidłowo, gdyż nie był zawodowym katem i nie wiedział, jak się wiesza ludzi. Związał nieprzytomnej żonie ręce, powiesił ją i odjechał. Prawdopodobnie wówczas pętla się rozwiązała, sznur lub gałąź pękła i hrabina ocknąwszy się zrozumiała, jak poważne szanse daje jej teraz los. Bojąc się odkrycia przez męża, że żyje, uciekła do Anglii. Tam zaś uwiodła starszego lorda de Winter i została jego żoną, otrzymując zarazem tytuł Lady Clarick. W krótkim czasie urodziła mężowi syna – Johna Franciszka de Winter. Wkrótce potem lord de Winter zmarł w nieznanych okolicznościach, na jego ciele pojawiły się liczne sine plamy, skutek otrucia (najprawdopodobniej został on zabity przez żonę). Młoda wdowa zaś zaczęła pojawiać się na dworze, gdzie poznała samego księcia Buckingham, z którym prawdopodobnie nawiązała romans. Około 1624 roku lady de Winter wróciła do Francji i przybierając przydomek „Milady”, weszła na usługi kardynała Richelieu. W roku 1625 przekazała swemu mocodawcy poprzez hrabiego de Rochefort wieści o przybyciu księcia Buckingham do Francji. Następnie powróciła do Anglii. W 1626 r. na polecenie kardynała zdobyła podstępem dwie diamentowe zapinki od księcia Buckingham – tańczyła z księciem na balu i potajemnie obcięła mu za pomocą nożyczek owe zapinki, a następnie przesłała je kardynałowi. Była to akcja „Diamenty królowej”. Nie powiodła się ona jednak kardynałowi.
Kilka miesięcy później przybyła Milady do Francji wraz ze swoim szwagrem, młodszym lordem de Winter. Podczas mszy w kościele zwrócił na nią uwagę d’Artagnan, a także Portos, który na złość swojej kochance podał Milady wodę święconą. Tego samego dnia Milady publicznie pokłóciła się ze swoim szwagrem. Wówczas w jej obronie wystąpił d’Artagnan, który wyzwał lorda na pojedynek i zwyciężył. Lord i d’Artagnan zawarli po tym starciu przyjaźń, pan de Winter zaprosił również d’Artagnana do swego domu we Francji i zapoznał go z Milady. Potem lord wrócił do Anglii, Milady zaś nadal została na swoim miejscu i romansowała z hrabią de Wardes, równocześnie dając nadzieję d’Artagnanowi. Miała za złe chłopakowi, że nie uśmiercił on w pojedynku jej szwagra, gdyż gdyby to zrobił, ona mogłaby liczyć na spadek po nim. Nienawidziła również d’Artagnana za to, iż udaremnił on akcję „diamenty królowej” i wygrywając z nią ośmieszył ją w oczach kardynała. Kobieta pragnęła zemsty. Uwodziła chłopaka, jednocześnie wciąż wzdychając za hrabią de Wardes. Nie spodziewała się jednak, że jej służąca Ketty, zakochana w młodym Gaskończyku, wyzna mu prawdę o jej poczynaniach. Listy od Milady do hrabiego trafiały nie do adresata, ale do rąk d’Artagnana. Młody muszkieter postanowił się więc odegrać na Milady. Przyszedł do niej późno wieczorem i jako hrabia de Wardes spędził z nią noc – kobieta nie poznała się na oszustwie. Otrzymał od niej również (jako de Wardes) zadanie zabicia d’Artagnana (czyli samego siebie) – zapłatą za tę usługę miała być jej wieczna miłość oraz pierścień, który mu w tę noc ofiarowała. Był to ten sam pierścień, jaki otrzymała od hrabiego de La Fère w dniu swojego ślubu. Wkrótce potem jednak Milady uraziła się na hrabiego po otrzymaniu od niego listu, w którym pisał on, że ma wiele kochanek i każdą z nich musi zadowolić, a kiedy przyjdzie jej kolej, to da jej znać – list ten w rzeczywistości napisał d’Artagnan. Wówczas kobieta zaprosiła do siebie młodego Gaskończyka i spędzając z nim noc próbowała go namówić do zabicia w pojedynku hrabiego de Wardes. D’Artagnan nierozważnie przyznał się wówczas Milady do swojego oszustwa i podczas szarpaniny z nią rozdarł jej rękaw od nocnej koszuli i zobaczył na jej ramieniu czarną lilię. Milady wówczas chciała go zabić za pomocą sztyletu, Gaskończykowi udało się jednak zbiec.
Milady nie zapomniała d’Artagnanowi tego, że odkrył jej sekret. Próbowała go zabić, nasyłając na niego dwóch zbirów. Gdy plan się nie powiódł, przysłała mu kilka butelek zatrutego wina, pisząc, że to wino od jego przyjaciół: Atosa, Portosa i Aramisa. Tylko niebywałe szczęście (otrucie się tym winem jednego z niedoszłych zabójców) ocaliło Gaskończyka. Nieco później, w oberży „Pod Czerwonym Gołębnikiem” Milady spotkała się z kardynałem Richelieu, który zlecił jej przekonanie księcia Buckingham, by ten nie wspierał hugenotów spod La Rochelle. Gdyby jednak książę nie posłuchał perswazji, wówczas miała go zabić. W zamian za wykonanie zadanie Milady zażądała pisemnego pozwolenia na zabicie d’Artagnana i jego ukochanej Konstancji. Kardynał wyraził zgodę i podpisał dokument, który brzmiał następująco: "Z mojego rozkazu i dla dobra kraju osoba posiadająca ten dokument uczyniła to, co uczyniła. Richelieu". Chwilę po odjeździe kardynała w pokoju Milady zjawił się Atos, w którym Milady rozpoznała swojego męża, hrabiego de La Fère. Doszło wówczas do „sceny małżeńskiej”. Atos zagroził Milady śmiercią, jeśli ta skrzywdzi d"Artagnana, Milady jednak nie przestraszyła się jego słów. Nie chciała również oddać mężowi glejtu, który podpisał kardynał i zrobiła to dopiero pod wpływem argumentu, jakim był pistolet.
Pomimo straty tak cennej broni, jaką był glejt, Milady udała się do Anglii. Tam jednak schwytał ją i uwięził porucznik John Felton, oficer na usługach lorda de Winter. Odwiózł on ją do zamku lorda, który powiedział, że wie od d’Artagnana wszystko o jej tajnej misji i nie dopuści do jej wykonania. Zamknął ją w jednym z pokoi przerobionych na celę, jako strażnika zaś umieścił Feltona. Milady spędziła tam pięć dni, skutecznie uwodząc nieczułego dotąd na kobiece wdzięki Feltona. Udała przed nim purytankę i wmówiła mu, że książę Buckingham to zdrajca ich protestanckiej sprawy, a ponadto ona, lady Clarick, była więziona przez księcia, zgwałcona i niesłusznie napiętnowana. Piątego dnia niewoli udała nawet, że przebija się z rozpaczy nożem, co doprowadziło Feltona do tego, że uwierzył we wszystko, co mu mówiła. Szóstego dnia Felton, którego przezorny lord de Winter odesłał z zamku, wrócił po Milady i nie tylko pomógł jej w ucieczce, ale również osobiście zasztyletował księcia Buckingham. Misja Milady została wykonana.
Po tych wydarzeniach Milady wróciła do Francji i schroniła się przed ewentualnym pościgiem w klasztorze w Béthune, udając przeciwniczkę kardynała, czym zyskała sympatię matki przełożonej. W klasztorze przypadkiem spotkała Konstancję Bonacieux, ukrywającą się tu przed kardynałem pod imieniem Ketty. Gdy Milady dowiedziała się, że w klasztorze jest dziewczyna o tym imieniu sądziła, że to jej służąca i postanowiła ją ukarać za zdradę w sprawie listów. Szybko jednak odkryła, iż to zupełnie inna osoba, a konkretnie wybranka serca d’Artagnana. Milady postanowiła więc skorzystać z nadarzającej się właśnie okazji i wyrównać rachunki z młodym muszkieterem. Nawiązała z Konstancją znajomość i zdobyła jej zaufanie. Wkrótce do klasztoru przybył hrabia de Rochefort, sługa kardynała. Milady przekazała mu relacje ze swojej misji, ale nie odjechała z nim, gdyż chciała zakończyć prywatne porachunki z d’Artagnanem. Przekazała tylko swoje propozycje względem czterech muszkieterów – poleciła usunąć Atosa i d’Artagnana jako ludzi niewygodnych, zaproponowała jednak pozostawienie przy życiu Portosa i Aramisa (pierwszego uznała za nieszkodliwego głupca, drugiego za pożytecznego ze względu na swe znajomości). Poprosiła też, by hrabia zostawił jej swoją karetę i napisała mu na kartce, gdzie się zatrzyma i będzie na niego czekać, gdy opuści klasztor w Béthune. Po wyjeździe Rocheforta przeszła do realizacji swej zemsty. Wmówiła Konstancji, że wkrótce przybędą po nią ludzie kardynała udający muszkieterów. Tak że kiedy d’Artagnan i jego przyjaciele przybyli do klasztoru po Konstancję, dziewczynę sparaliżowało ze strachu. Milady, widząc, że nie zdoła jej porwać, otruła ją, używając do tego ukrytej w swoim pierścieniu trucizny.
Milady, uciekając przed żądnymi zemsty muszkieterami, schroniła się w przydrożnym zajeździe. Czekała tam na Rocheforta, ale on się nie zjawił. Zamiast tego w oberży dopadli ją jej wrogowie: Atos, Portos, Aramis i d’Artagnan, do których przyłączyli się również lord de Winter i kat z Béthune (niegdyś kat z Lille). Znaleźli ją oni dzięki kartce, jaką napisała Rochefortowi, a którą ten zgubił podczas jazdy. Milady została pochwycona przez swoich wrogów. Sąd, w którego skład wchodziła cała szóstka wydał na nią wyrok – śmierć. Milady próbowała jeszcze przekupić pilnujących ją służących, ale Atos spostrzegł to i szybko zmienił ich. W przypływie rozpaczy Milady próbowała jeszcze błagać o litość d’Artagnana o pomoc słowami: "D'Artagnanie, pamiętaj, że Cię kochałam!" I rzeczywiście, młody Gaskończyk chciał ją nawet ratować, ale twarda postawa Atosa sprawiła, że zmienił decyzję. Kobieta długo błagała o darowanie jej życia krzycząc, że nie chce umierać, że jest zbyt młoda na śmierć, jednak żaden z jej sędziów nie okazał jej litości. Milady została przewieziona na drugi brzeg rzeki Lys łodzią. Chciała uciekać, ale poślizgnęła się na mokrej trawie i upadła, co uznała za znak z nieba. Została ścięta mieczem przez kata z Lille. Jej ostatnie słowa brzmiały: "Jestem zgubiona! Muszę umrzeć!" i zostały wypowiedziane po angielsku. Ciało Milady zostało wrzucone do rzeki.
Niejasności dotyczące Milady.
W powieści Dumasa jest wiele niejasności na temat postaci Milady. Nie wiadomo np. jakiej była narodowości ani religii, kobieta bowiem udawała Angielkę, Francuzkę, katoliczkę oraz purytankę. Prawdopodobnie jednak była Francuzką wyznania katolickiego, co sugeruje pobyt w klasztorze oraz znajomość okolic Bethune jako tych, w których się ponoć wychowała. Jej nazwisko przedmałżeńskie to de Bueil, o którym dowiadujemy się w książce "W dwadzieścia lat później". Syn mszcząc się znał właśnie to imię i nazwisko – Anna de Bueil i to samo nazwisko miała, gdy wychodziła za Atosa. To również nazwisko podał synowi Milady kat z Lille, kiedy ten w przebraniu księdza wydobywał z niego fakty dotyczącego zabójstwa jego matki. Jednak hrabia de La Fère podczas sądu nad Milady podaje jako jej nazwisko Karolina Backson. Nie wiemy też, jakim nazwiskiem posługiwała się Milady, gdy wychodziła za pana de Winter – możliwe, że wtedy już używała tytułu lady Clarick, co by oznaczało, że robiła to nielegalnie. Niestety nie jest to wyjaśnione. Nie wiadomo również, czemu używała tytułu hrabiny de Winter, skoro wyszła za lorda (tytuł niższy niż hrabia). Oczywiście jej drugi mąż mógł być hrabią de Winter, a jego młodszy brat, lord de Winter (szwagier Milady) nie mógł dziedziczyć po nim tytułów, ponieważ jego brat miał z Milady syna i to syn dziedziczy po ojcu. Można więc podejrzewać, iż brat lorda de Winter był hrabią de Winter. To by tłumaczyło, dlaczego na dworze Buckinghama Milady była znana jako hrabina. Nie wiadomo jednak w takim razie, czemu po śmierci Milady i pozbawienia jej syna możliwości dziedziczenia tytułów lord de Winter wciąż jest lordem, a nie hrabią? Skoro jego brat byłby hrabią, to z braku innych następców lord winien zostać hrabią, a nie został. Niestety ta sprawa również nie zostaje wyjaśniona przez Dumasa. Przy okazji warte zastanowienia jest to, czy Mordaunt rzeczywiście był synem pana de Winter, czy może też Atosa. Czy to możliwe, by hrabina de Winter była w ciąży, kiedy uciekała po nieudanej egzekucji do Anglii, by znaleźć nowego męża? I czy znalazłaby go na tyle szybko, by wszyscy myśleli, że jej dziecko jest synem obecnego męża? Wydaje się to wątpliwe, ale czy na pewno? Ostatecznie sam Atos w relacjach z Mordanutem wydaje się być dziwnie łagodny, jakby sądził, że chłopak jest jego synem – co nie przeszkodziło mu jednak w obronie własnej zabić syna Milady nożem. Wszystkie te fakty budzą zastanowienie. Syn Milady w trakcie powieści "Dwadzieścia lat później" mówi o sobie, że ma dwadzieścia trzy lata, jednak jego twarz daje wrażenie, że jest znacznie starszy. Być może więc nie wrażenie i rzeczywiście ma więcej lat, niż to ujawnia. Gdyby tak było, to jego ojcem byłby Atos. W przeciwnym jednak wypadku jest to niemożliwe. Te wszystkie niejasności, czy nawet pewne nieścisłości wynikały z faktu, że Dumas nigdy nie czytał tego, co raz napisał i polegał jedynie na własnej pamięci, wskutek czego w jego powieściach łatwo wynikały podobne nieścisłości związane z wiekiem, wyglądem czy biografią bohatera. Milady nie jest tutaj wyjątkiem od tej reguły.
Dziedzictwo Milady.
Milady de Winter postanowił pomścić jej syn, John Franciszek de Winter znany jako Mordaunt. Chłopak po śmierci matki i ujawnienia jej haniebnego życia przez lorda de Winter został pozbawiony na rozkaz króla Karola I wszystkich praw do dziedziczenia tytułu i ziemi. Również stryj nie chcąc mieć nic wspólnego z potomstwem Milady, wyrzekł się go. Rozgoryczony chłopak ruszył w świat szukając zemsty. Po wybuchu rebelii Olivera Cromwella w Anglii przyjął imię Mordaunt i jako taki został w 1648 roku wysłany z poselstwem do Mazarina. Podróżując po Francji przebrany za mnicha napotkał wicehrabiego de Bragelonne i hrabiego de Guise, którzy zmusili go do udzielenia ostatniego namaszczenia katu z Béthune (niegdyś katu z Lille). Mordaunt wycisnął z niego wszystkie wiadomości na temat samosądu nad Milady, w tym nazwisko jednego z jej sędziów – lorda de Winter, po czym ujawniwszy się katu, kim jest, przebił mu serce nożem. Potem w cywilnym stroju dotarł do Paryża i spotkał się z Mazarinem, którego Cromwell prosił o nieudzielanie pomocy Karolowi I. Mazarin zaś nie tylko się na to zgodził, ale wysłał go do Anglii z dwoma muszkieterami – d’Artagnanem i Portosem (chłopak nie wiedział, że to zabójcy jego matki). Przed wyjazdem do Anglii John Franciszek odwiedził będącego we Francji stryja i zapowiedział mu, iż wie o jego udziale w samosądzie nad Milady i zemści się na nim za to. Śledząc stryja ujrzał go z Atosem i Aramisem. Z podsłuchanej z nimi rozmowy wywnioskował, że brali oni udział w zabójstwie jego matki. W Anglii Mordaunt z d’Artagnanem i Portosem pochwycili Karola I i towarzyszących mu Atosa i Aramisa oraz lorda de Winter, którego chłopak na miejscu zastrzelił. Potem w nagrodę za dobrze wykonane zadanie otrzymał od Cromwella na własność jeńców Atosa i Aramisa. Jednakże ci uciekli z pomocą Portosa i d’Artagnana i próbowali dwukrotnie uwolnić Karola I. Mordaunt jednak skutecznie im to uniemożliwił zjawiając się na miejscu pierwszej próby ucieczki i demaskując muszkieterów, a za drugim razem zgłaszając swoją chęć do odegrania roli kata podczas egzekucji króla Anglii. Mourdant osobiście ściął Karola I mszcząc w ten sposób swoje krzywdy. Pochwycony przez czterech muszkieterów dostał od nich szansę pojedynku z jednym z nich – wybór padł na d’Artagnana. Podczas walki jednak uciekł i dostał się na statek „Błyskawica”, którym muszkieterowie mieli uciec do Francji. Na polecenie Mordaunta statek miał wylecieć w powietrze z muszkieterami na pokładzie, ale czwórka przyjaciół w porę zorientowała się w podstępie i uciekła szalupą. Statek wybuchł, ale Mordaunt ocalał skacząc do wody. Podpłynął do muszkieterów błagając ich o pomoc. Atos ulitował się nad nim, ale syn Milady wciągnął go podstępnie pod wodę próbując utopić. Jednakże przecenił swoje siły – hrabia de La Fère z trudem wydobył nóż i przebił mu serce. Syn Milady zginął nie pomściwszy do końca swojej matki.
Milady w filmie.
Postać Milady kreowały m.in.: 
Zdaniem wielu krytyków najwierniejszy obraz Milady oddała Faye Dunaway w filmach Richarda Lestera. 
Produkcja filmowa "D’Artagnan i trzej muszkieterowie" z 2005 r. ukazuje Milady jako kobietę, która sprzedała duszę diabłu i korzystała potem z jego mocy do służby kardynałowi Richelieu. Film jest pełen wątków fantastycznych i pokazuje obraz Milady niezgodny z pierwowzorem literackim.
W serialach animowanych "Dogtanian i muszkieterowie" (znanym też pod tytułem "D’Artagnan i trzej muszkieterowie") oraz "Powrót Dogtaniana" wszystkie postacie są bohaterami królestwa zwierząt (głównie psami), Milady zaś jest kotką, która służy kardynałowi jego agentka, a czasem też i zabójczyni. W pierwszym serialu obok hrabiego de Rocheforta jest głównym wrogiem muszkieterów, w drugim zaś dalej walczy przeciwko głównym bohaterom, ale ostatecznie zmienia się i staje po ich stronie w walce przeciwko wrogom króla.
Współczesna Milady pojawia się książce Klub Dumas, ale wątek ten nie występuje w filmie Dziewiąte wrota, będącym ekranizacją tej powieści.

</doc>
<doc id="1650734" url="https://pl.wikipedia.org/wiki?curid=1650734" title="Litwa na Letniej Uniwersjadzie 2007">
Litwa na Letniej Uniwersjadzie 2007

Litwę na Letniej Uniwersjadzie w Bangkoku reprezentowało zawodników. Litwini zdobyli 5 medali (2 złote i 3 brązowe)

</doc>
<doc id="1650736" url="https://pl.wikipedia.org/wiki?curid=1650736" title="Chłopak na dworze króla Artura">
Chłopak na dworze króla Artura

Chłopak na dworze króla Artura (ang. "A Kid in King Arthur's Court") – amerykańska komedia science fiction z 1995 roku w reżyserii Michaela Gottlieba na podst. powieści "Jankes na dworze króla Artura" Marka Twaina.
Był kręcony w Wielkiej Brytanii oraz na Węgrzech.
Fabuła.
Podczas meczu baseballowego ma miejsce trzęsienie ziemi. Pewien czternastolatek Calvin Fuller wpada w przepaść bez dna. Dzięki temu wskutek pomyłki trafia do średniowiecznej Anglii. Okazuje się, że czarownik Merlin chciał sprowadzić z przyszłości jakiegoś dzielnego rycerza zamiast chłopca. Jednak nie traci on nadziei i liczy na to, że Calvin również jest zdolny przywrócić świetność zamku Camelot i pomóc królowi. Dopiero, kiedy to zrobi będzie mógł wrócić do współczesności. Jego największym wrogiem staje się Lord Belasco, który chce odebrać Arturowi tron i władzę.
Wersja polska.
Opracowanie: Studio Opracowań Filmów w Warszawie
Reżyseria: Ewa Kopaczewska
Dialogi: Krystyna Skibińska-Subocz
Dźwięk: Krzysztof Nawrot i Stanisław Demko
Montaż: Halina Ryszowiecka
Kierownictwo produkcji: Ala Siejko
Wystąpili: 
Lektor: Jacek Brzostyński

</doc>
<doc id="1650740" url="https://pl.wikipedia.org/wiki?curid=1650740" title="RTH">
RTH

Skrót RTH może odnosić się do:

</doc>
<doc id="1650741" url="https://pl.wikipedia.org/wiki?curid=1650741" title="Demel">
Demel



</doc>
<doc id="1650742" url="https://pl.wikipedia.org/wiki?curid=1650742" title="Mili (film)">
Mili (film)

Mili – bollywoodzki dramat miłosny i rodzinny z 1975 roku. Reżyseria - Hrishikesh Mukherjee. W rolach głównych Amitabh Bachchan, jego żona Jaya Bhaduri, Ashok Kumar i Aruna Irani.
Fabuła.
Mili Khanna (Jaya Bhaduri) wnosi radość w życie otaczających ją ludzi. Rozświetla je swojemu ojcu (Ashok Kumar) i ciotce, która prawie od narodzin zastępuje jej matkę. Brat Rajeet z niecierpliwością wyczekuje w armii listów od niej. Dzieci sąsiadów wypatrują jej powrotu z college'u. Bawią się z nią, tańczą rozśpiewane. Tylko jeden człowiek wydaje się być jej wrogiem. Shekhar Dayal (Amitabh Bachchan) to nowy sąsiad, który kupił mieszkanie z tarasem. Dotychczas był on miejscem zabaw dla dzieci. Shekharowi przeszkadza hałas dziecięcego śmiechu. Przeszkadza mu wszystko. Codziennie zapija prześladujące go obrazy z przeszłości, unika ludzi wypominających mu tragedię rodziców. Jako sześciolatek Shekhar zastał matkę w kałuży krwi. Ojca, który zastrzelił ją za zdradę, powieszono. Shekharowi wydaje się, że nie potrzebuje nikogo i nikomu nic nie jest w stanie dać. Mili swoją niewinnością, bezpośredniością, współczuciem powoli zmienia jego postawę do ludzi. Wkrada się w jego nieufne serce. Ale kiedy Shekhar otwiera się na miłość do Mili, dowiaduje się, że w każdej chwili może ją stracić...
Muzyka i piosenki.
Autorem muzyki jest Sachin Dev Burman ("Abhimaan"), ojciec muzyka Rahula Deva Burmana.

</doc>
<doc id="1650743" url="https://pl.wikipedia.org/wiki?curid=1650743" title="Steve Cram">
Steve Cram

Steve Cram, (ur. 14 października 1960) – angielski lekkoatleta, średniodystansowiec, srebrny medalista igrzysk olimpijskich, mistrz świata, dwukrotny mistrz Europy, wielokrotny rekordzista świata na różnych dystansach, uczestnik trzech igrzysk olimpijskich (1980, 1984, 1988).

</doc>
<doc id="1650747" url="https://pl.wikipedia.org/wiki?curid=1650747" title="Geofizyk">
Geofizyk



</doc>
<doc id="1650751" url="https://pl.wikipedia.org/wiki?curid=1650751" title="Jaya Bachchan">
Jaya Bachchan



</doc>
<doc id="1650753" url="https://pl.wikipedia.org/wiki?curid=1650753" title="Hiszpania na Letniej Uniwersjadzie 2007">
Hiszpania na Letniej Uniwersjadzie 2007

Hiszpanię na Letniej Uniwersjadzie w Bangkoku reprezentowało zawodników. Hiszpanie zdobyli 6 medali (4 srebrne i 2 brązowe)

</doc>
<doc id="1650755" url="https://pl.wikipedia.org/wiki?curid=1650755" title="Edward Bibring">
Edward Bibring

Edward Bibring (ur. 20 kwietnia 1894 w Stanisławowie, zm. 11 stycznia 1959 w Bostonie) – austriacko-amerykański psychiatra i psychoanalityk żydowskiego pochodzenia.
Podczas I wojny światowej służył w austriackim wojsku i trafił do rosyjskiej niewoli, następnie studiował w Wiedniu. Około 1919 roku zainteresował się psychoanalizą. W 1922 roku ukończył studia medyczne i rozpoczął kurs w Wiedeńskim Towarzystwie Psychoanalitycznym. W 1925 został członkiem Towarzystwa, a dwa lata później członkiem zwyczajnym. Po 1938 emigrował do Wielkiej Brytanii, od 1941 na zaproszenie Tufts Medical College w Stanach Zjednoczonych. Przewodniczący Boston Psychoanalytic Society w latach 1947-49.

</doc>
<doc id="1650756" url="https://pl.wikipedia.org/wiki?curid=1650756" title="Ace Rusevski">
Ace Rusevski

Ace Rusevski (ur. 30 listopada 1956 w Kumanowie) – jugosłowiański bokser, medalista igrzysk olimpijskich w 1976 i mistrz Europy z 1977.
Zdobył brązowy medal w kategorii piórkowej (do 57 kg) na mistrzostwach Europy juniorów w 1974 w Kijowie.
Na igrzyskach olimpijskich w 1976 w Montrealu zdobył brązowy medal w wadze lekkiej (do 60 kg). Po wygraniu czterech walk uległ w półfinale Howardowi Davisowi ze Stanów Zjednoczonych.
Zwyciężył w tej kategorii na mistrzostwach Europy w 1977 w Halle. Pokonał m.in. Ryszarda Tomczyka w ćwierćfinale i Christiana Zornowa z NRD w finale. Na mistrzostwach świata w 1978 w Belgradzie przegrał drugą walkę z późniejszym mistrzem Davidsonem Andehem z Nigerii.
Od 1979 Rusevski walczył w kategorii lekkopółśredniej (do 63,5 kg). Odpadł w niej w pierwszej walce z Karlem-Heinzem Krügerem z NRD na mistrzostwach Europy w 1979 w Kolonii. Zwyciężył na igrzyskach śródziemnomorskich w 1979 w Splicie. Na igrzyskach olimpijskich w 1980 w Moskwie przegrał w ćwierćfinale z późniejszym mistrzem Patrizio Olivą.
Rusevski był mistrzem Jugosławii w wadze lekkiej w 1977 i 1978 oraz w wadze lekkopółśredniej w 1979 i 1980, a także wicemistrzem w wadze piórkowej w 1974 i w wadze lekkiej w 1976.
W latach 1981-1987 walczył jako zawodowy bokser w kategorii półśredniej. Jego rekord to 18 zwycięstw (8 przez KO) 2 porażki i 3 remisy. Zadebiutował 5 marca 1981 roku w walce z Jeanem Michelem Igerem. Wygrał kolejnych 14 pojedynków. Pierwszej porażki doznał 5 maja 1985 roku z Felixem Reyesem. Ostatnią walkę stoczył 23 czerwca 1987 roku z Bobbym Jonesem. Wygrał po 8 rundach na punkty. Po walce zakończył sportową karierę. Po rozpadzie Jugosławii został obywatelem Macedonii.

</doc>
<doc id="1650757" url="https://pl.wikipedia.org/wiki?curid=1650757" title="Księstwo rugijskie">
Księstwo rugijskie

Księstwo rugijskie ("księstwo rańskie", niem. "Fürstentum Rügen") – połabskie księstwo wasalne Królestwa Danii, istniejące w latach 1168–1325, obejmujące wyspę Rugia oraz ziemie na Pomorzu Przednim. Było rządzone przez książąt z lokalnej dynastii Wisławiców. W 1325 roku księstwo włączone do władztwa książąt z dynastii Gryfitów.
Władcy księstwa.
Przed duńskim podbojem wzmiankowani są także władcy plemienni Rugiów:
Lista władców księstwa w okresie 1168-1325, gdy było księstwem wasalnym królów Danii:

</doc>
<doc id="1650770" url="https://pl.wikipedia.org/wiki?curid=1650770" title="Wzorowanie">
Wzorowanie



</doc>
<doc id="1650773" url="https://pl.wikipedia.org/wiki?curid=1650773" title="Słowenia na Letniej Uniwersjadzie 2007">
Słowenia na Letniej Uniwersjadzie 2007

Słowenię na Letniej Uniwersjadzie w Bangkoku reprezentowało zawodników. Słoweńcy zdobyli 3 medale (1 złoty, 1 srebrny i 1 brązowy).

</doc>
<doc id="1650775" url="https://pl.wikipedia.org/wiki?curid=1650775" title="Tattoo">
Tattoo



</doc>
<doc id="1650777" url="https://pl.wikipedia.org/wiki?curid=1650777" title="Eco-indicator 99">
Eco-indicator 99

Eco-indicator 99 – jedna z możliwych metod, służących do przeprowadzenia LCA. 
Powstanie i przeznaczenie.
Metoda Eco-indicator 99 jest jedną z kilku metod, używanych w analizie LCA do oceny i określenia mechanizmu środowiskowego. Powstała ona jako udoskonalenie metody Eco-indicator 95. W metodzie tej znaczący nacisk kładziony jest na ocenę szkód. Metoda ta była udoskonalana w latach 1997 – 1999 przez grupę ekspertów. Badania były sponsorowane przez rząd Holandii jako fragment większej polityki ochrony środowiska w tym kraju. 
Główne elementy metody.
Szkody na zdrowiu ludzkim, mierzone liczbą zgonów i lat życia w inwalidztwie, tzw. wskaźnik DALY.
Szkody pogarszające jakoś ekosystemu, mierzone poprzez liczbę gatunków zwierząt bądź roślin zanikających na wyznaczonym obszarze w przeciągu określonego czasu.
Szkody w zasobach surowcowych, mierzone poprzez dodatkową ilość energii, potrzebną do zrekompensowania w przyszłości powstałego ubytku.
Powstawanie utleniaczy = formula_1
gdzie POCPi wyraża potencjał tworzenia ozonu fotochemicznego dla substancji "i", zaś "mi" wyraża wielkość emisji i-tej substancji w procesie produkcji.
"DF" – wskaźnik radiacji – wyraża się go wzorem
gdzie DFecom, "i" wyraża współczynnik szkody dla substancji "i" emitowanej do danego środowiska ecom, zaś "a_ecom", i wyraża aktywność i-tej substancji wyemitowanej do tego środowiska. Środowiskiem "ecom" może być powietrze, woda, woda morska, gleba rolnicza, gleba przemysłowa.

</doc>
<doc id="1650778" url="https://pl.wikipedia.org/wiki?curid=1650778" title="Szwajcaria na Letniej Uniwersjadzie 2007">
Szwajcaria na Letniej Uniwersjadzie 2007

Szwajcarię na Letniej Uniwersjadzie w Bangkoku reprezentowało zawodników. Szwajcarzy zdobyli 4 medale (2 złote i 2 brązowe)

</doc>
<doc id="1650779" url="https://pl.wikipedia.org/wiki?curid=1650779" title="Życie oceanów 3D">
Życie oceanów 3D

Życie oceanów 3D "(ang. Deep Sea 3D)" – trójwymiarowy amerykańsko-kanadyjski film dokumentalny z 2006 roku, opowiadający o życiu stworzeń mieszkający w głębinach oceanów.
Ekipa pod wodą spędziła 1850 godzin. Film był kręcony przez cały rok, od jesieni 2004 do jesieni 2005
na Hawajach oraz w Meksyku.

</doc>
<doc id="1650780" url="https://pl.wikipedia.org/wiki?curid=1650780" title="Gruzja na Letniej Uniwersjadzie 2007">
Gruzja na Letniej Uniwersjadzie 2007

Gruzję na Letniej Uniwersjadzie w Bangkoku reprezentowało zawodników. Gruzini zdobyli 2 medale (1 złoty i 1 brązowy)

</doc>
<doc id="1650781" url="https://pl.wikipedia.org/wiki?curid=1650781" title="Zakład Karny w Raciborzu">
Zakład Karny w Raciborzu



</doc>
<doc id="1650783" url="https://pl.wikipedia.org/wiki?curid=1650783" title="Redžep Redžepovski">
Redžep Redžepovski

Redžep Redžepovski (ur. 14 grudnia 1962 w Kumanowie) – jugosłowiański bokser wagi muszej. W 1984 na letnich igrzyskach olimpijskich w Los Angeles zdobył srebrny medal.

</doc>
<doc id="1650784" url="https://pl.wikipedia.org/wiki?curid=1650784" title="Czarnogóra na Letniej Uniwersjadzie 2007">
Czarnogóra na Letniej Uniwersjadzie 2007

Czarnogórę na Letniej Uniwersjadzie w Bangkoku reprezentowało zawodników. Czarnogórcy zdobyli 1 medal (1 złoty).

</doc>
<doc id="1650785" url="https://pl.wikipedia.org/wiki?curid=1650785" title="Metoda EPS (Environmental Priority Strategies)">
Metoda EPS (Environmental Priority Strategies)

Metoda EPS (Environmental Priority Strategies) – jedna z opracowanych metod oceny oddziaływania na środowisko.
Historia.
Metoda ta została opracowana na potrzeby firmy Volvo wraz ze współpracą z innymi szwedzkimi markami.
Założenia metody.
Główny nacisk w tej metodzie kładziony jest nie tylko na efekt produkcji, ale na konsekwencje dla środowiska wynikające z procesu produkcji. W metodzie tej zwraca się szczególną uwagę na zmniejszanie się zasobów surowcowych, wpływ analizowanego procesu na przyszłą utratę zdrowia bądź nawet zgony wynikłe z wdrożenia procesu produkcji. Wspomniany wpływ na zdrowie wynika bowiem z uwolnienia do środowiska pewnych szkodliwych substancji powstałych w wyniku procesu produkcyjnego. Bada się także zanikanie różnych gatunków roślin i zwierząt oraz potencjalne szkody dla rolnictwa. Dodatkowo uwzględnia się także różne wartości estetyczne, np. poczucie piękna. W pierwszym etapie określa się efekty. Następnie wprowadza się czynniki korygujące i uzupełniające, związane np. z ekspozycją (czyli potencjalnym narażeniem na szkodliwe efekty), częstością występowania szkodliwego efektu (uwzględnia się tutaj także prawdopodobieństwo zajścia niekorzystnego zdarzenia) oraz czasem, po którym dany efekt może wystąpić (np. szybkość degradacji danej substancji).
Stosowane miary.
W analizowanej metodzie stara się korzystać z odpowiednich kategorii finansowych. Tak więc np. zmniejszanie zasobów surowców wyznacza się poprzez oszacowanie [kosztów, które zostaną poniesione w związku z ich wydobyciem. Np. dla ropy i węgla wycenia się koszt alternatywnego paliwa. Najtrudniejszym elementem wyceny jest poczucie piękna. Stosuje się w tym wypadku tzw. metodę gotowości do płacenia (WTP).
Krytyka metody.
Jakość i użyteczność tej metody jest w duży sposób zależna od dostępności i jakości (rzetelności) danych. Również metodologia przypisywania wag poszczególnym czynnikom nie jest jasno udokumentowana. 
Zastosowania.
Metoda EPS jest używana przede wszystkim przy produkcji części samochodowych oraz przy badaniach nowej generacji samochodów (wrażliwych na ekologię).

</doc>
<doc id="1650788" url="https://pl.wikipedia.org/wiki?curid=1650788" title="WTP">
WTP

WTP (ang. "willingness to pay") – metoda gotowości do płacenia. Jest to sposób wyceny wartości z założenia trudnych do zmierzenia.
Cel metody.
W teoriach ekonomicznych, socjologicznych i związanych z szeroko pojętym zarządzaniem zachodzi potrzeba przypisania pewnych wartości pieniężnych takim pojęciom jak zdrowie, piękno otoczenia, czyste powietrze, hałas itp. Są to wartości, którym na co dzień nie przypisuje się żadnych kwot.
Istota metody.
Metoda WTP polega na uzyskaniu od potencjalnych lub aktualnych użytkowników odpowiedzi na pytanie, ile byliby gotowi zapłacić za określone dobro lub dany poziom usług dostarczanych przez środowisko. Oczywiście chodzi tu o dobro lub poziom usługi utracony w związku z negatywnym oddziaływaniem na środowisko analizowanego produktu. Istotne jest tutaj pytanie o kwotę, jaką użytkownik jest gotowy zapłacić za dostarczenie mu danego dobra, nie zaś za jego utratę. Czyli na przykład w przypadku wyceny parku interesować nas będzie, ile konsument jest gotowy zapłacić za spacer po parku, nie zaś jaka kwota usatysfakcjonowałaby go, gdyby istniejący obok jego domu park został zlikwidowany. Ta druga metoda jest to tzw. metoda WTA – Willingness to Accept.
Zastosowanie.
Metoda ta znajduje zastosowanie przede wszystkim w zagadnieniach związanych z medycyną i ekologią. Używa się jej także w rozwijającej się gałęzi genetyki. Znajduje również zastosowanie przy pomiarach zainteresowania gospodarstw domowych nowymi rodzajami energii.
Zalety metody.
Metoda ta w jasny i klarowny sposób systematyzuje i porządkuje dotychczas rozmyte pojęcia i czynniki trudne do wyceny. Są im przypisane konkretne liczby (wartości pieniężne), konieczne do uwzględnienia w modelu zarządczym bądź ekonomicznym. Przypisanie danemu czynnikowi wartości pieniężnej ułatwia porównywanie różnorodnych czynników między sobą.
Wady metody.
Bywa, że pytani konsumenci nie są w stanie w rozsądny i logiczny sposób przypisać wartości dla danego czynnika. Przypisywanie konkretnych wartości pieniężnych ma także sens tylko w przypadku dobrze działających mechanizmów rynkowych. Prócz tego, jeśli działanie ma charakter nieodwracalny, to czasem nie możemy w pełni przewidzieć jego skutków, a co za tym idzie przypisać danemu czynnikowi wartości pieniężnej. Również wycena wartości takich jak piękno, czy innych związanych z estetyką bądź gustami, jest różna w zależności od jednostki. Pojawia się również problem etyczny, czy wartość nadana przez pojedynczego człowieka jest w stanie uwzględnić prawa innych istot żyjących na Ziemi oraz kwestię dziedzictwa pozostawianego przyszłym pokoleniom.

</doc>
<doc id="1650789" url="https://pl.wikipedia.org/wiki?curid=1650789" title="Steel Fist">
Steel Fist

Steel Fist - debiutancki minialbum polskiej grupy heavymetalowej Panzer X. Wydawnictwo ukazało się 6 lutego 2006 roku nakładem wytwórni muzycznej Metal Mind Productions. Oprawę graficzną albumu przygotował Wojciech Błasiak współpracujący dotychczas z grupą Moonspell.
Lista utworów.
Źródło.

</doc>
<doc id="1650790" url="https://pl.wikipedia.org/wiki?curid=1650790" title="Matthias Stomer">
Matthias Stomer

Matthias Stomer lub Stom, dawniej Mistrz Śmierci Katona (ur. ok. 1600 w Amersfoort, zm. po 1649 na Sycylii) – holenderski lub flamandzki malarz epoki barok.
Formy nazwiska: Stomer, Stom, Stooms, Stohom, Stomma, Sturm, Schem, Tomar
Formy imienia: Matthias, Matheo, Matteo
Niewiele wiemy o jego życiu. Na pewno był uczniem Abrahama Bloemaerta w Utrechcie. Większą część życia artystycznego spędził we Włoszech. Od 1615 był uczniem Gerrita van Honthorsta w Rzymie, gdzie przebywał do 1633. Później wyjechał do Neapolu, a następnie do Palermo. Zmarł na Sycylii.
Malował przede wszystkim historie religijne (sceny z życia Chrystusa i Starego Testamentu), oraz sceny rodzajowe. Był pod silnym wpływem Caravaggia oraz jego naśladowców.
Jego syn Mattia Stomer i wnuk Giovanni Stomer także byli malarzami.

</doc>
<doc id="1650792" url="https://pl.wikipedia.org/wiki?curid=1650792" title="David Kross">
David Kross

David Kross (ur. 4 lipca 1990 w Henstedt-Ulzburg) – niemiecki aktor.

</doc>
<doc id="1650794" url="https://pl.wikipedia.org/wiki?curid=1650794" title="Guaman Poma">
Guaman Poma

Felipe Guaman Poma de Ayala (ur. ok. 1550, zm. po 1616) – historyk, kronikarz pochodzenia indiańskiego (Peru).
Był potomkiem arystokratycznych rodów dawnego imperium inkaskiego. Urodził się w prowincji Lucanas. Posługiwał się językiem keczua, w młodym wieku nauczył się jednak także hiszpańskiego (kastylijskiego). W keczua jego imię brzmiało Waman (orzeł) Poma. Był tłumaczem hiszpańskich duchownych, zwalczających w drugiej połowie XVI wieku ruchy bałwochwalcze (Taki Unquy) wśród Indian. Rok jego urodzenia nie jest pewny. W swoim dziele "Primer Nueva coronica y buen gobierno" (pisanym mniej więcej między 1600 a 1615 rokiem) raz podaje, że ma osiemdziesiąt lat, a raz, że jest młodszy.
"Kronika" Pomy jest jednym z najcenniejszych świadectw hiszpańskiego podboju Peru. Liczy 1180 stron i zawiera 398 rysunków. Była adresowana do króla Hiszpanii, Filipa III. Opisuje w niej niesprawiedliwość rządów kolonialnych, Hiszpanów traktuje jako obcych osadników, przedstawia także indiańskie zwyczaje sprzed podboju. W hiszpański tekst zostały wplecione zwroty i wyrażenia w keczua. Oryginał tekstu znajduje się w Królewskiej Bibliotece w Kopenhadze, gdzie został odkryty w roku 1908.

</doc>
<doc id="1650795" url="https://pl.wikipedia.org/wiki?curid=1650795" title="Waman Poma">
Waman Poma



</doc>
<doc id="1650800" url="https://pl.wikipedia.org/wiki?curid=1650800" title="Cypr na Letniej Uniwersjadzie 2007">
Cypr na Letniej Uniwersjadzie 2007

Cypr na Letniej Uniwersjadzie w Bangkoku reprezentowało zawodników. Cypryjczycy zdobyli 3 medale (1 złoty i 2 srebrne)

</doc>
<doc id="1650802" url="https://pl.wikipedia.org/wiki?curid=1650802" title="Grand Hustle Records">
Grand Hustle Records

Grand Hustle Records – wytwórnia płytowa założona w 2003 przez amerykańskiego rapera T.I. i Jasona Getera w Atlancie. Powiązana z Atlantic Records.
W wytwórni wydają między innymi T.I., Big Kuntry King, B.o.B, Trae, Chipmunk czy 8Ball &amp; MJG.

</doc>
<doc id="1650804" url="https://pl.wikipedia.org/wiki?curid=1650804" title="Edsel (marka samochodów)">
Edsel (marka samochodów)

Edsel – dawny amerykański producent samochodów luksusowych z siedzibą w Allen Park, działający w latach 1957–1959. Marka należała do amerykańskiego koncernu Ford Motor Company.
Historia.
Edsel został utworzony w celu podjęcia konkurencji z luksusowymi markami koncernu General Motors. Nazwa pochodziła od imienia jedynego syna Henry'ego Forda – Edsela Forda.
Powstanie marki zakończyło się porażką marketingową: w 1958 roku z planowanych 200 000 sprzedano jedynie 63 110 samochodów. W kolejnych dwóch latach wielkość sprzedaży wyniosła odpowiednio 44 891 i 2846 egzemplarzy (łącznie wyprodukowanych zostało 110 847 samochodów). 
Straty poniesione przez koncern zostały oszacowane na 250 mln dolarów (równowartość ok. 2 mld współczesnych dolarów amerykańskich). Do przyczyn porażki zalicza się kontrowersyjną stylistykę nadwozia, nazwę niepodobającą się potencjalnym nabywcom, wysoką cenę oraz problemy z jakością wykonania samochodu, wynikające z montowania ich w fabrykach równolegle z samochodami Ford i Mercury. Dodatkowym czynnikiem, który zadecydował o niepowodzeniu samochodu, była trwająca recesja na rynku amerykańskim.

</doc>
<doc id="1650807" url="https://pl.wikipedia.org/wiki?curid=1650807" title="Tattoo (singel)">
Tattoo (singel)

Tattoo – pierwszy singel zwyciężczyni 6. sezonu amerykańskiego Idola, Jordin Sparks, z jej debiutanckiego albumu zatytułowanego jej personaliami.
Piosenkę wyprodukował zespół producencki Stargate, który ma na koncie współpracę z takimi artystami jak Ne-Yo czy Beyoncé Knowles, a napisana została przez Amandę Ghost oraz Iana Dencha. Mimo iż oficjalna data wydania to 27 września 2007 roku, utwór wyciekł do internetu już 23 września.

</doc>
<doc id="1650810" url="https://pl.wikipedia.org/wiki?curid=1650810" title="Castor (chemia)">
Castor (chemia)

Castor – smolista ciecz, produkt odgazowania węgla kamiennego, stosowana głównie do budowlanych zapraw cementowych w celu zwiększenia ich właściwości wodoszczelnych.

</doc>
<doc id="1650811" url="https://pl.wikipedia.org/wiki?curid=1650811" title="Chorwacja na Letniej Uniwersjadzie 2007">
Chorwacja na Letniej Uniwersjadzie 2007

Chorwację na Letniej Uniwersjadzie w Bangkoku reprezentowało zawodników. Chorwaci zdobyli 4 medale (2 srebrne i 2 brązowe)

</doc>
<doc id="1650815" url="https://pl.wikipedia.org/wiki?curid=1650815" title="Diecezja nitrzańska">
Diecezja nitrzańska

Diecezja nitrzańska (łac.: "Dioecesis Nitriensis", słow.: "Nitrianska diecéza") – katolicka diecezja słowacka położona w zachodniej części kraju. Siedziba biskupa znajduje się w katedrze św. Emmerama w Nitrze.
Historia.
Jest to najstarsza diecezja na terenie Słowacji. Początki chrześcijaństwa na tym terenie są związane z działalnością w IX w. św. Cyryla i św. Metodego, którzy działali na obszarze ówczesnego Państwa wielkomorawskiego. Diecezja została oficjalnie erygowana w 1034 przez króla węgierskiego Stefana I Wielkiego. Biskupstwo to podlegało pod metropolię ostrzyhomską.
W 1918 diecezja nitrzanska znalazła się w granicach młodej Republiki Czechosłowacji. Pomimo tego nadal należała do metropolii ostrzyhomskiej. 13 stycznia 1939 w wyniku zmiany granic parafie Czerne i Skalite przyłączono do archidiecezji katowickiej.
W 1977 stała się sufraganią metropolii bratysławskiej. Ostatnia zmiana miała miejsce 14 lutego 2008 papież Benedykt XVI przyłączył do diecezji 9 dekanatów diecezji bratysławsko-trnawskiej, natomiast część diecezji przeszła do nowej diecezji żylińskiej.
Podział administracyjny.
Diecezja nitrzańska składa się z 17 dekanatów:

</doc>
<doc id="1650816" url="https://pl.wikipedia.org/wiki?curid=1650816" title="Indie na Letniej Uniwersjadzie 2007">
Indie na Letniej Uniwersjadzie 2007

Indie na Letniej Uniwersjadzie w Bangkoku reprezentowało 16 zawodników. Indusi zdobyli 2 medale (1 złoty i 1 brązowy).

</doc>
<doc id="1650818" url="https://pl.wikipedia.org/wiki?curid=1650818" title="Nowa Zelandia na Letniej Uniwersjadzie 2007">
Nowa Zelandia na Letniej Uniwersjadzie 2007

Nową Zelandię na Letniej Uniwersjadzie w Bangkoku reprezentowało zawodników. Nowozelandczycy zdobyli 1 medal (1 srebrny)

</doc>
<doc id="1650819" url="https://pl.wikipedia.org/wiki?curid=1650819" title="Héctor López (bokser)">
Héctor López (bokser)

Héctor López (ur. 1 lutego 1967 w Meksyku, zm. 24 października 2011 w Meksyku) - meksykański bokser kategorii koguciej, lekkopółśredniej. Był srebrnym medalistą letnich igrzysk olimpijskich w Los Angeles w kategorii koguciej.
Kariera zawodowa.
Pierwszą walkę zawodową stoczył w kategorii lekkopółśredniej 1 stycznia 1985 roku w Meksyku z Roberto Solisem. Walkę wygrał na punkty po sześciorundowym pojedynku. Wygrał także kolejne 9 walk. Pierwszej porażki doznał 15 sierpnia 1986 z Georgie Navarro. Po porażce wygrał kolejne 15 walk. Ostatnią walkę w karierze stoczył i wygrał 28 lipca 2000 z Jerrym Rosenbergiem.

</doc>
<doc id="1650821" url="https://pl.wikipedia.org/wiki?curid=1650821" title="Formylowanie">
Formylowanie

Formylowanie ("formylacja") – reakcja chemiczna polegająca wprowadzeniu do związku chemicznego grupy formylowej (aldehydowej), –CHO. 
Przykładową reakcją formylowania jest reakcja Vilsmeiera-Haacka, np.:
Formylowanie jest reakcją o dużym znaczeniu biologicznym. M.in. biosynteza białka inicjowana jest przez "N"-formylometioninę, powstającą w wyniku formylacji metioniny przez formylową pochodną kwasu tetrahydrofoliowego:

</doc>
<doc id="1650822" url="https://pl.wikipedia.org/wiki?curid=1650822" title="Watchkeeper WK450">
Watchkeeper WK450

Watchkeeper WK450 – brytyjski, bezzałogowy aparat latający (UAV - Unmanned Aerial Vehicle) opracowany na bazie izraelskiego Hermesa 450.
Historia.
Geneza.
Do niedawna podstawowym typem bezzałogowego aparatu latającego wojsk lądowych Wielkiej Brytanii był BAE Systems Phoenix. Samolot ten jednak trapiony był licznymi problemami technicznymi i nie spełniał wszystkich stawianych przed nim wymagań. 31 marca 2008 roku aparaty zostały ostatecznie wycofane z arsenałów Wielkiej Brytanii. W przeprowadzonym w 1998 roku Strategicznym Przeglądzie Obronnym, opierając się na doświadczeniach zebranych po zakończeniu zimnej wojny i konfliktach w jakich brały udział od tego czasu brytyjskie siły zbrojne, nakreślono nowy kierunek zmian, w którym powinna podążać brytyjska armia. Siły przystosowane do wzięcia udziału w pełnoskalowym konflikcie z armiami państw Układu Warszawskiego powinny zmienić swoją strukturą w kierunku sił ekspedycyjnych. W tego typu strukturze, niebagatelną rolę odgrywa szybkie, elastyczne i skuteczne rozpoznanie. Doświadczenia zebrana podczas eksploatacji "Phoenixa" zaowocowały uruchomieniem dwóch nowych programów pozyskania bezzałogowych aparatów latających mającym sprostać nowym oczekiwaniom - "Sender" i "Spectator". Sender miał charakteryzować się zasięgiem rzędu 30 km, działać na szczeblu batalionu, być wyposażonym w głowicę elektrooptyczną a w wersji rozszerzonej, być zdolnym do wykrywania min i systemów walki elektronicznej. Z kolei Spectator, miał być zdolny do głębokiego rozpoznania rzędu 150 km i realizowania misji na szczeblu dywizji. Miał posiadać bogatsze wyposażenie rozpoznawcze, pozwalające na realizację zadania w gorszych warunkach atmosferycznych. W skład wyposażenia miały wchodzić systemy elektrooptyczne oraz radar z syntetyczną aperturą. Wstępne plany zakładały pozyskanie obydwu aparatów w 2008 roku. Do wzięcia udziału w programie Sender zaproszono firmy Aérospatiale-Matra, Bell Textron, GKN Westland, Hunting, Thomson-CSF, Racal, Matra BAe Dynamics, Northrop Grumman, Lockheed Martin, Raytheon, TRW Inc.. Jednak już w 2000 roku oba programy połączono w jeden o kryptonimie "Watchkeeper".
Projekt.
Program budowy nowego bezzałogowego samolotu rozpoznawczego "Watchkeeper" zakładał zbudowanie systemu zdolnego do realizacji szerokiego spektrum działań. Chociaż głównym odbiorcom miały zostać siły lądowe, to przewidziano realizacje misji na rzecz pozostałych rodzajów sił zbrojnych. Lotnictwa, celem oceny zniszczeń lub wskazywania celów oraz marynarki - realizacja zadań patrolowych w strefie przybrzeżnej. Już w 2000 roku, brytyjskie Ministerstwo Obrony przyznało fundusze na realizację prac studialnych czterem podmiotom. Były to Lockheed Martin, który rozpoczął prace nad EADS Eagle i Meggitt Spectre 3, Northrop Grumman z ADS 95 Ranger i RQ-8A Fire Scout, BAE z RQ-1 Predator i RQ-7 Shadow oraz Thomson Racal Defence z izraelskimi Elbit Hermes 450 i Elbit Hermes 180. W 2001 roku zrewidowano oczekiwania względem wejścia do służby nowej konstrukcji, przesuwając termin na 2005 rok i 2007 rok jako datę osiągnięcia pełnej gotowości operacyjnej. W 2002 roku, w ramach fazy oceny propozycji, Ministerstwo Obrony przyznało kolejne środki na prowadzenie dalszych prac dotychczasowym uczestnikom aby w 2003 roku wybrać dwóch finalistów programu, firmy Northrop Grumman razem ze szwajcarskim RUAGiem AG z bezzałogowym śmigłowcem RQ-8A i aparatem ADS 95 Ranger oraz Thales UK, który wraz z izraelskim Elbitem zaproponowali samoloty Hermes 450 i mniejszy Hermes 180. Podczas międzynarodowych pokazów lotniczych w Farnborough w lipcu 2004 roku ogłoszono zwycięzcę konkursu, którym został Thales UK. 4 sierpnia 2005 roku Ministerstwo Obrony Wielkiej Brytanii podpisało kontrakt na produkcję systemu ISTAR ("Intelligence, Surveillance, Target Acquisition and Reconnaissance" czyli wywiad, obserwacja, kierowanie ogniem, rozpoznanie), którego głównym komponentem został bezzałogowy aparat latający Watchkeeper WK450. Kompleks ISTAR - Watchkeeper wchodzi w skład brytyjskiego systemu sieciocentrycznego pola walki ("Network Enabled Capability" - NEC). W kwietniu 2005 roku zrezygnowano z włączenia do programu "Watchkeeper" mniejszego z samolotów Elbita, Hermesa 180. Zamiast tego zapadła decyzja o takim zmodyfikowaniu większego Hermesa 450 aby mógł on przenosić ładunek w dwóch oddzielnych komorach, realizując również zadania pierwotnie przeznaczone dla mniejszego samolotu. Takie rozwiązanie zmniejszało również koszty całego projektu. 28 października 2005 roku Thales UK oraz Elbit Systems powołały spółkę UAV - Tactical Systems w celu opracowania, testowania i produkcji nowego aparatu. W czerwcu 2007 roku sprecyzowano wymagania jakie musi spełniać nowy bezzałogowy aparat. W porównaniu z bazowym Hermesem 450 nowy samolot miał przenosić więcej niż jeden typ czujników, zastosowany został system autonomicznego startu i lądowania Magic Atol, zwiększeniu uległ zapas paliwa, zabudowano instalacje odladzającą skrzydła, wzmocniono podwozie, uproszczono procedury eksploatacji i obsługi W 2005 roku Thales zaprezentował podstawowy zestaw czujników jaki miał się znaleźć na pokładzie aparatu. Zaplanowano wykorzystanie elektrooptycznej głowicy obserwacyjnej CoMPASS, którą w późniejszym okresie mogła zastąpić nowsza głowica FLIR 380HDc EO/IR oraz radar Thales I-Master. W swój dziewiczy lot Watchkeeper wzniósł się 16 kwietnia 2008 roku na Megido w północnym Izraelu. Od czerwca 2009 do sierpnia tego samego roku trwały testy mające sprawdzić funkcjonowanie całego aparatu w locie. łącza wymiany danych, automatycznego startu i lądowania, pracy systemów kontroli lotów, oprogramowania naziemnej stacji kontroli misji, systemów rozpoznania. 10 kwietnia 2010 roku doszło do pierwszego lotu samolotu w brytyjskiej przestrzeni powietrznej. W sierpniu 2011 roku podczas przeprowadzonego testu długotrwałości lotu aparat utrzymywał się w powietrzu przez 14 godzin i osiągnął maksymalny pułap lotu 4300 metrów. Wielka Brytania zamówiła 54 aparaty oraz 15 naziemnych stanowisk kontroli lotu (w tym 13 liniowych i dwie przeznaczono do celów szkoleniowych). 
W 2014 roku Thales rozpoczął promocję aparatu w Polsce, nie ograniczając się tylko do potencjalnej sprzedaży samego aparatu ale będąc również przygotowanym na współpracę naukowo techniczną z polskimi firmami zaangażowanymi w budowę bezzałogowych samolotów.
Służba.
5 marca 2014 roku WK450 został oficjalnie przyjęty na uzbrojenie. Początkowo WK450 miały się znaleźć na stanie dwóch pułków, 32nd Regiment Royal Artillery oraz 47th Regiment Royal Artillery. Pierwszy z nich, miał duże doświadczenie w wykorzystywaniu "Phoenixów" jak również izraelskich Hermesów 450. Te drugie znalazły się w brytyjskiej służbie z powodu ograniczeń jakim podlegały "Phoenixy", nie radzące sobie w trudnym terenowo, wysokogórskim i gorącym klimacie Afganistanu. Nie mając jeszcze dostępu do Watchkeepera, w ramach podpisanej w 2007 roku umowy, wypożyczono aparaty Hermes 450. Program ich użycia otrzymał nazwę Lydian. Aparaty znalazły się w linii już w miesiąc po zawarciu umowy, początkowo w Iraku a w sierpniu 2007 roku w Afganistanie. 29 września 2014 roku, brytyjskie Ministerstwo Obrony ogłosiło, iż aparat został wysłany do Afganistanu gdzie w ramach 43 Battery, 47 Regiment Royal Artillery stacjonującego w Camp Bastion, ma wspierać działania brytyjskich żołnierzy podczas działań w tym kraju. Również w marcu 2014 roku, brytyjski wojskowy nadzór lotniczy (Military Aviation Authority) oraz jego cywilny odpowiednik (Civil Aviation Authority), wydały pozwolenie na wykonywanie przez aparat lotów w kontrolowanej przestrzeni powietrznej Wielkiej Brytanii. WK450 był pierwszym aparatem bezzałogowym w Europie, który uzyskał tego typu pozwolenie. 29 września 2014 roku, brytyjskie Ministerstwo Obrony poinformowała, iż znajdujący się w Afganistanie aparat, wykonał pierwsze loty operacyjne. Głównym zadaniem samolotów w Afganistanie były misje związane ze wsparciem operacji wycofywania sił brytyjskich z tego kraju. Do Afganistanu przerzucono trzy aparaty, które przeprowadziły 27 misji. W 2015 roku przeprowadzono strategiczny przegląd obronny mający na celu ocene kondycji stanu brytyjskich sił zbrojnych oraz wskazanie głównych kierunków, w których miały one zmierzać. Jednym z wniosków płynących z audytu była decyzja o przeniesieniu wszystkich samolotów WK450 do jednego pułku 47th Regiment Royal Artillery. Z kolei w 32nd Regiment Royal Artillery znalazły się inne bezzałogowe aparaty latające używane w brytyjskiej armii, amerykańskie Lockheed Martin Desert Hawk. W lutym 2019 roku, brytyjskie Ministerstwo Obrony oficjalnie potwierdziło, iż 30 listopada 2018 roku, aparaty WK450 osiągnęły pełną gotowość operacyjną. Wstępnie planowano osiągnąć ten etap na początku 2018 roku, seria katastrof w jakich wziął udział WK450 wydłużyły czas prób w locie, czego efektem było opóźnienie. 
Na odbywającym się w dniach 19 - 25 czerwca 2017 roku Międzynarodowym Salonie Lotniczym w Paryżu Thales poinformował, iż doszedł do porozumienia z Polską Grupą Zbrojeniową w sprawie zaoferowania Wojsku Polskiemu aparatu Watchkeeper w ramach programu o kryptonimie „Gryf”, pozyskania taktycznych BSP średniego zasięgu. Maszyny pozyskanie w ramach programu Gryf”, miałyby być zdolne do realizacji zadań rozpoznawczo-bojowych na szczeblu związku taktycznego oraz do wykonywania misji uderzeniowych, niszczenia wykrytych i zidentyfikowanych celów za pomocą przenoszonego kierowanego i niekierowanego uzbrojenia. Porozumienie przewiduje daleko posuniętą polonizację bezzałogowca sięgającą 70% oraz w przyszłości, udział polskich zakładów przemysłowych w produkcji elementów systemu skierowanych na rynki trzecie. Polski Plan Modernizacji Technicznej na lata 2013-2022 zakładał pozyskanie sześciu klas bezzałogowych systemów powietrznych. Jedną z klas miał reprezentować bezzałogowy aparat średniego zasięgu, zdolny do prowadzenia rozpoznania w misji o promieniu 200 km oraz przenoszenia niekierowanego uzbrojenia. Plan zakładał pozyskanie tuzina zestawów "Gryf", w skład każdego miały wchodzić cztery bezzałogowe aparaty. Pierwotne plany zakładały podpisanie umowy w drugiej połowie 2016 roku a rok później uruchomione zostaną dostawy. Całość dostaw miała zostać zrealizowana do 2022 roku.
Watchkeeper WK450 wziął udział we francuskim konkursie na nowy, bezzałogowy system rozpoznania taktycznego (Système de Drones Tactiques). 1 stycznia 2016 roku, Direction générale de l'armement (dyrekcja generalna ds uzbrojenia - DGA) oraz Dowództwo Sił Lądowych Francji wybrały produkt firmy SAGEM i jego SAGEM Patroller rezygnując tym samym z brytyjskiego bezzałogowca.
Konstrukcja.
Watchkeeper WK450 wizualnie prawie nie różni się od Hermesa 450. Maszyna jest górnopłatem z usterzeniem motylkowym i konstrukcji całkowicie kompozytowej. W tylnej części kadłuba zamontowany jest chłodzony wodą silnik z tłokiem obrotowym UEL AR-801 napędzający dwułopatowe śmigło pchające. Do kadłuba zamocowane jest trójgoleniowe podwozie nie chowane podczas lotu. Jego konstrukcja umożliwia operowanie z przygodnych, gruntowych lądowisk. Samolot posiada system Thales Magic ATOL, wyposażony między innymi w radar pracujący w paśmie X, służący do realizacji automatycznego startu i lądowania, nawet w warunkach zerowej widzialności. W skład wyposażenia aparatu wchodzi radar Thales I-Master, radar pracujący w trybie SAR - "Synthetic Aperture Radar" - radar z syntetyczną aperturą oraz trybie Ground Moving Target Indicator (GMTI). Radar daje możliwość wykrywania i śledzenia celów naziemnych, ruchomych i nieruchomych na dystansie do 20 km, zarówno pojazdów jak i ludzi. Wykrycie większych obiektów powierzchniowych może nastąpić już z odległości 37 km. Radiolokator pracuje w paśmie Ku (10 - 18 GHz), rozdzielczość radaru w trybie SAR wynosi od 30 cm do 3 metrów. Jeden z trybów przewiduje pracę radaru w obserwacji 360° przestrzeni naokoło aparatu. Tryb SAR umożliwia prowadzenie obserwacji w warunkach utrudnionej/dalece ograniczonej widoczności. Głowica elektrooptyczna Elbit CoMPASS IV, w której skład wchodzi kamera światła dziennego, kamera pracująca w podczerwieni w paśmie 3 - 5 μ oraz 8 - 12 μ, dalmierz laserowy/wskaźnik celów. Jeśli przenoszone są razem obydwa zestawy to radar montuje się w głowicy umieszczonej za skrzydłami a głowicę elektrooptyczną w przedniej części kadłuba. Istnieje możliwość współpracy pomiędzy obydwoma zestawami czujników, cele wykryte radarem są identyfikowane przez kamery zamontowane w głowicy elektrooptycznej. Dane z rozpoznania są w czasie rzeczywistym przesyłane do naziemnego stanowiska kontroli lotu za pomocą łącza wymiany danych Qubic Common Data-Link o zasięgu rzędu 200 km. Łącze jest kompatybilne z pozostałymi systemami wykorzystywanymi przez państwa NATO. Jego zasięg można zwiększyć poprzez wykorzystanie retranslatora, którym może być inny WK450. Przy zasięgu rzędu 150 km, łącze dysponuje przepustowością na poziomie 11 Mb/s. Do przesyłania danych można wykorzystać również łącze satelitarne. Na pokładzie samolotu znajduje się również wielopasmowa radiostacja PRC6809. Maszyna, w odróżnieniu od swojego izraelskiego odpowiednika posiada instalację przeciwoblodzeniową skrzydeł, szczególnie ważną w europejskim klimacie. W przypadku utraty łączności z aparatem, może on samodzielnie wykonać lot do zadanego punktu lub zaprogramowane przez misją lotnisko docelowe. Aparat przystosowany jest do pracy w brytyjskiej sieci przesyłania danych.
Stanowisko kontroli aparatu mieści się w standardowym 20 stopowym kontenerze i obsługiwane jest przez czterech ludzi. Dwóch pilotów, kontrolujących aparat oraz dwóch specjalistów analizujących zebrane dane. Pojedyncza załoga może mieć pod swoją kontrolą jednorazowo trzy aparaty. Stanowiska kontroli współpracujące w sieci mają możliwość wzajemnej wymiany danych. Samolot może być transportowany w częściach w kontenerze, mieszczącym dwa rozłożone aparaty, na pokładzie C-130.
Uzbrojenie.
Podstawowym zadaniem brytyjskiej wersji WK450 jest obserwacja. Maszyny nie są przystosowane do przenoszenia uzbrojenia. Tym niemniej, producent z własnej inicjatywy prowadzi badania i testy nad integracją aparatu z wybranymi systemami. Jednym z nich jest lekka, kierowana bomba szybująca FreeFall Lightweight Multirole Missile (FF LMM). Bomba jest zmodyfikowaną, pozbawioną napędu wersją lekkiego pocisku rakietowego Lightweight Multirole Missile. Bomba otrzymała nowe, przednie, powiększone powierzchnie sterowe, dzięki którym, przy zrzucie z wysokości około 3000 metrów ma dysponować zasięgiem rzędu 4000 metrów. Masa bomby została zredukowana do około 6 kg. Naprowadzana jest dzięki kombinowanemu układowi nawigacji bezwładnościowej/Global Positioning System a w końcowej fazie ataku, półaktywnemu laserowemu systemowi naprowadzania. Bomba posiada dwukilogramową głowicę bojową, kumulacyjno-odłamkową z zapalnikiem mogącym inicjować wybuch w momencie uderzenia w cel, przed celem lub ze zwłoką. Aparat jest w stanie przenosić cztery FF LMM na dwóch podwójnych belkach .

</doc>
<doc id="1650823" url="https://pl.wikipedia.org/wiki?curid=1650823" title="Sole Buntego">
Sole Buntego

Sole Buntego – organiczne związki chemiczne, tioestry alkilowe lub arylowe kwasu tiosiarkowego (tiosiarczany S-alkilowe lub S-arylowe) o wzorze ogólnym RSS(=O)2O− M+ (gdzie R – alkil bądź aryl, M+ – kation metalu). Odkrywcą tych związków był niemiecki chemik Hans Bunte (1848–1925).
Otrzymywanie.
Alkilowe sole Buntego otrzymać można w reakcji halogenków alkilowych z tiosiarczanem sodu, np:
W nielicznych przypadkach sole Buntego otrzymać można również w reakcji chlorków kwasów arylosulfenowych z siarczynem sodu:
Właściwości.
Wodne roztwory tych związków są nietrwałe. W środowisku kwaśnym hydrolizują one do tioli:
W środowisku zasadowym oraz w reakcji z zakwaszonym 30% wodnym roztworem nadtlenku wodoru (H2O2) alkilowe sole Buntego tworzą disiarczki alkilowe:
Sole Buntego w reakcji z aldehydami w środowisku kwaśnym tworzą ditioacetale. Reakcja ta polega na kwasowej hydrolizie soli Buntego do odpowiedniego tiolu, który następnie reaguje z obecnym w układzie aldehydem:

</doc>
<doc id="1650824" url="https://pl.wikipedia.org/wiki?curid=1650824" title="Sadamichi Kitabayashi">
Sadamichi Kitabayashi

 – japoński lekarz psychiatra i neuroanatom, profesor psychiatrii Szkoły Medycznej Aichi w Nagoja. Uczył się neuroanatomii u Constantina von Monakowa w Zurychu, badał m.in. splot naczyniówkowy u pacjentów ze schizofrenią. Zajmował się też suicydologią.

</doc>
<doc id="1650825" url="https://pl.wikipedia.org/wiki?curid=1650825" title="Choroba przewlekła">
Choroba przewlekła

Choroba przewlekła – choroba charakteryzująca się długim czasem trwania i wolnym postępem zmian chorobowych.
Epidemiologia.
Choroby przewlekłe stanowią wiodącą przyczynę umieralności na świecie. Zgodnie z danymi WHO są one odpowiedzialne za 63% zgonów.Do najczęściej występujących chorób przewlekłych zalicza się:
Inne definicje.
Komisja Chorób Przewlekłych przy Światowej Organizacji Zdrowia definiuje chorobę przewlekłą jako „wszelkie zaburzenia lub odchylenia od normy, które mają jedną lub więcej z następujących cech charakterystycznych: są trwałe, pozostawiają po sobie inwalidztwo, spowodowane są nieodwracalnymi zmianami patologicznymi, wymagają specjalnego postępowania rehabilitacyjnego albo według wszelkich oczekiwań wymagać będą długiego okresu nadzoru, obserwacji czy opieki” (Pilecka za Shontz 1972, s. 300).
Mattson za Thompson (Gustafson 1996, s. 28) definiuje chorobę przewlekła jako „zaburzenie o długim okresie trwania, które może być postępujące i o złym rokowaniu lub też związane z relatywnie normalnym biegiem życia pomimo nieprawidłowości występujących w fizycznym lub psychicznym funkcjonowaniu”.
Pless i Pinkerton (1975) przyjmują, że choroba przewlekła to taki niekorzystny stan, który trwa dłużej niż 3 miesiące w roku lub wymaga ciągłej hospitalizacji co najmniej przez okres 1 miesiąca.
Zdaniem Hobbsa, Ireysa i Perrina (1985), za choroby przewlekłe należy uznać za te, które trwają przez znaczny okres lub mają charakter nawracający, to znaczy w długim czasie następują kolejne rzuty choroby.
W polskiej literaturze medycznej Zięcina określa chorobę przewlekłą jako „trwałe, nieodwracalne, postępujące zmiany uszkadzające ustrój, obniżające permanentnie jego wydolność i sprawność, głównie w tzw. stanach ostrych, ale także i przewlekłych, jako jeden i ten sam ustawicznie trwający proces wyniszczania”.
Nowakowska zwraca uwagę, że choroby przewlekłe łączy szereg wspólnych cech, a mianowicie długi czas trwania, łagodniejszy niż w stanie ostrym przebieg, na ogół nieodwracalność zmiana patologicznych oraz konieczność stałego leczenia.
W Encyklopedii Zdrowia Śródka opisuje choroby przewlekłe jako te, które cechują się na ogół niewielkim nasileniem objawów, jednakże często prowadzą do stałych zmian narządowych, mogą trwać nawet kilka lat, a wyzdrowienie nie musi być jednoznaczne z odzyskaniem pełnej sprawności.
Definicje te skupiają się wokół biomedycznej perspektywy rozpatrując trzy parametry, a mianowicie: czas trwania, przebieg oraz medyczne skutki choroby.

</doc>
<doc id="1650827" url="https://pl.wikipedia.org/wiki?curid=1650827" title="Thoughts of a Predicate Felon">
Thoughts of a Predicate Felon

Thoughts of a Predicate Felon – debiutancki album amerykańskiego rapera Tony'ego Yayo - członka G-Unit. Album zadebiutował na 2. miejscu notowania Billboard 200, i sprzedano około 250.000 egzemplarzy w pierwszym tygodniu.
Album był promowany singlem "So Seductive", który następnie stał się hitem. Album został wydany 30 sierpnia 2005 r. Utwór "Love My Style" ("Kochasz mój styl") zawiera sample z utworu "Toxic", piosenkarki Britney Spears.

</doc>
<doc id="1650832" url="https://pl.wikipedia.org/wiki?curid=1650832" title="Wyspa tajemnic (film)">
Wyspa tajemnic (film)

Wyspa tajemnic () – amerykański thriller z 2010 w reżyserii Martina Scorsese na podstawie powieści Dennisa Lehane’a pod tym samym tytułem.
Film był realizowany w Bostonie, Medfield, Dedham i w Hull w dniach od 6 marca 2008 do 30 czerwca 2008.
Fabuła.
Akcja filmu rozgrywa się w latach 50. XX wieku na wyspie Zatoki Bostońskiej, gdzie znajduje się szpital dla obłąkanych przestępców. Na wyspę przybywa dwóch szeryfów federalnych: Tedd Daniels i Chuck Aule. Prowadzą oni śledztwo w sprawie tajemniczego zniknięcia jednej z pacjentek. Kobieta zniknęła z zamkniętego pokoju, gdzie w oknach znajdowały się kraty. Pozostaje po niej jedynie zaszyfrowana wiadomość. Nad wyspę nadciąga huragan i łączność z resztą świata zostaje zerwana.

</doc>
<doc id="1650836" url="https://pl.wikipedia.org/wiki?curid=1650836" title="Defraggler">
Defraggler

Defraggler – program do defragmentacji rozwijany przez firmę Piriform, dostępny w wersji darmowej do użytku prywatnego i płatnej wersji komercyjnej. Program obsługuje systemy plików FAT32, NTFS, exFAT i RAID. Defraggler działa na wszystkich wersjach systemów Microsoft Windows od systemu Windows XP do Windows 8. Obejmuje wsparcie dla 32- i 64-bitowych wersji tych systemów operacyjnych.
Opis programu.
Defraggler może:

</doc>
<doc id="1650837" url="https://pl.wikipedia.org/wiki?curid=1650837" title="Dobrzno">
Dobrzno



</doc>
<doc id="1650842" url="https://pl.wikipedia.org/wiki?curid=1650842" title="Mistrzostwa Świata w Biegach Przełajowych 2007">
Mistrzostwa Świata w Biegach Przełajowych 2007

35. Mistrzostwa Świata w Biegach Przełajowych – zawody lekkoatletyczne, które odbyły się 24 marca 2007 roku w Mombasie, w Kenii.

</doc>
<doc id="1650843" url="https://pl.wikipedia.org/wiki?curid=1650843" title="Niemcy na Letniej Uniwersjadzie 2007">
Niemcy na Letniej Uniwersjadzie 2007

Niemcy na Letniej Uniwersjadzie w Bangkoku reprezentowało zawodników. Niemcy zdobyli 25 medali (11 złotych, 5 srebrnych, 9 brązowych)

</doc>
<doc id="1650850" url="https://pl.wikipedia.org/wiki?curid=1650850" title="Zajączków (gmina w powiecie opoczyńskim)">
Zajączków (gmina w powiecie opoczyńskim)

Zajączków – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Zajączków, lecz siedzibą władz gminy był Bukowiec (obecnie "Bukowiec nad Pilicą"). 
W okresie międzywojennym gmina Zajączków należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 15 gromad: Błogie Rządowe, Bukowiec, Góry Trzebiatowskie, Julianów, Karolinów, Konstantynów, Małe Końskie, Obrzanków, Potok, Potok A, Syski, Tresta Rządowa, Twarda, Zajączków i Zarzęcin.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Zajączków nie przywrócono, a jej dawny obszar wszedł głównie w skład gminy Mniszków w tymże powiecie i województwie.
Uwaga: Nie mylić z gminą Zajączków w powiecie kieleckim w tymże województwie. Nie mylić z gminą Opoczno w powiecie opoczyńskim w tymże województwie, której siedziba znajdowała się dawniej w (innym) Bukowcu.

</doc>
<doc id="1650851" url="https://pl.wikipedia.org/wiki?curid=1650851" title="Mistrzostwa Europy w Zapasach 1911">
Mistrzostwa Europy w Zapasach 1911

1. Mistrzostwa Europy w zapasach odbywały się w 1911 roku w Budapeszcie na Węgrzech.

</doc>
<doc id="1650853" url="https://pl.wikipedia.org/wiki?curid=1650853" title="Migration">
Migration

Migration – krótkometrażowy film indyjski wyreżyserowany w 2007 roku przez kanadyjsko-indyjską reżyserkę Mirę Nair, autorkę "The Namesake" i "Monsunowe wesele". W rolach głównych Shiney Ahuja, Irrfan Khan, Sameera Reddy i Raima Sen. Film jest jednym z czterech filmów wyreżyserowanych przez sławnych indyjskich reżyserów w ramach zapobiegania AIDS (pozostałe filmy to "Blood Brothers" Vishal Bhardwaja, "Positive" Farhan Akhtara i "Prarambha" Santosh Sivana)

</doc>
<doc id="1650854" url="https://pl.wikipedia.org/wiki?curid=1650854" title="Vibiano Tommasi">
Vibiano Tommasi



</doc>
<doc id="1650856" url="https://pl.wikipedia.org/wiki?curid=1650856" title="Browar Huggerów">
Browar Huggerów

Browar Huggerów – browary, funkcjonujące od II połowy XIX wieku do II wojny światowej, znajdujące się przy ul. Półwiejskiej 25 (obecnie nr 42) w Poznaniu.
Historia.
Założycielem browaru był Ambrosius Hugger (ur. 1804), przybyły do Poznania w 1844 piwowar z Wirtembergii. Miał dwóch synów, Juliusa (1838–przed 1900) i Alfonsa (ur. 1843), którzy przed 1876 zaczęli rozwój browaru Huggerów (wcześniej Huggerowie uruchomili w Poznaniu 2 browary).
Firma ta w roku 1895 stała się spółką akcyjną Bierbrauerei Aktien-Gesellschaft. Od 1926 akcje browaru zaczął wykupywać Roman May, właściciel m.in. Zakładów Chemicznych w Luboniu. W 1937 browar, będący w złej sytuacji finansowej, wzięła w sześcioletnią dzierżawę firma Browar Związkowy Związku Restauratorów, d. Hugger Sp. z o.o..
W czasie walk w 1945 budynki browaru mocno ucierpiały. Po wojnie działały tu Zakłady Piwowarskie w Poznaniu. W 2003 roku budynki zostały poddane rewitalizacji i częściowej przebudowie; w miejscu browaru powstało centrum handlowe Stary Browar.
Architektura.
Zabudowa jest przykładem architektury ceglanej, charakterystycznej dla ówczesnego budownictwa przemysłowego (niem. "Rundbogenstil"). Budynek główny składał się z części środkowej i dwóch wyższych, krótkich skrzydeł. Budynki obłożone były czerwoną cegłą licującą. Po 1945, podczas odbudowy, zmieniono detale budynku, kształt okien, a także zostały dobudowane przybudówki.

</doc>
<doc id="1650859" url="https://pl.wikipedia.org/wiki?curid=1650859" title="Voyage ~Sans Retour~">
Voyage ~Sans Retour~

Voyage Sans Retour – album rockowy nagrany przez Malice Mizer, wydany 9 czerwca 1996 przez Midi:Nette

</doc>
<doc id="1650862" url="https://pl.wikipedia.org/wiki?curid=1650862" title="Krzczonów (gmina w województwie kieleckim)">
Krzczonów (gmina w województwie kieleckim)

Krzczonów (za II RP "Kszczonów") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Krzczonów, lecz siedzibą władz gminy był Kraszków. 
W okresie międzywojennym gmina Kszczonów należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 18 gromad: Bielowice, Brzustowiec, Brzustowiec kol., Brzezinki, Budy, Dzielna, Gałki, Jelnia, Kraszków, Krzczonów, Krzczonów kol., Mroczków Ślepy, Rozwady, Snarki, Sołek, Trzebina, Wólka Karwicka, Wólka Karwicka kol., Wygnanów i Wywóz.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Krzczonów nie przywrócono, a jej dawny obszar wszedł głównie w skład gmin Opoczno i Drzewica w tymże powiecie i województwie.

</doc>
<doc id="1650863" url="https://pl.wikipedia.org/wiki?curid=1650863" title="Gmina Kszczonów">
Gmina Kszczonów



</doc>
<doc id="1650867" url="https://pl.wikipedia.org/wiki?curid=1650867" title="Stephen Tobolowsky">
Stephen Tobolowsky

Stephen Harold Tobolowsky (ur. 30 maja 1951 w Dallas) – amerykański aktor filmowy i teatralny żydowskiego pochodzenia. Wystąpił w ponad 200 filmach.
Autor trzech książek: "The Dangerous Animals Club", "Cautionary Tales" oraz "My Adventures With God" (2017).
Linki zewnętrzne.
 

</doc>
<doc id="1650868" url="https://pl.wikipedia.org/wiki?curid=1650868" title="Stużno (gmina)">
Stużno (gmina)

Stużno – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Stużno, lecz siedzibą władz gminy była Kamienna Wola.
W okresie międzywojennym gmina Stużno należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 18 gromad: Adamów, Bernów, Budki, Eugeniów, Janów Karwicki, Kamienna Wola, Karwice, Korytków, Kotfin, Kupimierz, Kuraszków, Kurzacze, Parczówek, Sielec, Sołtysy, Stefanów, Stużno i Stużno kol..
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Stużno nie przywrócono.
Historyczna spójność miejscowości dawnej gminy Stużno została odtąd zupełnie zerwana, a jej obszar rozczłonkowany przez trzy województwa:
Ponadto, trzy sołectwa (Budki, Eugeniów i Stefanów) zostały wyludnione i zalesione w związku z rozbudową poligonu wojskowego Barycz.

</doc>
<doc id="1650869" url="https://pl.wikipedia.org/wiki?curid=1650869" title="Mistrzostwa Świata w Biegach Przełajowych 2008">
Mistrzostwa Świata w Biegach Przełajowych 2008

36. Mistrzostwa Świata w Biegach Przełajowych – zawody lekkoatletyczne, które odbyły się 30 marca 2008 roku w Edynburgu, w Szkocji.
Decyzja o przyznaniu organizacji zawodów Edynburgowi została podjęta przez IAAF w listopadzie 2006.

</doc>
<doc id="1650870" url="https://pl.wikipedia.org/wiki?curid=1650870" title="Res Publica (zespół muzyczny)">
Res Publica (zespół muzyczny)

Res Publica – toruński zespół art rockowy, istniejący w latach 1979–1980. Po jego rozpadzie powstał zespół Republika.
Zespół założył Wiesław Ruciński (pseudonim Jan Castor) w drugiej połowie lat 70. XX wieku, jako student Uniwersytetu Mikołaja Kopernika. Ruciński tworzył eksperymentalne kompozycje rockowe, do których teksty często czerpał z poezji światowej, np. "Winds of May" Jamesa Joyce'a. Na prymitywnym, dostępnym w owych czasach w Polsce, sprzęcie dokonywał nagrań, miksując i nakładając nagrywane przez siebie ścieżki. Te nagrania próbowano samodzielnie rozpowszechniać na kasetach.
Zespół zadebiutował na sopockim przeglądzie "Muzyka Młodej Generacji" w 1979. Formacja grała muzykę zbliżoną do dokonań zespołu Jethro Tull. Grupa nie zyskała jednak sławy. Grupę w 1980 opuścił wkrótce lider – Ruciński, a przywództwo przejął grający dotychczas na flecie Grzegorz Ciechowski.

</doc>
<doc id="1650871" url="https://pl.wikipedia.org/wiki?curid=1650871" title="Skrzyńsko (gmina)">
Skrzyńsko (gmina)

Skrzyńsko – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Siedzibą władz gminy było Skrzyńsko. 
Za Królestwa Polskiego gmina Skrzyńsko należała do powiatu opoczyńskiego w guberni radomskiej. do gminy przyłączono pozbawione praw miejskich Skrzynno.
W okresie międzywojennym gmina Skrzyńsko należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
1 lipca 1952 roku gmina składała się z 16 gromad: Beźnik, Beźnik kol., Brogowa, Gliniec, Janików, Kamień Duży, Klonowa, Komorów, Krajów, Romualdów, Skrzynno, Skrzyńsko, Wistka, Wydrzyn, Zagórze i Zbożenna.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Skrzyńsko nie przywrócono, a jej dawny obszar wszedł głównie w skład gmin: Przysucha i Rusinów w powiecie przysuskim w województwie kieleckim.

</doc>
<doc id="1650872" url="https://pl.wikipedia.org/wiki?curid=1650872" title="Eden’s Crush">
Eden’s Crush

Eden’s Crush – girlsband z Los Angeles wybrany w amerykańskiej telewizji The WB Television Network w programie Popstars w 2001. Nicole Scherzinger była jej członkinią dopóki nie dołączyła do The Pussycat Dolls. Zespół rozpadł się po roku działalności.
Dyskografia.
Album.
"Popstars" (May 2001)

</doc>
<doc id="1650879" url="https://pl.wikipedia.org/wiki?curid=1650879" title="Martin Donovan">
Martin Donovan

Martin Donovan, właściwie Martin Paul Smith (ur. 19 sierpnia 1957 w Los Angeles) – amerykański aktor filmowy, telewizyjny i teatralny. Znany z występów w filmach: "Portret damy" (1996), "Wojna płci" (1998) i "Amator" (1994) oraz "Collaborator" (2011). Za rolę Petera Scottsona w pierwszym i drugim sezonie serialu stacji Showtime "Trawka" zdobył w 2007 nominację do Nagrody Gildii Aktorów Filmowych.
Życiorys.
Wczesne lata.
Urodził się w Reseda, w dzielnicy Los Angeles w rodzinie katolickiej jako syn Agnes Mary (z domu Regan) i Gayne’a Paula Smitha. Pierwszą rolę odegrała w licealnej produkcji "Bye Bye Birdie". Po ukończeniu katolickiej Crespi Carmelite High School w Encino, studiował grę aktorską w Los Angeles Pierce College w Woodland Hills i American Theatre of Arts w Los Angeles, gdzie wystąpił w sztukach "Richard's Cork Leg" Brendana Behana i "Private Life of Master Race" Bertolda Brechta. 
Kariera.
W 1982 po raz pierwszy wystąpił gościnnie na szklanym ekranie jako Jeff Newman w jednym z odcinków opery mydlanej ABC "King's Crossing" z udziałem Bradforda Dillmana i Lindy Hamilton. W 1983 wraz z przyszłą żoną Vivian Lanko przeprowadził się do Nowego Jorku, gdzie podejmował się różnych prac, takich jak zakładanie draperii w celu utrzymania rodziny. Dołączył na off-Broadway do Cucaracha Theatre na Greenwich Street. Wkrótce zadebiutował w roli Josha w dramacie kryminalnym "Hard Choices" (1985) u boku Johna Saylesa i J.T. Walsha. Następnie zagrał detektywa Rogena w dwuczęściowym dramacie telewizyjnym CBS "Na prośbę matki" ("At Mother's Request", 1987) opartym na prawdziwej historii ze Stefanie Powers. 
Za drugoplanową rolę Ralpha Touchetta w ekranizacja powieści Henry’ego Jamesa "Portret damy" ("The Portrait of a Lady", 1996) w reżyserii Jane Campion zdobył nagrodę amerykańskiej organizacji krytyków filmowych. Wcielił się w postać Johna F. Kennedy’ego w filmie telewizyjnym "RFK" (2002) z Linusem Roache, Davidem Paymerem i Jamesem Cromwellem.
W 2012 zadebiutował jako reżyser i scenarzysta komedii "Współpracujący redaktor" ("Collaborator"), za którą otrzymał nagrodę na festiwalu w Karlowych Warach. Za występ w komediodramacie kryminalnym Paula Thomasa Andersona "Wada ukryta" (2014) wg powieści Thomasa Pynchona wraz z całą ekipą filmową podczas Independent Spirit Awards odebrał nagrodę Roberta Altmana. Zagrał rolę Mitchella Carsona w "Ant-Manie" (2015) i Jacka Lanahana w kanadyjskim dramacie "Indian Horse" (2018) z Michielem Huismanem. W komediodramacie "Sztuka ścigania się w deszczu" ("The Art of Racing in the Rain", 2019) pojawił się u boku Kevina Costnera, Milo Ventimiglii i Amandy Seyfried.
Życie prywatne.
W 1984 ożenił się z aktorką Vivian Lanko. Mają dwóch synów: Micaha i Austina. Mieszkają w Vancouver w Kanadzie.

</doc>
<doc id="1650880" url="https://pl.wikipedia.org/wiki?curid=1650880" title="Kuniczki (gmina)">
Kuniczki (gmina)

Kuniczki – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Kuniczki (od 1933 jest to część wsi Antoniówka). Siedzibą władz gminy były jednak Szadkowice (za II RP "Szatkowice"). 
W okresie międzywojennym gmina Kuniczki należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 14 gromad: Antoninów, Antoniówka, Bratków, Dąbrówka, Kamień, Kunice, Ludwinów, Modrzew, Modrzewek, Ostrożna, Szadkowice, Tomaszówek, Trojanów i Wincentynów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kuniczki nie przywrócono, a jej dawny obszar wszedł głównie w skład gminy Sławno w tymże powiecie i województwie.

</doc>
<doc id="1650882" url="https://pl.wikipedia.org/wiki?curid=1650882" title="Poczta Polska w Wolnym Mieście Gdańsku">
Poczta Polska w Wolnym Mieście Gdańsku

Poczta Polska w Wolnym Mieście Gdańsku – urząd Poczty Polskiej w Wolnym Mieście Gdańsku, działający w latach 1920–1939.
Historia.
Polski Urząd Pocztowo-Telegraficzny w Gdańsku utworzono na mocy postanowień traktatu wersalskiego (paragraf 104 ust. 3) z 1919, konwencji polsko-gdańskiej z 1920 (artykuły 29–32) oraz umowy warszawskiej z 24 października 1921 (artykuły 149–168). Pierwsza placówka w Gdańsku powstała w Nowym Porcie 10 marca 1920. W 1921 utworzono Dyrekcję Poczt i Telegrafów RP w Gdańsku. Mieściła się ona przy placu Heweliusza, w gmachu dawnego pruskiego szpitala wojskowego, zbudowanego w latach 1838–1844 (po utworzeniu Wolnego Miasta Gdańska i demilitaryzacji szpital został zamknięty). Podlegały jej trzy urzędy pocztowe: "Gdańsk 1" w gmachu przy pl. Heweliusza na Starym Mieście (od 1925), "Gdańsk 2" na Dworcu Głównym w pomieszczeniu PKP (obecna restauracja KFC), oraz "Gdańsk 3" w gdańskim porcie, tzw. Poczta Morska (gmach przy ul. Wiślnej został zbudowany w 1927, w dzisiejszej dzielnicy Letnica).
Urząd Gdańsk 1 stał się od 1930 głównym urzędem pocztowym w Gdańsku, mieściła się w nim m.in. centrala telefoniczna z bezpośrednim połączeniem z Polską. Urzędy na dworcu i w porcie nie obsługiwały indywidualnych klientów, ich obsługą zajmował się oddział nr 1. W Gdańsku ustawionych zostało 10 skrzynek pocztowych z polskim godłem państwowym. Szacuje się, że w 1939 na Poczcie Polskiej pracowało nieco ponad 100 osób.
1 września 1939 główna placówka Poczty Polskiej w Gdańsku stała się miejscem bohaterskiej i tragicznej obrony przed atakiem niemieckich formacji policyjnych i paramilitarnych. Zginęło wtedy, głównie zamordowanych po kapitulacji, około 50 pocztowców. Polscy pocztowcy, którzy nie brali udziału w obronie, zostali w większości aresztowani i osadzeni w obozach koncentracyjnych.
Obecnie mieści się tam Urząd Pocztowy Gdańsk 1 oraz Muzeum Poczty Polskiej w Gdańsku; w 1979 przed budynkiem urzędu pocztowego ustawiono pomnik Obrońców Poczty Polskiej w Gdańsku.

</doc>
<doc id="1650883" url="https://pl.wikipedia.org/wiki?curid=1650883" title="Szatkowice">
Szatkowice



</doc>
<doc id="1650885" url="https://pl.wikipedia.org/wiki?curid=1650885" title="Lucjan Męczennik">
Lucjan Męczennik



</doc>
<doc id="1650889" url="https://pl.wikipedia.org/wiki?curid=1650889" title="Owczary (gmina)">
Owczary (gmina)

Owczary – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Owczary, lecz siedzibą władz gminy było Podklasztorze (obecnie dzielnica Sulejowa). 
W okresie międzywojennym gmina Owczary należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 5 gromad: Błogie Szlacheckie, Owczary, Podklasztorze, Prócheńsko i Strzelce.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Owczary nie przywrócono, a jej dawny obszar wszedł głównie w skład gminy Mniszków w tymże powiecie i województwie oraz miasta Sulejowa w powiecie piotrkowskim w woj. łódzkim.

</doc>
<doc id="1650891" url="https://pl.wikipedia.org/wiki?curid=1650891" title="Agnes Carlsson">
Agnes Carlsson

Agnes Carlsson (ur. 6 marca 1988 w Vänersborg) – szwedzka piosenkarka muzyki pop i dance.
W 2005 roku wygrała szwedzką odsłonę programu "Idol".
Dzieciństwo.
Agnes Carlsson urodziła się 6 marca 1988 roku w Vänersborg, w Szwecji, jako najmłodsze z czwórki rodzeństwa. Jej ojciec jest inżynierem środowiska, a matka pielęgniarką i pracownicą społeczną. Agnes w młodym wieku zaczęła brać lekcje gry na skrzypcach i dołączyła do chóru, mówiąc później: "“Nienawidziłam śpiewać w chórze, ponieważ mój głos nie pasował; musisz wtedy słuchać innych i nie wychylać się za bardzo”". Pierwszy raz zaśpiewała jako solistka przed publicznością w szkole. Nie miała wtedy jeszcze 16 lat, kiedy to pierwszy raz wzięła lekcję śpiewu. Ponadto Agnes śpiewała w chórze z Vänersborg o nazwie ‘Voice’, powołując się na amerykańskiego piosenkarza i autora tekstów Steviego Wondera, jako jej inspirację.
Kariera muzyczna.
2005-2007: Udział w "Idolu" i sukces komercyjny.
Wiosną 2005 roku, 17-letnia Agnes wzięła udział w castingu do drugiego sezonu szwedzkiej edycji "Idola" w Göteborgu, gdzie zaśpiewała „Varje Gång Jag Ser Dig” Lisy Nilsson. Całe jury było pod ogromnym wrażeniem jej silnego głosu i pomyślnie przeszła do kolejnej rundy konkursu. Jej głos wciąż robił wielkie wrażenie na jurorach, dzięki czemu dostała się do półfinałów. Ku przerażeniu jury, Agnes otrzymała mało głosów widzów, przez co nie dostała miejsca w finałowej jedenastce, a gdy nie udało jej się przejść przez rundę ‘dzikiej karty’, postanowili przepuścić ją do finałów, jako zawodnik z wyboru jury.
Pomimo wcześniejszego braku wsparcia publiczności w konkursie, Agnes każdego tygodnia finałów zadziwiała zarówno jurorów, jak i samą publiczność, dzięki czemu dotarła do wielkiego finału, nigdy nie będąc zagrożoną. W wielkim finale otrzymała 57% z miliona głosów publiczności, pokonując tym samym Sebastiana Karlssona. Została wówczas ogłoszona drugim szwedzkim "Idolem" i pierwszą kobietą, która wygrała konkurs.
Zaraz po zwycięstwie w "Idolu", Agnes podpisała kontrakt muzyczny z Sony BMG i wydano jej debiutancki singel, „Right Here, Right Now (My Heart Belongs to You)”. Tydzień później piosenka zadebiutowała na pierwszym miejscu szwedzkiej listy najlepiej sprzedających się singli, gdzie utrzymywała się przez sześć tygodni. Singel szybko otrzymał status podwójnej platyny w Szwecji, sprzedając się w około 40 tysiącach egzemplarzy. Zaledwie tydzień później, 19 grudnia 2005 roku, wydany został wyczekiwany przez wszystkich jej debiutancki album studyjny zatytułowany po prostu "Agnes". Otrzymał on pozytywne recenzje dzięki mocnemu głosowi piosenkarki, która miała wówczas jedynie 18 lat. Album zadebiutował na pierwszym miejscu listy najlepiej sprzedających się albumów w Szwecji i otrzymał status platynowej płyty w pierwszym tygodniu po wydaniu, sprzedawszy się w ponad 40 tysiącach kopii.
W marcu 2006 roku, podczas gdy Agnes była w trasie promującej jej debiutancki album, wydany został jej drugi singel, „Stranded”. Pomimo iż otrzymał pozytywne recenzje, singel nie zdobył zbyt wielkiego sukcesu komercyjnego i osiągnął miejsce dwudzieste siódme na liście sprzedaży. Mimo to jej album wciąż cieszył się dużą sprzedażą, sprzedając się w Szwecji w około 90 tysiącach kopii do czasu aż zniknął z listy Top 60.
22 sierpnia 2006 roku, zaledwie osiem miesięcy po zwycięstwie w "Idolu", trzeci singel Agnes „Kick Back Relax” miał swoją premierę w telewizyjnym show „Sommarkrysset”. Piosenka, która okazała się być singlem promującym drugi album artystki, wydana została 7 września i sięgnęła drugiego miejsca na liście sprzedaży w Szwecji. Jej drugi album, "Stronger" został wydany 11 października, mniej niż rok po premierze debiutanckiego albumu Agnes. Tak jak jego poprzednik, "Stronger" zadebiutował na pierwszym miejscu listy sprzedaży, zakupiony został w około 50 tysiącach kopii, za co później otrzymał status platynowej płyty. Wielu artystów nagrało cover jednej z piosenek z albumu, „Love Is All Around”. Najbardziej znana jest wersja zwyciężczyni australijskiej edycji "Idola", Ricki Lee Coulter, która zajęła piąte miejsce w Australii i stała się w 2007 roku jednym z największych przebojów w kraju.
15 listopada 2006 roku, Agnes wydawała „Champion”, drugi singel z albumu "Stronger", który osiągnął miejsce dziewiętnaste. Na początku roku 2007, piosenkarka wyruszyła w drugą trasę koncertową po kraju. W grudniu ona i jej dawny rywal w "Idolu", Måns Zelmerlöw dołączyli razem do wielkiej bożonarodzeniowej kampanii firmy odzieżowej MQ. Aby promować markę, w duecie nagrali cover świątecznej piosenki Mariah Carey, „All I Want for Christmas Is You”, który osiągnął trzecie miejsce na szwedzkiej liście sprzedaży singli i otrzymał status złotej płyty za 10 tysięcy sprzedanych kopii.
2008-2009: "Dance Love Pop", opuszczenie Sony BMG i międzynarodowa kariera.
Na początku 2008 roku ogłoszono, że drogi Agnes i jej ówczesnej wytwórni muzycznej Sony BMG rozeszły się, o co obwiniała „różnice artystyczne”. Następnie piosenkarka podpisała kontrakt z wytwórnią Roxy Recordings i 11 sierpnia wydany został pierwszy singel z jej nadchodzącego, trzeciego już albumu studyjnego, „On and On”. Piosenka zdecydowanie różniła się od dotychczasowego stylu Agnes opartego na muzyce pop i R&amp;B – była bardziej taneczna i klubowa. Pierwszy raz artystka wykonała go na żywo 16 sierpnia 2008 roku w szwedzkim show telewizyjnym „Sommarkrysset”. Singel spędził cztery tygodnie na ósmym miejscu na szwedzkiej topliście i zawojowała na klubowe listy przebojów, osiągnął też status złotej płyty. Taki sam klubowy styl został przedstawiony na trzecim studyjnym albumie Agnes, "Dance Love Pop", który napisała razem ze szwedzkim producentem muzycznym i autorem tekstów, Andersem Hanssonem. Krążek wydany został 28 października 2008 roku i zadebiutował w Szwecji na miejscu piątym, w pierwszym tygodniu sprzedając się w blisko 10 tysiącach kopii. 24 listopada wydano „Release Me”, jako drugi singel z albumu. Doszedł on do dziewiątego miejsca na szwedzkiej liście i został odznaczony złotą płytą. Sukces, jaki osiągnął singel, nie dorównywał jednak temu, który osiągnął jego poprzednik, „On and On”.
W październiku 2008 roku były pogłoski, że Agnes weźmie udział w Melodifestivalen 2009, szwedzkich preselekcjach do Konkursu Piosenki Eurowizji. Piosenkarka potwierdziła tę informację w wywiadzie dla szwedzkiej gazety „Göteborgsposten”, a później, 2 grudnia, w telewizyjnym programie SVT. Do konkursu wybrano piosenkę „Love Love Love”. Napisał ją Anders Hansson, który wcześniej pracował z Agnes nad jej trzecim studyjnym albumem, współtworząc prawie wszystkie z nagranych utworów, włącznie z dwoma pierwszymi singlami „On and On” i „Release Me”. Początkowo było powiedziane, że „Love Love Love” będzie duetem, który Agnes zaśpiewa razem ze szwedzką piosenkarką i członkinią grupy A*Teens, Marie Serneholt, lecz gdy później zadecydowano o samodzielnym udziale Serneholt w konkursie, Agnes zaśpiewała „Love Love Love” solo. 28 lutego 2009 roku artystka wzięła udział w finale Melodifestivalen 2009, gdzie zajęła ósme miejsce z 40 punktami. Tego samego dnia „Love Love Love” zostało oficjalnie wydane, jako trzeci singel z "Dance Love Pop", i osiągnął czwartą pozycję na liście sprzedaży w Szwecji. Piosenka znalazła się wśród utworów zamieszczonych na dwupłytowej reedycji trzeciego albumu Agnes, wydanej 1 kwietnia 2009 roku. Reedycja "Dance Love Pop" wróciła na szwedzką toplistę i zajęła dwunaste miejsce.
Podczas promocji Agnes na Melodifestivalen, wiosną 2009 roku „Release Me” zaczęło zwracać uwagę za granicą. Roxy Recordings postanowiło później, że singel zostanie wydany do promocji międzynarodowej. Był to pierwszy krok do wypuszczenia muzyki Agnes poza Szwecję. Na początku singel wydano w Danii, gdzie doszedł do szóstej pozycji na topliście, sprzedając się w prawie 25 tysiącach kopii, lecz największą uwagę zwrócono w Wielkiej Brytanii. Agnes podpisała tam kontrakt z małą i niezależną wytwórnią 3Beat, która wypuściła piosenkę na oficjalny rynek 31 maja 2009 roku. Singel stał się tam wielkim przebojem, był puszczany przez większość kanałów muzyczny, w celu promocji Agnes zaśpiewała tę i kilka innych piosenek w największym klubie nocnym dla gejów w Wielkiej Brytanii, G-A-Y, a także wystąpiła na żywo w najpopularniejszym brytyjskim programie porannym, GMTV. „Release Me” dotarło na szczyt toplisty A-list Radio 1 oraz zadebiutowało na trzeciej pozycji na UK Singles Chart i utrzymywało w pierwszej dziesiątce przez wiele tygodni. Po ośmiu tygodniach singel osiągnął status srebrnej płyty za sprzedaż prawie 300 tysięcy kopii. W Irlandii piosenka zadebiutowała na miejscu trzydziestym ósmym, by później osiągnąć pozycję dziesiątą. „Release Me” panowało na europejskich listach przebojów przez lato i jesień, największy sukces osiągnęło we Francji, Belgii, Włoszech i Niemczech. Agnes wystąpiła pierwszy raz poza Europą pod koniec lipca po podpisaniu kontraktu z Warner Music w Australii. „Release Me” było tam wydane jako pierwszy singel i zdobyło jedenastą pozycję na krajowej topliście.
Drugim międzynarodowym singlem Agnes zostało „On and On”, które na początku zostało wydane w Holandii i osiągnęło miejsce czterdzieste. Później tego samego roku „On and On” zaczął wojować na listach przebojów w obszarach francuskojęzycznej Europy dzięki cyfrowej sprzedaży z "Dance Love Pop". Singel zadebiutował na miejscu dwudziestym siódmym w belgijskiej Walonii, a po oficjalnym wydaniu osiągnął pozycję siedemnastą. W belgijskiej Flandrii piosenka osiągnęła miejsce ósme, stając się drugim singlem Agnes, który sięgnął pierwszej dziesiątki w Belgii. Na francuski rynek nagrana została nowa wersja piosenki zatytułowana „On Se Donne”, zanim jednak została ona wydana na singlu, zajęła czternaste miejsce na French Download Chart i trzydzieste siódme w Szwajcarii. „On and On” zostało wydane jako drugi singel w Niemczech, Austrii, Szwajcarii i na Węgrzech w maju 2010 roku oraz w czerwcu jako trzeci singel w Wielkiej Brytanii.
W Wielkiej Brytanii drugim singlem było „I Need You Now”, które zostało nagrane ponownie; nowa wersja różni się znacznie od tej na "Dance Love Pop". „I Need You Now” miało swoją oficjalną premierę 16 listopada 2009 roku i zajęło czterdziestą pozycję na brytyjskiej liście przebojów. O wiele lepiej piosenka poradziła się na liście przebojów dance, gdzie osiągnęła miejsce piąte. Nowa wersja „I Need You Now” wydana została także w Szwecji, trafił do sprzedaży cyfrowej iTunes, jako specjalny singel, 23 listopada 2009 roku. Później tego samego tygodnia singel wydano w innych internetowych sklepach muzycznych i pomimo braku promocji oraz słabej obecności w radiu, trafił on na szwedzką listę przebojów, debiutując na miejscu dziesiątym, a ostatecznie osiągając pozycję numer osiem. Stał się to siódmy przebój Agnes, który trafił do pierwszej dziesiątki w Szwecji. Następnie piosenka została wydana w kilku innych krajach, między innymi we Włoszech, Holandii, Norwegii i Australii, lecz nie odniosły żadnego sukcesu w notowaniach.
Od 2010: Królewskie wesele i czwarty album studyjny.
W lipcu 2009 roku duża amerykańska firma nagraniowa Geffen Records ogłosiła, że podpisali kontrakt z Agnes i wydadzą „Release Me” w Stanach Zjednoczonych 18 sierpnia 2009 roku. W kontrakcie dostała milion dolarów. Dzięki temu Agnes stała się pierwszym i jedynym do tej pory uczestnikiem szwedzkiego "Idola", który został wysłany do Ameryki. Zanim stała się artystką Interscope/Geffen, trzy największe amerykańskie wytwórnie muzyczne walczyły o Agnes, chcąc zdobyć jej potencjał. Na początku 2010 roku grupa składająca się z 35 ludzi zaczęła planować, jak zrobić z Agnes kolejną gwiazdę pokroju Lady Gagi w Ameryce.
Pierwszy występ na żywo w Ameryce Agnes dała 27 sierpnia 2009 roku na imprezie z okazji wydania jej singla „Release Me”. Wśród gości był Dyrektor Generalny wytwórni Interscope Records, Ron Fair, który dał komentarz na temat ich nowego kontraktu: "“Ona [Agnes] ma to wszystko. Jest niezwykłą piosenkarką, wygląda dobrze, jest nieustraszona i pokorna. Jest mieszanką Alanis Morissette, Gwen Stefani i Christiny Aguilery.”" Promowanie Agnes w Stanach i Kanadzie kontynuowane było wiosną 2010 roku, a latem tego samego roku „Release Me” zostało wysłane do głównych rozgłośni radiowych w Ameryce.
W lutym 2010 roku ogłoszono, że trzecim francuskim singlem Agnes będzie piosenka „Sometimes I Forget”. Singel miał kontynuować ogromny sukces poprzednich singli („Release Me” i „On and On”), które w sumie sprzedały się w 160 tysiącach kopii we Francji. Piosenka została także wydana w Szwecji, jako piąty singel Agnes z "Dance Love Pop".
19 czerwca 2010 Agnes i Björn Skifs zaśpiewali na weselu Wiktorii, Następczyni Tronu Szwecji, i Daniela Westlinga. Piosenka „When You Tell the World You're Mine” jest oficjalną piosenką weselną napisaną specjalnie z tej okazji. Autorem tekstu jest Jörgen Elofsson, który pracował wcześniej z Agnes (era "Stronger"), zaś autorem muzyki jest Jörgen Elofsson i John Lundvik. Książę Daniel poprosił Elofssona, aby ten skomponował piosenkę w hołdzie Księżnej Wiktorii, która wyrażała "“to co czujemy, gdy zakochujemy się w kimś.”" Piosenka została wydana w Szwecji i zadebiutowała na tamtejszej liście sprzedaży na czternastej pozycji, tydzień później się traciła na szczyt listy; osiągnęła także miejsce dziewiętnaste w Finlandii. Piosenka została wydana na całym świecie w czerwcu. Tylko w Niemczech wydanie nastąpiło 25 sierpnia w sprzedaży fizycznej oraz jako trzeci singel Agnes w kraju.
Pierwszy oficjalny singel z niezatytułowanego jeszcze czwartego studyjnego albumu Agnes nosi tytuł „Don't Go Breaking My Heart”. Jego premiera odbyła się na ramach imprezy Mr. Gay Sweden 5 sierpnia 2011.
Styl muzyczny i wpływy.
Agnes wystartowała w szwedzkim idolu i kiedy przychodziło jej wybierać piosenki do programu próbowała każdego gatunku. Pierwszą piosenką, jaką zaśpiewała w szwedzkiej telewizji było „Varje gång jag ser dig” ("Za każdym razem, gdy Cię widzę"), soulową balladę z silnym tekstem miłosnym. Poprzez cały program zaskakiwała swoim wokalem w piosenkach takich jak: „Flashdance... What a Feeling”, „I’m So Excited”, „Young Hearts Run Free” czy „Can't Take My Eyes Off You”. Już na początku swojej kariery powiedziała, że jej największą inspiracją jest twórczość legendarnego piosenkarza soul, Steviego Wondera. Dwa pierwsze albumy studyjne artystki opierały się głównie na R&amp;B, soulu i muzyce pop, czyli stylu, który pokazała podczas występów w "Idolu".
Po opuszczeniu Sony Music i podpisaniu kontraktu z Roxy Recordings, Agnes zmieniła swój styl w kierunku dance’u a muzyki klubowej, została skierowana do autora tekstów i producenta Andersa Hanssona. Artystka wspomniała: "“Powiedzieli mi, że powinnam najpierw się z nim spotkać i sprawdzić, czy się polubimy, niż tylko razem pracować.”" Mieli rację, więc gdy Hansson zakończył produkcję albumu, pomógł Agnes zrealizować jej wizję – taniec, miłość i pop ("Dance Love Pop") razem na jednym albumie. "“Wiele rzeczy się dla mnie zmieniło, gdy zaczęłam pracę nad albumem. Naprawdę to polubiłam, ponieważ wiedziałam, że chcę zrobić coś kompletnie różnego od dwóch pozostałych [płyt]. Chciałam zrobić piosenki szybkie, dyskotekowe piosenki i naprawdę chciałam pracować z Andersem [Hanssonem], bo on czuł to samo.”" Wydanie pierwszego singla „On and On” z jej trzeciego albumu, natychmiast pokazało wyraźną zmianę kierunku artystycznego w jej muzyce. Zostało to zauważone przez krytyków i wszystkim spodobał się jej nowy styl. Mówiono: "“Album pasuje na parkiet każdej dyskoteki, gdyż muzyka na nim wywołuje rozrywkowy nastrój.”" i "“Agnes Carlsson raz na zawsze pozbyła się pyłu „Idola”.”"
Największą inspiracją dla Agnes, jak wiele razy deklarowała, jest twórczość soulowych piosenkarek, takich jak Beyoncé, Whitney Houston czy Janet Jackson. W wywiadzie powiedziała, że kiedy jest sama w domu, zawsze puszcza piosenki Whitney Houston i Beyoncé "“na pełny regulator”" i śpiewa. "“Głos Whitney jest bardzo emocjonalny, a jedną z rzeczy, którą nauczyłam się przez słuchanie jej, to że najważniejsze jest dać emocjom wejść.”"
Dyskografia.
Albumy studyjne

</doc>
<doc id="1650892" url="https://pl.wikipedia.org/wiki?curid=1650892" title="M.Pokora">
M.Pokora



</doc>
<doc id="1650893" url="https://pl.wikipedia.org/wiki?curid=1650893" title="Mistrzostwa Europy w Zapasach 1921">
Mistrzostwa Europy w Zapasach 1921

5. Mistrzostwa Europy w zapasach odbywały się w 1921 roku w Offenbach am Main w Niemczech.

</doc>
<doc id="1650896" url="https://pl.wikipedia.org/wiki?curid=1650896" title="Układ elektroenergetyczny">
Układ elektroenergetyczny

Układ elektroenergetyczny – zespół elektrowni i sieci służący do wytwarzania, przesyłania i rozdziału energii elektrycznej na danym terenie. Jeżeli taki układ obejmuje swoim zasięgiem całe terytorium państwa, to nazywamy je państwowym systemem elektroenergetycznym. 
Bibliografia.
 
 

</doc>
<doc id="1650897" url="https://pl.wikipedia.org/wiki?curid=1650897" title="Black and White 2">
Black and White 2



</doc>
<doc id="1650898" url="https://pl.wikipedia.org/wiki?curid=1650898" title="Machory (gmina)">
Machory (gmina)

Machory – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Machory, lecz siedzibą władz gminy był Marcinków. 
W okresie międzywojennym gmina Machory należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 36 gromad: Adamów, Afryka, Antoniów, Brzezie, Chełsty, Dąbie, Grębenice, Jasion, Justynów, Kamieniec, Klew, Klew A, Ławki, Machory, Malenie, Maleniec, Marcinków, Młynek, Myślibórz, Nowa Góra, Papiernia, Poręba, Ruszenice, Ruszenice A, Siedlów, Sielec, Siucice, Siucice kol., Skórkowice, Sulborowice, Tama, Tomaszów, Widuch, Wolica, Zawada i Zdyszewice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Machory nie przywrócono, a jej dawny obszar wszedł głównie w skład gmin: Żarnów w tymże powiecie oraz Ruda Maleniecka i Fałków w powiecie koneckim, w województwie kieleckim.

</doc>
<doc id="1650901" url="https://pl.wikipedia.org/wiki?curid=1650901" title="Mistrzostwa Europy w Zapasach 1924">
Mistrzostwa Europy w Zapasach 1924

6. Mistrzostwa Europy w zapasach odbywały się w 1924 roku w Neunkirchen w Niemczech.

</doc>
<doc id="1650903" url="https://pl.wikipedia.org/wiki?curid=1650903" title="Ossa (gmina)">
Ossa (gmina)

Ossa (od 1973 "Odrzywół") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Ossa, lecz siedzibą władz gminy był Odrzywół. 
Za Królestwa Polskiego gmina Ossa należała do powiatu opoczyńskiego w guberni radomskiej. 13 stycznia 1870 do gminy przyłączono pozbawiony praw miejskich Odrzywół.
W okresie międzywojennym gmina Ossa należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 18 gromad: Badulki, Brudzewice, Brudzewice kol., Ceteń, Dąbrowa, Gapinin, Gapinin kol., Kamienna Wola, Łęgonice, Myślakowice, Myślakowice kol., Odrzywół, Ossa, Ossa kol., Różanna, Stanisławów, Wólka Kuligowska i Wysokin.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Ossa nie przywrócono, utworzono natomiast jej terytorialny odpowiednik, gminę Odrzywół w tymże powiecie i województwie (obecnie w powiecie przysuskim w woj. mazowieckim).

</doc>
<doc id="1650904" url="https://pl.wikipedia.org/wiki?curid=1650904" title="Dhrupad">
Dhrupad

Dhrupad (hindi: ध्रुपद) – jedna z najstarszych odmian indyjskiej muzyki klasycznej. Nazwa pochodzi od sanskryckiego "dhruva-pada", czyli po prostu refren. Współcześnie termin ten oznacza zarówno rodzaj poezji, jak i styl muzyczny związany z poezją śpiewaną. Utwór śpiewany jest przy akompaniamencie instrumentów perkusyjnych, takich jak pakhawadź, mridanga czy dholaka, ale nie tabli, która jest związana z inną formą muzyczną, chjalem.
Dhrupad, w swojej współczesnej formie, opiera się głównie na alapie (wokalnej części improwizowanej, która może trwać nawet ponad godzinę, bez akompaniamentu instrumentów). Alap w dhrupadzie śpiewany jest w powolnym tempie bez słów, wykorzystuje się tylko dźwięczne ciągi sylab, w popularnym odczuciu wywodzące się z mantr. Pozostałe części to "dźor" (ze stałym rytmem wygrywanym na bębnie), oraz "dźhala", nazywanego też nomtom charakteryzujące się ogromnym przyspieszeniem tempa i użyciem specjalnych ozdobników wokalnych, zwanych "gamaka". 
Tradycyjnie jedynym instrumentem poza bębnami wyznaczającymi metrum jest rudra vina. Współcześnie niektórzy muzycy wykorzystują także inne instrumenty, jak tambura (zazwyczaj dwie).

</doc>
<doc id="1650905" url="https://pl.wikipedia.org/wiki?curid=1650905" title="Mistrzostwa Europy w Zapasach 1925">
Mistrzostwa Europy w Zapasach 1925

7. Mistrzostwa Europy w zapasach odbywały się w 1925 roku w Mediolanie we Włoszech.

</doc>
<doc id="1650906" url="https://pl.wikipedia.org/wiki?curid=1650906" title="Goździków (gmina)">
Goździków (gmina)

Goździków (do 1870 "Smogorzów", od 1973 "Gielniów") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Siedzibą władz gminy był Goździków. 
Gmina Goździków powstała za Królestwa Polskiego w powiecie opoczyńskim w guberni radomskiej w związku z przemianowaniem dotychczasowej gminy Smogorzów na "Goździków" (po przyłączeniu do niej zniesionego miasta Gielniów).
W okresie międzywojennym gmina Goździków należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
1 lipca 1952 roku gmina składała się z 12 gromad: Antoniów, Bieliny, Gielniów, Goździków, Jastrząb, Karczówka, Krzesławice, Smogorzów, Stoczki, Zawada, Zychorzyn i Zygmuntów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Goździków nie przywrócono, utworzono natomiast jej terytorialny odpowiednik, gminę Gielniów w tymże powiecie i województwie (obecnie w powiecie przysuskim w woj. mazowieckim).

</doc>
<doc id="1650908" url="https://pl.wikipedia.org/wiki?curid=1650908" title="Kropka TV">
Kropka TV

Kropka TV – ogólnopolski magazyn (tygodnik) telewizyjny (program telewizyjny), wydawany przez P&amp;P Sp. z o.o. od 2006 roku do 31 października 2022.
Od 7 listopada 2022 nowym wydawcą magazynu jest spółka Petstar
Charakter czasopisma.
„Kropka TV” to ogólnopolski tygodnik telewizyjny, który ukazuje się od 2006. Zawiera cotygodniowy, ramowy program telewizyjny, szczegółowe opisy najważniejszych filmów i programów, ciekawostki ze świata gwiazd, obszerne relacje z planów seriali i innych produkcji TV, a także duży dział poradniczy z kategorii zdrowie, moda, uroda, prawo i psychologia. Jest dostępny wyłącznie w sieci sklepów Biedronka. 

</doc>
<doc id="1650910" url="https://pl.wikipedia.org/wiki?curid=1650910" title="Studzianna (gmina)">
Studzianna (gmina)

Studzianna (od 1973 "Poświętne") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Studzianna, lecz siedzibą władz gminy było Poświętne. 
W okresie międzywojennym gmina Studzianna należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 11 gromad: Anielin, Dęba, Dęborzeczka, Kozłowiec, Małoszyce, Mysiakowice, Ponikła, Poręby, Poświętne, Stefanów i Studzianna.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Studzianna nie przywrócono, utworzono natomiast jej terytorialny odpowiednik, gminę Poświętne w tymże powiecie i województwie (obecnie w woj. łódzkim).

</doc>
<doc id="1650912" url="https://pl.wikipedia.org/wiki?curid=1650912" title="Killer Croc">
Killer Croc

Killer Croc (pol. "Zabójczy Kroko") – fikcyjna postać z serialów animowanych, gier i komiksów o Batmanie z uniwersum DC comics
Życiorys.
Waylon Jones cierpiał na rzadką chorobę skóry od dziecka. Wszyscy jego rówieśnicy uważali go za dziwadło. Wyszydzany i poniewierany z czasem zmienił się w prawdziwego potwora. Poprzez urazy z dzieciństwa stał się psychopatą pałającym wrogością do każdego innego człowieka. Pewnego razu sprowokowany zabił człowieka gołymi rękami, za co został zamknięty. Wyszedł z więzienia po kilkunastu latach odsiadki. Były chwile, iż Waylon zachowywał się jak krokodyl i uważał się za takiego. Przyjął nazwę jako Killer Croc. Polował jak zwierzę i zabijał bez skrupułów. Od młodego musiał uczyć się walczyć i bronić. Z czasem wyrobił sobie doskonałą kondycję fizyczną i potężne muskuły. Robił kiedyś karierę jako zapaśnik. Później próbował odciąć się od cywilizacji i znienawidzonych ludzi, którzy tak długo wmawiali mu, że jest potworem, aż sam w to uwierzył. Jednym z niewielu, którym udało się pokonać krokodyla był Bane. Podczas pierwszego starcia Croc nie wiedział, że ma do czynienia z nadczłowiekiem. Zlekceważył przeciwnika, czego skutkiem była bolesna przegrana i złamane ręce. Poturbowany trafił do więzienia skąd wkrótce zbiegł, nosząc jeszcze gips na połamanych kończynach. Pragnął rewanżu z Bane'em. Mimo iż Bane'owi udało się ponownie złamać rękę Croc'owi ten nie ustępował i walczył dalej. Zacięta walka, która miała miejsce w Gotham'skich kanałach nie została rozstrzygnięta. Obaj wylądowali w strumieniu ścieków, a rwący potok nieczystości porwał ich w dwa różne miejsca i nie mogli dokończyć potyczki. Udał się do Nowego Orleanu, gdzie na bagnach odnalazł spokój. Jednak wyśledził go Batman, który chciał jego powrotu do więzienia. Po walce i nietypowej "sugestii" Swamp Thing'a Bruce Wayne pozwolił Croc'owi pozostać na bagnach. Dzięki dobrej kondycji, ostrym zębom i pazurom polował i żywił się na bagnach. Po jakimś czasie zatęsknił jednak do Gotham i wrócił tam, aż z Louisiany. Mimo iż Killer Croc zaliczył wiele porażek w swym życiu, nadal jest jednym z najsilniejszych przeciwników Batman'a.
Urodził się 3 czerwca 1968 roku w miejscowości Tampa na Florydzie. Mierzy 7 stóp i waży 360 funtów.
Filmy, gry, seriale.
Killer Croc występował w wielu serialach animowanych: "Batman: The Animated Series", w którym głosu użyczył mu Aron Kincaid oraz "The Batman", w którym głosu mu użyczył Ron Perlman, w "The New Batman Adventures" użyczał mu głosu Brooks Gardner. Pojawiał się także w "Batman: Knightfall" i w "Batman: Gotham Knight" i filmie Legion samobójców ("Suicide Squad", 2016). Pojawia się w serii gier Mortal Kombat. Był jednym z przeciwników Batmana w grach: i .oraz w wielu komiksach o Batmanie

</doc>
<doc id="1650913" url="https://pl.wikipedia.org/wiki?curid=1650913" title="Dynamo Charków">
Dynamo Charków

Dynamo Charków (ukr. Футбольний клуб «Динамо» Харків, "Futbolnyj Kłub "Dynamo" Charkiw") - ukraiński klub piłkarski z siedzibą w Charkowie.
W latach 1936-1937 oraz 1938-1940 występował w Mistrzostwach ZSRR.
Historia.
Chronologia nazw:
Piłkarska drużyna Dynamo Charków została założona w 1928 roku (niektóre źródła podają 1926 rok).
Wiosną 1936 zespół startował w Mistrzostwach ZSRR w Klasie B. Po spadku jesienią 1936 oraz w 1937 występował w Klasie W. W 1938 rozgrywki odbyli się tylko w Klasie A, która liczyła 26 zespołów. W 1939 i w 1940 występował w Klasie B. Również w latach w 1936-1939 uczestniczył w rozgrywkach Pucharu ZSRR.
Na początku 1940 roku Decyzją Rady Centralnej Towarzystwa "Dynamo" zespoły Dynama zostały zdjęte z rozgrywek Mistrzostw ZSRR.

</doc>
<doc id="1650916" url="https://pl.wikipedia.org/wiki?curid=1650916" title="Szczyt NATO w Stambule 2004">
Szczyt NATO w Stambule 2004

Szczyt NATO w Stambule w 2004 lub 17. szczyt NATO – szczyt NATO, zorganizowany w Stambule w Turcji w dniach 28-29 czerwca 2004.
Na szczycie powitano nowych członków Paktu, siedem państw Europy Środkowej, które w marcu 2004 przystąpiły do Sojuszu. NATO zdecydowało na nim o zwiększeniu swojej obecności w Afganistanie, zakończeniu misji w Bośni i Hercegowinie oraz o rozpoczęciu pomocy szkoleniowej dla Iraku. Był to pierwszy szczyt NATO, po rozpoczęciu w marcu 2003 Wojny w Iraku.
Oprócz spotkania Rady Północnoatlantyckiej (NAC), odbyło się spotkanie Rady NATO-Rosja, Komisji NATO-Ukraina oraz posiedzenie Rady Partnerstwa Północnoatlantyckiego (EAPC).
Rezultat szczytu (NAC).
Na posiedzeniu Rady Północnoatlantyckiej (NAC) 28 czerwca 2004 szefowie państw i rządów państw członkowskich NATO przyjęli "Deklarację Stambulską" oraz wydali "Komunikat Szczytu w Stambule". Do głównych postanowień tych dokumentów należało:
Rada Północnoatlantycka przyjęła również "Oświadczenie w sprawie Iraku", w którym:
Spotkanie Rady NATO-Rosja.
28 czerwca 2004 odbyło się spotkanie Rady NATO-Rosja. Stosunki między NATO a Rosją były w tamtym okresie szczególnie napięte z powodu niezadowolenia Rosji z przyjęcia do Sojuszu trzech republik bałtyckich, wchodzących dawniej w skład ZSRR. Dodatkowo Rosja nie wypełniła swoich zobowiązań, jakie zaciągnęła podczas szczytu OBWE w Stambule w 1999 i nie wycofała swoich wojsk z Gruzji i Mołdawii.
W rezultacie wzajemnych napięć, na szczyt do Stambułu nie przybył prezydent Władimir Putin. Rosję reprezentował minister spraw zagranicznych Siergiej Ławrow. W czasie szczytu Rosja pozostała przy swoim stanowisku i nie złożyła żadnego zobowiązania w sprawie wycofania swoich wojsk.
Spotkanie Komisji NATO-Ukraina.
29 czerwca 2004 w Stambule doszło do spotkania Komisji NATO-Ukraina. Ukrainę reprezentował prezydent Łeonid Kuczma.
Szefowie państw i rządów NATO powtórzyli zasadę polityki „otwartych drzwi” i podkreślili strategiczny charakter stosunków NATO – Ukraina. Wezwali Ukrainę do wdrażania reform politycznych, ekonomicznych, wojskowych i obronnych. Docenili również wkład Ukrainy w misje wojskowe NATO w Kosowie, Afganistanie i wsparcie misji Active Endeavour na Morzu Śródziemnym.

</doc>
<doc id="1650917" url="https://pl.wikipedia.org/wiki?curid=1650917" title="Pankaj Kapur">
Pankaj Kapur



</doc>
<doc id="1650918" url="https://pl.wikipedia.org/wiki?curid=1650918" title="Unewel (gmina)">
Unewel (gmina)

Unewel (od 1973 "Białobrzegi") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Unewel, lecz siedzibą władz gminy były Białobrzegi (obecnie dzielnica Tomaszowa Mazowieckiego).
W okresie międzywojennym gmina Unewel należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 14 gromad: Białobrzegi, Brzustów, Celestynów, Ciebłowice, Ciebłowice Małe, Dąbrowa, Kępa, Ludwików, Olszewice, Podoba, Sługocice, Smardzewice, Unewel i Wąwał.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Unewel nie przywrócono, utworzono natomiast jej terytorialny odpowiednik, gminę Białobrzegi w tymże powiecie i województwie.

</doc>
<doc id="1650919" url="https://pl.wikipedia.org/wiki?curid=1650919" title="Szczyt NATO w Rydze 2006">
Szczyt NATO w Rydze 2006

Szczyt NATO w Rydze w 2006 lub 19. Szczyt NATO – szczyt NATO, zorganizowany w Rydze na Łotwie (w budynku Olimpiskais Sporta centrs) w dniach 28–29 listopada 2006.
Był to pierwszy szczyt NATO na terenie byłego Związku Radzieckiego. Głównymi jego tematami była Wojna w Afganistanie oraz przyszła rola i granice Sojuszu. Szczyt skupił się również na dalszej transformacji sojuszu w ramach zobowiązań podjętych na szczycie NATO w Pradze w 2002 r.
Główne problemy.
Najważniejszą sprawą dyskutowaną w Rydze była kwestia obecności NATO w Afganistanie (ISAF). W czasie szczytu w Rydze prezydent USA George W. Bush, premier Wielkiej Brytanii Tony Blair, premier Kanady Stephen Harper oraz premier Holandii Jan Peter Balkenende, zaapelowali do europejskich członków Sojuszu o zwiększenie ich obecności wojskowej w Afganistanie oraz o zdjęcie z wojsk obostrzeń narodowych, określających możliwości i zakres ich działań.
Drugą istotną kwestią, jaką poruszono w czasie szczytu, była przyszła rola i granice Sojuszu. Dyskutowano o tym, czy NATO ma być regionalnym sojuszem obronnym, jak postulowała Francja, czy raczej ma przybrać charakter globalnej organizacji, reagującej na zagrożenia bezpieczeństwa w różnych rejonach świata, za czym opowiadały się USA i Wielka Brytania. Dodatkowo, sporną kwestią było ułożenie formalnych relacji z państwami leżącymi daleko poza granicami Sojuszu, jak Australia, Japonia czy Korea Północna. Państwa te były obecne w misjach pod przywództwem NATO. Stany Zjednoczone opowiadały się za bliższymi relacjami z tymi państwami.
W obu sprawach, zarówno w sprawie zaangażowania w Afganistanie, jak i idei „globalnej roli NATO” nie osiągnięto konsensusu, a dyskusja nad tymi problemami trwała nadal.
Rezultaty szczytu.
Rada Północnoatlantycka (NAC) 29 listopada 2006 przyjęła „Deklarację Szczytu Ryskiego”, która zawierała najważniejsze postanowienia szczytu.
Środki bezpieczeństwa.
W celu zabezpieczenia szczytu w centrum Rygi zamknięte zostały ulice i wprowadzono zakaz parkowania. Około 9 tysięcy żołnierzy i policjantów strzegło bezpieczeństwa szczytu. Dodatkowo ponad 450 lotników z siedmiu krajów NATO strzegło strefy zakazu lotów nad miastem w ramach operacji "Operation Peaceful Summit".

</doc>
<doc id="1650921" url="https://pl.wikipedia.org/wiki?curid=1650921" title="Blood Brothers">
Blood Brothers

Blood Brothers – indyjski krótkometrażowy film Vishala Bharadwaja wokół tematu HIV-AIDS. W rolach głównych Ayesha Takia, Siddharth Narayan, Pankaj Kapur i Pavan Malhotra. Film miał premierę w 2007 roku na Międzynarodowym Festiwalu Filmowym w Toronto. To jeden z czterech krótkometrażowych filmów na temat AIDS wyreżyserowanych przez sławnych reżyserów indyjskich i wyprodukowanych przez fundację Bill Gatesa i Mirę Nair. Pozostałe filmy to "Migration" Miry Nair, "Positive" Farhan Akhtara i "Prarambha" Santosh Sivana. Zdjęcia do filmu – znany meksykański operator Guillermo Navarro ("Desperado").
Fabuła.
Arjun Dutt (Siddharth Narayan) to szczęśliwy mąż i ojciec. Z dumą przytula swego syna, z nadzieją czeka na narodziny kolejnego dziecka. Jednak trochę alkoholu, trochę muzyki, piękne ciało kobiety każą mu na chwilę zapomnieć o rodzinie. Za ten wybór drogo płaci. Dowiedziawszy się, że zaraził się wirusem HIV nie ma odwagi spojrzeć żonie (Ayesha Takia) w twarz. Odchodzi, by nie patrzeć, jak jego świat się rozpada. Nie ma sił ani żyć, ani zabić się z nienawiści do siebie. Zrozpaczony włóczy się po ulicach coraz bardziej zarośnięty, brudny, głodny. Pobity trafia pod opiekę dr Bhootnatha (Pankaj Kapoor). Lekarz ten stwierdza, że pozytywny wynik badania na HIV był pomyłką. Teraz Arjun musi zmierzyć się z bólem zdrady i opuszczenia przeżywanym przez żonę i dziecko, a także przekazać wieść o chorobie człowiekowi o takim samym nazwisku, z którym go pomylono (Pavan Malhotra).

</doc>
<doc id="1650922" url="https://pl.wikipedia.org/wiki?curid=1650922" title="Pakhawadź">
Pakhawadź

Pakhawadź, Mardal - indyjski podwójny bęben o baryłkowatym kształcie, północnoindyjski odpowiednik mridangamu używanego na Południu. Jest standardowym instrumentem w zasadniczo wokalnym stylu, dhrupadzie, poza tym często bywa wykorzystywany w innych rodzajach muzyki. Charakteryzuje się niskim, miękkim tonem. Podobnie jak w przypadku tabli, rytmy zapamiętywane są przy pomocy mnemotechnicznych ciągów sylab, zwanych bol.

</doc>
<doc id="1650924" url="https://pl.wikipedia.org/wiki?curid=1650924" title="Dynamo Winnica">
Dynamo Winnica

Dynamo Winnica (ukr. Футбольний клуб «Динамо» Вінниця, "Futbolnyj Kłub "Dynamo" Winnycia") - ukraiński klub piłkarski z siedzibą w Winnicy.
Historia.
Chronologia nazw:
Piłkarska drużyna Dynamo została założona w mieście Winnica.
W 1938 występował w rozgrywkach Pucharu ZSRR.
Na początku 1940 roku Decyzją Rady Centralnej Towarzystwa "Dynamo" zespoły Dynama zostały zdjęte z rozgrywek Mistrzostw ZSRR.

</doc>
<doc id="1650926" url="https://pl.wikipedia.org/wiki?curid=1650926" title="Mniszka muszkatowa">
Mniszka muszkatowa

Mniszka muszkatowa ("Lonchura punctulata") – gatunek małego ptaka z rodziny astryldowatych (Estrildidae). Występuje w Azji Południowej i Południowo-Wschodniej oraz w południowych Chinach i na Tajwanie. Introdukowany w wielu rejonach świata (głównie podgatunek "topela"), m.in. na Seszelach, Maskarenach, w Japonii, we wschodniej Australii, na Hawajach czy na Karaibach; podgatunek nominatywny introdukowany na południu Stanów Zjednoczonych (Kalifornia, Floryda). Obecnie wyróżnia się 11 podgatunków. Została przywieziona do Europy jako ptak hodowlany w XVII w. przez marynarzy, którzy spotykali je w azjatyckich portach.
Systematyka.
Obecnie wyróżnia się 11 podgatunków "L. punctulata":
Proponowane podgatunki "fortior" (Lombok) i "holmesi" (południowe Borneo) obecnie uznawane są za synonimy podgatunku "nisoria".
Status.
Międzynarodowa Unia Ochrony Przyrody (IUCN) uznaje mniszkę muszkatową za gatunek najmniejszej troski (LC, "least concern") nieprzerwanie od 1988 roku. Całkowita liczebność populacji nie została oszacowana, ale ptak opisywany jest jako bardzo liczny, pospolity lub lokalnie pospolity. Trend liczebności populacji uznaje się za stabilny.

</doc>
<doc id="1650927" url="https://pl.wikipedia.org/wiki?curid=1650927" title="Janków (gmina)">
Janków (gmina)

Janków (od 1973 "Sławno") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Janków (obecnie jest to część wsi Psary), lecz siedzibą władz gminy było Sławno. 
W okresie międzywojennym gmina Janków należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 18 gromad: Dąbrowa, Grążowice, Grudzeń, Józefów, Kamilówka, Kozenin, Olszowiec, Owadów, Popławy, Popławy kol., Prymusowa Wola, Psary, Radonia, Sławno, Sławno Kościelne, Wygnanów, Zachorzów i Zachorzów kol.. Janków nie stanowił odrębnej gromady, będąc składową gromady Psary.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Janków nie przywrócono, utworzono natomiast jej terytorialny odpowiednik, gminę Sławno w tymże powiecie i województwie.

</doc>
<doc id="1650931" url="https://pl.wikipedia.org/wiki?curid=1650931" title="Nikołaj Kaszin">
Nikołaj Kaszin

Nikołaj Iwanowicz Kaszin (ros. Николай Иванович Кашин, ur. 1825, zm. 1872) – rosyjski lekarz. 
Studiował w Moskwie od 1846 do 1851, po czym praktykował jako lekarz wojskowy na Syberii. W 1861 roku otrzymał tytuł doktora medycyny na podstawie dysertacji poświęconej torbielom bąblowcowym. Od 1864 w Jakucku jako inspektor medyczny. W 1859 opisał chorobę, znaną dziś jako choroba Kaszina-Beka.

</doc>
<doc id="1650933" url="https://pl.wikipedia.org/wiki?curid=1650933" title="Radonia (gmina)">
Radonia (gmina)

Radonia (od 1973 "Mniszków") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Radonia, lecz siedzibą władz gminy był Mniszków. 
W okresie międzywojennym gmina Radonia należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 18 gromad: Dąbrowa, Grabowa, Holendry Grabowskie, Honoratów, Jaksonek, Jawór, Jawór kol., Mariampol, Marianka, Mikułowice, Mniszków, Olimpiów, Radonia, Stoczki, Stok, Świeciechów, Taraska i Włodzimierzów-Dąbrowa.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Radonia nie przywrócono, utworzono natomiast jej terytorialny odpowiednik, gminę Mniszków w tymże powiecie i województwie.

</doc>
<doc id="1650935" url="https://pl.wikipedia.org/wiki?curid=1650935" title="Positive">
Positive

Positive – indyjski krótkometrażowy film wokół tematu HIV-AIDS w reżyserii Farhan Akhtara. W rolach głównych Shabana Azmi, Boman Irani i Arjun Mathur. Film miał premierę w 2007 roku na Międzynarodowym Festiwalu Filmowym w Toronto. To jeden z czterech krótkometrażowych filmów na temat AIDS wyreżyserowanych przez sławnych reżyserów indyjskich i wyprodukowanych przez fundację Bill Gatesa i Mirę Nair. Pozostałe filmy to "Migration" Miry Nair, "Blood Brothers" Vishal Bhardwaj i "Prarambha" Santosh Sivana. 
Film opowiada historię powtarzających się zdrad, które zniszczyły rodzinę. Wynikająca z tych zdrad choroba AIDS okazuje się szansą dla rodziny. Czyjeś umieranie staje się ostatnią chwilą na uwolnienie się od żalu i przebaczenie. 
Fabuła.
Abhijit Soni (Arjun Mathur) jako dziecko wierzył w ład świata, w to, że dzieci są darem Boga, że miłość zwycięża zło. Tę wiarę odebrał mu jego ojciec (Boman Irani). Widok obcej dziewczyny w ramionach ojca wstrząsnął nim. Zasłaniał uszy, by nie słyszeć krzyków matki (Shabana Azmi), oczy, by nie widzieć jej łez. W końcu uciekł od tego, co boli. Aż do Afryki. Ucząc się tam fotografiki zapomniał o tym, od kogo przejął tę pasję. Latami nie pamiętał o ojcu. Aż do dnia, gdy w telefonie usłyszał głos matki: "Ojciec ma AIDS". Teraz widzi go w szpitalu przez uchylone drzwi. Tak obcego, że nie ma odwagi wejść do sali. Żal odrzuca go od umierającego ojca. Ubłagany przez matkę zaczyna go odwiedzać w szpitalu. Wozi na wózku. Nie maja sobie nic do powiedzenia. Wymieniają informacje o rozgrywkach w krykiecie. I ciszę. Pewnego dnia ojciec prosi syna, aby ten przyniósł jego aparat fotograficzny. Abhijit wybucha. Wyrzuca z siebie od dziecka zbierany żal o wieczne zdrady matki, o jej przepłakane życie, o chorobę, która te zdrady wniosły w ich dom. Ojciec płacze. Następnego dnia Abhijit przynosi aparat fotograficzny. Zaczyna się ostatnia przygoda ich życia...

</doc>
<doc id="1650936" url="https://pl.wikipedia.org/wiki?curid=1650936" title="Niewierszyn (gmina)">
Niewierszyn (gmina)

Niewierszyn (od 1973 "Aleksandrów") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Niewierszyn, lecz siedzibą władz gminy był Aleksandrów. 
W okresie międzywojennym gmina Niewierszyn należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 15 gromad: Aleksandrów, Borowiec, Ciechomin, Dąbrowa Góra, Dąbrowa Góra kol., Janikowice, Kalinków, Kamocka Wola, Kawęczyn, Kotuszów, Marianów, Niewierszyn, Ostrów, Różenek i Sieczka.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Niewierszyn nie przywrócono, utworzono natomiast jej terytorialny odpowiednik, gminę Aleksandrów w tymże powiecie i województwie (obecnie w powiecie piotrkowskim w woj. łódzkim).

</doc>
<doc id="1650940" url="https://pl.wikipedia.org/wiki?curid=1650940" title="Topolice (gmina)">
Topolice (gmina)

Topolice (do 1870 "Trojanowice", od 1973 "Żarnów") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Topolice, lecz siedzibą władz gminy był Żarnów. 
Gmina Topolice powstała za Królestwa Polskiego w powiecie opoczyńskim w guberni radomskiej w związku z przemianowaniem dotychczasowej gminy Trojanowice na "Topolice" (po przyłączeniu do niej zniesionego miasta Żarnów).
W okresie międzywojennym gmina Topolice należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
1 lipca 1952 roku gmina składała się z 23 gromad: Adamów, Bronów, Budków, Daleszewice, Dąbrówka, Dłużniewice, Dorobna Wieś, Dorobna Wola, Grzymałów, Miedźna Murowana, Pilichowice, Radwan, Sokołów, Solec, Stanisławów, Stawowice, Stawowiczki, Straszowa Wola, Sylwerynów, Topolice, Tresta, Trojanowice i Żarnów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Topolice nie przywrócono, utworzono natomiast jej terytorialny odpowiednik, gminę Żarnów w tymże powiecie i województwie.

</doc>
<doc id="1650943" url="https://pl.wikipedia.org/wiki?curid=1650943" title="Wielka Wola (gmina)">
Wielka Wola (gmina)

Wielka Wola (od 1973 "Paradyż") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Wielka Wola, lecz siedzibą władz gminy był Paradyż. 
W okresie międzywojennym gmina Wielka Wola należała do powiatu opoczyńskiego w woj. kieleckim. 1 kwietnia 1939 roku gminę wraz z całym powiatem opoczyńskim przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 12 gromad: Alfonsów, Bogusławy, Feliksów, Irenów, Joaniów, Kazimierzów, Paradyż, Podgaj, Przyłęk, Wójcin, Wójcin kol. i Wójcin B.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Wielka Wola nie przywrócono, utworzono natomiast jej terytorialny odpowiednik, gminę Paradyż w tymże powiecie i województwie.

</doc>
<doc id="1650944" url="https://pl.wikipedia.org/wiki?curid=1650944" title="Diadectidae">
Diadectidae

Diadectidae – rodzina dużych, przypominających gady czworonogów zamieszkujących Euroamerykę w karbonie i wczesnym permie oraz obszar dzisiejszych Chin w późnym permie. Były to pierwsze roślinożerne czworonogi, jak również pierwsze w pełni lądowe zwierzęta zdolne osiągać znaczne rozmiary. Reprezentują one ważne stadium w ewolucji kręgowców, a także ekosystemów lądowych.
Najbardziej znany przedstawiciel grupy, "Diadectes", był silnie zbudowanym zwierzęciem dorastającym do 3 m długości. Oprócz niego wyróżnia się jeszcze kilka rodzajów opisanych na podstawie fragmentarycznych szczątków.

</doc>
<doc id="1650945" url="https://pl.wikipedia.org/wiki?curid=1650945" title="Kariera frajera">
Kariera frajera

Kariera frajera (ang. "The Waterboy") – amerykański film komediowy z 1998 roku w reżyserii Franka Coraci. Opowiada historię nieudacznika który dostaje szansę zrobienie kariery sportowej.
Opis.
Bobby Boucher (Adam Sandler) jest 30-letnim maminsynkiem. Nie ukończył szkoły, jedyne co potrafi to pracować jako nosiwoda. Trener Klein (Henry Winkler) dostrzega potencjał jako futbolisty Bobby'ego i wciela go do drużyny. tak zaczyna się jego kariera sportowa o której nic nie wspomina matce (Kathy Bates). Czy jeśli się dowie drużyna będzie miała szanse na mistrzostwo?
Produkcja.
Zdjęcia do filmu kręcono w Orlando, De Land, Lakeland i St. Cloud (Floryda) oraz w Luizjanie.
Odbiór.
Film "Kariera frajera" spotkał się z mieszaną reakcją krytyków. W serwisie Rotten Tomatoes, 35% z siedemdziesięciu pięciu recenzji filmu są mieszane (średnia ocen wyniosła 4,6 na 10). Na portalu Metacritic średnia ocen z 21 recenzji wyniosła 41 punktów na 100.

</doc>
<doc id="1650946" url="https://pl.wikipedia.org/wiki?curid=1650946" title="Herb Mołodeczna">
Herb Mołodeczna

Herb Mołodeczna – jeden z (na równi z flagą) oficjalnych symboli Mołodeczna. Miasto nie posiadało własnego herbu do roku 1988. W przeddzień święta 600-lecia Mołodeczna został ogłoszony konkurs na utworzenie herbu miasta. Pierwsze miejsce zajął w nim członek Związku Malarzy BSRR J.P. Herasimenka.
„Na herbie przedstawiona jest złota paproć o trzech liściach, wyrastających z zielonego podłoża, na którym zaznaczony jest rok pierwszej wzmianki o mieście – 1388. Podstawowy element herbu – trójlistna paproć – symbolizuje stałe dążenie ludzi do szczęścia, opiewane przez białoruskiego poetę ludowego, klasyka światowej literatury, Jankę Kupałę, urodzonego na ziemi mołodeczańskiej. Miejsce łączenia liści paproci oznacza skrzyżowanie głównych dróg, które przecinają miasto oraz które umożliwiły jego rozwój do dużego ośrodka transportu i przemysłu. Zielone podłoże symbolizuje zamek, dookoła którego formowała się osada, która dała początek miastu. Błękitne tło herbu odzwierciedla błękit białoruskich jezior i rzek, kwitnienie lnu, wielkość i piękno białoruskiej przyrody. Do obramowania herbu użyto motywu białego białoruskiego ręcznika z ornamentem w kolorze złotym, symbolizuje to gościnność i hojność. W górnej części obramowania umieszczono napis w języku białoruskim – Маладзечна”.
Radziecki herb Mołodeczna został zatwierdzony 17 marca 1988 roku decyzją nr 38 komitetu wykonawczego mołodeczańskiej rady miejskiej.
„Na błękitnym tle Bogurodzica w złotej koronie i błękitno-złotej szacie, złotym płaszczu z czerwonym podbiciem. Bogurodzica stoi na srebrnym obłoku i trzyma błękitne pokrycie z trzema kawalerskimi krzyżami”. Nowy herb został zatwierdzony decyzją nr 23 mołodeczańskiej rady miejskiej z 21 grudnia 1999 roku i wpisany do Herbarza Republiki Białorusi 10 lutego 2000 roku pod nr 39. Herb Mołodeczna jest kontynuacją tradycji heraldycznej miast Białorusi. W ciągu ostatnich lat współcześni białoruscy twórcy herbów szukają natchnienia w ikonach z wizerunkami świętych. Takim źródłem natchnienia dla autora herbu Mołodeczna, A.A. Szpunta, została ikona Pokrowa, stworzona w 1751 roku przez monogramistę M.W. Ikona znajdowała się w Pokrowskiej cerkwi. W 1970 roku została wywieziona przez ekspedycję Narodowego Muzeum Sztuk BRRS, gdzie obecnie się znajduje.

</doc>
<doc id="1650951" url="https://pl.wikipedia.org/wiki?curid=1650951" title="Rezerwat przyrody Buczyna (województwo zachodniopomorskie)">
Rezerwat przyrody Buczyna (województwo zachodniopomorskie)

Rezerwat przyrody „Buczyna” – leśny rezerwat przyrody w województwie zachodniopomorskim, w powiecie koszalińskim, w gminie Bobolice, 2,5 km na północ-północny wschód od Porostu i drogi krajowej nr 25 Bobolice-Biały Bór oraz 5,5 km na wschód od Bobolic.
Został utworzony na mocy zarządzenia Ministra Leśnictwa i Przemysłu Drzewnego z dnia 4 lipca 1984. Zajmuje powierzchnię 9,81 ha (akt powołujący podawał 9,78 ha). 
Celem ochrony jest „zachowanie fragmentu lasu bukowego wykazującego cechy lasu pierwotnego (kwaśnej buczyny niżowej) z rzadko występującymi porostami z rodzaju "Cladonia" i "Parmelia"”. Łącznie na terenie rezerwatu odnotowano 70 gatunków roślin naczyniowych, 45 gatunków porostów i 23 gatunki mchów.
Rezerwat znajduje się na terenie Nadleśnictwa Bobolice (obręb leśny Bobolice, leśnictwo Łanki). Nadzór sprawuje Regionalny Konserwator Przyrody w Szczecinie. Rezerwat posiada plan ochrony ustanowiony w 2005 roku. Na jego mocy ochronie czynnej podlega 9,46 ha (las bukowy), a ochronie krajobrazowej 0,32 ha (droga leśna).
Rezerwat leży w granicach obszaru siedliskowego sieci Natura 2000: „Bobolickie Jeziora Lobeliowe” PLH320001.
Drogą, wzdłuż zachodniej granicy rezerwatu prowadzi znakowany turystyczny Szlak Rowerowy Naszyjnik Północy z Porostu do Drzewian.

</doc>
<doc id="1650952" url="https://pl.wikipedia.org/wiki?curid=1650952" title="Shūzō Kure">
Shūzō Kure

 – japoński lekarz psychiatra, pionier psychiatrii w Japonii. Profesor Uniwersytetu Tokijskiego. Między 1897 a 1901 studiował w Austrii i Niemczech. Napisał biografię Philippa Franza von Siebolda. Razem z Kinnosuke Miurą założył Japońskie Towarzystwo Neurologiczne. Zmarł w 1932 roku, pochowany jest na Cmentarzu Tama w Tokio.
W 1892 roku opisał jako pierwszy napadową choreoatetozę prowokowaną przez ruch. Badał przypadki tzw. opętania przez lisa (jap. Kitsunetsuki, 狐憑き).

</doc>
<doc id="1650955" url="https://pl.wikipedia.org/wiki?curid=1650955" title="Parafia Matki Bożej Miłosierdzia Ostrobramskiej w Rucianem-Nidzie">
Parafia Matki Bożej Miłosierdzia Ostrobramskiej w Rucianem-Nidzie

Parafia Matki Bożej Miłosierdzia Ostrobramskiej w Rucianem-Nidzie – parafia została utworzona w 1962 roku. 
Historia.
Parafia powstała w 1962 roku i należy do dekanatu Pisz diecezji ełckiej. Kościół parafialny został zbudowany w 1910 jako ewangelicki. Mieści się przy ulicy Dworcowej 32 w Rucianem-Nidzie.

</doc>
<doc id="1650962" url="https://pl.wikipedia.org/wiki?curid=1650962" title="Zielone kadry">
Zielone kadry



</doc>
<doc id="1650965" url="https://pl.wikipedia.org/wiki?curid=1650965" title="Salvatore Todisco">
Salvatore Todisco

Salvatore Todisco (ur. 30 sierpnia 1961 w Neapolu, zm. 25 listopada 1990 tamże) – włoski bokser.
W 1984 został srebrnym medalistą igrzysk olimpijskich w Los Angeles w wadze papierowej.
W 1983 został wicemistrzem Europy w tej samej wadze.
Dwukrotny brązowy medalista igrzysk śródziemnomorskich w wadze papierowej: z 1983 i 1987.
Zginął w wypadku samochodowym.

</doc>
<doc id="1650967" url="https://pl.wikipedia.org/wiki?curid=1650967" title="Kure Shuzo">
Kure Shuzo



</doc>
<doc id="1650969" url="https://pl.wikipedia.org/wiki?curid=1650969" title="Michał Bobrowski (satyryk)">
Michał Bobrowski (satyryk)

Michał Jastrzębiec-Bobrowski (ur. 19 lipca 1927 w Warszawie, zm. 23 grudnia 2012 w Krakowie) – polski satyryk, scenarzysta, reżyser, autor tekstów piosenek, pomysłodawca "Spotkania z Balladą". Absolwent Wyższej Szkoły Ekonomicznej.
W czasie II wojny światowej porucznik AK zgrupowania „Żelbet”. W latach 1956-1972 stworzył około tysiąca audycji rozrywkowych, które zostały wyemitowane. W 1968 roku na zlecenie szefowej Programu III Polskiego Radia, Ewy Ziegler, zorganizował cykl programów estradowych "Wieczór w Nowym Żaczku", którego poszczególne odcinki nazywały się "Spotkaniami z Balladą". W programach tych brali udział m.in. Krzysztof Materna, Marek Pacuła, Jerzy Stuhr. W roku 1972 Bobrowski został kierownikiem Redakcji Muzyki i Rozrywki w Krakowskim Ośrodku Telewizyjnym i postanowił przenieść "Spotkania..." z estrady na ekrany telewizyjne. Program ten nie schodził z anteny TVP2 przez 30 lat.
Został pochowany w Krakowie na Cmentarzu Rakowickim w Alei Zasłużonych (kwatera LXIX pas B-2-25). 

</doc>
<doc id="1650971" url="https://pl.wikipedia.org/wiki?curid=1650971" title="Muzyka karnatacka">
Muzyka karnatacka

Muzyka karnatacka (tamil: கருநாடக இசை "Karnataka isai"; hindi: कर्नाटक संगीत "Karnatak sangit"; ang.: "Carnatic classical music") – południowo-indyjski styl w klasycznej muzyce indyjskiej, dominujący na obszarze obejmującym w przybliżeniu stany: Tamilnadu, Kerala, Karnataka i Andhra Pradesh.
Jeden z najstarszych systemów muzycznych na świecie. Wywodzi się w prostej linii z Samawedy, zasadnicze idee zostały spisane pomiędzy IV a II w. p.n.e. Obejmuje szereg gatunków i rodzajów muzycznych. W przeciwieństwie do muzyki hindustańskiej z północy subkontynentu, wpływy perskie są w tradycji karnatackiej znikome. Teksty istnieją zarówno w sanskrycie, jak i w lokalnych językach drawidyjskich.
Podstawowe instrumenty obejmują skrzypce, mridangam, i vinę.
Podstawowe pojęcia w tym stylu to raga (kompozycja melodyczna), podstawowych rag sklasyfikowano 72, oraz siedem cyklów rytmicznych, zwanych tala.

</doc>
<doc id="1650974" url="https://pl.wikipedia.org/wiki?curid=1650974" title="Corpse paint">
Corpse paint

Corpse paint (lub corpsepaint) – rodzaj czarno-białego makijażu, szczególnie rozpowszechniony wśród grup muzycznych z gatunku black metal. Makijaż ma potęgować przesłanie jak i wrażenie tajemniczości danego wykonawcy. Stosowany głównie na twarzy, ponadto na ramionach i torsie. Rzadko wykorzystywane są kolory inne niż czarny i biały.
Początki corpse paintu sięgają późnych lat sześćdziesiątych XX wieku kiedy ten rodzaj makijażu stosował brytyjski wokalista Arthur Brown. Spopularyzowany został w latach siedemdziesiątych kiedy to popularność zdobyły zespół Kiss i wokalista Alice Cooper stosujący ten rodzaj makijażu. W latach 80. zjawisko rozpowszechniło się za sprawą takich grup jak Hellhammer czy Mercyful Fate oraz w latach 90. wraz z rozwojem norweskiej sceny muzycznej (grupy Mayhem, Gorgoroth, Satyricon, Limbonic Art, Darkthrone).

</doc>
<doc id="1650976" url="https://pl.wikipedia.org/wiki?curid=1650976" title="Merveilles">
Merveilles

Merveilles - czwarty album nagrany przez Malice Mizer. Jest to jedyny album zespołu wydany przez Columbia Music Entertainment. Wydany 18 marca 1998. Teksty wszystkich piosenek napisał Gackt. Autorem muzyki do piosenek 1, 3, 6 i 7 jest Mana. Yu~ki jest autorem piosenki 2. Közi jest autorem muzyki do piosenek 4,8 i 11. Autorem muzyki do piosenek 9 i 10 jest Gackt. Közi i Gackt napisali muzykę do piosenki 5. Album jest najwyżej notowaną płytą zespołu. W pierwszym tygodniu po wydaniu znalazł się na drugim miejscu listy Oricon charts a na innej liście utrzymywał się przez 16 tygodni.

</doc>
<doc id="1650982" url="https://pl.wikipedia.org/wiki?curid=1650982" title="Dynamo Lwów">
Dynamo Lwów

Dynamo Lwów (ukr. Футбольний клуб «Динамо» Львів, "Futbolnyj Kłub "Dynamo" Lwiw") - ukraiński klub piłkarski z siedzibą we Lwowie.
W latach 1999-2002 występował w ukraińskiej Drugiej Lidze.
Historia.
Chronologia nazw:
Piłkarska drużyna Dynamo Lwów została założona w 1940. Podczas II wojny światowej nie funkcjonowała, dopiero w 1944 została ponownie odrodzona.
Występował w Mistrzostwach obwodu lwowskiego.
Od początku rozrywek w niezależnej Ukrainie klub występował najpierw w Mistrzostwach obwodu lwowskiego, a następnie w Mistrzostwach Ukrainy spośród zespołów amatorskich. W 1999 jako mistrz Ukrainy spośród zespołów amatorskich awansował do Drugiej Ligi. W pierwszym że sezonie zajął wysokie szóste miejsce w grupie. W następnych dwóch sezonach zajmował czwarte miejsce. Jednak przed rozpoczęciem sezonu 2002/2003 zrezygnował z dalszych występów na poziomie profesjonalnym i został pozbawiony statusu klubu profesjonalnego.
W 2000 został pierwszym zwycięzcą Memoriału im. Ernesta Justa.

</doc>
<doc id="1650984" url="https://pl.wikipedia.org/wiki?curid=1650984" title="Chalid ibn Walid">
Chalid ibn Walid



</doc>
<doc id="1650988" url="https://pl.wikipedia.org/wiki?curid=1650988" title="Paul Gonzales">
Paul Gonzales

Paul Gonzales (ur. 18 kwietnia 1964 w Los Angeles) – amerykański bokser, złoty medalista letnich igrzysk olimpijskich z Los Angeles w kategorii papierowej oraz wicemistrz igrzysk panamerykańskich z Caracas. W latach 1985-1991 walczył zawodowo w wadze muszej.
Kariera zawodowa.
Pierwszą walkę zawodową stoczył 11 sierpnia 1985 roku z Jose Torresem. Po wygraniu 8 walk doznał pierwszej porażki, w pojedynku z Rayem Medelem (17 czerwca 1988). W ciągu następnych kilkunastu miesięcy wygrał jednak 6 walk z rzędu. Dzięki temu otrzymał szansę walki o mistrzostwo świata IBF przeciwko Orlando Canizalesowi. Odbyła się ona 10 czerwca 1990 roku. Gonzales przegrał przez TKO, na skutek rozcięcia. Po tym niepowodzeniu stoczył jeszcze cztery walki, z których dwie przegrał, i w 1991 roku zakończył karierę.

</doc>
<doc id="1650989" url="https://pl.wikipedia.org/wiki?curid=1650989" title="Drohiczówka">
Drohiczówka

Drohiczówka (ukr. Дорогичівка, "Dorohycziwka") – wieś w rejonie czortkowskim obwodu tarnopolskiego, założona w 1544 r. W II Rzeczypospolitej miejscowość była siedzibą gminy wiejskiej Drohiczówka w powiecie zaleszczyckim województwa tarnopolskiego. Wieś liczy 880 mieszkańców.

</doc>
<doc id="1650990" url="https://pl.wikipedia.org/wiki?curid=1650990" title="Drohiczówka (gmina)">
Drohiczówka (gmina)

Drohiczówka – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy była Drohiczówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chmielowa, Drohiczówka, Latacz, Sadki, Świerzkowce i Szutromińce.
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja, gdzie jednocześnie została zniesiona przez włączenie do gminy Koszyłowce w powiecie czortkowskim ("Kreishauptmannschaft Czortków").
Po II wojnie światowej obszar dawnej gminy znalazł się w ZSRR.

</doc>
<doc id="1650991" url="https://pl.wikipedia.org/wiki?curid=1650991" title="Raï">
Raï

Raï – rodzaj muzyki powstałej w Oranie w Algierii, wywodzącej się z tradycyjnej muzyki ludowej. Historia muzyki raï sięga lat 30. XX wieku. Piosenki raï najczęściej dotyczą problematyki społecznej, sama nazwa gatunku pochodzi od arabskiego słowa "ra'yy" oznaczającego zdanie, opinię . Obecnie w muzyce raï widoczne są wpływy wielu gatunków muzycznych takich jak: rock, soul, funk czy reggae. Muzyka ta jest najbardziej popularna w Algierii, Maroku i Tunezji. Do najbardziej znanych wykonawców tego gatunku muzyki należą: Cheikha Remitti, Cheb Kader, Khaled (wcześniej znany jako Cheb Khaled; słowo "cheb" oznacza śpiewaka muzyki raï), Rachid Taha, Cheb Mami, Faudel.

</doc>
<doc id="1650992" url="https://pl.wikipedia.org/wiki?curid=1650992" title="Sytuacja prawna i społeczna osób LGBT w Monako">
Sytuacja prawna i społeczna osób LGBT w Monako



</doc>
<doc id="1650993" url="https://pl.wikipedia.org/wiki?curid=1650993" title="Dynamo Dniepropetrowsk">
Dynamo Dniepropetrowsk

Dynamo Dniepropetrowsk (ukr. Футбольний клуб «Динамо» Дніпропетровськ, "Futbolnyj Kłub "Dynamo" Dnipropetrowśk") – ukraiński klub piłkarski z siedzibą w Dniepropetrowsku.
W latach 1936-1937 oraz 1938-1940 występował w Mistrzostwach ZSRR.
Historia.
Chronologia nazw:
Piłkarska drużyna Dynamo Dniepropetrowsk została założona w 1929.
W latach 30. była najmocniejszą drużyną w Dniepropetrowsku. Ponad 10 piłkarzy Dynama zostali mistrzami Ukraińskiej SRR w składzie reprezentacji Dniepropetrowska.
Wiosną 1936 zespół startował w Mistrzostwach ZSRR w Klasie B. Po spadku jesienią 1936 oraz w 1937 występował w Klasie W. W 1938 rozgrywki odbyli się tylko w Klasie A, która liczyła 26 zespołów. Również w latach w 1936-1939 uczestniczył w rozgrywkach Pucharu ZSRR.
Na początku 1940 roku Decyzją Rady Centralnej Towarzystwa "Dynamo" zespoły Dynama zostały zdjęte z rozgrywek Mistrzostw ZSRR.
W 1946 został odrodzony i występował w Trzeciej grupie (końcowe 7 miejsce).
W 1947 połączył się z innym klubem Stal Dniepropetrowsk.

</doc>
<doc id="1650994" url="https://pl.wikipedia.org/wiki?curid=1650994" title="Shinwa">
Shinwa

 - piąty album (w tym pierwszy EP) nagrany przez Malice Mizer. Wydany 1 lutego 2000. Jest to forma hołdu dla zmarłego w 1999 perkusisty zespołu, Kamiego. Pozycje 2 i 3 są jego kompozycjami. Na okładce płyty umieszczony jest motyl morpho menelaus. Kami był znany jako miłośnik tych zwierząt. Wewnętrzna strona okładki zawiera zdjęcie z singla Le Ciel ~Kuuhaku no Kanata E~, wiersz w języku francuskim oraz zdjęcia muzyków zespołu: Manę, Köziego i Yu~kiego w strojach żałobnych.
Jest tylko jedno wydanie albumu "Shinwa". Jest to box zawierający płytę CD, kasetę VHS oraz książeczkę.

</doc>
<doc id="1650997" url="https://pl.wikipedia.org/wiki?curid=1650997" title="Minipivovar Novosad">
Minipivovar Novosad

Minibrowar Novosad - browar w czeskim mieście Harrachov.
Położony jest na terenie huty szkła (z 1712, jednej z najstarszych w Czechach). Istnieje tu unikalna możliwość zażycia dwudziestominutowej piwnej kąpieli w położonych tuż obok huty łaźniach.

</doc>
<doc id="1650998" url="https://pl.wikipedia.org/wiki?curid=1650998" title="Inga Schneider">
Inga Schneider

Inga Schneider z d. Kesper (ur. 22 września 1968 w Willingen) – niemiecka biathlonistka reprezentująca również RFN, trzykrotna medalistka mistrzostw świata.
Kariera.
W Pucharze Świata zadebiutowała 25 lutego 1987 roku w Lahti, gdzie zajęła 14. miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów tego cyklu stanęła 28 stycznia 1988 roku w Ruhpolding, kończąc rywalizację w biegu indywidualnym na trzeciej pozycji. Wyprzedziły ją tam tylko Iwa Szkodrewa z Bułgarii i rodaczka - Petra Schaaf. W kolejnych startach jeszcze jeden raz znalazła się w najlepszej trójce: 1 lutego 1990 roku w Walchsee, gdzie ponownie była trzecia w tej konkurencji. Najlepsze wyniki osiągnęła w sezonie 1990/1991, kiedy zajęła dziesiąte miejsce w klasyfikacji generalnej.
Podczas mistrzostw świata w Feistritz w 1989 roku wspólnie z Doriną Pieper, Danielą Hörburger i Petrą Schaaf zdobyła brązowy medal w biegu drużynowym. Na rozgrywanych rok później mistrzostwach świata w Mińsku/Oslo razem z Irene Schroll, Danielą Hörburger i Petrą Schaaf była druga w tej konkurencji. Ponadto na mistrzostwach świata w Nowosybirsku w 1992 roku Niemki w składzie: Petra Bauer, Uschi Disl, Inga Kesper i Petra Schaaf zwyciężyły w biegu drużynowym. Była też między innymi siódma w sprincie na MŚ 1989. Brała również udział w igrzyskach olimpijskich w Albertville w 1992 roku, gdzie zajęła piętnaste miejsce w biegu indywidualnym i dziesiąte w sprincie.

</doc>
<doc id="1650999" url="https://pl.wikipedia.org/wiki?curid=1650999" title="Stal Dniepropietrowsk">
Stal Dniepropietrowsk



</doc>
<doc id="1651000" url="https://pl.wikipedia.org/wiki?curid=1651000" title="Metałurh Dniepropietrowsk">
Metałurh Dniepropietrowsk



</doc>
<doc id="1651005" url="https://pl.wikipedia.org/wiki?curid=1651005" title="Kasperowce">
Kasperowce

Kasperowce (ukr. Касперівці, "Kasperowci") – wieś w rejonie czortkowskim obwodu tarnopolskiego, założona w 1469 r. W II Rzeczypospolitej miejscowość była siedzibą gminy wiejskiej Kasperowce w powiecie zaleszczyckim województwa tarnopolskiego. Wieś liczy 1100 mieszkańców.
Historia.
Właścicielami dóbr Kasperowsce przez pewien czas byli Borkowscy Duninowie herbu Łabędź, m.in. hrabia Jerzy Sewer Dunin Borkowski.

</doc>
<doc id="1651007" url="https://pl.wikipedia.org/wiki?curid=1651007" title="Kasperowce (gmina)">
Kasperowce (gmina)

Kasperowce – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy były Kasperowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Gródek, Holihrady, Kasperowce, Lesieczniki, Nowosiółka Kostiukowa, Szczytowce i Winiatyńce.
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja. Gmina przynależała odtąd do powiatu czortkowskiego ("Kreishauptmannschaft Czortków"). Przyłączono do niej wówczas prawie cały (oprócz Kołodróbki) obszar zlikwidowanej gminy Sińków (Duninów, Kościelniki, Kułakowce, Sińków i Zazulińce), po czym gmina liczyła 14.675 mieszkańców
Po II wojnie światowej obszar gminy znalazł się w ZSRR.

</doc>
<doc id="1651009" url="https://pl.wikipedia.org/wiki?curid=1651009" title="Natalja Ryżenkowa">
Natalja Ryżenkowa

Natalja Anatoljewna Ryżenkowa (ros. Наталья Анато́льевна Рыженкова, biał. Наталля Анатольеўна Рыжанкова, Natalla Anatoljeuna Ryżankowa; ur. 7 lipca 1972 w Magadanie) – białoruska biathlonistka, dwukrotna medalistka mistrzostw świata.
Kariera.
W zawodach Pucharu Świata zadebiutowała 17 grudnia 1992 roku w Pokljuce, zajmując 31. miejsce w biegu indywidualnym. Pierwsze punkty (do sezonu 2000/2001 punktowało 25. najlepszych zawodników) zdobyła 6 marca 1993 roku w Lillehammer, gdzie w sprincie zajęła 20. miejsce. Nigdy nie stanęła na podium indywidualnych zawodów tego cyklu, najwyższą lokatę wywalczyła 16 stycznia 1997 roku w Anterselvie, kończąc rywalizację w biegu indywidualnym na siódmej pozycji. Najlepsze wyniki osiągnęła w sezonie 1995/1996, kiedy zajęła 43. miejsce w klasyfikacji generalnej.
Podczas mistrzostw świata w Borowcu w 1993 roku wspólnie z Natalją Piermiakową, Natalją Syczową i Swietłaną Paramyginą zdobyła srebrny medal w biegu drużynowym. Na rozgrywanych rok później mistrzostwach świata w Canmore razem z Piermiakową, Paramyginą i Iryną Kakujewą zwyciężyła w tej samej konkurencji. Był to pierwszy w historii złoty medal w tej konkurencji dla Białorusi. Była też między innymi ósma w biegu indywidualnym na mistrzostwach świata w Ruhpolding w 1996 roku.
W 1994 roku wystartowała na igrzyskach olimpijskich w Lillehammer, gdzie zajęła 49. miejsce w biegu indywidualnym i 6. w sztafecie. Brała również udział w igrzyskach w Nagano w 1998 roku, zajmując 19. miejsce w biegu indywidualnym, 52. w sprincie i 12. w sztafecie.
Jej mężem jest Oleg Ryżenkow, również biathlonista.
Osiągnięcia.
Puchar Świata.
Miejsca na podium w zawodach.
Ryżenkowa nigdy nie stanęła na podium indywidualnych zawodów PŚ.

</doc>
<doc id="1651010" url="https://pl.wikipedia.org/wiki?curid=1651010" title="Koszyłowce">
Koszyłowce

Koszyłowce (ukr. Кошилівці) – wieś w rejonie czortkowskim obwodu tarnopolskiego. Wieś liczy 618 mieszkańców.
Historia.
Założona w 1428.
W 1901 działała gorzelnia hrabiego Mieczysława Pinińskiego. W II Rzeczypospolitej miejscowość była siedzibą gminy wiejskiej Koszyłowce w powiecie zaleszczyckim województwa tarnopolskiego.

</doc>
<doc id="1651011" url="https://pl.wikipedia.org/wiki?curid=1651011" title="Koszyłowce (gmina)">
Koszyłowce (gmina)

Koszyłowce – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy były Koszyłowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Burakówka, Capowce, Koszyłowce, Popowce, Słobódka Koszyłowiecka i Nyrków (część – Kolonja Podśniatynka).
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja. Gmina przynależała odtąd do powiatu czortkowskiego ("Kreishauptmannschaft Czortków"). Przyłączono do niej wówczas obszar zlikwidowanej gminy Drohiczówka (gromady Chmielowa, Drohiczówka, Latacz, Sadki, Szutromińce i Świerzkowce), po czym gmina Dżuryń liczyła 13517 mieszkańców.
Po II wojnie światowej obszar gminy znalazł się w ZSRR.

</doc>
<doc id="1651012" url="https://pl.wikipedia.org/wiki?curid=1651012" title="Dynamo Krzywy Róg">
Dynamo Krzywy Róg

Dynamo Krzywy Róg (ukr. Футбольний клуб «Динамо» Кривий Ріг, "Futbolnyj Kłub "Dynamo" Krywyj Rih") - ukraiński klub piłkarski z siedzibą w Krzywym Rogu.
Historia.
Chronologia nazw:
Piłkarska drużyna Dynamo została założona w mieście Krzywy Róg.
W 1936 występował w rozgrywkach Pucharu ZSRR.
Na początku 1940 roku Decyzją Rady Centralnej Towarzystwa "Dynamo" zespoły Dynama zostały zdjęte z rozgrywek Mistrzostw ZSRR.

</doc>
<doc id="1651013" url="https://pl.wikipedia.org/wiki?curid=1651013" title="Gmina zbiorowa Gellersen">
Gmina zbiorowa Gellersen

Gmina zbiorowa Gellersen (niem. "Samtgemeinde Gellersen") – gmina zbiorowa położona w niemieckim kraju związkowym Dolna Saksonia, w powiecie Lüneburg. Siedziba gminy zbiorowej znajduje się w miejscowości Reppenstedt.
Położenie geograficzne.
Gmina zbiorowa Gellersen jest położona w północno-wschodniej części Pustaci Lüneburskiej ok. 45 km na południe od Hamburga. 
Leży w zachodniej części powiatu Lüneburg. Graniczy od zachodu z powiatem Harburg. Na północy sąsiaduje z gminą zbiorową Bardowick a na południu z gminami zbiorowymi Ilmenau i Amelinghausen. Od wschodu bezpośrednio styka się z Lüneburgiem.
Teren gminy ograniczony jest rzekami Luhe na zachodzie i Ilmenau na wschodzie. 
Na południe i południowy zachód od gminy zaczyna się Pustać Lüneburska ze swoimi charakterystycznymi wrzosowiskami.
Podział administracyjny.
Do gminy zbiorowej Gellersen należą cztery gminy:

</doc>
<doc id="1651016" url="https://pl.wikipedia.org/wiki?curid=1651016" title="Muzyka hindustańska">
Muzyka hindustańska

Muzyka hindustańska (, "Hindustani śastrij sangit"; ) – jeden z dwóch stylów w indyjskiej muzyce klasycznej, dominujący na północy subkontynentu indyjskiego. Drugim jest tzw. muzyka karnatacka, popularna przede wszystkim na Południu. 
Styl ten wywodzi się z Samawedy, do czasów najazdów muzułmańskich rozwijał się wspólnie ze stylem karnatackim, zaś od XII wieku ewolucja tych dwóch tradycji jest rozbieżna ze względu na silne wpływy muzyki perskiej w stylu północnym. Wpływy te związane są przede wszystkim z przyjęciem nowych rodzajów instrumentów pochodzenia perskiego, zwłaszcza sitaru i sarodu, i działalnością kompozytorów sufickich, jak Amir Chusru oraz syntezującą atmosferą dworu mogolskiego.
Tradycyjnie wirtuozom pochodzenia muzułmańskiego nadaje się tytuł "Ustad", zaś hinduistom – "Pandit", lecz w ramach muzyki hindustańskiej występuje daleko posunięty synkretyzm. Nie należą do rzadkości wokaliści muzułmańscy wykonujący hinduskie utwory religijne bhadźany, lub na odwrót.
Elementy wspólne z muzyką karnatacką to siedem podstawowych nut "sa-ri-ga-ma-pa-dha-ni", plus pięć półnut, tworzą razem 12-nutową skalę. Wspólne są również takie pojęcia, jak raga i tala.
W XX w. muzyka indyjska w stylu hindustańskim zdobyła również szeroką publiczność na zachodzie, przede wszystkim dzięki takim sławom, jak Ravi Shankar czy Ali Akbar Khan.

</doc>
<doc id="1651017" url="https://pl.wikipedia.org/wiki?curid=1651017" title="Sińków">
Sińków

Sińków (ukr. "Синьків"; 1947–1991 Bogdanówka, ukr. "Богданівка") – wieś w rejonie czortkowskim obwodu tarnopolskiego, założona w 1427 r. 
W II Rzeczypospolitej miejscowość była siedzibą gminy wiejskiej Sińków w powiecie zaleszczyckim województwa tarnopolskiego. Stacjonowała w miejscowości placówka Straży Celnej „Sińków”, a potem strażnica KOP „Sinków”.
Wieś liczy 1221 mieszkańców.
We wsi urodził się Dmytro Firtasz.

</doc>
<doc id="1651018" url="https://pl.wikipedia.org/wiki?curid=1651018" title="Sińków (gmina)">
Sińków (gmina)

Sińków – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy był Sińków.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Duninów, Kołodróbka, Kościelniki, Kułakowce, Sińków i Zazulińce.
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja, gdzie jednocześnie została zniesiona przez włączenie do gminy Kasperowce w powiecie czortkowskim ("Kreishauptmannschaft Czortków"), oprócz terenów wokół Kołodróbki, które włączono do nowo utworzonej gminy Mielnica tamże (Kołodróbka stanowiła odtąd eksklawę gminy Mielnica, oddzieloną od niej obszarem gminy Krzywcze Górne i terytorium Rumunii).
Po II wojnie światowej obszar dawnej gminy Sińków znalazł się w ZSRR.
Nie mylić z gminą Sieńków.

</doc>
<doc id="1651019" url="https://pl.wikipedia.org/wiki?curid=1651019" title="Grdacz czarny">
Grdacz czarny

Grdacz czarny ("Chamaepetes unicolor") – gatunek dużego ptaka z rodziny czubaczy (Cracidae), zamieszkujący Amerykę Centralną. Monotypowy. Nie jest zagrożony wyginięciem.

</doc>
<doc id="1651022" url="https://pl.wikipedia.org/wiki?curid=1651022" title="Tłuste Wieś (gmina)">
Tłuste Wieś (gmina)

Tłuste Wieś – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy było Tłuste Wieś (obecnie w granicach Tłustego).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Anielówka, Hołowczyńce, Karolówka, Lisowce, Rożanówka, Słone, Szypowce i Tłuste Wieś.
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja, gdzie jednocześnie została zniesiona przez włączenie do nowo utworzonej gminy Tłuste w powiecie czortkowskim ("Kreishauptmannschaft Czortków").
Po II wojnie światowej obszar dawnej gminy znalazł się w ZSRR.

</doc>
<doc id="1651023" url="https://pl.wikipedia.org/wiki?curid=1651023" title="Arterioskleroza">
Arterioskleroza



</doc>
<doc id="1651025" url="https://pl.wikipedia.org/wiki?curid=1651025" title="Hans Christian Hansen">
Hans Christian Hansen

Hans Christian Hansen (ur. 18 listopada 1906 w Århus, zm. 19 lutego 1960 w Kopenhadze) – duński polityk.
Od 1933 do 1937 zajmował stanowisko przewodniczącego młodzieżowej organizacji socjaldemokratycznej. W 1936 został deputowanym do Folketingetu. W czasie II wojny światowej uczestniczył w ruchu oporu. Był ministrem: finansów (1945, 1947–1950) i spraw zagranicznych (1953–1958). W latach 1955–1960 pełnił funkcje przewodniczącego partii Socialdemokraterne i premiera Danii.

</doc>
<doc id="1651026" url="https://pl.wikipedia.org/wiki?curid=1651026" title="H. C. Hansen">
H. C. Hansen



</doc>
<doc id="1651027" url="https://pl.wikipedia.org/wiki?curid=1651027" title="Uhryńkowce">
Uhryńkowce

Uhryńkowce – wieś w rejonie czortkowskim obwodu tarnopolskiego.
Historia.
Została założona w 1442. W II Rzeczypospolitej miejscowość była siedzibą gminy wiejskiej Uhryńkowce w powiecie zaleszczyckim województwa tarnopolskiego. W 1937 ustanowiono Dom Ludowy im. Starosty Krzyżanowskiego w Ukryńkowcach. 
W nocy z 31 grudnia 1944 na 1 stycznia 1945 Uhryńkowce były miejscem zbrodni na Polakach dokonanej przez oddziały UPA i SKW.

</doc>
<doc id="1651028" url="https://pl.wikipedia.org/wiki?curid=1651028" title="Uhryńkowce (gmina)">
Uhryńkowce (gmina)

Uhryńkowce – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy były Uhryńkowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Berestek, Błyszczanka, Chartanowce, Dupliska, Hińkowce, Myszków, Teklówka, Uhryńkowce i Worwolińce.
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja, gdzie jednocześnie została zniesiona przez włączenie do czterech gmin: nowo utworzonej gminy Torskie (Berestek, Chartanowce, Dupliska, Hińkowce i Uhryńkowce), do nowo utworzonej gminy Tłuste (Worwolińce), do gminy Bilcze Złote (Myszków) i do gminy Zaleszczyki (Błyszczanka) w powiecie czortkowskim ("Kreishauptmannschaft Czortków").
Po II wojnie światowej obszar dawnej gminy znalazł się w ZSRR.

</doc>
<doc id="1651030" url="https://pl.wikipedia.org/wiki?curid=1651030" title="Łotwa na Letniej Uniwersjadzie 2007">
Łotwa na Letniej Uniwersjadzie 2007

Łotwę na letniej uniwersjadzie w Bangkoku reprezentowało zawodników. Łotysze zdobyli 3 medale (1 złoty, 1 srebrny, 1 brązowy)

</doc>
<doc id="1651031" url="https://pl.wikipedia.org/wiki?curid=1651031" title="Frunze (rejon sacki)">
Frunze (rejon sacki)

Frunze (ukr. "Фрунзе", ros. "Фрунзе") — wieś w rejonie sackim w Republice Autonomicznej Krymu na Ukrainie.

</doc>
<doc id="1651032" url="https://pl.wikipedia.org/wiki?curid=1651032" title="Uścieczko (gmina)">
Uścieczko (gmina)

Uścieczko – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy było Uścieczko.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Czerwonogród, Nagórzany, Torskie, Uścieczko i Nyrków (z wyjątkiem Kolonii Podśniatynka).
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja, gdzie jednocześnie została zniesiona przez włączenie do nowo utworzonej gminy Torskie w powiecie czortkowskim ("Kreishauptmannschaft Czortków").
Po II wojnie światowej obszar dawnej gminy znalazł się w ZSRR.

</doc>
<doc id="1651033" url="https://pl.wikipedia.org/wiki?curid=1651033" title="Zaleszczyki (gmina)">
Zaleszczyki (gmina)

Zaleszczyki – dawna gmina wiejska w powiecie zaleszczyckim województwa tarnopolskiego II Rzeczypospolitej. Siedzibą gminy było miasto Zaleszczyki, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bedrykowce, Dobrowolany, Dźwiniacz, Iwanie Złote, Pieczarna i Żeżawa.
W 1937 przyznano obywatelstwo honorowe gminy staroście zaleszczyckiemu Józefowi Krzyżanowskiemu.
Od września 1939 do lipca 1941 gmina znajdowała się pod okupacją ZSRR, a 1 sierpnia 1941 weszła w skład Generalnego Gubernatorstwa i nowo utworzonego dystryktu Galicja. Gmina przynależała odtąd do powiatu czortkowskiego ("Kreishauptmannschaft Czortków"). Przyłączono do niej wówczas gromadę Błyszczanka ze zlikwidowanej Uhryńkowce. W 1943 roku gmina składała się z siedmiu gromad (Bedrykowce, Błyszczanka, Dobrowolany, Dźwiniacz, Iwanie Złote, Pieczarna i Żeżawa) i liczyła 9.432 mieszkańców.
Po II wojnie światowej obszar gminy znalazł się w ZSRR.

</doc>
<doc id="1651034" url="https://pl.wikipedia.org/wiki?curid=1651034" title="Estonia na Letniej Uniwersjadzie 2007">
Estonia na Letniej Uniwersjadzie 2007

Estonię na Letniej Uniwersjadzie w Bangkoku reprezentowało zawodników. Estończycy zdobyli 2 medale (1 srebrny, 1 brązowy)

</doc>
<doc id="1651038" url="https://pl.wikipedia.org/wiki?curid=1651038" title="Mistrzostwa Polski w Skokach Narciarskich 2009">
Mistrzostwa Polski w Skokach Narciarskich 2009

84. Mistrzostwa Polski w Skokach Narciarskich – zawody o mistrzostwo Polski w skokach narciarskich, które odbyły się w dniach 14 lutego-26 grudnia 2009 roku na skoczni Skalite w Szczyrku i Malinka w Wiśle.
W konkursie indywidualnym na skoczni normalnej zwyciężył Adam Małysz, srebrny medal zdobył Kamil Stoch, a brązowy – Stefan Hula. Na dużym obiekcie najlepszy okazał się Stoch przed Łukaszem Rutkowskim i Piotrem Żyłą.
Konkurs drużynowy na normalnej skoczni wygrał zespół KS Wisła Ustronianka w składzie: Adam Cieślar, Rafał Śliż, Piotr Żyła i Adam Małysz.
Pierwotnie konkurs na skoczni Malinka w Wiśle miał zostać rozegrany 13 lutego. Złe warunki atmosferyczne - zbyt silnie wiejący wiatr, oraz śnieżyca - sprawiły przeniesienie zawodów na następny dzień. Tym samym konkursy na skoczni Skalite w Szczyrku zostały przeniesione z 14-15 lutego na 26-27 marca. Złe warunki atmosferyczne pozwoliły jednak na rozegranie tylko konkursu drużynowego. Zmagania indywidualne zostały ostatecznie przeniesione na 26 grudnia.
Wyniki Mistrzostw Polski.
Konkurs indywidualny na dużej skoczni (Wisła, 14.02.2009).
W konkursie wzięło udział 68 zawodników.
Konkurs drużynowy na normalnej skoczni (Szczyrk, 26.03.2009).
W konkursie wzięło udział 16 zespołów.
Konkurs indywidualny na normalnej skoczni (Szczyrk, 26.12.2009).
W konkursie wzięło udział 58 zawodników.

</doc>
<doc id="1651044" url="https://pl.wikipedia.org/wiki?curid=1651044" title="Royal Stockholm Philharmonic Orchestra">
Royal Stockholm Philharmonic Orchestra



</doc>
<doc id="1651046" url="https://pl.wikipedia.org/wiki?curid=1651046" title="Generałowie polscy w niewoli">
Generałowie polscy w niewoli



</doc>
<doc id="1651048" url="https://pl.wikipedia.org/wiki?curid=1651048" title="Dama z jednorożcem (obraz Rafaela)">
Dama z jednorożcem (obraz Rafaela)

Dama z jednorożcem (wł. "Ritratto di dama con liocorno") – renesansowy portret olejny na desce, przedstawiający młodą kobietę trzymającą jednorożca, przechowywany w Galerii Borghese w Rzymie.
W sporządzonym w 1760 spisie inwentarza Galerii autorstwo obrazu przypisywane było Pietrowi Peruginowi, a sam obraz przedstawiać miał Katarzynę z Aleksandrii. Po przeprowadzonej w 1935 renowacji pod prawą ręką damy widoczny stał się jednorożec, a najbardziej prawdopodobnym twórcą obrazu okazał się Rafael (1483–1520), który namalować miał go w roku 1505 lub 1506.
Nie zostało jednoznacznie ustalone, kim jest portretowana kobieta. Wskazywana była m.in. Maddalena Strozzi, która w 1503 wyszła za mąż za Angela Doniego, w 1505 była zaś malowana przez Rafaela. Wiadomo jednak, że artysta widział i malował w tym okresie wiele innych kobiet z rodzin szlacheckich: Sandrę di Matteo, Ginevrę Canigiani, Constanzę di Priore Pandolfini, o których wyglądzie nie ma żadnych informacji. Wymieniono tu jedynie kobiety, których spotkanie z malarzem jest udokumentowane. Wiadomo tymczasem, że w okresie, z którego datuje się obraz, pracował równocześnie we Florencji, w Perugii, Urbino i Rzymie.
Równie niejednoznaczna jest symbolika dzieła. Jednorożec, według badacza Oberhubera, mógł symbolizować zarówno czystość dziewiczą, jak i ciążę lub wierność małżeńską.

</doc>
<doc id="1651050" url="https://pl.wikipedia.org/wiki?curid=1651050" title="Konserthus w Sztokholmie">
Konserthus w Sztokholmie

Konserthus "(szw Stockholms konserthus)" – filharmonia znajdująca się w centrum Sztokholmu, stolicy Szwecji. Gmach znajduje się przy placu Hötorget.
Gmach filharmonii jest nordycką wersją greckiej świątyni zaprojektowany przez Ivara Tangbom. Wejście zdobi rzeźba Carla Millesa "Grupa Orfeusza". Główną salę zbudowano w latach 1923-1926. 
Swoją siedzibę ma tutaj Szwedzka Królewska Orkiestra Filharmoniczna. W Konserthuset odbywa się także ceremonia wręczenia nagrody Nobla.
Jimi Hendrix wystąpił tu 8 stycznia 1968 i dwukrotnie 9 stycznia 1969 roku.

</doc>
<doc id="1651051" url="https://pl.wikipedia.org/wiki?curid=1651051" title="Cerkiew bł. Emiliana Kowcza w Ornecie">
Cerkiew bł. Emiliana Kowcza w Ornecie

Cerkiew bł. Emiliana Kowcza w Ornecie – cerkiew greckokatolicka. Od 1996 mieści się w adaptowanym budynku magazynowym z początku XX wieku, zlokalizowanym przy ulicy Młynarskiej. Świątynia posiada jedną kopułę. Wewnątrz mieści się współczesny ikonostas.
Obecne wezwanie cerkiew otrzymała 13 czerwca 2010, w czasie wizyty metropolity przemysko-warszawskiego Jana Martyniaka.

</doc>
<doc id="1651052" url="https://pl.wikipedia.org/wiki?curid=1651052" title="Filharmonia Sztokholmska">
Filharmonia Sztokholmska



</doc>
<doc id="1651053" url="https://pl.wikipedia.org/wiki?curid=1651053" title="Australia na Letniej Uniwersjadzie 2007">
Australia na Letniej Uniwersjadzie 2007

Australię na Letniej Uniwersjadzie w Bangkoku reprezentowało zawodników. Australijczycy zdobyli 11 medali (3 złote, 5 srebrnych, 3 brązowe).

</doc>
<doc id="1651054" url="https://pl.wikipedia.org/wiki?curid=1651054" title="Dynamo Saki">
Dynamo Saki

Dynamo Saki (ukr. Спортивний клуб «Динамо» Саки, "Sportywnyj Kłub "Dynamo" Saky") - ukraiński klub piłkarski z siedzibą w mieście Saki, w Republice Autonomicznej Krymu.
W latach 1992-1994 występował w ukraińskiej Przejściowej Lidze, a w 1994-1997 występował w ukraińskiej Drugiej Lidze.
Historia.
Chronologia nazw:
Piłkarska drużyna Frunzeneć została założona we wsi Frunze, w rejonie sakskim.
Występował w Mistrzostwach obwodu krymskiego.
Od początku rozrywek w niezależnej Ukrainie klub zgłosił się do rozgrywek w Przejściowej Lidze. Przed rozpoczęciem następnego sezonu 1993/1994 klub zmienił lokalizacje na Saki i w końcowej tabeli zajął wysokie drugie miejsce. Sezon 1994/1995 rozpoczął w Drugiej Lidze z nową nazwę Dynamo Saki. W sezonie 1996/1997 zajął przedostatnie 16.miejsce i został pozbawiony statusu klubu profesjonalnego.
Klub na poziomie amatorskim występuje w rozgrywkach Mistrzostw oraz Pucharu Republiki Autonomicznej Krymu.

</doc>
<doc id="1651056" url="https://pl.wikipedia.org/wiki?curid=1651056" title="Gmina Czermno">
Gmina Czermno

dawne gminy:

</doc>
<doc id="1651059" url="https://pl.wikipedia.org/wiki?curid=1651059" title="Choerophryne">
Choerophryne

Choerophryne – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące endemicznie na Nowej Gwinei.
Systematyka.
Podział systematyczny.
Z analizy filogenetycznej przeprowadzonej przez Peloso i współpracowników (2016) wynika, że przedstawiciele rodzaju "Albericus" nie tworzą kladu, do którego nie należeliby również przedstawiciele rodzaju "Choerophryne"; na tej podstawie autorzy uznali rodzaj "Albericus" za młodszy synonim rodzaju "Choerophryne" i przenieśli do tego ostatniego rodzaju gatunki pierwotnie zaliczane do rodzaju "Choerophryne". Do rodzaju należą następujące gatunki:

</doc>
<doc id="1651060" url="https://pl.wikipedia.org/wiki?curid=1651060" title="Chłopięcy świat">
Chłopięcy świat

Chłopięcy świat "(ang. This Boy's Life)" – amerykański dramat z 1993 roku w reżyserii Michaela Caton-Jonesa.
Film powstawał w Concrete (Waszyngton, USA), Ogden (Utah, USA), Moab (Utah, USA) oraz Vancouver (Kolumbia Brytyjska, Kanada).
Opis fabuły.
Bezrobotna rozwódka Caroline podróżuje po USA wraz ze swoim nastoletnim synem Tobym. Trafiają do Seattle, gdzie kobieta poznaje romantycznego i przystojnego Dwighta, mechanika samochodowego. Caroline jest pewna, że wreszcie szczęście się do niej uśmiechnęło i znalazła miłość swojego życia. Lecz kiedy wychodzi za niego za mąż, Dwight bardzo się zmienia. Staje się apodyktyczny i upokarza Toby’ego, który zamierza za wszelką cenę uciec z domu.

</doc>
<doc id="1651061" url="https://pl.wikipedia.org/wiki?curid=1651061" title="Dagnė Čiukšytė">
Dagnė Čiukšytė

Dagnė Čiukšytė (ur. 1 stycznia 1977 w Poniewieżu) – litewska szachistka, reprezentantka Anglii od 2007, arcymistrzyni od 2002, posiadaczka męskiego tytułu mistrza międzynarodowego od 2006 roku.
Kariera szachowa.
Po rozpadzie Związku Radzieckiego należała do ścisłej czołówki litewskich szachistek. W latach 1994–2006 pięciokrotnie wystąpiła na szachowych olimpiadach, była również trzykrotną reprezentantką kraju (pomiędzy 1997 a 2005 r., za każdym razem na I szachownicy) na drużynowych mistrzostwach Europy, w 2005 r. zdobywając złoty medal za wynik indywidualny. Po zmianie obywatelstwa reprezentowała Anglię na drużynowych mistrzostwach Europy (2007) oraz na olimpiadzie (2008).
W latach 1992–1997 pięciokrotnie startowała na mistrzostwach świata oraz Europy juniorek w różnych kategoriach wiekowych (najlepszy wynik: VIII m. w MŚ do 20 lat, Żagań 1997). Trzykrotnie (1994, 1996, 2003) zdobyła tytuły indywidualnej mistrzyni Litwy. Była również uczestniczką rozgrywek o mistrzostwo świata kobiet, w 1995 r. zajęła odległe miejsce w turnieju międzystrefowym, rozegranym w Kiszyniowie, natomiast w 2001 r. zakwalifikowała się do pucharowego turnieju o MŚ w Moskwie, w dwóch pierwszych rundach eliminując Ketevan Arachamię i Xu Yuanyuan. W III rundzie tych mistrzostw przegrała jednak z Mają Cziburdanidze i odpadła z dalszej rywalizacji.
Normy na tytuł mistrza międzynarodowego wypełniła w Schwäbisch Gmünd (2003, dz. I m. wspólnie z Władimirem Burmakinem, Aloyzasem Kveinysem, Viestursem Meijersem i Gerhardem Scheblerem), Grazu (2003) oraz Göteborgu (2005, DME).
Do innych jej sukcesów w turniejach międzynarodowych należą m.in.: dz. III m. w Wiśle (1995, za Ingūną Erneste i Natalią Żukową, wspólnie z m.in. Martą Lityńską i Andą Šafranską), dz. I m. we Frýdku-Místku (1996, wspólnie z Olgą Stiażkiną), dz. II m. w Płungianach (2000, za Vytautasem Slapikasem, wspólnie z m.in. Vaidasem Sakalauskasem) oraz dz. I m. w Londynie (2011, turniej "London Chess Classic", wspólnie z Gülyschan Nachbajewą).
Najwyższy ranking w dotychczasowej karierze osiągnęła 1 stycznia 2007 r., z wynikiem 2450 punktów zajmowała wówczas 30. miejsce na światowej liście FIDE.

</doc>
<doc id="1651062" url="https://pl.wikipedia.org/wiki?curid=1651062" title="Dagne Ciuksyte">
Dagne Ciuksyte



</doc>
<doc id="1651064" url="https://pl.wikipedia.org/wiki?curid=1651064" title="Kościół Matki Boskiej Częstochowskiej w Dolsku">
Kościół Matki Boskiej Częstochowskiej w Dolsku

Kościół pw. Matki Boskiej Częstochowskiej w Dolsku – kościół filialny parafii św. Michała Archanioła w Różańsku.
Opis.
Jednonawowa orientowana świątynia barokowa z kwadratową trójczłonową wieżą, przebudowaną w 1878 r. w formach neobarokowych, zwieńczoną stożkowym hełmem krytym łupkiem. Nad tympanonem portalu zachodniego znajduje się płyta z herbami fundatorów kościoła: Beate Louise von der Marwitz i Hansa Wilhelma von Mörnera. Narożniki elewacji opinają pilastry podtrzymujące gzyms koronujący.
Część wyposażenia zachowała się z XVIII i XIX w., m.in. drewniany, rzeźbiony ołtarz główny typu ambonowego z 2 połowy XVIII w., utrzymana w podobnym stylu, oddzielona od niego ambona, organy oraz chrzcielnica (XVIII w.). 
Z poprzedniego kościoła pochodzą płyty nagrobne z 1558 i 1583 r.
Kościół znajduje się pośrodku wsi, obok niego stoi pomnik poległych żołnierzy z czasów I wojny światowej.
Historia.
Zbudowany w latach 1740-41 z fundacji właścicieli Dolska, Beate Louise von der Marwitz i Hansa Wilhelma von Mörnera. W 1878 r. przebudowano wieżę i zachodnią część korpusu w formach neobarokowych. Poświęcony jako świątynia rzymskokatolicka 15.10.1946.

</doc>
<doc id="1651065" url="https://pl.wikipedia.org/wiki?curid=1651065" title="Bot To The Top">
Bot To The Top



</doc>
<doc id="1651066" url="https://pl.wikipedia.org/wiki?curid=1651066" title="Alap">
Alap

Alap – otwierająca sekcja ragi w stylu hindustańskim klasycznej muzyki indyjskiej. Alap jest improwizowany, wykonywany w wolnym tempie bez metrum i bez akompaniamentu (z wyjątkiem tampury). Zarówno w wykonaniu instrumentalnym, jak i wokalnym, ta część ragi może trwać ponad godzinę. Kolejne części ragi to "dźor" (z wprowadzeniem stałego rytmu) i "dźhala" (w dhrupadzie "nomtom"). Niekiedy obie te części utworu traktuje się jako części alapu.
Instrumenty zwykle wykorzystywane do wykonywaniu alapu:

</doc>
<doc id="1651067" url="https://pl.wikipedia.org/wiki?curid=1651067" title="Gra o miłość (film 2000)">
Gra o miłość (film 2000)

Gra o miłość (tytuł oryg. "Bounce") – amerykański dramat filmowy z 2000 roku w reżyserii Dona Roosa.
Obsada.
Za swoje role Gwyneth Paltrow i Ben Affleck odebrali w roku 2001 nagrody Blockbuster Entertainment Award dla najlepszych aktorów dramatyczno-romantycznych. W tym samym roku nominowani zostali do MTV Movie Awards za najlepszy filmowy pocałunek.

</doc>
<doc id="1651068" url="https://pl.wikipedia.org/wiki?curid=1651068" title="Bara no seidō">
Bara no seidō

 – piąty i ostatni album nagrany przez Malice Mizer. Wydany 23 sierpnia 2000. Został ponownie wydany w lutym 2007 wraz z DVD zatytułowanym "Cardinal" zawierającym teledyski do singli albumu oraz alternatywne wersje teledysków do kolejnych singli, "Gardenia" i "Beast of Blood". Teksty wszystkich piosenek napisał Mana. W 2002 został wydany film Bara no konrei ~ Ma-yonaka ni kawashita yakusoku ~, w którym muzykę stanowiły utwory z albumu. Aktorami byli m.in. muzycy z zespołu.
Charakter albumu.
"Bara no seidō" w stosunku do poprzednich albumów Malice Mizer jest poważną zmianą w twórczości zespołu. W piosenkach w mniejszym stopniu kładziony jest nacisk na partie podwójne gitar, lecz zachowane są charakterystyczne cechy twórczości takich artystów jak David Bowie i Marilyn Manson. Elementy "Funeral Goth" obecne w stroju muzyków, a także piosenka "Saikai no chi to bara" są oczywistym odniesieniem do zmarłego w 1999 perkusisty zespołu, Kamiego.
Brzmienie zespołu to połączenie elementów pop rocka z rockiem eksperymentalnym oraz rockiem gotyckim i symfonicznym. Piosenki nadal zawierają (podobnie jak w starszych utworach) brzmienia skrzypiec czy klawesynu, a dodatkowo słyszany jest chór oraz organy rurowe.
Promocja.
Grupa nagrała, a następnie wydała promocyjne DVD pod tytułem "Bara ni irodorareta akui to higeki no makuake" zawierające zapis drugiego dnia koncertu zespołu w tokijskiej hali Nippon Budōkan.

</doc>
<doc id="1651071" url="https://pl.wikipedia.org/wiki?curid=1651071" title="Serratula lycopifolia">
Serratula lycopifolia



</doc>
<doc id="1651073" url="https://pl.wikipedia.org/wiki?curid=1651073" title="Szariacka Armia Kabardii">
Szariacka Armia Kabardii

Szariacka Armia Kabardii (ros. Шариатская Армия Кабарды) – powstańcza formacja zbrojna na północnym Kaukazie podczas wojny domowej w Rosji
Twórcą utworzenia Szariackiej Armii Kabardii był Nazir A. Katchanow, wychowanek wszechkabardyjskiego seminarium nauczycielskiego w Nalczyku. Był on zwolennikiem narodowego samookreślenia się Kabardyńców oraz reform politycznych i społeczno-demokratycznych poprzez wprowadzenie szariatu. Nie traktował go jednak w sposób dogmatyczny. Głównym podmiotem planowanych reform miało być kabardyńskie chłopstwo. Nazir A. Katchanow skupił wokół siebie przedstawicieli młodej kaukaskiej inteligencji islamskiej. Prawdopodobnie już wiosną 1918 r. przy granicy kabardyjsko-osetyńskiej we wsi Kagolkino sformował sotnię kawalerii. Początkowo ochraniała ona kilka aułów w rejonie Nalczyku, propagując jednocześnie idee dowódcy N. A. Katchanowa i werbując nowych ochotników. Wkrótce rozrosła się ona do wielkości pułku. W sierpniu we wsi Doszkokowo doszło do spotkania z grupą osetyńskich bolszewików-kermenistów, w wyniku którego zostało podpisane porozumienie w sprawie sformowania wspólnego oddziału wojskowego do walki ze zwolennikami białych gen. Antona I. Denikina, a szczególnie księciem Zaurbekiem Dautukowem-Sieriebriakowem. Następnie N. A. Katchanow zawarł sojusz z bolszewikami z Władykaukazu (stolicy Tereckiej Republiki Radzieckiej).
Kolejnym krokiem było zajęcie Nalczyku 22 września, w którym rozgoniono białogwardyjskie Okręgową Radę Ludową i Kabardyjską Radę Narodową. Część oddziałów N. A. Katchanowa pozostała w mieście, zaś pozostała skierowała się pod Piatigorsk w celu zdobycia broni i wyposażenia wojskowego. Po drodze w rejonie wsi Karmowo wzięto do niewoli niewielki oddział zwiadowczy Andrieja G. Szkury. 26 września został zajęty Piatigorsk, w którym N. A. Katchanow wygłosił mowę o powołaniu władzy sowieckiej w Kabardii i Bałkarii. Pułk Szariacki został połączony z oddziałami bolszewickimi, tworząc 3,5-4 tysięczną 1 Uderzeniową Szariacką Kolumnę Sowiecką. W jej skład wchodziły:
Nazir A. Katchanow otrzymał dowództwo nad wszystkimi oddziałami Okręgu Nalczyckiego i Władykaukaskiego. Połączone siły uczestniczyły w walkach z białymi wojskami A. G. Szkury i księcia Z. Dautukowa-Sieriebriakowa w rejonie Mineralnych Wód, Kisłowodzka, Gieorgijewska. Tymczasem 7 października Nalczyk został zajęty przez Oddział Wolności księcia Z. Dautukowa-Sieriebriakowa. Przywrócił on władzę Okręgowej Rady Ludowej i Kabardyjskiej Rady Narodowej. Jednakże już 16 listopada miasto zostało odzyskane przez I Szariacką Kolumnę Sowiecką. 23 listopada zajęła ona Mozdok. Siły księcia Z. Dautukowa-Sieriebriakowa zostały zmuszone do odwrotu poza granice Kabardii w rejon Kisłowodska, a stamtąd na Kubań, gdzie dołączyły do Armii Ochotniczej gen. A. I. Denikina. W styczniu 1919 r. Okręg Nalczycki został zajęty przez wojska gen. A. I. Denikina. Wraz z nimi do Kabardii powróciły oddziały księcia Z. Dautukowa-Sieriebriakowa, zgrupowane w samodzielną brygadę kawalerii. W tym czasie N. A. Katchanow dysponował jedynie kabardyńskimi i osetyńskimi oddziałami, gdyż siły bolszewickie na Północnym Kaukazie zostały rozbite, a ich pozostałości wycofały się do Astrachania. Dołączył on swoje oddziały do wojsk czeczeńskiego szejka Uzun-Chadżiego, który obwołał się przywódcą Emiratu Północnokaukaskiego i wystąpił zbrojnie przeciwko białym. Nazir A. Katchanow utworzył ze swoich oddziałów pułk, wchodzący w skład 1 Armii emiratu, na czele której stanął. Pod koniec zimy 1920 r. przedostał się do północnej Osetii, gdzie zamierzał zjednoczyć wszystkie lokalne oddziały przeciwko białym. Zgłosiła się pod jego dowództwo duża ilość ochotników. Na ich czele 10 marca zdobył Nalczyk, biorąc do niewoli m.in. 4 białych generałów i 60 oficerów. 20 marca skierował do ludności odezwę o przywróceniu władzy sowieckiej. Następnie wszedł w skład Kabardyńskiego Centralnego Komitetu Wykonawczego. Jego oddziały zostały rozpuszczone.
Linki zewnętrzne.
Działalność zbrojna Nazira A. Katchanowa (jęz. rosyjski)

</doc>
<doc id="1651075" url="https://pl.wikipedia.org/wiki?curid=1651075" title="Austria na Letniej Uniwersjadzie 2007">
Austria na Letniej Uniwersjadzie 2007

Austrię na Letniej Uniwersjadzie w Bangkoku reprezentowało zawodników. Austriacy zdobyli 8 medali (3 złote, 2 srebrne, 3 brązowe).

</doc>
<doc id="1651078" url="https://pl.wikipedia.org/wiki?curid=1651078" title="Kiyoji Kubo">
Kiyoji Kubo

Kubo Kiyoji (jap. 喜代二久保, ur. 5 stycznia 1895 w Otaru, zm. po 1940) – japoński lekarz neurolog i psychiatra, neuropatolog, neuoanatom. Od 1920 o 1921 studiował w Zurychu, potem na Uniwersytecie Wiedeńskim. Profesor na Cesarskim Uniwersytecie Keijo w Seulu od 1929 do 1941.

</doc>
<doc id="1651080" url="https://pl.wikipedia.org/wiki?curid=1651080" title="Tirin Kot (dystrykt)">
Tirin Kot (dystrykt)

Tirin Kot – centralny powiat afgańskiej prowincji Oruzgan. Obszar powiatu obejmuje miasto Tirin Kot oraz okolicę. W powiecie Tarin Kot reprezentowane są dwie konfederacje plemienne. Terytorium pierwszej z nich obejmująca klan Durrani z plemionami: Popolzai, Barakzai, Achakzai, koncentruje się wokół ekonomicznego centrum powiatu oraz prowincji, tj. miasta Tirin Kot. Terytorium drugiej konfederacji obejmującej klan Ghilzai z plemionami: Tokhi, Hotak, Kakar, Suleiman-Khel, rozciąga się na wschodzie (wokół Mirabadu) oraz w północnej części powiatu (wokół Darweszanu).

</doc>
<doc id="1651083" url="https://pl.wikipedia.org/wiki?curid=1651083" title="Sd.Kfz. 234/4">
Sd.Kfz. 234/4

Sd.Kfz. 234/4, Schwerer Panzerspähwagen (7,5 cm PaK 40) – niemieckie samobieżne działo przeciwpancerne na podwoziu samochodu pancernego z okresu II wojny światowej
Historia konstrukcji.
W 1944 roku w związku z coraz większymi brakami w pojazdach pancernych na polecenie Adolfa Hitlera z dnia 27 listopada 1944 roku opracowano nowy typ samobieżnej armaty przeciwpancernej na podwoziu kołowym. Pojazd został wyposażony w armatę przeciwpancerną "PaK 40" kal. 75 mm. Armata "PaK 40" została pozbawiona części łoża oraz kołowego podwozia, po czym została ona umieszczona na specjalnych wspornikach na dnie półodkrytego podwozia samochodu pancernego "Sd.Kfz.234". Tak opracowane działo zostało oznaczone jako "Sd.Kfz. 234/4".
Już w grudniu 1944 roku rozpoczęto produkcję tych dział, która trwała do marca 1945 roku. W tym czasie wyprodukowano 89 pojazdów tego typu.
Użycie.
Samobieżne działa przeciwpancerne "Sd.Kfz. 234/4" były wprowadzane systematycznie do uzbrojenia dywizjonów przeciwpancernych od grudnia 1944 roku. Brały one udział w walkach do zakończenia II wojny światowej.

</doc>
<doc id="1651084" url="https://pl.wikipedia.org/wiki?curid=1651084" title="Filipiny na Letniej Uniwersjadzie 2007">
Filipiny na Letniej Uniwersjadzie 2007

Filipiny na Letniej Uniwersjadzie w Bangkoku reprezentowało 3 zawodników. Filipińczycy zdobyli 1 medal (1 brązowy)

</doc>
<doc id="1651087" url="https://pl.wikipedia.org/wiki?curid=1651087" title="Izrael na Letniej Uniwersjadzie 2007">
Izrael na Letniej Uniwersjadzie 2007

Izrael na Letniej Uniwersjadzie w Bangkoku reprezentowało zawodników. Izraelczycy zdobyli 1 medal (1 srebrny)

</doc>
<doc id="1651089" url="https://pl.wikipedia.org/wiki?curid=1651089" title="Magna Mater">
Magna Mater



</doc>
<doc id="1651093" url="https://pl.wikipedia.org/wiki?curid=1651093" title="Mistrzostwa świata w gimnastyce sportowej">
Mistrzostwa świata w gimnastyce sportowej

Mistrzostwa świata w gimnastyce sportowej rozegrane zostały po raz pierwszy w 1903 roku w Antwerpii. Mistrzostwa organizuje Międzynarodowa Federacja Gimnastyczna (FIG). Obecnie odbywają się co roku, z wyjątkiem lat, kiedy są letnie igrzyska olimpijskie. W roku 1934 po raz pierwszy na mistrzostwach wystąpiły kobiety. Wcześniej rywalizowali jedynie mężczyźni.
Najlepsi zawodnicy.
Tabele zostały stworzone na podstawie wyników podanych na stronie Międzynarodowej Federacji Gimnastycznej.

</doc>
<doc id="1651094" url="https://pl.wikipedia.org/wiki?curid=1651094" title="Malezja na Letniej Uniwersjadzie 2007">
Malezja na Letniej Uniwersjadzie 2007

Malezję na Letniej Uniwersjadzie w Bangkoku reprezentowało 18 zawodników. Malezyjczycy zdobyli 1 medal (1 srebrny)

</doc>
<doc id="1651095" url="https://pl.wikipedia.org/wiki?curid=1651095" title="Pijanów (gmina)">
Pijanów (gmina)

Pijanów (alt. "Pianów"; od 1973 "Słupia") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Pijanów, lecz siedzibą władz gminy była Słupia.
W okresie międzywojennym gmina Pijanów należała do powiatu koneckiego w woj. kieleckim. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 21 gromad: Biały Ług, Budzisław, Czerwona Wola A., Czerwona Wola B., Hucisko, Jakimowice, Jakimowice kol., Mnin, Olszówka, Piaski, Pijanów, Pilczyca, Radwanów, Radwanów kol., Ruda Pilczycka, Rudniki, Rytlów, Skąpe, Słupia, Wólka i Zaostrów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pijanów nie przywrócono, utworzono natomiast jej terytorialny odpowiednik, gminę Słupia w tymże powiecie i województwie.

</doc>
<doc id="1651098" url="https://pl.wikipedia.org/wiki?curid=1651098" title="Lista odcinków serialu Teoria wielkiego podrywu">
Lista odcinków serialu Teoria wielkiego podrywu

Lista odcinków (wraz z opisem fabuły) amerykańskiego serialu komediowego "Teoria wielkiego podrywu". Serial był emitowany od 24 września 2007 roku do 16 maja 2019 roku przez CBS. Powstało 12 sezonów, które łącznie składają się z 279 odcinków.
Seria 5: 2011–2012.
12 stycznia 2011 Telewizja CBS oficjalnie ogłosiła, że serial zostanie przedłużony o kolejne 3 sezony.
Seria 6: 2012–2013.
Premierowe odcinki 6 sezonu Teoria wielkiego podrywu w Polsce będą emitowane od 21 lutego 2013 na kanale Comedy Central
Seria 7: 2013–2014.
7 sezon Teorii wielkiego podrywu emitowany był od 26 września 2013 roku. W Polsce ten sezon jest emitowany od 2 lutego 2014 roku przez Comedy Central
Seria 9: 2015-2016.
u

</doc>
<doc id="1651099" url="https://pl.wikipedia.org/wiki?curid=1651099" title="Lucjan Bernacki">
Lucjan Bernacki

Lucjan Bernacki (ur. 12 lipca 1902 w Gościeradzu, zm. 28 września 1975 w Rzymie) – polski duchowny rzymskokatolicki, biskup pomocniczy gnieźnieński w latach 1946–1975.
Życiorys.
Syn Edmunda i Edmundy z Pankowskich. W 1920, będąc w ostatniej klasie gimnazjum, wstąpił ochotniczo do Wojska Polskiego i wziął udział w wojnie polsko-bolszewickiej. Po powrocie z wojska wstąpił do seminarium w Gnieźnie.
Studiował w Gdańsku, Gnieźnie i Poznaniu. Święcenia kapłańskie otrzymał 29 maja 1926. Pracował jako wikariusz w Trzemesznie i Poznaniu oraz notariusz kurii archidiecezjalnej w Poznaniu. Kontynuował studia w Strasburgu i Rzymie. Był profesorem seminarium duchownego w Gnieźnie. Podczas okupacji pracował w duszpasterstwie Polaków we Francji, Hiszpanii, Portugalii i Wielkiej Brytanii.
4 września 1946 został mianowany biskupem pomocniczym archidiecezji gnieźnieńskiej i biskupem tytularnym Meli. Sakrę biskupią przyjął 21 września 1946 z rąk kardynała Augusta Hlonda. W 1948 został wikariuszem generalnym i kapitulnym archidiecezji. Deportowany z terenu archidiecezji, w latach 1953–1956 przebywał w Częstochowie, Zaniemyślu i Poznaniu.
W 1962 brał udział w I sesji soboru watykańskiego II.
Przez 29 lat był inwigilowany przez funkcjonariuszy Służby Bezpieczeństwa.
Został pochowany na cmentarzu św. Piotra i Pawła w Gnieźnie. W 2012 jego szczątki ekshumowano i przeniesiono do krypty biskupów pomocniczych archidiecezji gnieźnieńskiej kościoła św. Piotra i Pawła w Gnieźnie.

</doc>
<doc id="1651104" url="https://pl.wikipedia.org/wiki?curid=1651104" title="Frunzenec Saki">
Frunzenec Saki



</doc>
<doc id="1651105" url="https://pl.wikipedia.org/wiki?curid=1651105" title="Frunzenec Frunze">
Frunzenec Frunze



</doc>
<doc id="1651106" url="https://pl.wikipedia.org/wiki?curid=1651106" title="Yukio Hatoyama">
Yukio Hatoyama

 – japoński polityk, przewodniczący w latach 1999–2002 oraz 2009–2010, sekretarz generalny od 2004 do 2009. Premier Japonii od 16 września 2009 do 8 czerwca 2010.
Młodość, edukacja i życie prywatne.
Yukio Hatoyama wywodzi się z protestanckiej (baptystycznej) rodziny o długoletnich tradycjach politycznych i biznesowych. Jest przedstawicielem jej czwartego pokolenia: pradziadek, Kazuo Hatoyama, był przewodniczącym Izby Reprezentantów w latach 1896–1897, dziadek Ichirō Hatoyama – premierem Japonii w latach 1954–1956, ojciec Iichirō Hatoyama – ministrem spraw zagranicznych w latach 1976–1977. Brat Yukio, o imieniu Kunio, był ministrem sprawiedliwości i ministrem spraw wewnętrznych.
Matka Yukio Hatoyamy, Yasuko, jest córką Shōjirō Ishibashi, założyciela Bridgestone Corporation, wielkiej firmy produkującej m.in. opony samochodowe.
Hatoyama uczęszczał do elitarnych szkół w kraju i za granicą. W 1969 został absolwentem inżynierii na Uniwersytecie Tokijskim. W 1976 zdobył tytuł doktora inżynierii przemysłowej na Stanford University w USA. W 1981 został asystentem profesora na , prywatnej uczelni w tokijskiej dzielnicy Chiyoda.
W 1975 Hatoyama poślubił, poznaną w czasie studiów, Miyuki. Ma z nią jednego syna, Kichirōr, inżyniera mieszkającego w Rosji. Jego żona, była aktorka, znana jest z licznych występów i kontrowersyjnych wypowiedzi telewizyjnych na tematy duchowe. W jednym z nich stwierdziła, że odwiedziła planetę Wenus w czasie podróży pozaziemskiej na pokładzie UFO, w innym, że w dawnym wcieleniu spotkała aktora Toma Cruise’a. Yukio Hatoyama został obdarzony przez partyjnych kolegów przydomkiem „Obcy”, odnoszącym się do jego wyglądu i mało ekspresyjnego charakteru.
Kariera polityczna.
W latach 1983–1986 Hatoyama pełnił funkcję prywatnego sekretarza swego ojca Iichirō Hatoyamy, który był w tym czasie deputowanym w parlamencie. W 1986 sam został wybrany do Izby Reprezentantów w 9. okręgu Hokkaido z ramienia Partii Liberalno-Demokratycznej (PLD), z której później wystąpił. W wyborach w 1990, 1993, 1996, 2000, 2003, 2005 i w 2007 ponownie uzyskiwał reelekcję w parlamencie.
W 1993 wystąpił z Partii Liberalno-Demokratycznej i razem z niewielką grupką prawników utworzył Nową Partię Sakigake. Partia stała się częścią koalicji, która jeszcze w tym samym roku odsunęła od władzy PLD. W sierpniu Hatoyama został wiceszefem gabinetu premiera Morihiro Hosokawy. Jednakże 8 miesięcy później rząd Hosokawy upadł z powodu skandalu finansowego i do władzy powróciła PLD.
W 1996 Hatoyama był współzałożycielem Partii Demokratycznej i we wrześniu 1997 został jej sekretarzem generalnym. W 1998 Partia Demokratyczna połączyła się z trzema innymi partiami, tworząc „nową” Partię Demokratyczną. Od września 1999 do 2002 Hatoyama pełnił funkcję jej przewodniczącego. 20 września 2004 objął stanowisko sekretarza generalnego partii, które zajmował do maja 2009.
W maju 2009 ówczesny przewodniczący Partii Demokratycznej Ichirō Ozawa ogłosił swoją rezygnację ze stanowiska. Decyzja ta była następstwem skandalu finansowego. Jeden z doradców Ozawy został oskarżony o przyjęcie od jednej z japońskich firm nielegalnych środków w wysokości 21 mln jenów, przeznaczonych na finansowanie działalności i kampanii wyborczej Partii Demokratycznej. 16 maja 2009 na kongresie Partii Demokratycznej Hatoyama został wybranym jej nowym przewodniczącym i zarazem liderem opozycji. Pokonał on Katsuyę Okadę, zdobywając 124 z 219 głosów poparcia.
Premier.
Stojąc na czele Partii Demokratycznej, Hatoyama doprowadził ją do największego w historii sukcesu wyborczego. W wyborach parlamentarnych 30 sierpnia 2009 jego partia zdobyła 308 z 480 miejsc w Izbie Reprezentantów i odsunęła od władzy rządzącą przez dziesięciolecia PLD. W czasie kampanii wyborczej obiecywał obywatelom zwiększenie świadczeń opieki socjalnej. W polityce zagranicznej opowiadał się przebudową ścisłego do tej pory sojuszu ze Stanami Zjednoczonymi oraz poprawą stosunków z azjatyckimi sąsiadami Japonii.
7 września 2009 Hatoyama zapowiedział podjęcie działań, mających na celu zmniejszenie emisji gazów cieplarnianych do atmosfery o 25% do 2020 w porównaniu z rokiem 1990. 9 września Partia Demokratyczna zawiązała koalicję z dwiema mniejszymi partiami: Partią Socjaldemokratyczną oraz Nową Partią Ludową, co zapewniło jej większość głosów również w izbie wyższej.
16 września 2009 Yukio Hatoyama oficjalnie objął stanowisko premiera Japonii oraz mianował swój gabinet. Parlament udzielił mu poparcia 327 głosami w 480-osobowej Izbie Reprezentantów oraz 124 głosami w 240-osobowej Izbie Radców.
2 czerwca 2010, po 8 miesiącach sprawowania rządów, premier Yukio Hatoyama ogłosił swoją rezygnację ze stanowiska. Powodem decyzji było niespełnienie obietnic wyborczych dotyczących likwidacji lub przeniesienia amerykańskiej bazy wojskowej na wyspie Okinawa, a także zobowiązań dotyczących poprawy sytuacji gospodarczej kraju. Premier Hatoyama już na początku maja 2010 ogłosił publicznie, że przeniesienie niepopularnej wśród mieszkańców wyspy bazy będzie niemożliwe. Podkreślił również, że jej utrzymanie jest niezbędne dla bezpieczeństwa narodowego. Pod koniec maja 2010 z powodu tej decyzji z koalicji rządowej wystąpiła Partia Socjaldemokratyczna. Głosy wzywające premiera do rezygnacji pojawiły się także w szeregach samej Partii Demokratycznej, jako że przed lipcowymi wyborami do Izby Radców, poparcie dla premiera spadło do ok. 17%.
4 czerwca 2010 nowym przewodniczącym Partii Demokratycznej i szefem rządu został wybrany dotychczasowy wicepremier i minister finansów Naoto Kan. 8 czerwca Kan został oficjalnie zaprzysiężony przez cesarza Akihito.

</doc>
<doc id="1651107" url="https://pl.wikipedia.org/wiki?curid=1651107" title="Czermno (gmina w województwie kieleckim)">
Czermno (gmina w województwie kieleckim)

Czermno (od 1973 "Fałków") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Siedzibą władz gminy było Czermno. 
W okresie międzywojennym gmina Czermno należała do powiatu koneckiego w woj. kieleckim. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 11 gromad: Budy, Czarna Smuga, Czermno, Olszamowice, Pląskowice, Skórnice, Smyków, Stanisławów, Sułków, Turowice i Wąsosz.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Czermno nie przywrócono, utworzono natomiast jej terytorialny odpowiednik, gminę Fałków w tymże powiecie i województwie.

</doc>
<doc id="1651112" url="https://pl.wikipedia.org/wiki?curid=1651112" title="Miedzierza (gmina)">
Miedzierza (gmina)

Miedzierza (od 1973 "Smyków") – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Miedzierza, lecz siedzibą władz gminy był Smyków.
W okresie międzywojennym gmina Miedzierza należała do powiatu koneckiego w woj. kieleckim. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego.
Podczas II wojny światowej włączona do Generalnego Gubernatorstwa (dystrykt radomski). Niemcy wyłączyli z gminy Miedzierza wieś Piekło, włączając ją do gminy Końskie.
Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 21 gromad: Adamek, Adamów, Baran, Cisownik, Kamienna Wola, Kłucko, Kozów, Królewiec, Małachów, Miedzierza, Modrzewina, Przełom, Przyłogi, Salata, Smyków, Stanowiska, Straszów, Trawniki, Wólka Smolana, Wyrębów i Zaborowice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Miedzierza nie przywrócono, utworzono natomiast jej terytorialny odpowiednik, gminę Smyków w tymże powiecie i województwie.

</doc>
<doc id="1651118" url="https://pl.wikipedia.org/wiki?curid=1651118" title="Dyskografia O.S.T.R.-a">
Dyskografia O.S.T.R.-a

Dyskografia polskiego rapera i producenta muzycznego O.S.T.R. obejmuje szesnaście albumów solowych, jeden album koncertowy, dwadzieścia cztery single, siedem albumów we współpracy, cztery albumy specjalne oraz dwadzieścia pięć teledysków.
O.S.T.R. sprzedał ponad 400 tysięcy albumów co czyni go trzecim najlepiej sprzedającym się raperem w Polsce. Raper debiutował na polskiej liście sprzedaży – OLiS dwadzieścia dwa razy, czternaście razy na podium, w tym dziesięć razy na 1. miejscu. Zdobył on dwanaście certyfikacji złotych płyt oraz dziesięć certyfikacji platynowych płyt z ZPAV.
Dyskografia.
Występy gościnne i produkcje.
2023 Tede - 3H HAJP HAJS HEJT gościnnie rap w utworze "RARARA”

</doc>
<doc id="1651122" url="https://pl.wikipedia.org/wiki?curid=1651122" title="Duraczów (gmina)">
Duraczów (gmina)

Duraczów – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Duraczów, lecz siedzibą władz gminy był Pomyków. 
W okresie międzywojennym gmina Duraczów należała do powiatu koneckiego w woj. kieleckim. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 23 gromad: Błotnica, Czarna, Czarniecka Góra, Duraczów, Gosań, Grzybów, Gustawów, Hucisko, Izabelów, Janów, Kozia Wola, Luta, Mokra, Piasek, Piła, Pomyków, Rogów, Sadykierz, Smarków, Stadnicka Wola, Stąporków, Wąsosz i Włochów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Duraczów nie przywrócono, a jej dawny obszar wszedł głównie w skład gmin Końskie, Smyków i Odrowąż w tymże powiecie i województwie. W 1976 roku powstała gmina Stąporków o granicach zbliżonych do granic dawnej gminy Duraczów.

</doc>
<doc id="1651123" url="https://pl.wikipedia.org/wiki?curid=1651123" title="Bet Shemesh">
Bet Shemesh



</doc>
<doc id="1651125" url="https://pl.wikipedia.org/wiki?curid=1651125" title="Cophixalus">
Cophixalus

Cophixalus – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące na Molukach, Nowej Gwinei i północno-wschodnim Queenslandzie w Australii.
Systematyka.
Podział systematyczny.
Do rodzaju należą następujące gatunki:

</doc>
<doc id="1651126" url="https://pl.wikipedia.org/wiki?curid=1651126" title="Alligator">
Alligator

Alligator – rodzaj zauropsyda z rodziny aligatorowatych (Alligatoridae).
Zasięg występowania.
Rodzaj obejmuje gatunki występujące w Chińskiej Republice Ludowej (Anhui, Jiangsu i Jiangxi) i Stanach Zjednoczonych (Alabama, Arkansas, Floryda, Georgia, Luizjana, Missisipi, Karolina Północna, Oklahoma, Karolina Południowa, Tennessee i Teksas).
Charakterystyka.
Aligatory to duże zwierzęta o bardzo silnym ogonie, stanowiącym zarówno napęd podczas pływania, jak i narzędzie obrony. Mają najszerszy pysk ze wszystkich krokodyli. Na czubku ich masywnej głowy znajdują się oczy, uszy i nozdrza, wystające ponad powierzchnię wody, podczas gdy reszta ciała aligatora jest zanurzona. Zwierzęta te są drapieżnikami, polują na ssaki, ryby, ptaki, płazy, a także inne gady. Zazwyczaj można je spotkać nad brzegami większych zbiorników wodnych. Okresy mniej korzystnej pogody spędzają w wykopanych przez siebie jamach.
Systematyka.
Podział systematyczny.
Według definicji filogenetycznej przedstawionej w 1999 roku przez Christophera Brochu rodzaj obejmuje ostatniego wspólnego przodka aligatora amerykańskiego, aligatora chińskiego, "A. prenasalis", "A. mcgrewi", "A. olseni", "A. mefferdi" i wszystkich jego potomków.
Rodzaj został nazwany w 1807 roku przez francuskiego zoologa Georges’a Cuviera. Najstarsze znane skamieniałości przypisywane do jego przedstawicieli – należące do "A. prenasalis" – pochodzą z oligocenu.
Do rodzaju należą następujące występujące współcześnie gatunki:
oraz gatunki wymarłe:

</doc>
<doc id="1651129" url="https://pl.wikipedia.org/wiki?curid=1651129" title="Sworzyce (gmina)">
Sworzyce (gmina)

Sworzyce – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Nazwa gminy pochodzi od wsi Sworzyce, lecz siedzibą władz gminy był Grabków.
Na początku okresu międzywojennego gmina Sworzyce należała do powiatu opoczyńskiego w woj. kieleckim. 1 kwietnia 1927 gminę przyłączono do powiatu koneckiego w tymże województwie. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 10 gromad: Bedlno, Malków, Niemojewice, Paszkowice, Przybyszowy, Sobień, Soczówki, Sworzyce, Trzemoszna i Wierzchowisko.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Sworzyce nie przywrócono, a jej dawny obszar wszedł głównie w skład gminy Końskie w tymże powiecie i województwie.

</doc>
<doc id="1651131" url="https://pl.wikipedia.org/wiki?curid=1651131" title="Południowa Afryka na Letniej Uniwersjadzie 2007">
Południowa Afryka na Letniej Uniwersjadzie 2007

Republikę Południowej Afryki na Letniej Uniwersjadzie w Bangkoku reprezentowało 120 zawodników. Południowoafrykańczycy zdobyli cztery medale (1 złoty, 2 srebrne, 1 brązowy).

</doc>
<doc id="1651132" url="https://pl.wikipedia.org/wiki?curid=1651132" title="Dynamo Słowiańsk">
Dynamo Słowiańsk

Dynamo Słowiańsk (ukr. Футбольний клуб «Динамо» Слов'янськ, "Futbolnyj Kłub "Dynamo" Słowjanśk") - ukraiński klub piłkarski z siedzibą w Słowiańsku, w obwodzie donieckim.
W jesiennej rundzie sezonu 1995/1996 występował w ukraińskiej Drugiej Lidze. 
Historia.
Chronologia nazw:
Piłkarska drużyna Łokomotyw została założona w Słowiańsku. 
W latach w 1937-1938 zespół uczestniczył w rozgrywkach Pucharu ZSRR. 
Występował w Mistrzostwach obwodu donieckiego. 
Od początku rozrywek w niezależnej Ukrainie w rozgrywkach Mistrzostw oraz Pucharu obwodu donieckiego pod nazwą Dynamo Słowiańsk. W 1995 klub zgłosił się do rozgrywek w Drugiej Lidze. Jednak swój debiutowy sezon nie ukończyła. podczas zimowej przerwy zrezygnował z dalszych występów i został pozbawiony statusu klubu profesjonalnego. 
Klub na poziomie amatorskim kontynuuje występy w rozgrywkach lokalnych.

</doc>
<doc id="1651133" url="https://pl.wikipedia.org/wiki?curid=1651133" title="Copiula">
Copiula

Copiula – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące endemicznie na Nowej Gwinei.
Systematyka.
Podział systematyczny.
Do rodzaju należą następujące gatunki:

</doc>
<doc id="1651135" url="https://pl.wikipedia.org/wiki?curid=1651135" title="Charles Cottet">
Charles Cottet

Charles Cottet (ur. 1863 w Le Puy-en-Velay, zm. 1925 w Paryżu) – francuski malarz i grafik, postimpresjonista.
Studiował w paryskiej École nationale supérieure des beaux-arts, a pod kierunkiem Puvisa de Chavannes, jednocześnie uczęszczając do Académie Julian. Wyjeżdżał malować do Egiptu, Włoch i nad Jezioro Genewskie. Około 1884 osiadł w Bretanii i zajął się malowaniem scen z życia wieśniaków i dramatycznych pejzaży. Około 1900 z niewielką grupą malarzy utworzył tzw. "Bande noire dla Societe Nouvelle", ich prace cechował realizm i ciemna paleta.
Artysta tworzył też ilustrace i akwaforty.

</doc>
<doc id="1651137" url="https://pl.wikipedia.org/wiki?curid=1651137" title="Stefan Mustafa Jasiński">
Stefan Mustafa Jasiński

Stefan Mustafa Jasiński (ur. 18 lutego 1911 w Malawiczach Górnych, zm. 4 września 2015 w Białymstoku) – imam Muzułmańskiej Gminy Wyznaniowej w Białymstoku, imam honorowy Muzułmańskiej Gminy Wyznaniowej w Kruszynianach, działacz społeczności muzułmańskiej w Polsce, doradca Muzułmańskiego Związku Religijnego w RP w sprawach szariatu.
Życiorys.
Pochodził z rodziny Tatarów polskich; zgłębiał naukę o islamie pod opieką imama Luta Muchli. Związał się początkowo z meczetem w Kruszynianach: od 1975 do 1980 był muezinem przy imamie Józefie Popławskim, natomiast w latach 80. imamem. W okresie 1988–1991 prowadził naukę religii muzułmańskiej dla dzieci w Sokółce. W latach 90. pełnił obowiązki imama meczetu w Bohonikach, a po 2000 ponownie był imamem meczetu w Kruszynianach. Od 2006 imam w Domu Modlitwy w Białymstoku.
Zmarł 4 września 2015 w Białymstoku. Pochowany został 6 września w Bohonikach.
Odznaczenia.
W 2006 został odznaczony Złotym Krzyżem Zasługi "za zasługi w popularyzowaniu kultury mniejszości narodowych oraz działalności na rzecz dialogu ekumenicznego". W 2011 otrzymał natomiast Krzyż Kawalerski Orderu Odrodzenia Polski "za wybitne zasługi w działalności na rzecz społeczności muzułmańskiej w Polsce oraz dialogu międzyreligijnego i międzykulturowego".

</doc>
<doc id="1651141" url="https://pl.wikipedia.org/wiki?curid=1651141" title="Grodzisko (gmina)">
Grodzisko (gmina)

Grodzisko – dawna gmina wiejska istniejąca do połowy 1943 roku w woj. kieleckim i łódzkim. Siedzibą władz gminy było początkowo Grodzisko, a następnie Radoska.
Historia.
Gmina Grodzisko powstała 13 stycznia 1870 w powiecie koneckim w guberni radomskiej w związku z przemianowaniem dotychczasowej gminy Radoszyce na gminę "Grodzisko". Przyczyną tego manewru była utrata praw miejskich przez miasto Radoszyce (stanowiące dotąd odrębną gminę miejską) i przekształceniu jego w wiejską gminę Radoszyce w granicach dotychczasowego miasta. Aby uniknąć dwóch jednostek wiejskich o tej samej nazwie, dotychczasową gminę Radoszyce przemianowano na gminę Grodzisko, z siedzibą w Grodzisku. Gmina miała skomplikowany i bardzo specyficzny kształt: jej obszar był przeperforowany obszarem (dużo mniejszej) gminy Radoszyce, składającej się z około 10 enklaw, z których niektóre zawierały kontrenklawy gminy Grodzisko. Urząd Gminy w Grodzisku funkcjonował do 1873 roku, po czym został przeniesiony do Radoski.
W okresie międzywojennym gmina Grodzisko należała do powiatu koneckiego w woj. kieleckim. Według stanu z 30 września 1921 roku gmina liczyła 7072 mieszkańców (w tym 511 w Grodzisku) i składała się z 36 miejscowości. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego.
Gmina Grodzisko przetrwała w niezmienionych granicach do połowy 1943 roku, kiedy to została zintegrowana z gminą Radoszyce tworząc gminę Radoszyce. Równocześnie trzy gromady z dotychczasowej gminy Grodzisko (Gatniki, Sielpia Mała i Sielpia Wielka) przeszły do gminy Końskie.

</doc>
<doc id="1651148" url="https://pl.wikipedia.org/wiki?curid=1651148" title="Światowy Alians Kościołów Reformowanych">
Światowy Alians Kościołów Reformowanych

Światowy Alians Kościołów Reformowanych – wspólnota 214 Kościołów reformowanych wyrosłych na gruncie XVI-wiecznej reformacji, a w szczególności teologii Jana Kalwina. Siedziba organizacji znajduje się w Genewie.
Światowy Alians Kościołów Reformowanych został utworzony w 1970 przez połączenie dwóch innych ciał zrzeszających Kościoły kalwińskie i prezbiteriańskie oraz niektórych Kościołów kongregacjonalnych. Zrzesza 75 mln wiernych w 107 państwach. Poza Kościołami czysto reformowanymi, zrzesza również Kościoły ewangelicko-unijne.
Organizacja ściśle współpracuje z Światową Radą Kościołów.
W czerwcu 2010 nastąpiło połączenie Światowego Aliansu Kościołów Reformowanych z Reformowaną Radą Ekumeniczną w nową organizację: Światową Wspólnotę Kościołów Reformowanych.

</doc>
<doc id="1651150" url="https://pl.wikipedia.org/wiki?curid=1651150" title="Skotniki (gmina w powiecie koneckim)">
Skotniki (gmina w powiecie koneckim)

Skotniki – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Siedzibą władz gminy były Skotniki. 
W okresie międzywojennym gmina Skotniki należała do powiatu koneckiego w woj. kieleckim. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 10 gromad: Dąbrówka, Faliszew, Józefów, Reczków, Reczków Nowy, Skotniki, Stara, Szarbsko, Wacławów i Wólka.
Jednostka została zniesiona 29 września 1954 roku na mocy reformy wprowadzającej gromady w miejsce gmin. Po reaktywowaniu gmin z dniem 1 stycznia 1973 roku gminy Skotniki nie przywrócono, a jej dawny obszar wszedł w skład gmin: Aleksandrów w powiecie opoczyńskim i Przedbórz w powiecie koneckim (obie w woj. kieleckim). Obecnie obie docelowe gminy należą do powiatów piotrkowskiego i radomszczańskiego w woj. łódzkim.

</doc>
<doc id="1651151" url="https://pl.wikipedia.org/wiki?curid=1651151" title="Piotr Tuczyński">
Piotr Tuczyński

Piotr Tuczyński jr. (ur. 6 lipca 1989 w Poznaniu) – polski brydżysta, arcymistrz (PZBS), World Master (WBF), zawodnik Bridge24.pl.
Wyniki Brydżowe.
Olimpiady.
Na olimpiadach w zawodach uzyskał następujące rezultaty:
Zawody Światowe.
W zawodach światowych uzyskał następujące rezultaty.
Zawody europejskie.
W europejskich zawodach zdobył następujące lokaty:

</doc>
<doc id="1651153" url="https://pl.wikipedia.org/wiki?curid=1651153" title="Bułat (imię)">
Bułat (imię)

Bułat – imię .

</doc>
<doc id="1651156" url="https://pl.wikipedia.org/wiki?curid=1651156" title="Reformowana Rada Ekumeniczna">
Reformowana Rada Ekumeniczna

Reformowana Rada Ekumeniczna – wspólnota 42 Kościołów reformowanych wyrosłych na gruncie XVI-wiecznej reformacji, a w szczególności teologii Jana Kalwina. Siedziba organizacji znajduje się w Grand Rapids.
Reformowana Rada Ekumeniczna została utworzona w 1946 jako Reformowany Synod Ekumeniczny. Obecną nazwę posiada od 1988. Zrzesza 12 mln wiernych w 26 państwach.
Na czerwiec 2010 planowane jest połączenie Reformowanej Rady Ekumenicznej z Światowym Aliansem Kościołów Reformowanych w nową organizację: Światową Wspólnotę Kościołów Reformowanych.

</doc>
<doc id="1651157" url="https://pl.wikipedia.org/wiki?curid=1651157" title="Zbrodnia w Parośli Pierwszej">
Zbrodnia w Parośli Pierwszej



</doc>
<doc id="1651159" url="https://pl.wikipedia.org/wiki?curid=1651159" title="Parośla Pierwsza">
Parośla Pierwsza



</doc>
<doc id="1651160" url="https://pl.wikipedia.org/wiki?curid=1651160" title="Góry Mokre (gmina)">
Góry Mokre (gmina)

Góry Mokre – dawna gmina wiejska istniejąca do 1954 roku w woj. kieleckim, łódzkim i ponownie kieleckim. Siedzibą władz gminy były Góry Mokre. 
W okresie międzywojennym gmina Góry Mokre należała do powiatu koneckiego w woj. kieleckim. 1 kwietnia 1939 roku gminę wraz z główną częścią powiatu koneckiego przeniesiono do woj. łódzkiego. Po wojnie gmina przez krótki czas zachowała przynależność administracyjną, lecz już 6 lipca 1950 roku została wraz z całym powiatem przyłączona z powrotem do woj. kieleckiego.
Według stanu z dnia 1 lipca 1952 roku gmina składała się z 12 gromad: Borowa, Góry Mokre, Góry Suche, Józefów, Kajetanów, Kaleń, Mojżeszów, Piskorzeniec, Stara Wieś, Wojciechów, Zagacie i Żeleźnica.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Góry Mokre nie przywrócono, a jej dawny obszar wszedł w skład gminy Przedbórz w tymże powiecie i województwie (obecnie w powiecie radomszczańskim w woj. łódzkim). Obszar dawnej gminy Góry Mokre jest widoczny na współczesnej mapie administracyjnej, stanowiąc wyraźną protruzję woj. łódzkiego wewnątrz woj. świętokrzyskiego (na południowy wschód od Przedborza).

</doc>
<doc id="1651161" url="https://pl.wikipedia.org/wiki?curid=1651161" title="Eyes On You">
Eyes On You

Eyes On You – drugi singel pochodzący z debiutanckiego albumu "Me Against Myself" brytyjskiego wokalisty Jaya Seana. Piosenka wydana 21 czerwca 2004 roku w Wielkiej Brytanii.
Formaty i lista utworów.
CD: 1
CD: 2
Teledysk.
Był to pierwszy oficjalny teledysk Jaya Seana. Po raz pierwszy został pokazany w MTV India's First Cut. Klip zebrał wiele pozytywnych recenzji.

</doc>
<doc id="1651165" url="https://pl.wikipedia.org/wiki?curid=1651165" title="Rząd Massima D’Alemy">
Rząd Massima D’Alemy



</doc>
<doc id="1651166" url="https://pl.wikipedia.org/wiki?curid=1651166" title="Pycnodontiformes">
Pycnodontiformes

Pycnodontiformes – rząd wymarłych ryb kostnoszkieletowych. Pierwsze Pycnodontiformes pojawiły się w późnym triasie, na początku mezozoiku, podczas gdy ostatnie (przedstawiciele Pycnodontidae i Serrasalmimidae) przetrwały wymieranie kredowe i dotrwały do eocenu, we wczesnym kenozoiku.
Pozycja filogenetyczna Pycnodontiformes jest niejasna. Często sugerowano, że są one grupą siostrzaną do kladu Teleostei, jednak prawdopodobne, że należą do bazalnych nowopłetwych. Większość przedstawicieli Pycnodontiformes osiągała niewielkie rozmiary, nieprzekraczające 0,5 m długości.

</doc>
<doc id="1651167" url="https://pl.wikipedia.org/wiki?curid=1651167" title="Thavil">
Thavil

Thavil (tamil: தவிள்) – południowo-indyjski instrument perkusyjny, używany w tradycji karnatackiej indyjskiej muzyki klasycznej, a także w muzyce ludowej. Często towarzyszy nadaswaram. Te dwa instrumenty są typowym obrazkiem podczas świąt w południowych Indiach.

</doc>
<doc id="1651168" url="https://pl.wikipedia.org/wiki?curid=1651168" title="IMac (Intel-based)">
IMac (Intel-based)

iMac (Intel-based) – seria iMaców wyprodukowaną przez Apple, które opierają się na technologii procesorów firmy Intel takich jak Intel Core 2 Duo. Najnowsze iMaki z tej serii mają m.in. 21,5 lub 27-calowe monitory, od 4 do 16 GB RAM-u, procesory Intel Core i5 czy Intel Core i7, oraz karty graficzne AMD Radeon HD 6750M, 6770M i 6970M.
O ile poprzednie modele tej serii iMaca miały białą obudowę wykonaną z poliwęglanu (tak samo jak iMac G5), o tyle najnowsza generacja ma wewnętrzną obudowę stylizowaną na Apple Cinema Display. Przednia obudowa jest wykonana z pojedynczego arkusza aluminium z płytą szkła pokrywającą monitor. Na tylnej części obudowy (również wykonaniej z aluminium) znajdują się wszystkie porty. Warto wspomnieć, że za jedynym elementem nie wykonanym z aluminium znajdują się anteny Airport oraz Bluetooth.
Historia.
10 stycznia 2006 Steve Jobs na Macworld Conference &amp; Expo zapowiedział nowego iMaca, który byłby pierwszym Macintoshem wyposażonym w procesor Intela – Core Duo. Cechy produktu, cena oraz wygląd obudowy pozostały nie zmienione w stosunku do iMaca G5. Według testów Apple przy pomocy SPEC, prędkość procesora była od dwóch do trzech razy wyższa.
W lutym 2006 Apple potwierdziło zgłaszany błąd o problemach z wyświetlaniem obrazu w nowych iMacach z procesorem Intela. Podczas puszczania filmów we Front Row w niektórych 20-calowych iMacach pokazywały się losowo poziome linie, rozdzieranie obrazu i inne. Problem został naprawiony aktualizacją oprogramowania.
We wrześniu 2006 Apple odświeżyło iMaki, które odtąd mają procesory Intel Core 2 Duo, lub inne procesory Intel i są po niższej cenie. Również zostały dodane wersje z 24-calowymi ekranami o rozdzielczości 1920×1200, dzięki temu iMaki mogły wyświetlać obraz w standardzie 1080p w jego oryginalnej jakości. Oprócz modelu z monitorem o przekątnej 17 cali i procesorem taktowanym częstotliwością 1.83 GHz, ta wersja iMaca była wyposażona w kartę obsługującą połączenie Wi-Fi w standardzie 802.11n.
Latem 2007 roku został wprowadzony odświeżony iMac. Ma on nową obudowę wykonaną z aluminium. Wycofano 17-calowe modele. Obudowa tylna nie jest już wyjmowalna. Modele te mają procesory Intel Core 2 Duo od 2 do 3 GHz.
W październiku 2009 roku wprowadzono 21.5" oraz 27" iMaki. Obecnie w standardzie są sprzedawane bezprzewodowa klawiatura Apple oraz bezprzewodowa mysz Magic Mouse. Są wyposażone w procesory 2.7 GHz Intel Core i5 oraz 2.8 GHz Intel Core i7 (czterordzeniowe).
Obecne iMaki są dostarczane z myszką Magic Mouse lub gładzikiem Magic Trackpad, klawiaturą bezprzewodową Apple Wireless Keyboard, Bluetooth, kartą AirPort, wbudowaną kamerą iSight, oraz kablem do zasilania.
Trzeba także dodać, że po wejściu komputerów iMac bazujących na procesorach intel wycofano z produkcji wszystkie modele PowerPC, oraz przestano je wspierać.
Seria iMaców z procesorami Intel wykorzystuje też ekran Retina (nie we wszystkich modelach), który powiększa rozdzielczość czterokrotnie, powodując, że obraz, z którego czytamy sprawia wrażenie książki (nie widać pikseli nawet po dokładnym wpatrywaniu się w monitor).
iMac z procesorem Intel pozwala również na instalację systemu operacyjnego Microsoft Windows przez oprogramowanie Boot Camp, które nie istniało w wersjach PowerPC.

</doc>
<doc id="1651169" url="https://pl.wikipedia.org/wiki?curid=1651169" title="Don Roos">
Don Roos

Donald Paul „Don” Roos (ur. 14 kwietnia 1955 w Nowym Jorku) – amerykański scenarzysta, reżyser i producent, związany zarówno z kinem jak i telewizją.
Życiorys.
Urodził się w połowie lat pięćdziesiątych w Nowym Jorku. Uczęszczał do renomowanej katolickiej szkoły wyższej University of Notre Dame w stanie Indiana, gdzie przynależał do bractwa Phi Beta Kappa. Po ukończeniu studiów, przeniósł się do Los Angeles, gdzie zaczął tworzyć skrypty dla programów telewizyjnych. Początkowo utrzymywał się z zawodu procesora tekstu i po dziś dzień żartuje, że zajęcie to jest jego zawodowym planem awaryjnym.
W roku 1992 napisał scenariusz do dreszczowca "Sublokatorka" z Bridget Fonda i Jennifer Jason Leigh w rolach głównych. Wkrótce później zajął się także reżyserowaniem do swoich scenariuszy. Zadebiutował w 1998 roku komediodramatem "Wojna płci", który rok później przyniósł mu nagrody Independent Spirit Award i Literary Award podczas PEN Center USA West Literary Awards. Roos jest także reżyserem dwóch innych filmów: "Gry o miłość" oraz "Szczęśliwych zakończeń". Wszystkie z jego autorskich filmów w mniejszym lub większym stopniu zawierają motywy lesbijsko-gejowskie, a także motyw podróżowania. Jako scenarzysta, pełni również funkcję tzw. „script doctora” – współtwórcy dialogów czy innych elementów scenariusza filmowego, najczęściej umieszczanego poza czołówką gotowej produkcji.
W 1992 związał się z aktorem Danem Bucatinskym, z którym wspólnie wychowuje dwójkę dzieci: Elizę i Jonaha. Posiada dom w Irlandii.
Filmografia.
Filmografia nie uwzględnia projektów, we współtworzeniu których Roos pełnił funkcję „script doctora”.

</doc>
<doc id="1651170" url="https://pl.wikipedia.org/wiki?curid=1651170" title="Światowa Wspólnota Kościołów Reformowanych">
Światowa Wspólnota Kościołów Reformowanych

Światowa Wspólnota (Komunia) Kościołów Reformowanych – wspólnota Kościołów reformowanych, prezbiteriańskich, kongregacjonalnych, waldensów, unijnych i jednoczących (and uniting"), która powstała z połączenia Światowego Aliansu Kościołów Reformowanych i Reformowanej Rady Ekumenicznej. Połączenie dokonało się podczas konwencji odbywającej się w dniach 18–27 czerwca 2010 roku w Grand Rapids. W skład organizacji wchodzi 233 Kościołów, reprezentujących 100 mln wiernych w 110 krajach.
Wspólnota włączyła się w działalność Globalnego Forum Chrześcijańskiego.
5 lipca 2017 przewodniczącą (prezydentką) Wspólnoty została pastor Naila Kassab z Libanu. 
Członkiem Wspólnoty jest Kościół Ewangelicko-Reformowany w RP.
5 lipca 2017 Wspólnota przystąpiła do "Wspólnej deklaracji o usprawiedliwieniu".

</doc>
<doc id="1651173" url="https://pl.wikipedia.org/wiki?curid=1651173" title="Prophecy (gra)">
Prophecy (gra)



</doc>
<doc id="1651176" url="https://pl.wikipedia.org/wiki?curid=1651176" title="The European Invasion – Doom Troopin’ Live">
The European Invasion – Doom Troopin’ Live

The European Invasion - Doom Troopin' Live – drugi album DVD amerykańskiego zespołu heavymetalowego Black Label Society, wydany w 2006 roku przez wytwórnię Eagle Vision. Materiał znajdujący się na pierwszej płycie został zarejestrowany podczas koncertów w Paryżu i Londynie. Na drugiej płycie znajduje się pięćdziesięciominutowy dokument, nagrany podczas europejskiej trasy Black Label Society, trzy teledyski oraz zapis z kręcenia teledysku do "Suicide Messiah".

</doc>
<doc id="1651179" url="https://pl.wikipedia.org/wiki?curid=1651179" title="Deska ortopedyczna">
Deska ortopedyczna

Deska ortopedyczna - specjalny rodzaj noszy ułatwiających stabilizację poszkodowanego i jego transport w trudnych warunkach. Jest wykorzystywana w zdarzeniach, w których poszkodowany mógł doznać obrażeń ciała, a w szczególności kręgosłupa. Deska ortopedyczna umożliwia zabezpieczenie poszkodowanego na czas transportu do szpitala. Wyposażona jest w pasy zabezpieczające oraz stabilizator głowy, który chroni szyjny odcinek kręgosłupa. Stanowi ona podstawowe wyposażenie zespołów ratownictwa medycznego. 

</doc>
<doc id="1651180" url="https://pl.wikipedia.org/wiki?curid=1651180" title="Ivo Trumbić">
Ivo Trumbić

Ivo Trumbić (ur. 2 kwietnia 1935 w Splicie, zm. 12 marca 2021 w Zagrzebiu) – jugosłowiański i chorwacki piłkarz wodny. W barwach Jugosławii dwukrotny medalista olimpijski.
Kariera sportowa.
Mierzący 197 cm wzrostu zawodnik w 1964 w Tokio wspólnie z kolegami zajął drugie miejsce. Cztery lata później znalazł się wśród mistrzów olimpijskich. Na dwóch turniejach rozegrał 15 spotkań i strzelił 11 bramek. Dwukrotnie był brązowym medalistą mistrzostw Europy (1962 i 1966).

</doc>
<doc id="1651182" url="https://pl.wikipedia.org/wiki?curid=1651182" title="Synagoga w Awinionie">
Synagoga w Awinionie

Synagoga w Awinionie – synagoga w dzielnicy żydowskiej w Awinionie. Posiada status zabytku. Jest to drugi tego typu budynek w mieście - pierwszy, istniejący od wczesnego średniowiecza, został w 1221 rozebrany po interwencji miejscowego biskupa. 
Historia.
Nie jest ustalone, kiedy powstała pierwsza gmina żydowska w Awinionie, jednak już w XII wieku w mieście istniała wyraźnie wyodrębniona dzielnica żydowska z własną synagogą. W 1221 na polecenie miejscowego biskupa została ona przeniesiona na nowe miejsce, z bliżej nieokreślonych powodów. Ślady fundamentów pierwszej synagogi były widoczne jeszcze na początku XXI w. przy ulicy Vieille Juiverie, obecnie zostały zakryte przez parking podziemny. 
Synagoga od początku swojego istnienia była połączona z żydowskim ośrodkiem edukacyjnym i kulturalnym i dlatego w Awinionie była potocznie nazywana "szkołą żydowską". Budynek wzniesiony w pierwszej połowie XIII wieku przechodził liczne przebudowy, o czym świadczą zachowane kontrakty zlecające rozbudowę budynku lub zmiany jego układu pomieszczeń. W bliżej nieokreślonych okolicznościach synagoga została rozebrana i w XVIII wieku wzniesiono nową w stylu klasycystycznym. 
W 1845 budynek został poważnie uszkodzony przez pożar. Ogień wybuchł w pomieszczeniach w podziemiu 24 listopada 1845 wieczorem i szybko objął cały budynek, niszcząc Aron ha-kodesz i 42 zwoje Tory. Synagogę odbudowano według projektu architekta Joffroya przy wsparciu finansowym miasta. Obiekt ukończony w 1848 odtwarzał całkowicie dawny wygląd świątyni. 
Architektura.
Synagoga wzniesiona jest w stylu klasycystycznym na planie prostokąta z kopułą. Z zewnątrz dekorowana jońskimi pilastrami, jej drzwi otaczają skromne portale. We wnętrzu wyróżnia się rząd jońskich kolumn wspierających galerię dla kobiet. 
Synagoga wyróżnia się na tle innych tego typu budynków we Francji rozmieszczeniem elementów wnętrza: Aron ha-kodesz zajmuje tradycyjną pozycję przy ścianie wschodniej, ale bima położona jest nie w jego bezpośrednim sąsiedztwie, ale naprzeciw, w końcu prostokątnej sali przeznaczonej dla wiernych. Podobne rozwiązanie zastosowane zostało w synagodze w Cavaillon oraz synagodze w Carpentras, jak i w kilku żydowskich świątyniach we Włoszech, skąd najprawdopodobniej zostało zaczerpnięte. Wnętrze obiektu jest bogato dekorowane złoceniami i płaskorzeźbami, zaś galerię dla kobiet otacza rzeźbiona balustrada z metalu. 

</doc>
<doc id="1651183" url="https://pl.wikipedia.org/wiki?curid=1651183" title="Michael LePond">
Michael LePond

Michael Anthony LePond III (ur. 17 lutego 1966 w Newark) – amerykański basista, członek progresywnometalowej grupy Symphony X oraz heavymetalowego zespołu z Nowego Jorku "Dead on Arrival". Grupa wydała album – "Alive and Kickin’" w niezależnej wytwórni Polo w 1996 roku. Michaela można usłyszeć na płytach Symphony X od albumu V: The New Mythology Suite. Swego czasu grywał również w zespole Rattlebone, który wydał płytę z 6 utworami własnej kompozycji w 1997. Od jesieni 1988 roku do stycznia 1999 roku LePond udzielał się dodatkowo w grupie "Cheap N Nasty".
Życiorys.
Michael LePond urodził się w Newark w stanie New Jersey. W wieku 13 lat wybrał się na koncert grupy Kiss. Na koncercie został zainspirowany głównie za sprawą ówczesnego basisty KISS Gene'a Simmonsa do rozpoczęcia gry na gitarze basowej. Po zakupieniu podstawowego zestawu niezbędnego do gry, pobierał lekcje przez rok. Później zaczął słuchać innych basistów jak na przykład Geddy Lee (Rush) którzy wpłynęli na indywidualny styl grania Michaela.
W 1998 spotkał Michaela Romeo, gitarzystę Symphony X i został przez niego zaproszony na przesłuchanie po tym, jak Thomas Miller opuścił zespół. Przesłuchanie wypadło pomyślnie, a Michael LePond gra w tym zespole po dziś dzień.
Problemy zdrowotne.
W 2006 roku u Michaela wykryto Chorobę Leśniowskiego-Crohna. Było to powodem odwołania europejskiej części trasy koncertowej Symphony X. Pod koniec maja na swojej stronie internetowej poinformował fanów że operacja przebiegła pomyślnie i za 6 tygodni powinien zacząć normalnie funkcjonować.

</doc>
<doc id="1651184" url="https://pl.wikipedia.org/wiki?curid=1651184" title="Mike LePond">
Mike LePond



</doc>
<doc id="1651186" url="https://pl.wikipedia.org/wiki?curid=1651186" title="Szczyt NATO w Paryżu 1997">
Szczyt NATO w Paryżu 1997

Szczyt NATO w Paryżu w 1997 – specjalny szczyt NATO z udziałem Federacji Rosyjskiej, zorganizowany 27 maja 1997 w Paryżu we Francji.
Postanowienia szczytu.
W czasie szczytu w Paryżu, 16 państw członkowskich NATO podpisało z Rosją "„Akt Stanowiący o podstawach wzajemnych stosunków, współpracy i bezpieczeństwa”". Stronę rosyjską reprezentował prezydent Rosji Borys Jelcyn.
Zawarty dokument stanowił plan przyszłej współpracy NATO-Rosja:

</doc>
<doc id="1651188" url="https://pl.wikipedia.org/wiki?curid=1651188" title="Kanjira">
Kanjira

Kanjira (malajalam: ഗഞ്ചിറ) – południowoindyjski instrument perkusyjny należący do rodziny tamburynów. Wykorzystywany zwłaszcza podczas koncertów klasycznej muzyki indyjskiej w stylu tzw. karnatackim, jako instrument wspierający mridangam.

</doc>
<doc id="1651190" url="https://pl.wikipedia.org/wiki?curid=1651190" title="Gundia berberyjska">
Gundia berberyjska

Gundia berberyjska ("Ctenodactylus vali") – gatunek ssaka z rodziny gundiowatych (Ctenodactylidae). 
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1902 roku brytyjski zoolog Oldfield Thomas nadając mu nazwę "Ctenodactylus vali". Holotyp pochodził z Wadi Bey, na północny zachód od Bonjem, około 330 km na południowy wschód od Trypolisu, w Libii. 
Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Gundia berberyjska występuje w północnej Afryce (północno-wschodnie Maroko, północno-zachodnia Algieria oraz północno-zachodnia Libia).
Morfologia.
Długość ciała (bez ogona) 124–185 mm, długość ogona 27–43 mm; masa ciała do 185 g. 
Ekologia.
Zamieszkuje zwrotnikowe i podzwrotnikowe tereny porośnięte makchią i obszary skaliste. Występuje na terenach położonych na wysokości do 1000 m n.p.m..

</doc>
<doc id="1651191" url="https://pl.wikipedia.org/wiki?curid=1651191" title="Pier Luigi Bersani">
Pier Luigi Bersani

Pier Luigi Bersani (ur. 29 września 1951 w Bettoli) – włoski polityk, były minister w kilku rządach, eurodeputowany i parlamentarzysta. Od 2009 do 2013 sekretarz Partii Demokratycznej.
Życiorys.
Po ukończeniu szkoły średniej "Liceo Melchiorre Gioia" w Piacenzy, studiował filozofię na Uniwersytecie Bolońskim.
Działalność polityczną rozpoczął w ramach Włoskiej Partii Komunistycznej. W 1991 przystąpił do powołanego na bazie PCI nowego ugrupowania – Demokratycznej Partii Lewicy. Był radnym regionalnym i asesorem, a od 1993 do 1996 zajmował stanowisko prezydenta regionu administracyjnego Emilia-Romania. Przez następne pięć lat sprawował urzędy ministerialne w kolejnych rządach centrolewicy. Był ministrem przemysłu, handlu i turystyki (w gabinecie Romano Prodiego i w pierwszym rządzie Massima D’Alemy), a następnie ministrem transportu (w drugim rządzie Massima D’Alemy i w gabinecie Giuliana Amato).
W 1998 został działaczem Demokratów Lewicy, stronnictwa powstałego w oparciu o PDS i małe ugrupowanie lewicowe. W 2001 uzyskał mandat deputowanego XIV kadencji. Zrezygnował z niego w 2004, kiedy to wybrano go do Parlamentu Europejskiego. W 2006 ponownie objął mandat poselski w Izbie Deputowanych XV kadencji. Wszedł w skład nowego rządu jako minister rozwoju gospodarczego. Stanowisko to zajmował od 17 maja 2006 do 8 maja 2008.
W 2007 razem ze swoim ugrupowaniem przystąpił do nowo powołanej Partii Demokratycznej, w przedterminowych wyborach parlamentarnych w następnym roku ponownie został posłem (XVI kadencji). 25 października 2009 został liderem Partii Demokratycznej (jako jej sekretarz). W 2013 utrzymał mandat poselski na XVII kadencję, a prowadzona przez niego koalicja uzyskała większość w Izbie Deputowanych. Pier Luigi Bersani nie zdołał jednak stworzyć rządu. 20 kwietnia 2013 zrezygnował z kierowania partią.
W 2017 dołączył do ruchu politycznego pod nazwą Artykuł 1 – Ruch Demokratyczny i Postępowy, który powstał w wyniku rozłamu w PD. W 2018 został wybrany do Izby Deputowanych XVIII kadencji z ramienia lewicowej koalicji Wolni i Równi.

</doc>
<doc id="1651192" url="https://pl.wikipedia.org/wiki?curid=1651192" title="Ozren Bonačić">
Ozren Bonačić

Ozren Bonačić (ur. 5 stycznia 1942 w Zagrzebiu) - chorwacki piłkarz wodny. W barwach Jugosławii dwukrotny medalista olimpijski.
Mierzący 196 cm wzrostu zawodnik w 1964 w Tokio wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał udział w IO 72 i IO 76. Dwukrotnie był brązowym medalistą mistrzostw Europy (1966 i 1970).

</doc>
<doc id="1651193" url="https://pl.wikipedia.org/wiki?curid=1651193" title="Traced in Air">
Traced in Air

Traced in Air – drugi album studyjny amerykańskiej grup muzycznej Cynic. Wydawnictwo ukazało się 17 listopada 2008 roku w Europie nakładem wytwórni muzycznej Season of Mist. Z kolei w Stanach Zjednoczonych materiał ukazał się 25 listopada tego samego roku. Nagrania zostały zarejestrowane w Broken Wave Studios w Los Angeles w 2008 roku. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1651194" url="https://pl.wikipedia.org/wiki?curid=1651194" title="Ozren Bonacić">
Ozren Bonacić



</doc>
<doc id="1651197" url="https://pl.wikipedia.org/wiki?curid=1651197" title="Kamizelka Kendricka">
Kamizelka Kendricka

Kamizelka Kendricka (KED) – specjalny rodzaj kamizelki stabilizującej rannego używanej przy podejrzeniu urazów kręgosłupa w celu zabezpieczenia poszkodowanego w trakcie transportu.

</doc>
<doc id="1651200" url="https://pl.wikipedia.org/wiki?curid=1651200" title="Charles Soret">
Charles Soret

Charles Soret (ur. 23 września 1854 w Genewie, Szwajcaria, zm. 4 kwietnia 1904 tamże) – szwajcarski fizyk i chemik. Powszechnie znany z badań nad termodyfuzją (tak zwany "efekt Soreta").
Życiorys.
Charles Soret był synem Jacques-Louis Soreta, profesora medycyny fizycznej na Uniwersytecie w Genewie, i Clémentine Odier. W 1872, Charles ukończył szkołę sztuk w Genewie, a dwa lata później zdobył dodatkowy tytuł w matematyce. Dodatkowo uczęszczał na wykłady z fizyki i innych nauk przyrodniczych. Kontynuował studia matematyczne na Sorbonie, gdzie zdobył tytuł magistra w 1876. Wierzył, że dobry fizyk powinien być przede wszystkim dobrym matematykiem; dlatego dopiero potem skoncentrował się na studiach z fizyki i otrzymał tytuł magistra fizyki dwa lata później.
Wkrótce potem zaoferowano mu prace w Departamencie krystalografii i mineralogii na Uniwersytecie w Genewie. Został tam wykładowcą w 1879 roku, i pełnym profesorem w 1881 roku.
W roku 1879 Soret opublikował prace na temat termodyfuzji na podstawie swoich pomiarów zachowanie roztworów chlorku sodu i azotanu potasu w rurkach, których końce były ogrzewane lub chłodzone. Te eksperymenty potwierdziły rezultaty C. Ludwiga (opublikowane 20 lat wcześniej), o których Soret prawdopodobnie nie wiedział.
Soret zajmował się również badaniem refraktometrii.
W 1898 roku, Soret został rektorem Uniwersytetu Genewskiego. Zmarł w 1904 roku na chorobę przewodu pokarmowego, kilka dni po udanej operacji.

</doc>
<doc id="1651202" url="https://pl.wikipedia.org/wiki?curid=1651202" title="Gmina Niekłań">
Gmina Niekłań



</doc>
<doc id="1651203" url="https://pl.wikipedia.org/wiki?curid=1651203" title="Karlo Stipanić">
Karlo Stipanić

Karlo Stipanić (ur. 8 grudnia 1941 w Crikvenicy) - chorwacki piłkarz wodny. W barwach Jugosławii dwukrotny medalista olimpijski.
Mierzący 183 cm wzrostu zawodnik w 1964 w Tokio wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał udział w IO 72. Dwukrotnie był brązowym medalistą mistrzostw Europy (1966 i 1970).

</doc>
<doc id="1651205" url="https://pl.wikipedia.org/wiki?curid=1651205" title="Actual Fantasy">
Actual Fantasy

Actual Fantasy – progresywno metalowy album wydany w 1996 roku przez holenderskiego multiinstrumentalistę Arjena Lucassena. Jest to druga płyta projektu Ayreon. Jest to zarazem jedyny album Ayreon, który nie jest operą rockową. W 2004 roku Arjen podpisał kontrakt z inną wytwórnią płytową InsideOut Music, co wymusiło wydanie reedycji poprzednich albumów Ayreonu, łącznie z "Actual Fantasy" Do reedycji została dołączona płyta DVD zawierająca remiks albumu w systemie 5.1.

</doc>
<doc id="1651207" url="https://pl.wikipedia.org/wiki?curid=1651207" title="Krzesełko kardiologiczne">
Krzesełko kardiologiczne

Krzesełko kardiologiczne - rodzaj specjalnego krzesła służącego do transportu pacjentów. Zazwyczaj wykonane z lekkiego aluminium, wyposażone w 2 kółka transportowe, blokadę zabezpieczającą przed niekontrolowanym złożeniem w trakcie transportu oraz pasy zabezpieczające pacjenta na czas transportu.
Krzesełko kardiologiczne jest łatwe do przenoszenia przez dwie osoby. Krzesełko jest pomocne przy transportowaniu pacjenta po korytarzach i schodach na wąskich klatkach schodowych.

</doc>
<doc id="1651209" url="https://pl.wikipedia.org/wiki?curid=1651209" title="Ambeon">
Ambeon

Ambeon – holenderski progresywno metalowy projekt muzyczny składający się głównie z multiinstrumentalisty Arjena Anthony'ego Lucassena i wokalistki Astrid van der Veen. Projekt wydał jak na razie jeden album "Fate of a Dreamer" nagrany w 2001 roku. Podczas nagrywania tego albumu wokalistka Astrid van der Veen miała tylko 14 lat. Ambeon łączy w sobie najróżniejsze gatunki muzyczne takie jak Muzyka celtycka, Gothic rock oraz metal progresywny.
Etymologia nazwy.
"Ambeon" jest kontaminacją słów "Ambient" i "Ayreon". Nazwa jest dosyć trafna, gdyż utwory Ambeon są częściowo utworami Ayreonu utrzymanymi w konwencji metalu progresywnego połączonego z Dark ambientem.
Przyszłość projektu.
Arjen pytany o kontynuację projektu Ambeon odpowiada zwyczajnie: "Możliwe".

</doc>
<doc id="1651210" url="https://pl.wikipedia.org/wiki?curid=1651210" title="Szyna Larsena">
Szyna Larsena



</doc>
<doc id="1651212" url="https://pl.wikipedia.org/wiki?curid=1651212" title="Only Trust Your Heart">
Only Trust Your Heart

Only Trust Your Heart – drugi album kanadyjskiej jazzowej pianistki i wokalistki Diany Krall wydany w 1995 roku.

</doc>
<doc id="1651215" url="https://pl.wikipedia.org/wiki?curid=1651215" title="When I Look in Your Eyes">
When I Look in Your Eyes

When I Look in Your Eyes – piąty album kanadyjskiej jazzowej pianistki i wokalistki Diany Krall wydany w 1999 roku. Był on nominowany do Nagrody Grammy w kategorii album roku w 2000 roku.
Nagrody.
Album otrzymał 2 nagrody Grammy w 1999 roku w kategoriach:

</doc>
<doc id="1651216" url="https://pl.wikipedia.org/wiki?curid=1651216" title="IMac G5">
IMac G5

iMac G5 był serią komputerów Macintosh firmy Apple. W odróżnieniu od najnowszych modeli iMaców używał on procesorów o architekturze PowerPC. Była to ostatnia seria iMaców na której można było uruchamiać Mac OS Classic.
Seria G5 miała w ofercie 2 rodzaje komputerów – posiadające monitory panoramiczne o przekątnych 17 i 20 cali. Procesory były taktowane częstotliwościami 1.6–2.1 GHz.
iMac G5 był również komputerem który jako pierwszy od Apple posiadał 2 oraz 4 rdzeniowy procesor PowerPC G5, najmocniejsza dostępna jednostka posiadała 2.5 GHz na każdym z czterech rdzeni. iMac G5 był dostępny w wersji All in One (czyli był cały „zapakowany” w monitor) oraz w wersji Tower (bardziej znana jako Power Mac G5) która była oddzielona od monitora (ta pozwalała na wprowadzanie większych zmian w konfiguracji komputera niż w wersji All in One, czyli np. zmiana karty graficznej). iMac G5 posiadał możliwość rozszerzenia ram do 4 GB a wersja tower nawet do 16 GB.
Obecnie ten komputer nie posiada już większego zastosowania; najwyższa wersja systemu, którą obsługuje to Mac OS X Leopard 10.5.8.

</doc>
<doc id="1651217" url="https://pl.wikipedia.org/wiki?curid=1651217" title="Surbahar">
Surbahar

Surbahar (urdu: سربہار; hindi: सुरबहार); ang. także bass sitar) – szarpany instrument strunowy używany w muzyce hindustańskiej. Blisko spokrewniony z sitarem, różni się od niego niższym tonem (poniżej 20 Hz).
Według tradycji surbahar wynalazł Ustad Sahebdad Khan, inne źródła podają nazwisko Ustad Ghulam Mohammed.

</doc>
<doc id="1651219" url="https://pl.wikipedia.org/wiki?curid=1651219" title="Wincenty Orzeszkowski">
Wincenty Orzeszkowski

Wincenty Fabian Orzeszkowski (ur. 25 stycznia 1801 w Chamsku koło Sierpca, zm. 17 lutego 1887 w Płocku), polski duchowny katolicki, profesor Akademii Duchownej w Warszawie, prepozyt płockiej kapituły katedralnej w latach 1863-1877.
Życiorys.
Był synem zubożałego szlachcica Stanisława i Agnieszki z Trzcińskich, szkołę rządową kończył w Żurominie, a w 1821 rozpoczął studia w płockim Seminarium Duchownym. Uwieńczeniem nauki były święcenia kapłańskie, przyjęte przez Orzeszkowskiego w 1824. Po czteroletnim pełnieniu funkcji wikariusza w Chamsku przeniesiony został w 1828 do Pułtuska na wykładowcę miejscowego seminarium. Nominację otrzymał mimo braku wyższych studiów teologicznych. Prowadził zajęcia z teologii moralnej, Pisma świętego, prawa kanonicznego, ceremonii. Ponadto był nauczycielem religii na pensji Gabrieli de Verny. W 1834 został regensem seminarium w Pułtusku, a od 1837 w miejscowym konsystorzu wykonywał obowiązki egzaminatora. W 1833 mianowany został kanonikiem honorowym kapituły w Pułtusku, w 1839 otrzymał godność prałacką kustosza. 
W 1845 dzięki wsparciu arcybiskupa warszawskiego Antoniego Fijałkowskiego powołany został na prorektora Akademii Duchownej w Warszawie; zaledwie kilka miesięcy później otrzymał profesurę teologii moralnej (z pominięciem procedury konkursowej) i złożył funkcję prorektora. Cieszył się powagą i szacunkiem przełożonych i współpracowników, czego wyrazem były pochlebne opinie w corocznych sprawozdaniach rektora dla Komisji Rządowej Spraw Wewnętrznych i Duchownych. W 1853 wszedł w skład Rady Akademii (odpowiednik senatu uczelnianego). Jako dydaktyk opierał się ściśle na podręczniku francuskiego jezuity Paula Gabriela Antoine'a "Theologia moralis", ale wykłady uzupełniał trafnymi przykładami z praktyki. Sam ogłosił dwa artykuły – "Rozprawa o obyczajowości i ocenianiu czynów ludzkich" ("Pamiętnik Religijno-Moralny", rocznik 23, 1852) oraz "O teologii moralnej O. Debreyna" ("Przegląd Katolicki", rocznik 8, 1870, nr 47). 
W 1866 Orzeszkowski przeszedł na emeryturę i przeniósł się do Płocka, gdzie już kilka lat wcześniej otrzymał nominację na prepozyta kapituły katedralnej (1863) i oficjała generalnego konsystorza (1864). Godności te zawdzięczał Wincentemu Popielowi, rektorowi Akademii Duchownej w Warszawie, który w 1863 na mocy nominacji papieskiej zasiadł na stolicy biskupiej w Płocku. W latach zesłania biskupa Popiela w Nowogrodzie (1867-1873) Orzeszkowski jako wikariusz generalny zarządzał diecezją. Później, przekroczywszy już 70. rok życia, ograniczał się do przewodzenia posiedzeniom kapituły, zajmował się też nabytym majątkiem ziemskim Leszczyn Szlachecki niedaleko Płocka.
Był odznaczony m.in. Orderem Św. Stanisława i Orderem Św. Anny. Został pochowany w Płocku. Ćwierć majątku Leszczyn zapisał diecezji na restaurację katedry w Płocku, z pewnej części utworzył fundację dla studentów, resztę przeznaczył dla bratanka.

</doc>
<doc id="1651220" url="https://pl.wikipedia.org/wiki?curid=1651220" title="Wincenty Fabian Orzeszkowski">
Wincenty Fabian Orzeszkowski



</doc>
<doc id="1651225" url="https://pl.wikipedia.org/wiki?curid=1651225" title="Santur">
Santur

Santur, (dewanagari: संतूर "santūr") – indyjski instrument strunowy, prawdopodobnie wywodzący się od perskiego instrumentu o tej samej nazwie, związany jest także z dawną indyjską lutnią, nazywaną śata-tantri vina. 
Jest to chordofon, na którym gra się przy użyciu dwóch drewnianych pałek. Ma 70 strun. Kaszmirska wersja ma bardziej prostokątny kształt i zazwyczaj 72 struny. Santur trzeba stroić do każdego utworu.
Dwudziestowieczni muzycy grający na tym instrumencie to m.in. Pandit Bhajan Sopori i Pandit Shivkumar Sharma. 
Nowszą odmianą santuru jest grecki, znacznie większy instrument "sanduri" (σαντούρι). W Europie pojawił się w pierwszej połowie XIX w. wraz z greckimi uchodźcami z Imperium osmańskiego. W literaturze pojawia się również jako instrument, na którym grał Grek Zorba w powieści Nikosa Kazantzakisa.

</doc>
<doc id="1651227" url="https://pl.wikipedia.org/wiki?curid=1651227" title="Pierwszy rząd Massima D’Alemy">
Pierwszy rząd Massima D’Alemy

Pierwszy rząd Massima D’Alemy – rząd Republiki Włoskiej funkcjonujący od 21 października 1998 do 22 grudnia 1999.
Gabinet został ukonstytuowany po kryzysie parlamentarnym w wielopartyjnej koalicji ugrupowań lewicowych i centrowych, który doprowadził do wycofania swojego poparcia przez jedną z partii i związanej z tym dymisji premiera Romano Prodiego. Na czele rządu stanął postkomunista i lider Demokratów Lewicy, Massimo D’Alema, a sformowana przez niego Rada Ministrów uzyskała wotum zaufania w Izbie Deputowanych i Senacie XIII kadencji.
W skład rządu (poza premierem) wszedł jeden wicepremier, 18 ministrów resortowych i 7 ministrów bez teki.
Najwięcej ministrów rekomendowały takie partie, jak Demokraci Lewicy (DS), Włoska Partia Ludowa (PPI) i Unia Demokratyczna na rzecz Republiki (UDR). Swoich przedstawicieli do rządu wprowadziły też Partia Komunistów Włoskich (PdCI), Federacja Zielonych ("Verdi"), Włoscy Demokratyczni Socjaliści (SDI) i Odnowienie Włoskie (RI), a także stronnicy poprzedniego premiera (zorganizowani w ramach partii Demokraci).
Rząd ten funkcjonował przez ponad rok. 18 grudnia 1999 Massimo D’Alema podał się do dymisji, cztery dni później dokonał renegocjacji porozumień koalicyjnych, konstruując w efekcie swój drugi gabinet.

</doc>
<doc id="1651247" url="https://pl.wikipedia.org/wiki?curid=1651247" title="Synagoga w Reims">
Synagoga w Reims

Synagoga w Reims – czynna synagoga sefardyjska położona w Reims przy ulicy Clovis. Istnieje od 1879. Od 1989 posiada status zabytku. 
Historia.
Gmina żydowska w Reims istniała od XI wieku, jej członkowie zamieszkiwali dzielnicę położoną wokół dzisiejszej ulicy Juiverie i posiadali niewielką synagogę oraz cmentarz. W 1270 dekretem parlamentu paryskiego Żydzi zostali wygnani z miasta, w XIV wieku dawna wspólnota już nie istniała. Gmina zaczęła odradzać się w XVIII wieku, a po 1871 do Reims przybyło wielu uciekinierów z Alzacji i Lotaryngii. Urządzili oni niewielką kaplicę przy dzisiejszej ulicy Capucins, jednak w 1875, kiedy liczba wyznawców judaizmu przekroczyła 650 osób, wystąpili o budowę wolnostojącej synagogi. Budowa obiektu trwała do 1879, do początku XX stuleciu kontynuowano prace przy dekoracji wnętrza. 
W czasie II wojny światowej synagoga została zdewastowana, a większość Żydów wywieziona do obozów zagłady poza Francją po wielkiej obławie zorganizowanej w ramach akcji "Wiosenny wiatr" w 1942. Gmina zaczęła odradzać się dopiero po kolejnym napływie uchodźców, tym razem z Algierii. W 1970 na nowo liczyła ponad 600 członków, obecnie - ok. 300. Obecnie przy synagodze działa ośrodek kulturalny.
Architektura.
Synagoga reprezentuje styl neobizantyjski. Centralnym punktem fasady jest rozeta z gwiazdą Dawida, wypełniona witrażem. Poniżej rozety znajdują się trzy półkoliste okienka z obramowaniami. Podobnie dekorowane są dwa półkoliste okna po dwóch stronach fasady. Drzwi otoczone są portalem. W całości dominują orientalizujące motywy geometryczne. Szczyt elewacji wieńczą Tablice Prawa. 
Organy w synagodze pochodzą z 1901, w tym samym czasie dekorację wnętrza wykonał lokalny artysta Marquant-Fogel. Wnętrze obiektu utrzymane jest w stylu mauretańskim. 
Przed synagogą w 1949 ustawiony został pomnik pamięci 226 Żydów z Reims wywiezionych do obozów zagłady w czasie II wojny światowej. 

</doc>
<doc id="1651253" url="https://pl.wikipedia.org/wiki?curid=1651253" title="La Fornarina">
La Fornarina

La Fornarina (znany także jako Portret młodej kobiety) – obraz włoskiego malarza i architekta renesansowego Rafaela Santiego, wykonany pomiędzy 1518 i 1520 rokiem. Znajduje się obecnie w Galleria Nazionale d’Arte Antica w Palazzo Barberini, Rzym.
Prawdopodobnie obraz był w warsztacie malarza po jego śmierci w 1520, a następnie został zmodyfikowany i sprzedany przez pomocnika artysty – Giulio Romano. W XVI wieku dzieło znajdowało się w domu hrabiny Santafiora, rzymskiej szlachcianki, później stało się własnością księcia Boncompagni, by na koniec trafić do Galleria Nazionale, gdzie nadal jest przechowywane.
Kobietę tradycyjnie identyfikuje się z Margheritą Luti, która została kochanką Rafaela podczas jego pobytu w Rzymie. Nie jest to jednak wersja potwierdzona. Postać została przedstawiona w orientalnym nakryciu głowy, z odsłoniętymi piersiami, trzymająca rękę w okolicach klatki piersiowej. Oświetlona jest silnym, sztucznym światłem. Na lewym ramieniu widnieje wąska wstęga z podpisem artysty – . Historycy sztuki i uczeni debatują nad tym, czy prawa ręka na lewej piersi nie jest ułożona na guzie nowotworowym, ukrywając go tym samym w klasycznej pozie miłości. Szczególne, ustalone spojrzenie młodej kobiety przyczynia się do nienaturalności całej kompozycji.
Analizy prześwietleń rentgenowskich pokazują, że początkowo tło było namalowane w stylu Leonarda da Vinci – nie znajdowały się tam krzaki mirtu, które widać obecnie, poświęcone Wenus, bogini miłości i namiętności.

</doc>
<doc id="1651254" url="https://pl.wikipedia.org/wiki?curid=1651254" title="Rajd Portugalii 2009">
Rajd Portugalii 2009

Rezultaty Rajdu Portugalii ("43º Vodafone Rally de Portugal"), 4. rundy Rajdowych Mistrzostw Świata w 2009 roku, który odbył się w dniach 2-5 kwietnia:
Klasyfikacja po 4 rundach.
Tabele przedstawiają tylko pięć pierwszych miejsc.

</doc>
<doc id="1651262" url="https://pl.wikipedia.org/wiki?curid=1651262" title="Corpsepaint">
Corpsepaint



</doc>
<doc id="1651263" url="https://pl.wikipedia.org/wiki?curid=1651263" title="Džemal Berberović">
Džemal Berberović

Džemal Berberović (ur. 5 listopada 1981 w Sarajewie) – piłkarz bośniacki grający na pozycji bocznego obrońcy.
Kariera klubowa.
Berberović urodził się w Sarajewie. Karierę piłkarską rozpoczął w tamtejszym klubie FK Sarajevo. W sezonie 2000/2001 zadebiutował w jego barwach w pierwszej lidze bośniackiej. Do 2003 roku był podstawowym obrońcą w tym klubie. Największym sukcesem w tym okresie było zdobycie Pucharu Bośni i Hercegowiny w 2002 roku.
W 2003 roku Berberović odszedł z FK Sarajevo do Bayeru 04 Leverkusen. Nie wystąpił jednak w żadnym meczu zespołu i został wypożyczony do drugoligowego VfL Osnabrück, w którym rozegrał 13 spotkań i spadł do Regionalligi. W 2004 roku Bośniak wrócił do Sarajewa i w sezonie 2004/2005 zdobył swój drugi krajowy puchar.
W 2005 roku Berberović został zawodnikiem bułgarskiego Liteksu Łowecz. W pierwszej lidze Bułgarii zadebiutował 14 sierpnia tamtego roku w przegranym 1:2 wyjazdowym spotkaniu z CSKA Sofia. W Liteksie Džemal grał przez półtora roku, a w sezonie 2005/2006 wystąpił z nim w fazie grupowej Puchaur UEFA. Na początku 2007 wypożyczono go do Kubania Krasnodar z Rosji. Dla tego klubu zaliczył 5 spotkań (debiut: 2 września w przegranym 0:1 meczu z Zenitem Petersburg) i wróćił do Liteksu. W 2008 roku zdobył Puchar Bułgarii.
W 2009 roku nowym klubem Berberovicia został turecki Denizlispor. Swój pierwszy mecz w tym klubie rozegrał 31 stycznia z Galatasaray SK (0:1). W 2010 roku wrócił do Liteksu.
W lipcu 2011 roku przeszedł do MSV Duisburg. W sezonie 2013/2014 ponownie grał w Liteksie. W 2014 przeszedł do FK Sarajevo.
Kariera reprezentacyjna.
W reprezentacji Bośni i Hercegowiny Berberović zadebiutował 12 lutego 2003 roku w zremisowanym 2:2 towarzyskim meczu z Walią. Z kadrą narodową występował w eliminacjach do Euro 2004, MŚ 2006 i Euro 2008, walczył z nią także o awans do MŚ 2010.

</doc>
<doc id="1651265" url="https://pl.wikipedia.org/wiki?curid=1651265" title="Szczyt NATO w Madrycie 1997">
Szczyt NATO w Madrycie 1997

Szczyt NATO w Madrycie w 1997 lub 15. Szczyt NATO - szczyt NATO, zorganizowany w Madrycie w Hiszpanii w dniach 8-9 lipca 1997.
Na szczycie w Madrycie 16 państw członkowskich NATO zdecydowało o zaproszeniu Polski, Czech i Węgier do członkostwa w Sojuszu.
Rezultaty szczytu.
Rada Północnoatlantycka (NAC) 8 lipca 1997 przyjęła "Madrycką Deklarację w sprawie bezpieczeństwa i współpracy euroatlantyckiej", która zawierała główne postanowienia szczytu:
Rada Północnoatlantycka (NAC) 8 lipca 1997 przyjęła również "Specjalną Deklarację w sprawie Bośni i Hercegowiny", w której zobowiązała się do pełnej implementacji porozumienia pokojowego z Dayton oraz ustanowienia Bośni i Hercegowiny państwem samodzielnym, demokratycznym i wieloetnicznym. Zobowiązała się również do prowadzenia misji SFOR w celu zapewnienia pokoju w regionie.
W czasie szczytu w Madrycie doszło również do pierwszego posiedzenia Rady Partnerstwa Euroatlantyckiego (powołanej 30 maja 1997 w Sintrze), która zastąpiła Radę Współpracy Północnoatlantyckiej.
Stosunki NATO-Ukraina.
9 lipca 1997 w Madrycie między NATO i Ukrainą doszło do podpisania "Karty o szczególnym partnerstwie", która wzmacniała i rozwijała ich wzajemną współpracę. Określała również obszary współpracy, takie jak: zapobieganie konfliktom, nierozprzestrzenianie broni masowego rażenia, kwestie rozbrojenia i kontroli zbrojeń, eksport uzbrojenia i transfer technologii oraz zwalczanie przemytu narkotyków i terroryzmu.
Karta powoływała do życia Komisję NATO-Ukraina, pod postacią regularnych spotkań NATO-Ukraina na szczeblu Rady Północnoatlantyckiej.

</doc>
<doc id="1651266" url="https://pl.wikipedia.org/wiki?curid=1651266" title="Dzemal Berberovic">
Dzemal Berberovic



</doc>
<doc id="1651270" url="https://pl.wikipedia.org/wiki?curid=1651270" title="Carlo Scognamiglio">
Carlo Scognamiglio

Carlo Luigi Scognamiglio Pasini (ur. 27 listopada 1944 w Varese) – włoski polityk, nauczyciel akademicki, były minister obrony i przewodniczący Senatu.
Życiorys.
Z wykształcenia ekonomista, studia ukończył na Uniwersytecie Bocconi w Mediolanie, po czym rozpoczął karierę naukową. Został profesorem Uniwersytetu LUISS w Rzymie. W okresie od 1984 do 1992 pełnił funkcję rektora tej uczelni. Wcześniej przez rok kierował grupą mediową Rcs MediaGroup, wydającą m.in. dziennik "Corriere della Sera".
Od 1992 do 2001 sprawował mandat senatora XI, XII i XIII kadencji. Początkowo należał do Włoskiej Partii Liberalnej, a po jej rozwiązaniu (w połowie lat 90.) przystąpił do Forza Italia. W 1994 został kandydatem prawicy Silvia Berlusconiego na urząd przewodniczącego Senatu. W wyborach jednym głosem pokonał Giovanniego Spadoliniego, dotychczas zajmującego to stanowisko. Izbą wyższą parlamentu kierował do końca XII kadencji.
W 1996 opuścił Forza Italia, przechodząc na stronę centrolewicowej koalicji. Współtworzył nowe ugrupowanie wraz z Francesciem Cossigą. W rządzie Massima D’Alemy przez rok (od 1998 do 1999) pełnił funkcję ministra obrony. W międzyczasie (w latach 1995–2004) przez trzy kadencje był prezydentem Aspen Institute, następnie objął stanowisko honorowe w tej fundacji.
Od 2001 angażował się w marginalne inicjatywy polityczne. Przed wyborami do PE w 2004 sygnował swoim nazwiskiem jedną z list wyborczych, która otrzymała tylko około 0,5% głosów. W 2007 przystąpił do reaktywowanej parę lat wcześniej Włoskiej Partii Liberalnej, wszedł w skład jej władz krajowych.

</doc>
<doc id="1651272" url="https://pl.wikipedia.org/wiki?curid=1651272" title="Uruwashiki Kamen no Shoutaijou">
Uruwashiki Kamen no Shoutaijou

 – pierwszy singel Malice Mizer wydany 10 grudnia 1995.

</doc>
<doc id="1651274" url="https://pl.wikipedia.org/wiki?curid=1651274" title="Zhao Gao">
Zhao Gao

Zhao Gao (; zm. 207 p.n.e.) – chiński polityk, główny eunuch i kanclerz władców z dynastii Qin.
Wykorzystując swoją wysoką pozycję na dworze cesarskim, po śmierci Shi Huangdi zawiązał - wraz z Li Si i młodszym synem zmarłego, Huhai - spisek, którego celem było wyeliminowanie prawowitego następcy oraz generała Meng Tiana. Zmuszono ich do samobójstwa, posługując się sfałszowanymi dokumentami wystawionymi rzekomo przez Pierwszego Cesarza.
Po przewrocie na tronie - jako Er Shi Huangdi - zasiadł Huhai, zaś faktyczna władza przeszła w ręce Zhao Gao. Eunuch bardzo szybko spowodował usunięcie niedawnego sprzymierzeńca, ministra Li Si. Prześladował również niechętnych sobie członków domu panującego. W 207 p.n.e. obalił całkowicie od siebie zależnego władcę i doprowadził do jego samobójczej śmierci. Konsekwentnie dążąc do zwiększenia swoich wpływów spowodował przyjęcie przez następnego władcę, Ziyinga, jedynie tytułu królewskiego. Został przez niego zamordowany kilkadziesiąt dni później.

</doc>
<doc id="1651282" url="https://pl.wikipedia.org/wiki?curid=1651282" title="Bernhard Strigel">
Bernhard Strigel

 Bernhard Strigel, Mistrz Kolekcji Hirschów. (ur. ok. 1460 w Memmingen, zm. 4 maja 1528 tamże) - niemiecki malarz tworzący na przełomie gotyku i renesansu.
Życie.
Odkrył go niemiecki historyk sztuki Wilhelm von Bode (1845-1929). Pochodził z rodziny o tradycjach artystycznych: jego dziadek Hans St. i ojciec Hans Mł. byli malarzami, stryj Ivo zaś snycerzem. Uczył się u swego ojca. Był zapewne wiele lat pomocnikiem w cudzych warsztatach. W l. 1493-94 współpracował w Ulm z Bartholomäusem Zeitblomem. Piastował kilka urzędów we władzach miasta Memmingen. W 1517 został członkiem rady miejskiej. Był nadwornym malarzem cesarza Maksymiliana I. W 1507 w Konstancji po raz pierwszy wykonał jego portret. W 1515 wyjechał do Wiednia, gdzie malował portrety rodziny cesarskiej i mieszczan. 
Twórczość.
Malował głównie obrazy ołtarzowe oraz portrety. Jego prace o tematyce religijnej mają mniejszą wartość artystyczną, lecz są uważane za cenne źródło wiedzy historycznej. Prace artysty znajdują się m.in. w Starej Pinakotece w Monachium, Gemäldegalerie w Berlinie oraz w Muzeum Historii Sztuki w Wiedniu. Część jego dorobku została zniszczona w czasie reformacji. Styl Strigla jest charakterystyczny dla okresu przejściowego między gotykiem a renesansem.

</doc>
<doc id="1651284" url="https://pl.wikipedia.org/wiki?curid=1651284" title="Ma chérie ~itoshii kimi e~">
Ma chérie ~itoshii kimi e~

 – drugi singel Malice Mizer wydany 10 października 1996. Tekst piosenki napisał Tetsu.

</doc>
<doc id="1651287" url="https://pl.wikipedia.org/wiki?curid=1651287" title="Głosy (film 2005)">
Głosy (film 2005)

Głosy (ang. "White noise") – amerykański horror thriller w reżyserii Geoffrey′a Saxa. Tytuł utworu odnosi się do zjawiska EVP, gdzie głosy, które niektórzy uważają za pochodzące „z drugiej strony”, mogą być słyszalne na nagraniach. Film nie jest związany z postmodernistyczną powieścią "Biały szum" Dona DeLillo. 
Film zarobił ponad 90 mln USD pomimo złych recenzji zarówno krytyków jak i publiczności. Ten sukces pokazał studiom filmowym, że w styczniu pojawia się duża widownia dla horrorów, co doprowadziło do wydawania w tym okresie filmów wyższej jakości, zwykle pojawiających w innych miesiącach z powodu mniejszej oglądalności.
Odbiór.
Reakcja krytyków na film była generalnie negatywna, w agregatorze recenzji Rotten Tomatoes otrzymał 8% z konsensusem, że „chociaż pojawia się kilka budujących napięcie scen, film jest zagmatwany i niezadowalający”.

</doc>
<doc id="1651288" url="https://pl.wikipedia.org/wiki?curid=1651288" title="Wojewódzka i Miejska Biblioteka Publiczna im. dra Witolda Bełzy w Bydgoszczy">
Wojewódzka i Miejska Biblioteka Publiczna im. dra Witolda Bełzy w Bydgoszczy

 
Wojewódzka i Miejska Biblioteka Publiczna im. dr Witolda Bełzy w Bydgoszczy – samorządowa jednostka kultury w Bydgoszczy, mieszcząca się w zabytkowych budynkach położonych między Starym Rynkiem, a ul. Długą. Jest najstarszą istniejącą nieprzerwanie (1903) biblioteką w województwie kujawsko-pomorskim. Od 2002 r. nosi imię Witolda Bełzy.
Biblioteka.
Charakterystyka.
Wojewódzka i Miejska Biblioteka Publiczna jest ważną placówką kulturalną miasta i regionu bydgoskiego zajmującą się gromadzeniem zbiorów bibliotecznych oraz upowszechnianiem czytelnictwa. Cel ten jest realizowany przez udostępnianie zbiorów, organizowanie wystaw, spotkań autorskich, lekcji i spotkań bibliotecznych oraz licznych konkursów i imprez skierowanych do różnych grup wiekowych. W 2010 r. przeprowadzono 1,5 tys. imprez kulturalnych z udziałem 20 tys. osób (m.in. 368 konkursów, 183 lekcje biblioteczne, 40 spotkań autorskich, 309 zajęć edukacyjnych, 197 zajęć plastycznych, 8 wystaw, 139 wystawek). Biblioteka posiada na terenie Bydgoszczy 34 filie, w tym 10 dla dzieci, 17 dla dorosłych i 7 dla dorosłych i dla dzieci. Zbiory biblioteczne w 2010 r. wynosiły ponad 1 mln woluminów, w tym 945 tys. książek i 59 tys. czasopism. Posiada 50 tys. zarejestrowanych czytelników, którzy w 2010 r. wypożyczyli 772 tys. pozycji, zaś ze 105 tys. skorzystali na miejscu.
Biblioteka posiada Dział Zbiorów Specjalnych, gdzie gromadzone są cenne dzieła, liczne czytelnie (główną, czasopism, bibliograficzną, zbiorów specjalnych, Pracownię Regionalną), Ośrodek Informacji Gospodarczej i Prawnej, a także prowadzi Izbę Pamięci Adama Grzymały-Siedleckiego. Biblioteka posiada cenne starodruki m.in. "Regułę dla wszystkich zakonników" Hieronima Savonaroli z 1489 r., rękopis "Roty" Marii Konopnickiej (1910) oraz Bibliotekę Bernardynów Bydgoskich założoną w 1488 roku. Od 1936 r. Biblioteka Bernardynów eksponowana jest w stylizowanych pomieszczeniach (Sala Królewska i Cela Bernardyńska) zaprojektowanych przez Wiktora Zabielskiego i Jerzego Rupniewskiego z witrażami autorstwa Edwarda Kwiatkowskiego. 
Placówka jest prowadzona wspólnie przez samorząd miasta Bydgoszczy (50%) oraz samorząd województwa kujawsko-pomorskiego (50%). 
Historia.
Biblioteka miejska rozpoczęła swoją działalność w 1903 r. najpierw w nieistniejącym dziś budynku u zbiegu ul. Bernardyńskiej i Jagiellońskiej, a następnie w latach 1904-1906 w nieistniejącym budynku przy ul. Gdańskiej 27.
Zrębem zasobów bibliotecznych były ofiarowane niemieckie zbiory prywatne: historyka Fryderyka Raumera, redaktora Henryka Kruse oraz zbiory niemieckich towarzystw naukowych zrzeszonych w Niemieckim Towarzystwie Sztuki i Wiedzy, w tym głównie Towarzystwie Historycznym Obwodu Nadnoteckiego.
Organizatorem placówki był jej pierwszy dyrektor Georg Minde-Pouet, który wykazał umiejętność zdobywania niezbędnych środków finansowych na utrzymanie biblioteki oraz rozbudował gmach o skrzydło przy ul. Jana Kazimierza. Kolejny dyrektor Martin Bollert scalił zbiory Biblioteki Miejskiej i Biblioteki Ludowej. 
W chwili przekazania gmachu i zasobów bibliotecznych w ręce polskie w kwietniu 1920 r. biblioteka liczyła 75 tys. woluminów, w tym tylko 300 w jęz. polskim. Po objęciu stanowiska dyrektora przez Witolda Bełzę (1920-1939 i 1945-1952), rozpoczęła się polonizacja zbiorów i przekształcenie w placówkę naukową. Do 1939 r. zasób biblioteki wzrósł do 150 tys. woluminów. Na własność biblioteki przeszły m.in. książki i rękopisy dawnej biblioteki bernardynów bydgoskich z XV-XVIII w. oraz zbiór blisko 2,7 tys. dokumentów królewskich, przywilejów, dekretów, rękopisów i autografów. Feliks Nowowiejski ofiarował jedyny zachowany rękopis „Roty”, a Adam Grzymała-Siedlecki przekazał kilkanaście książek z poronińskiego księgozbioru Włodzimierza Lenina, co stało się prawdziwą rewelacją. 
Duże straty poniosła biblioteka w czasie II wojny światowej – zniszczono ok. 20% zbiorów, w tym 326 starodruków i 99 inkunabułów. Dzięki Klarze Sarnowskiej, której udało się ukryć szereg cennych druków, niektóre prace przetrwały.
Zbiory Biblioteki Miejskiej W Bydgoszczy uchodziły w okresie międzywojennym za najbogatsze na Kujawach pod względem zgromadzonej literatury pięknej. Po 1946 r. przeważała tendencja gromadzenia literatury naukowej i popularnonaukowej. Najcenniejsze nabytki biblioteki, zebrane w Dziale Zbiorów Specjalnych, wydzielono ze zbioru centralnego w 1953 r. Obejmuje on szereg kolekcji, spośród których cymeliami są: stare druki, w tym „Bibliotheca Bernardina” z 1382 woluminami druków i czterema tomami rękopisów, 4,9 tys. egzemplarzy materiałów kartograficznych, 972 egzemplarze rękopisów takich twórców, jak: Jan Kasprowicz, Maria Konopnicka, Józef Kraszewski, Julian Krzyżanowski, Jan Matejko, Henryk Sienkiewicz, Adam Grzymała-Siedlecki, Leopold Staff, Stanisław Wyspiański, Tadeusz Boy-Żeleński. W 1957 r. włączono do Działu Zbiorów Specjalnych kolekcję medali i plakiet, znaczków pocztowych, materiałów biograficznych działaczy regionalnych, a w 1959 r. - zespół druków drobnych.
Od lat 50. do 70. XX w. prowadzono intensywną rozbudowę filii bibliotecznych na terenie całego miasta. W apogeum tego procesu było 29 filii dla dorosłych i 18 dla dzieci. W latach 70. planowano budowę nowego gmachu dla biblioteki, lecz ostatecznie dokonano generalnego remontu istniejącego budynku. W latach 80. w związku z uszkodzeniami budynku dokonywano kilkukrotnych ewakuacji zbiorów. 
W 2008 r. księgozbiór liczył ok. 500 tys. woluminów, w tym 10 tys. starodruków z biblioteki bernardynów, 1,38 tys. tomów druków i 14 tomy rękopisów, ok. 700 druków z XVI w., zestaw ponad 200 map i planów Bydgoszczy o okolicy itp. W 1968 r. placówka uzyskała prawa biblioteki naukowej, a w 1975 r. przekształcono ją w wojewódzką.
Dyrektorzy.
Dyrektorami biblioteki były następujące osoby:
Budynki.
Gmach biblioteki składa się z dwóch głównych zespołów zabudowań: gmachu przy Starym Rynku 24 i ul. Długiej 41.
Stary Rynek 24.
Gmach został zbudowany w latach 1774-1778 w stylu barokowo-klasycystycznym jako siedziba Kamery Wojenno-Domenalnej na Obwód Nadnotecki. W latach 1781-1807 mieścił się w nim ponadto Królewski Zachodnio-Pruski Sąd Nadworny. W okresie Księstwa Warszawskiego (1807-15), w budynku znajdowały się biura departamentu bydgoskiego.
Z kolei w latach 1815-1905 mieściły się w nim władze rejencji bydgoskiej (do 1838 r.), Sąd Apelacyjny, następnie Sąd Powiatowy i Urząd Ksiąg Gruntowych. Od 1908 r. w kamienicy znajduje się Biblioteka Miejska. 
Przed 1908 r. wzdłuż ul. Jana Kazimierza, aż do ul. Długiej dobudowano oficynę boczną, piętrową, niższą od korpusu głównego. W latach 1987-1999 budynek poddano remontowi generalnemu przywracając elementy kompozycyjne fasady.
Budynek reprezentuje architekturę nawiązującą do miejskich rezydencji schyłku rokoka i początku klasycyzmu. Elewacja od strony Starego Rynku jest dziewięcioosiowa o płaskich pilastrach z kapitelami typu jońskiego. Część środkową fasady wieńczy odcinek attyki z wazami, a pod nią znajduje się wejście z dwubiegunowymi schodami. W piwnicy znajdują się sklepienia beczkowe i krzyżowe. W trakcie przebudowy z ok. 1870-1876 zdemontowano attykę oraz zrezygnowano z monumentalnych schodów ujętych tralkową balustradą, przez co budynek zatracił elementy, które kojarzyły go z architekturą pałacową.
22 stycznia 2020, w setną rocznicę defilady Wojska Polskiego zorganizowanej z okazji przyłączenia Bydgoszczy do Polski, odsłonięto tablicę upamiętniajacą odbierającego defiladę generałą Józefa Dowbor-Muśnickiego.
Długa 41.
Obiekt przy ul. Długiej 41 został wzniesiony w 1798 r. na potrzeby Sądu Nadwornego. Do 1903 r. stanowił własność państwa pruskiego i tu do czasu wybudowania gmachu przy Wałach Jagiellońskich odbywały się rozprawy sądowe, a później mieściła Komenda Policji Miejskiej. Pomiędzy zespołem zabudowań biblioteki biegnie ul. Zaułek, ponad którą znajduje się przejście (łącznik)tzw. "most westchnień", wybudowany w 1920 r.
W latach 20. XX w. budynek przejęła Biblioteka Miejska. W oficynie na piętrze znajduje się sala ze zbiorami starodruków zwana Bibliotheca Bernardina. Gmach wzniesiony jest na rzucie litery "L", z oficyną boczną i wejściem głównym na osi elewacji południowej. Budynek nakryty jest dachem mansardowym z powiekami. Elewacje dzielone są pilastrami, a kondygnacje oddzielone gzymsami. Zachowały się piwnice ze sklepieniami beczkowymi.
Bibliotheca Bernardina.
Od 1907 w Bibliotece Miejskiej w Bydgoszczy zgromadzona jest Biblioteka Bernardynów – największy księgozbiór z okresu staropolskiego zachowany w Bydgoszczy, zebrany przez bernardynów. Od 1936 roku umieszczona jest w specjalnym pomieszczeniu w budynku Biblioteki przy ul. Długiej 41 i należy do Działu Zbiorów Specjalnych WiMBP. Pomieszczenia stylizowane są na średniowieczną czytelnię klasztorną. 
Bibliotheca Bernardina obejmuje 1557 dzieł w 1382 woluminach z okresu od 1488 do 1772 roku. W zbiorze znajduje się 98 inkunabułów (dzieł wydanych do 1500 roku). Są wśród nich pozycje szczególnie cenne i unikatowe nawet w skali światowej jak np.: "Homiliae" św. Jana Chryzostoma (1466), "Reguła dla wszystkich zakonników" Savonaroli wydana we Florencji (1489), "Zwierciadło filozofii" (1513), "Fizyka" Arystotelesa (1519). Poza tym w zbiorze znajduje się 25 wydań Biblii (w tym dziewięć XV-wiecznych), księgi liturgiczne, zbiory kazań i żywotów świętych, kilka wydań Złotej Legendy – najpoczytniejszej książki średniowiecza, dzieła reformacyjne Marcina Lutra i Filipa Melanchtona i kontrreformacyjne Walentego Wróbla, Stanisława Hozjusza i Stanisława Sokołowskiego, dzieła filozoficzne Arystotelesa, św. Tomasza z Akwinu, Lombarda, Dunsa Szkota, Diogenesa Laertiosa, Boethiusa, kodeksy prawa cywilnego i kanonicznego, fizyka Arystotelesa i św. Alberta Wielkiego, historia Józefa Flawiusza, mowy Izokratesa, podręczniki sztuki wymowy, dzieła medyczne m.in. Kanon medycyny Ibn Sina oraz podręcznik anatomii z 1501 roku, literatura piękna (Owidiusz, Seneka, Wergiliusz, Terencjusz). Zgromadzone dzieła pochodzą z drukarń polskich i zachodnioeuropejskich, m.in. oficyn Krzysztofa Plantina z Antwerpii, czy też Aldusa Manitiusa w Wenecji. 
Zwiedzanie odbywa się w zorganizowanych grupach po wcześniejszym umówieniu, a regularnie m.in. podczas Nocy Muzeów.

</doc>
<doc id="1651290" url="https://pl.wikipedia.org/wiki?curid=1651290" title="Nilo Murtinho Braga">
Nilo Murtinho Braga

Nilo Murtinho Braga (ur. 3 kwietnia 1903 w Rio de Janeiro, zm. 7 lutego 1975 w Rio de Janeiro) – brazylijski piłkarz grający na pozycji napastnika.
Kariera klubowa.
Karierę zaczął w klubie América Natal w 1918 roku. W roku 1919 przeszedł do Botafogo FR, w którym grał do 1921 roku. Następne 2 lata jego kariery spędził w Sport Club Brasil, po czym przeszedł do Fluminense FC. W Fluminense grał w latach 1924–1926. W 1924 wywalczył z Fluminense mistrzostwo stanu Rio de Janeiro – Campeonato Carioca, a sam wywalczył tytuł króla strzelców. W 1927 wrócił do Botafogo, gdzie grał do końca kariery, którą zakończył w 1937. Z Botafogo zdobył pięciokrotnie mistrzostwo stanu Rio de Janeiro w: 1930, 1932, 1933, 1934, 1935. Do tych tytułów dołożył tytuły króla strzelców mistrzostw stanu Rio de Janeiro w 1927 i 1933.
Kariera reprezentacyjna.
11 listopada 1923 podczas Copa América 1923 w meczu z Paragwajem Nilo zadebiutował w reprezentacji Brazylii. Tydzień później w meczu z Argentyną zdobył swoją pierwszą bramkę dla reprezentacji Brazylii. W całym turnieju Nilo zdobył w 4 meczach 3 bramki, co dało tytuł wicekróla strzelców, lecz Brazylii nie pomogło uniknąć zajęcia czwartego(ostatniego) miejsca w turnieju.
2 lata później wystąpił ponownie w Copa America i strzelał bramki w każdym z 4 meczów Brazylii i wraz z rodakiem Lagrato zdobył ponownie tytuł wicekróla strzelców turnieju, a Brazylii pomogło zająć drugie miejsce w turnieju (na 3 startujące reprezentacje).
Ostatnią imprezą na którą pojechał z reprezentacją Brazylii były Mistrzostwa Świata w 1930 w Urugwaju, gdzie wystąpił w pierwszym, przegranym meczu z reprezentacją Jugosławii.
Ostatni mecz w reprezentacji Nilo rozegrał 6 września 1931 w meczu z Argentyną wygranym 2–0 przez Brazylię, po jego 2 bramkach. Stawką meczu był Puchar Rio Branco 1931. W reprezentacji Brazylii zagrał łącznie w 14 meczach, strzelając 10 bramek (19 meczów i 16 bramek jeśli doliczymy z drużynami klubowymi).

</doc>
<doc id="1651291" url="https://pl.wikipedia.org/wiki?curid=1651291" title="Znak pieniężny">
Znak pieniężny

Znak pieniężny – emitowany przez bank centralny lub państwo materialny nośnik posiadania przez okaziciela określonej ilości jednostek pieniężnych mających wartość wymierną.
Znak pieniężny a pieniądz.
Rozwój bankowości doprowadził do oddzielenia pojęcia pieniądza (jako abstrakcyjnego miernika zasobów kapitałowych) od pojęcia znaku pieniężnego, którego fizyczne posiadanie oznaczało posiadanie określonej ilości pieniędzy.
Współczesna doktryna mówi, że na pieniądz składają się trzy elementy: jednostka pieniężna, suma pieniężna oraz znak pieniężny.
Ten ostatni jest materialnym nośnikiem jednostek pieniężnych.
Ze względu na zdolność płatniczą znaki pieniężne dzieli się na:
Znaki pieniężne w Polsce.
Zgodnie z ustawą z dnia 29 sierpnia 1997 r. o Narodowym Banku Polskim NBP posiada wyłączne prawo emitowania znaków pieniężnych na obszarze RP. Znakami pieniężnymi są banknoty i monety opiewające na złote i grosze. W Polsce stanowią one prawny środek płatniczy na obszarze RP. Każdą wartość wyrażoną w walucie polskiej można zapłacić dowolnymi banknotami i monetami wydanymi przez NBP.
Emisja znaków pieniężnych na mocy przepisów ustawy o NBP stanowi prerogatywę Prezesa NBP, który m.in. w drodze zarządzenia określa wzory i wartość nominalną banknotów oraz wzory, wartość nominalną, stop, próbę i masę monet oraz wielkość emisji znaków pieniężnych, jak również terminy wprowadzenia ich do obiegu.
Znaki pieniężne mogą być emitowane w celu uczczenia wybitnych postaci (np. zarządzenie Prezesa Narodowego Banku Polskiego z dnia 31 marca 2011 r. w sprawie ustalenia wzorów, stopu, próby, masy i wielkości emisji monet nominalnej wartości 2 zł, 20 zł, 25 zł, 100 zł i 1000 zł, upamiętniających „Beatyfikację Jana Pawła II – 1 V 2011”, oraz terminu wprowadzenia ich do obiegu), czy wydarzeń historycznych (zarządzenie Prezesa Narodowego Banku Polskiego z dnia 4 stycznia 2013 r. w sprawie ustalenia wzorów, stopu, próby, masy i wielkości emisji monet nominalnej wartości 2 zł, 10 zł, upamiętniających 150 rocznicę powstania styczniowego oraz terminu wprowadzenia ich do obiegu).
Utrata statusu prawnego środka płatniczego następuje po upływie terminu wycofania określonych znaków pieniężnych, wskazanego przez Prezesa NBP w drodze zarządzenia, a także w razie ich zużycia lub uszkodzenia.
Przestępstwem polegającym na podrabianiu lub przerabianiu znaków pieniężnych jest fałszowanie pieniędzy.
Historia.
Pierwotnie wartość znaku pieniężnego była ściśle związana z wartością kruszcu, z którego był wykonany (był to tzw. "pieniądz kruszcowy"). Funkcja gwarancyjna państwa sprowadzała się wtedy do gwarancji wagi monety. Z czasem rozpoczął się proces psucia monety, polegający na zmniejszaniu przez emitenta zawartości metali szlachetnych w emitowanych monetach, przez co ich wartość jako kruszcu stawała się niższa od nominalnej. Państwo jako gwarant zapewniało wtedy pełną wymienialność wprowadzonego przez siebie środka płatniczego.
Podstawy teorii emisji pieniądza kruszcowego zbudował Mikołaj Kopernik w traktatach "Tractatus de monete" (1519), "De estimatione monete" (1522), "Monetae cudendae ratio" (1526). Sformułowane w nich zostało prawo zwane współcześnie prawem Kopernika-Greshama.
Banknoty jako znaki pieniężne pojawiły się w obrocie jako kwity depozytowe, emitowane przez instytucje, u których depozytariusze składali monety.
Rozwój kolekcjonerstwa numizmatycznego sprawił, że wartość dobrze zachowanych znaków pieniężnych jest często znacznie wyższa od nominalnej. W związku z tym obok znaków pieniężnych powszechnego obiegu emitowane są również i takie przeznaczone do obiegu kolekcjonerskiego. Znaki takie charakteryzujące się zwykle staranniejszym wykonaniem (np. monety kolekcjonerskie bite są często stemplem lustrzanym). W Polsce emisję znaków pieniężnych przeznaczonych na cele kolekcjonerskie prowadzi NBP na warunkach i według zasad ustalonych przez Zarząd NBP w drodze uchwały.

</doc>
<doc id="1651293" url="https://pl.wikipedia.org/wiki?curid=1651293" title="Wrocławski Gość Niedzielny">
Wrocławski Gość Niedzielny

Wrocławski Gość Niedzielny – czasopismo katolickie archidiecezji wrocławskiej, założone we wrześniu 1995 roku. Jest to jedna z jedenastu diecezjalnych mutacji ogólnopolskiego pisma katolickiego „Gość Niedzielny” założonego w roku 1923 w Katowicach przez ks. Augusta Hlonda.
Redaktorem naczelnym został ks. Janusz Gorczyca, a pierwszy numer ukazał się 24 września 1995 roku. W 2007, nowym redaktorem został ks. dr Andrzej Jerie, natomiast w październiku 2009 ks. dr Rafał Kowalski. Aktualnie kierownikiem oddziału jest red. Karol Białkowski. Specyfiką pisma stały się bieżące informacje zarówno o życiu Kościoła, jak i o kulturze oraz społeczeństwie Dolnego Śląska. Na łamach „Wrocławskiego Gościa Niedzielnego” omawiane są wszystkie bieżące wydarzenia kościoła wrocławskiego.
Od października 2012 r. „Wrocławski Gość Niedzielny” ma swoją stronę internetową www.wroclaw.gosc.pl. Czytelnicy mogą śledzić redagowane artykuły również przez portale społecznościowe Facebook i Twitter.

</doc>
<doc id="1651297" url="https://pl.wikipedia.org/wiki?curid=1651297" title="Bel Air ~Kuuhaku no Shunkan no Naka De~">
Bel Air ~Kuuhaku no Shunkan no Naka De~

 – trzeci singel Malice Mizer wydany 6 sierpnia 1997.
"Bel Air" zostało wydane jako singiel oraz jako box (płyta + kaseta VHS).

</doc>
<doc id="1651298" url="https://pl.wikipedia.org/wiki?curid=1651298" title="Iryna Kakujewa">
Iryna Kakujewa

Iryna Kakujewa (biał. Ірына Какуева, ur. 24 czerwca 1973 w Witebsku) – białoruska biathlonistka, złota medalistka mistrzostw świata.
Kariera.
W zawodach Pucharu Świata zadebiutowała 9 grudnia 1993 roku w Bad Gastein, zajmując 52. miejsce w biegu indywidualnym. Pierwsze punkty (do sezonu 2000/2001 punktowało 25. najlepszych zawodników) zdobyła dwa dni później w tej samej miejscowości, kiedy zajęła 12. miejsce w sprincie. Nigdy nie stanęła na podium indywidualnych zawodów tego cyklu, najwyższą lokatę wywalczyła 23 lutego 1994 roku w Lillehammer, kończąc rywalizację w sprincie na szóstej pozycji. Najlepsze wyniki osiągnęła w sezonie 1993/1994, kiedy zajęła 20. miejsce w klasyfikacji generalnej.
Podczas mistrzostw świata w Borowcu w 1994 roku wspólnie z Natalją Ryżenkową, Natalją Piermiakową i Swietłaną Paramyginą zdobyła złoty medal w biegu drużynowym. Był to pierwszy w historii złoty medal w tej konkurencji dla Białorusi. Brała też udział w igrzyskach olimpijskich w Lillehammer w tym samym roku, gdzie zajęła 28. miejsce w biegu indywidualnym, 6. w sprincie i 6. w sztafecie.
Osiągnięcia.
Puchar Świata.
Miejsca na podium chronologicznie.
Kakujewa nigdy nie stanęła na podium indywidualnych zawodów PŚ.

</doc>
<doc id="1651300" url="https://pl.wikipedia.org/wiki?curid=1651300" title="Jürgen Ponto">
Jürgen Ponto

Jürgen Ponto (ur. 17 grudnia 1923 w Bad Nauheim, zm. 30 lipca 1977 we Frankfurcie nad Menem) – prezes zarządu Dresdner Banku, zamordowany przez lewicowych terrorystów z Frakcji Czerwonej Armii (RAF).
Życiorys.
Po uzyskaniu matury w 1942 r. służył w czasie II wojny światowej na froncie wschodnim. Ciężko ranny został urlopowany w 1944. W 1945 rozpoczął studia prawnicze. Krótko pracował jako adwokat. W 1950 rozpoczął pracę w Dresdner Banku. Przyczynił się do znacznego rozwoju banku, który stał się placówką o międzynarodowej renomie. Działał również jako ekspert rządowy i doradca kanclerza Helmuta Schmidta. Wraz z Herbertem von Karajanem założył fundację, promującą młode talenty muzyczne.
30 lipca 1977 został zastrzelony przez członków RAF (Brigitte Mohnhaupt, Christian Klar, Peter-Jürgen Boock). Zamach przygotowała Susanne Albrecht, która przyjaźniła się z rodziną Ponto.

</doc>
<doc id="1651302" url="https://pl.wikipedia.org/wiki?curid=1651302" title="Au revoir">
Au revoir

au revoir (fr. "do zobaczenia") – czwarty singel Malice Mizer wydany 3 grudnia 1997.

</doc>
<doc id="1651303" url="https://pl.wikipedia.org/wiki?curid=1651303" title="Susanne Albrecht">
Susanne Albrecht

Susanne Albrecht (ur. 1 marca 1951 w Hamburgu) – niemiecka terrorystka lewicowa, działaczka Frakcji Czerwonej Armii (RAF).
Córka Hansa-Christiana Albrechta, znanego specjalisty od prawa morskiego w Hamburgu. Po maturze w 1971 studiowała pedagogikę, socjologię i psychologię na Uniwersytecie w Hamburgu. Zaangażowała się wówczas w ruch studencki, poznała Ralfa Baptiste Friedricha oraz Christiana Klara. Przyłączyła się do szeregów RAF. Jednocześnie zdała egzaminy państwowe na nauczycielkę.
Jest odpowiedzialna za przygotowanie zamachu na Jürgena Ponto – prezesa Dresdner Banku – 30 lipca 1977. W latach 1978–1979 przebywała w obozie palestyńskim w Jemenie. 25 czerwca 1979, wraz z innymi członkami RAF (Werner Lotze, Rolf Clemens Wagner), dokonała zamachu na generała Alexandra Haiga.
W 1980 wyjechała do NRD. Żyła tam pod zmienionym nazwiskiem, wyszła za mąż i urodziła dziecko. Żyła w Chociebużu. Pracowała jako tłumaczka i chemiczka. Po tym, jak została rozpoznana przeprowadzała się do Köthen (Anhalt) i Berlina. Wreszcie wyjechała do ZSRR.
Została aresztowana w 1990 w Berlinie i skazana. Po wyjściu z więzienia w 1996 pracowała jako nauczycielka, mimo protestów opinii publicznej.

</doc>
<doc id="1651305" url="https://pl.wikipedia.org/wiki?curid=1651305" title="Sardina">
Sardina



</doc>
<doc id="1651306" url="https://pl.wikipedia.org/wiki?curid=1651306" title="Gekka no Yasoukyoku">
Gekka no Yasoukyoku

 – piąty singel Malice Mizer wydany 21 lutego 1998.

</doc>
<doc id="1651307" url="https://pl.wikipedia.org/wiki?curid=1651307" title="Kościół św. Wojciecha w Dysznie">
Kościół św. Wojciecha w Dysznie

Kościół pw. św. Wojciecha w Dysznie – kościół filialny parafii św. Michała Archanioła w Różańsku.
Opis.
Kościół salowy o zarysie prostokątnym, od strony zachodniej znajduje się czworoboczna barokowa, ryglowa wieża z dwiema kondygnacjami o nadbudowie drewnianej. Trzeci, drewniany człon wieży zwieńczony jest stożkowym hełmem (kryty łupkiem). Okna wieży mają bogate obramowania.
Wewnątrz znajduje się drewniany ołtarz ambonowy z 1725 r. z rzeźbami Heinricha Bernharda Hattenkerella, polichromowany ze złoceniami; strop z belkami profilowanymi (oryginalny); płyta nagrobna rodu von Schönebeck z 1551 r. Na ścianie ołtarzowej widnieją współczesne freski nawiązujące formą i tematyką do Drzwi Gnieźnieńskich. Na wieży wiszą zabytkowe dzwony, z których jeden z 1545 r.
Historia.
Zbudowany został w XVI w., wieża dobudowana w XVIII w. W 1900 r. zmieniono zwieńczenie wieży nadbudowując trzeci drewniany człon przykryty stożkowym hełmem. Zniszczony znacznie w 1945 r., odbudowany został w latach 1968-75, kiedy to wymieniono m.in. mury nawy; ze starej nawy zachował się drewniany strop i empora organowa. Poświęcony jako świątynia rzymskokatolicka 18 stycznia 1948 r.
W 2010 r. przeprowadzono remont elewacji i pokrycia kościoła, podczas którego w miedzianej gałce u podstawy krzyża na zwieńczeniu hełmu wieży znaleziono mosiężny pojemnik – tubę, zawierający dokument z 1900 r. w języku niemieckim, dotyczący ówczesnych prac remontowych. W tubie znajdowały się również 44 monety z lat 1668-1900. Znalezisko, wraz z opisem stanu aktualnego kościoła, przeprowadzanego w 2010 r. remontu oraz obowiązującymi monetami i banknotami, ponownie umieszczono w tubie i schowano w gałce na szczycie wieży kościoła.

</doc>
<doc id="1651309" url="https://pl.wikipedia.org/wiki?curid=1651309" title="Hartenfels">
Hartenfels

Hartenfels – gmina ("Ortsgemeinde") w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
W Hartenfels znajduje się zamek, wzmiankowany po raz pierwszy w 1249. Od 1593 pozostaje ruiną z resztkami murów i charakterystyczną wieżą. Pierwotnie służył do ochrony szlaku handlowego na drodze z Frankfurtu do Kolonii. Należał do grafa von Wied i Mechthildy von Sayn.
17 stycznia odbywają się uroczystości ku czci patrona miejscowości – św. Antoniego. Poza tym w miejscowości działa towarzystwo muzyczne, ochotnicza straż pożarna, chór kościelny oraz koło tenisowe. W 2006 postawiono dwanaście wiatraków zaopatrujących w prąd okoliczne gospodarstwa.

</doc>
<doc id="1651310" url="https://pl.wikipedia.org/wiki?curid=1651310" title="Osiedle Stare Żegrze">
Osiedle Stare Żegrze

Osiedle Stare Żegrze – osiedle mieszkaniowe, a zarazem jednostka obszarowa Systemu Informacji Miejskiej (SIM), wchodząca w skład większej jednostki obszarowej Żegrze, na terenie osiedla samorządowego Żegrze, w Poznaniu (projektowała Barbara Namysł).
Zabudowę osiedla stanowią wielorodzinne budynki mieszkalne, cztero- i jedenastopiętrowe, zbudowane w systemie szczecińskim. Dominują mieszkania trzy- i czteropokojowe, jedynie w 2 niskich blokach wybudowano małe, jednopokojowe kawalerki. Znajduje się tutaj kościół pw. Bogarodzicy Maryi, szkoła podstawowa nr 50 im. I Dywizji Pancernej gen S. Maczka. 
Do 1991 r. osiedle nosiło nazwę "Osiedle Związku Walki Młodych" (ZWM).
Zespół został uzupełniony częścią z lat 90. XX wieku, zaprojektowaną przez Mariana Urbańskiego. W partii tej usytuowano budynki cztero- i pięciokondygnacyjne zbudowane w technice tradycyjnej. Lata 90. dawały już architektom dużą swobodę w projektowaniu, dlatego w blokach tych występują mieszkania o bardzo zróżnicowanym układzie i powierzchni, od małych, jednopokojowych kawalerek po ponadstumetrowe, dwupoziomowe penthousy z tarasem. Według architekta budynki miały stanowić próbę odkrycia na nowo piękna secesji, ale w wydaniu współczesnym, osiedlowym. We wrześniu 2000 roku przy ulicy Bobrzańskiej została oddana do użytku jednostka straży pożarnej JRG-7.
Komunikacja.
Osiedle Stare Żegrze posiada połączenia komunikacyjne z innymi osiedlami i dzielnicami miasta poprzez linie tramwajowe MPK: 1, 5, 17 i 201 i linie autobusowe: 152, 162, 166, 174, 181, 184, 196, 211, 212, 218, 222 i 231.

</doc>
<doc id="1651311" url="https://pl.wikipedia.org/wiki?curid=1651311" title="Illuminati (singel)">
Illuminati (singel)

Illuminati – szósty singel Malice Mizer wydany 20 maja 1998. Autorem tekstu jest Gackt, natomiast muzykę napisał Közi. Teledysk do piosenki przedstawia muzyków biorących udział w eksperymencie naukowym związanym z teorią spiskową mówiącą, że Wszechświat jest kontrolowany przez naukowców.

</doc>
<doc id="1651317" url="https://pl.wikipedia.org/wiki?curid=1651317" title="Dynamo Czerniowce">
Dynamo Czerniowce

Dynamo Czerniowce (ukr. Футбольний клуб «Динамо» Чернівці, "Futbolnyj Kłub "Dynamo" Czerniwci") – ukraiński klub piłkarski z siedzibą w Czerniowcach.
Historia.
Chronologia nazw:
Piłkarska drużyna Dynamo została założona w Czerniowcach latem 1940 roku.
W 1941 startował w Mistrzostwach obwodu czerniowieckiego oraz w Mistrzostwach Ukraińskiego Sportowego Towarzystwa "Dynamo". Jeszcze trwała II wojna światowa, kiedy to jesienią 1944 zespół przystąpił do rozgrywek Pucharu Ukraińskiej SRR. W 1945 występował w Spartakiadzie miast Ukrainy i zajął drugie miejsce. W 1948 zespół zmagał się w Mistrzostwach Ukrainy spośród drużyn kultury fizycznej, a w 1949 zespół uczestniczył w rozgrywkach Wtoroj grupy Mistrzostw ZSRR. Zajął końcowe 13 miejsce spośród 18 zespołów w ukraińskiej strefie.
W 1950 drużyna zdobyła Puchar Ukraińskiego Sportowego Towarzystwa "Dynamo". W latach 1950-1955 i 1958 Dynamo występowało w Mistrzostwach Ukrainy spośród drużyn kultury fizycznej. W 1951 nawet zostało wicemistrzem.
W 1950 i 1952 zespół dotarł do ćwierćfinału Pucharu Ukraińskiej SRR.
W 1958 zdobył Puchar obwodu czerniowieckiego i na długo znikł z piłkarskiej mapy Ukrainy.
Dopiero już w niezależnej Ukrainie został odrodzony klub Dynamo Czerniowce, który na poziomie amatorskim kontynuuje występy w rozgrywkach lokalnych.

</doc>
<doc id="1651318" url="https://pl.wikipedia.org/wiki?curid=1651318" title="Cegielinka">
Cegielinka

Cegielinka t. kanał Cegielinka (do 1945 niem. "Zeg(g)elinstrom" t. "Zegelin") – prawę ramię boczne Regalicy na Międzyodrzu w Szczecinie na wysokości Zdrojów, pomiędzy 735,8 a 737,0 km; współczesne i oficjalne źródła podają długość 1550 m i powierzchnię 13,9 ha.
Jest najbardziej zmienionym odcinkiem Regalicy. Na wysokości wyspy Siedlińska Kępa przyjmuje prawobrzeżny dopływ – Chojnówkę.
W latach 1846–1945 istniała linia kolejowa łącząca Szczecin Dąbie ze Szczecinem Głównym przez stacje Sz. Lotnisko i Sz. Port Centralny. Linia przestała istnieć w 1945 z powodu zburzenia i nieodbudowania mostów przez Siedlińską Kępę nad Cegielinką i Martwą Wodą.
Leży w obwodzie rybackim „Odra nr 5" i jest popularnym miejscem wędkowania – występują leszcze i płoć morska, jesienią sandacz i inne drapieżniki. Czasami trafiają się większe (rekordowe) sumy czy tołpygi.

</doc>
<doc id="1651320" url="https://pl.wikipedia.org/wiki?curid=1651320" title="Madonna Connestabile">
Madonna Connestabile

Madonna Connestabile ("Madonna z Dzieciątkiem") – obraz włoskiego malarza i architekta Rafaela Santi. 
Historia obrazu.
Pierwsze wzmianki o obrazie pojawiły się w XVII wieku. W 1784 roku dzieło znajdowało się w Palazzo Alfani della Staffa w Perugii w posiadaniu rodziny Conestabile od której ma swoją nazwę. W 1871 roku zostało sprzedane Marii Aleksandownie, żonie cara Rosji, Aleksandra II, która wystawiła go w galerii Ermitażu. 
Obraz namalowany jako tondo był ostatnim dziełem stworzonym przez Rafaela w Umbrii przed wyjazdem do Florencji. Temat Madonny z Dzieciątkiem był przez artystę wielokrotnie powtarzany. Pierwotnie na rysunku przygotowawczym mały Jezus bawi się owocem granatu symbolem Męki Pańskiej zamiast książki. Odkrycie to było możliwe podczas przenoszenia obrazu z deski na płótno. Rafael z niewiadomych przyczyn zmienił kompozycję. Dziecko spogląda na modlitewnik, który symbolizuje Objawienie.

</doc>
<doc id="1651323" url="https://pl.wikipedia.org/wiki?curid=1651323" title="Steve McCrory">
Steve McCrory

Steve McCrory (ur. 13 kwietnia 1964 w Detroit, zm. 1 sierpnia 2000) – amerykański bokser wagi muszej i junior piórkowej. W 1983 roku w Caracas zdobył brązowy medal igrzysk panamerykańskich. Rok później na letnich igrzyskach olimpijskich w Los Angeles zdobył złoty medal. W tym samym roku przeszedł na zawodowstwo. Pierwszej porażki doznał w trzynastej walce.
Kariera zawodowa.
Pierwsza zawodową walkę stoczył 18 października 1984. Jego przeciwnikiem był Jeff Hanna. Walkę wygrał przez nokaut w 4 rundzie. Wygrał także kolejnych 11 pojedynków. Pierwszej porażki doznał 18 lipca 1986 w 14 rundzie przez nokaut z Jeffem Fenechem. Przegrał także następny pojedynek z Jose Sanabrią. Po drugiej porażce wygrał kolejnych 17 pojedynków. W latach 1989–1991 stoczył 5 pojedynków, z których 3 przegrał. Karierę zakończył w 1991 roku po porażkach z Jesse Jamesem Leiją i Stephanem Haccounem.

</doc>
<doc id="1651325" url="https://pl.wikipedia.org/wiki?curid=1651325" title="Świadek (geologia)">
Świadek (geologia)



</doc>
<doc id="1651327" url="https://pl.wikipedia.org/wiki?curid=1651327" title="Ostaniec">
Ostaniec

Ostaniec – wzniesienie powstałe w wyniku procesów wietrzenia i erozji (a także denudacji terenów przyległych, co powoduje odsłonięcie i pozostawienie ostańca). Ostańce występują jako wyizolowane formy terenu, często o stromych, skalistych stokach, będące pozostałością większego masywu skalnego. Niekiedy ostańcami są całe wzniesienia, jak np. Szczeliniec Wielki w Górach Stołowych i Maczuga Herkulesa.
Przykładami ostańców wapiennych są mogoty i humy, których nazwy wywodzą się z rejonów ich sławnego występowania – Dalekiej Azji i Bałkanów.
W języku polskim istnieje rozgraniczenie między ostańcami i twardzielami (twardzielcami), bazujące na ich genezie. Twardzielce powstają w wyniku różnic odporności skał na procesy niszczące; ostańce powstają gdy takich różnic w odporności nie ma, a powody ich wyodrębnienia są inne (na ogół przypadkowe) – np. fragment masywu został sukcesywnie otoczony dolinami (założonymi tam np. na bazie uskoków a nie różnic odporności, lub z jeszcze innej losowej przyczyny) i równinami. W wielu językach takiego rozróżnienia nie ma. W praktyce terenowej często trudno jest odróżnić ostaniec od twardziela i wymaga to dłuższej analizy.
Ostańce i twardzielce są często celem działalności wspinaczkowej i turystycznej (np. punkty widokowe, ciekawostki terenowe).
Góra świadek ("świadek", "góra wyspowa") – wzniesienie o charakterze ostańcowym, odcięte erozyjnie od silnie rozczłonkowanej kuesty (progu strukturalnego – wychodni warstw odporniejszych na erozję), świadczące o jej poprzednim dalszym zasięgu i nierównomiernym cofaniu się. Charakteryzuje się stromymi zboczami, może mieć płaski lub ostry wierzchołek. Góry świadek występują na obszarach o budowie płytowej.

</doc>
<doc id="1651328" url="https://pl.wikipedia.org/wiki?curid=1651328" title="Krótki odrzut lufy">
Krótki odrzut lufy

Krótki odrzut lufy – sposób działania automatyki broni palnej gazodynamicznej. Wykorzystuje odrzut lufy w czasie strzału w celu uruchomienia automatyki broni, tj. jej przeładowania (usunięcia łuski, wprowadzenia nowego naboju do komory nabojowej oraz napięcia sprężyny iglicznej). W momencie wystrzału zamek jest połączony z lufą systemem ryglowym realizowanym na różny sposób:
Po opuszczeniu przez pocisk przewodu lufy odrzut powoduje cofanie się zespołu lufa-zamek. W tym czasie (i na drodze kilku-kilkunastu milimetrów) następuje odryglowanie, czyli rozłączenie zamka od lufy, zatrzymanie lufy i dalszej drogi zamka do tyłu. Wtedy zostaje usunięta łuska i napięta sprężyna igliczna lub kurek. Po zatrzymaniu (chwilowym) zamka w tylnym położeniu zostaje on pod działaniem sprężyny powrotnej popchnięty do przodu, wykonując wtedy dwie czynności – wprowadza z magazynka nowy nabój do lufy i rygluje się ponownie z lufą.

</doc>
<doc id="1651337" url="https://pl.wikipedia.org/wiki?curid=1651337" title="Rauni">
Rauni

Rauni (Akka) – w fińskiej mitologii była jednym z najważniejszych bóstw. Bogini płodności i urodzaju, żona Ukko.
Imię.
Rauni, żona Ukko, znana jest też pod imieniem Akka, rzadziej jako Maa-Emoinen, Maan-Eno, Ravdna, Roonikka, lub Mader-Akka.
Imię Rauni pochodzi od słowa "ronn" lub "raun", które jest nordycką wersją imienia Rowan. W mitologii Kornwalii Rowana ma niemal identyczne atrybuty, również jest boginią płodności i urodzaju.
Święto.
Święto Rauni obchodzono 15 lipca. Dzień ten w wielu kulturach i religiach świętowany jest jako święto urodzaju i zbiorów.
Atrybuty.
Głównym atrybutem Rauni była jarzębina.

</doc>
<doc id="1651341" url="https://pl.wikipedia.org/wiki?curid=1651341" title="Oddział Wolności Zaurbeka Dautukowa-Sieriebriakowa">
Oddział Wolności Zaurbeka Dautukowa-Sieriebriakowa

Oddział Wolności Zaurbeka Dautukowa-Sieriebriakowa (ros. Отряд Свободы Заурбека Даутокова-Серебрякова) – jednostka wojskowa białych podczas wojny domowej w Rosji.
Książę Zaurbek A. Dautukow-Sieriebriakow walczył w I wojnie światowej jako dowódca Kabardyńskiego Pułku Konnego, dochodząc do stopnia sztabsrotmistrza. Na pocz. 1918 r. powrócił w rodzinne strony na północnym Kaukazie z postanowieniem porzucenia służby wojskowej. Jednakże z powodu silnego rozszerzania się wpływów bolszewickich na tym obszarze (powstanie Tereckiej, Stawropolskiej i Kubańsko-Czarnomorskiej republik radzieckich) za namową swoich byłych podkomendnych, podjął walkę z bolszewikami.
W sierpniu 1918 r. stworzył ugrupowanie Wolna Kabardia, którego głównym celem było przywrócenie porządku, położenie kresu anarchii i bandytyzmowi. Opowiadało się ono za szeroką autonomią dla Kabardii w ramach państwa rosyjskiego. Jednocześnie sformował oddział zbrojny, nazwany Oddziałem Wolności. Podporządkował go politycznie Okręgowej Radzie Ludowej i Kabardyńskiej Radzie Narodowej w Nalczyku, kierowanych przez Tausułtana K. Szakmanowa, który przyjął zwierzchność gen. Antona I. Denikina. Kiedy powstanie antybolszewickie wybuchło nad Terekiem, do walki przyłączył się też książę Z. A. Dautukow-Sieriebriakow. Do jego Oddziału zgłosiło się wielu ochotników. 7 października 1918 r. zajął on Nalczyk, ale już 16 listopada został zmuszony do opuszczenia miasta. Pod koniec listopada wycofał się poza granice Kabardii w rejon Kisłowodska, a stamtąd na Kubań, gdzie przyłączył się do Armii Ochotniczej. Po zajęciu północnego Kaukazu przez wojska białych gen. A. I. Denikina na pocz. 1919 r., do Kabardii powrócił Oddział Wolności. Książę Z. A. Dautukow-Sieriebriakow został mianowany dowodzącym siłami wojskowymi w Kabardii jako zastępca rządcy Kabardii księcia Fiodora N. Bekowicza-Czerkasskiego. Prowadził on ciężkie walki z oddziałami bolszewickimi i ich lokalnych sojuszników, jak Szariacka Armia Kabardii. W poł. 1919 r. skierował swój Oddział, przeformowany w jeden z pułków Kabardyjskiej Dywizji Konnej, na front pod Carycynem, gdzie zginął w konnym ataku na pozycje bolszewickie w rejonie wsi Orłowka w czerwcu.

</doc>
<doc id="1651347" url="https://pl.wikipedia.org/wiki?curid=1651347" title="To Be Alone with You">
To Be Alone with You

To Be Alone with You – piosenka skomponowana przez Boba Dylana, nagrana przez niego w lutym 1969 roku, i wydana na albumie "Nashville Skyline" w kwietniu 1969 roku.
Historia i charakter utworu.
Utwór ten został nagrany na pierwszej sesji do albumu 13 lutego 1969 r. Powstało jego 8 wersji. Efektem tej sesji były także: „I Threw It All Away”, „One More Night”, pierwsza wersja „Lay Lady Lay”, tajemniczy „Blues” oraz jeden nieznany utwór.
Dylan wspominał, że kiedy wszedł do studia w Nashville miał gotowe cztery piosenki. I faktycznie 13 lutego zostały nagrane 4 utwory. Jednak „Lay Lady Lay” wymagała ponownego nagrania na następnej sesji 14 lutego. Nawet „One More Time” i „To Be Alone with You” nie miały jeszcze podstawowego tekstu i musiały być wielokrotnie nagrywane, ze zmieniającym się tekstem.
Nieznany utwór, prawdopodobnie instrumentalny, był, być może, wczesną wersją „Nashville Skyline Rag”, i również musiał zostać ponownie nagrany, co miało miejsce 17 lutego.
„To Be Alone with You” jest prostą piosenką o miłości, jednak znak zapytania w ostatnim wersie połowy pierwszej zwrotki
zdaje się burzyć idyllę. Narrator utworu podejmuje się rzeczy, której najwyraźniej nie czuje, i sam ma co do tego wątpliwości.
Koncerty, na których Dylan wykonywał utwór.
Dylan wykonywał tę piosenkę na początku lat 90. XX wieku. 10 lat później kompozycja ta otwierała jego koncerty. Nabrała wtedy bardziej rockandrolowego charakteru.

</doc>
<doc id="1651348" url="https://pl.wikipedia.org/wiki?curid=1651348" title="Khalid Mohammed">
Khalid Mohammed



</doc>
<doc id="1651349" url="https://pl.wikipedia.org/wiki?curid=1651349" title="John Archer (lekkoatleta)">
John Archer (lekkoatleta)

John „Jack” Archer (ur. 10 sierpnia 1921 w Nottingham, zm. 29 lipca 1997 w Cheltenham) – brytyjski lekkoatleta, sprinter, medalista olimpijski i mistrz Europy.
Na mistrzostwach Europy w 1946 w Oslo zdobył złoty medal w biegu na 100 metrów. Na tych samych mistrzostwach zajął 6. miejsce w finale biegu na 200 metrów, a w sztafecie 4 × 100 metrów był wraz z kolegami piąty.
Na igrzyskach olimpijskich w 1948 w Londynie startował jedynie w sztafecie 4 × 100 metrów, w której wraz z Jackiem Gregorym, Alastairem McCorquodale oraz Kennethem Jonesem zdobył srebrny medal.
Startował na igrzyskach Imperium Brytyjskiego w 1950 w Auckland, gdzie zdobył srebrny medal w sztafecie 4 × 110 jardów, a w biegach na 110 jardów i 220 jardów odpadł w półfinale.

</doc>
<doc id="1651358" url="https://pl.wikipedia.org/wiki?curid=1651358" title="Ayabe">
Ayabe

 – miasto w Japonii, na wyspie Honsiu, w prefekturze Kioto.
Położenie.
Miasto leży w północnej części prefektury Kioto. Sąsiaduje z miastami: 
Historia.
Miasto powstało 1 sierpnia 1950 roku. 

</doc>
<doc id="1651361" url="https://pl.wikipedia.org/wiki?curid=1651361" title="Budesonid">
Budesonid



</doc>
<doc id="1651363" url="https://pl.wikipedia.org/wiki?curid=1651363" title="Romain Édouard">
Romain Édouard

Romain Édouard (ur. 28 listopada 1990 w Poitiers) – francuski szachista, arcymistrz od 2009 roku.
Kariera szachowa.
Wielokrotnie reprezentował Francję na mistrzostwach świata i Europy juniorów w różnych kategoriach wiekowych, zdobywając trzy medale: złoty (Herceg Novi 2006 – ME do 16 lat) oraz dwa srebrne (Kemer 2007 – MŚ do 18 lat i Szybenik 2007 – ME do 18 lat).
W 2008 r. odniósł szereg międzynarodowych sukcesów. Na turniejach w Andorze (II m. za Davidem Howellem), Bad Wiessee (I m.) i Saragossie (I m.) wypełnił normy na tytuł arcymistrza. Podzielił również II m. (za Julio Grandą Zunigą, wspólnie z m.in. Aleksandrem Delczewem, Władimirem Bakłanem, Elizbarem Ubiławą i Kevinem Spraggettem) w Benasque. Kolejny sukces odniósł w 2009 r., zwyciężając w tradycyjnym otwartym turnieju w Bad Wörishofen. W 2010 r. zwyciężył w turnieju "Echternacher Open" w Luksemburgu. Na przełomie 2009 i 2010 r. podzielił I m. (wspólnie z Andreiem Istratescu, Davidem Howellem i Markiem Hendenem) w turnieju "Hastings Masters", natomiast w 2010 r. zdobył w Belfort tytuł indywidualnego wicemistrza Francji. W 2012 r. podzielił I m. (wspólnie z Igorem Kurnosowem i Siergiejem Mowsesjanem) w Biel, jak również podzielił I-IV m. w finale mistrzostw Francji (wszyscy zawodnicy zdobyli złote medale). W 2014 r. samodzielnie zwyciężył w turnieju "Dubai Open" oraz zdobył w Nîmes brązowy medal mistrzostw Francji.
Wielokrotny reprezentant Francji w rozgrywkach drużynowych, m.in.:
Najwyższy ranking w dotychczasowej karierze osiągnął 1 czerwca 2014 r., z wynikiem 2702 punktów zajmował wówczas 44. miejsce na światowej liście FIDE, jednocześnie zajmując 4. miejsce wśród francuskich szachistów.

</doc>
<doc id="1651365" url="https://pl.wikipedia.org/wiki?curid=1651365" title="Emmy Göring">
Emmy Göring

Emmy Göring, z domu Sonnemann (ur. 24 marca 1893 w Hamburgu, zm. 8 czerwca 1973 w Monachium) – aktorka niemiecka, druga żona Hermanna Göringa.
Rodzina.
Jej ojciec był zamożnym właścicielem wytwórni czekolady. Była najmłodszą z pięciorga rodzeństwa.
Kariera aktorska.
Pomimo początkowego sprzeciwu ojca, mając za sobą poparcie matki, jako stypendystka rozpoczęła naukę w szkole aktorskiej Leopolda Jessnera w 1911. Pierwszym miejscem jej pracy był teatr miejski w Aussig nad Łabą. Następnie przeniosła się do Monachium, gdzie poznała Karla Köstlina, młodego aktora, z którym zaręczyła się latem 1915, a poślubiła 13 stycznia 1916 w Trieście. Pod koniec wojny i wczesnym okresie powojennym była aktorką wiedeńskiego teatru Volksbühne. Następnie pracowała w teatrach Stuttgartu i Wiesbaden. Jej pierwsze małżeństwo zakończyło się rozwodem na początku lat dwudziestych. Od 1922 związała się z Niemieckim Teatrem Narodowym w Weimarze. Jej najważniejsze tam role to m.in. Małgorzata w "Fauście" Goethego i królowa w "Don Carlosie". Występowała też w sztukach Hermanna Bahra, Oscara Wilde’a i Henryka Ibsena oraz w repertuarze klasycznym np. w sztukach Szekspira jako Julia w "Romeo i Julii", Tytania w "Śnie nocy letniej" czy Desdemona w "Otellu". Po przejęciu władzy przez nazistów w 1933 zagrała główną rolę kobiecą w sztuce "Schlageter" Hannsa Jobsa oraz rolę Jadwigi w filmowej wersji "Wilhelma Tella" Schillera. Po poślubieniu Göringa Emmy, na życzenie męża, zrezygnowała ostatecznie z pracy scenicznej. Ostatnim miejscem jej zatrudnienia był "Preußisches Staatstheater" w Berlinie, gdzie grała pod dyrekcją Gustawa Gründgensa, a ostatnią rolą – tytułowa postać w sztuce "Minna von Barnhelm" Lessinga.
Związek z Göringiem.
Hermanna Göringa po raz pierwszy spotkała w 1931 na bankiecie po spektaklu. Następne, przypadkowe spotkanie z Göringiem miało miejsce na początku 1932 w weimarskiej kawiarni artystycznej "Kaisercafé". Ich związek rozkwitł wiosną tego roku. Göring oświadczył się Emmy w lutym 1935, a ślub odbył się 10 kwietnia tego roku. Uroczystość została zorganizowana z wielkim przepychem i miała charakter święta państwowego – dzień ten ogłoszono wolnym od pracy w całych Niemczech. 2 czerwca 1938 urodziło się Göringom jedyne dziecko, córka Edda.
Pierwsza dama III Rzeszy.
Po ślubie Emmy awansowała na nieformalną pierwszą damę III Rzeszy, będąc żoną Hermanna Göringa, drugiej osoby w państwie po (bezżennym) Hitlerze. Prowadziła dla dyplomatów i polityków najbardziej atrakcyjny salon towarzyski w Berlinie. Wydawała też liczne przyjęcia, z których najwspanialsze było coroczne letnie święto w berlińskim pałacu premiera. Pełniła szereg funkcji reprezentacyjnych, podejmując w Carinhallu, posiadłości Göringów w Schorfheide, licznych polityków i głowy koronowane. Uczestniczyła też w oficjalnych podróżach zagranicznych swojego męża, m.in. do Libii (wówczas włoskiej kolonii) i do Włoch.
Postawa polityczna i stosunek do Hitlera.
Nigdy nie przejawiała politycznych ambicji, chociaż nie zaprzeczała, że podzielała poglądy polityczne swojego męża. W 1938 przyznano jej członkostwo NSDAP, o czym poinformował ją osobiście Adolf Hitler w rozmowie telefonicznej, przy czym otrzymała numer partyjny po zmarłym w 1932 członku partii. Była również członkiem nazistowskiej organizacji kobiecej i Izby Teatralnej Rzeszy.
Emmy cieszyła się w Niemczech znaczną popularnością. Przez otoczenie odbierana była jako osoba miła i dobroduszna, a nawet naiwna i łatwowierna. Emmy Göring miała wielu przyjaciół Żydów ze środowiska artystycznego, z którymi również po ślubie utrzymywała znajomość, jak np. ze swoim dawnym nauczycielem Jessnerem, którego odwiedzała i zapraszała do domu. Niejednokrotnie bezinteresownie udzielała im pomocy. W pomocy tej Emmy czasami znajdowała wsparcie u Göringa. Postawa taka denerwowała Hitlera, który zabronił poruszania przy nim tej kwestii i preferował Magdę Goebbels jako wzór niemieckiej kobiety i wzorowego członka partii. Ze swej strony pani Göring traktowała Führera z pewnym dystansem, jej podziw dla niego miał swoje granice, w przeciwieństwie do stosunku innych żon przywódców nazistowskich do Hitlera.
Ostatnie miesiące wojny.
Gdy Armia Czerwona zbliżała się do wschodniej granicy Niemiec, 31 stycznia 1945 Emmy wraz z córką wyjechały do posiadłości na Obersalzbergu koło Berchtesgaden w Bawarii. Tam 25 kwietnia 1945 zostały aresztowane przez SS, po oskarżeniu jej męża o zdradę przez Hitlera. Przetrzymywano ją w schronie przeciwlotniczym Berghofu i na zamku w Mauterndorf. Udało się jej przeżyć.
Po wojnie.
Pierwsze uwięzienie. Norymberga.
W maju 1945 przedostała się z córką do zamku Veldenstein pod Norymbergą, gdzie została aresztowana 25 października 1945 przez Amerykanów. Przebywała pięć miesięcy w więzieniu w Straubingu, zwolniono ją 19 lutego 1946. Zamieszkała wtedy w leśniczówce w posiadłości Veldenstein w Sackdilling koło Neuhaus an der Pegnitz, około 30 kilometrów od Norymbergi. Od 12 września 1946, kiedy otrzymała zgodę na widzenia z uwięzionym mężem, do ostatniego widzenia 7 października tego roku wielokrotnie go odwiedzała wraz z córką w więzieniu.
Drugie uwięzienie i proces.
29 maja 1947 została aresztowana wraz z żonami innych czołowych nazistów, skazanych w Norymberdze, i umieszczona w obozie internowania w Göggingen. W 1948 odbył się jej proces przed sądem w Garmisch-Partenkirchen. W procesie jako świadkowie obrony wystąpili m.in. Gustaw Gründgens i jej koledzy-aktorzy żydowskiego pochodzenia, którym udzieliła pomocy w okresie nazistowskim. Ostatecznie w sentencji wyroku zakwalifikowano ją jako osobę odnoszącą korzyści z nazistowskiej dyktatury (II klasa winnych) i skazano na rok obozu pracy z zaliczeniem dotychczasowego pobytu, pięć lat zakazu pracy zawodowej oraz utratę 30 procent majątku.
Po uwolnieniu.
Po opuszczeniu więzienia zamieszkała z córką w Sackdilling, a następnie obie przeniosły się do Monachium. Nie udzielała się w żadnej działalności publicznej, w tym i politycznej. Zaangażowała się natomiast w liczne procesy o odzyskanie majątku na rzecz swojej córki.
W 1967 Emmy napisała i wydała wspomnienia pod tytułem "U boku męża. Wydarzenia i zwierzenia".
Została pochowana na Cmentarzu Leśnym w Monachium.

</doc>
<doc id="1651366" url="https://pl.wikipedia.org/wiki?curid=1651366" title="Gmina zbiorowa Ilmenau">
Gmina zbiorowa Ilmenau

Gmina zbiorowa Ilmenau (niem. "Samtgemeinde Ilmenau") – gmina zbiorowa położona w niemieckim kraju związkowym Dolna Saksonia, w powiecie Lüneburg. Siedziba gminy zbiorowej znajduje się w miejscowości Melbeck.
Położenie geograficzne.
Gmina zbiorowa Ilmenau jest położona w północno-wschodniej części Pustaci Lüneburskiej. 
Leży na południu powiatu Lüneburg. Graniczy od południowego wschodu z powiatem Uelzen. Na południowym zachodzie sąsiaduje z gminą zbiorową Amelinghausen. Od północy sąsiaduje z gminą zbiorową Gellersen i bezpośrednio styka się z Lüneburgiem. Na północnym wschodzie sąsiaduje z gminą zbiorową Ostheide.
Przez gminę zbiorową płynie rzeka Ilmenau, która dała jej nazwę. Na południu gminy zaczyna się Pustać Lüneburska.
Podział administracyjny.
Do gminy zbiorowej Ilmenau należą cztery gminy:

</doc>
<doc id="1651368" url="https://pl.wikipedia.org/wiki?curid=1651368" title="Midillih">
Midillih



</doc>
<doc id="1651369" url="https://pl.wikipedia.org/wiki?curid=1651369" title="TCG Yavuz Sultan Selim">
TCG Yavuz Sultan Selim



</doc>
<doc id="1651370" url="https://pl.wikipedia.org/wiki?curid=1651370" title="TCG Yavuz">
TCG Yavuz



</doc>
<doc id="1651371" url="https://pl.wikipedia.org/wiki?curid=1651371" title="Yavuz">
Yavuz



</doc>
<doc id="1651373" url="https://pl.wikipedia.org/wiki?curid=1651373" title="Tinto">
Tinto

Tinto, Rio Tinto – rzeka w Hiszpanii w prowincji Huelva. Długość: 100 km. Powierzchnia dorzecza: 739 km². Uchodzi do Oceanu Atlantyckiego.
Większe miasta położone nad rzeką to:

</doc>
<doc id="1651374" url="https://pl.wikipedia.org/wiki?curid=1651374" title="Delta (oznaczenia)">
Delta (oznaczenia)



</doc>
<doc id="1651375" url="https://pl.wikipedia.org/wiki?curid=1651375" title="Fabien Libiszewski">
Fabien Libiszewski

Fabien Libiszewski (ur. 5 stycznia 1984 w Saint-Étienne) – francuski szachista, arcymistrz od 2009 roku.
Kariera szachowa.
Wielokrotnie uczestniczył w finałach mistrzostw Francji juniorów w różnych kategoriach wiekowych, w 2001 r. w Amiens zdobywając tytuł mistrza kraju w kategorii do 18 lat. W tym samym roku reprezentował Francję na mistrzostwach świata juniorów w tej samej grupie wiekowej. W 2003 r. podzielił I m. (wspólnie ze Slimem Belkhodją) na turnieju "NAO"–IM w Paryżu, zajął II m. (za Nenadem Sulavą) w Monte Carlo, natomiast w otwartym turnieju w Cannes wypełnił pierwszą normę na tytuł arcymistrza. W Cannes odnosił sukcesy również w kolejnych latach, w 2005 r. zajął III m. (za Jean-Pierre'em Le Roux i Nikola Sedlakiem), a w 2006 r. podzielił I m. (wspólnie z Robertem Zelciciem, Mladenem Palacem i Micheilem Kekelidze), zdobywając druga normę arcymistrzowską. W 2006 r. podzielił II m. (za Danielem Fridmanem, wspólnie z m.in. Wadimem Małachatko i Josephem Gallagherem) w Lozannie, w 2007 r. zwyciężył w Montcada i Reixac (wspólnie z Logmanem Guliewem, Aleksiejem Barsowem i Yurim Gonzalezem Vidalem) i Marsylii (wspólnie z François Fargerem, Érikiem Prié i Dimitarem Marcholewem), natomiast w 2008 r. podzielił I m. (wspólnie z Aleksandrem Karpaczewem i Jeanem-Markiem Degraeve'em) w Saint-Affrique, a podczas drużynowych mistrzostw Francji zdobył trzecią arcymistrzowską normę. Pod koniec 2008 i na początku 2009 r. zwyciężył w dwóch kołowych turniejach w Hyères, w obu uzyskując 100% rezultaty (7 pkt w 7 partiach). Dzięki tym wynikom jego ranking przekroczył poziom 2500 punktów rankingowych, dzięki czemu Międzynarodowa Federacja Szachowa mogła przyznać mu tytuł arcymistrza.
Najwyższy ranking w dotychczasowej karierze osiągnął 1 grudnia 2016 r., z wynikiem 2547.

</doc>
<doc id="1651376" url="https://pl.wikipedia.org/wiki?curid=1651376" title="Hans Hugo von Kleist-Retzow">
Hans Hugo von Kleist-Retzow

Hans Hugo von Kleist-Retzow (ur. 25 listopada 1814 w Kikowie, zm. 24 lipca 1892 tamże) – pruski nadprezydent i konserwatywny polityk.
Hans Hugo von Kleist-Retzow był synem Hansa Jürgena von Kleist i Augusty von Borcke (z domu "von Glasenapp"). Na początku swojej edukacji był nauczany przez duchownego, następnie uczęszczał do szkoły w Schulpforte (obecnie część miasta Bad Kösen). Studiował prawo na Uniwersytecie w Getyndze i na Uniwersytecie Humboldta w Berlinie.
W latach 1844-1851 był landratem prusko-niemieckiego powiatu Belgard. W 1848 roku stanął na czele konserwatywnej partii junkierskiej. Był współzałożycielem czasopisma "Kreuzzeitung".
W latach 1849-1852 należał do Partii Konserwatywnej pruskiej Izby Poselskiej. W roku 1851 został wybrany na nadprezydenta prowincji Nadrenii. Po powołaniu Wilhelma I na urząd regenta, zostałw 1858 roku zwolniony z tej funkcji i przeprowadził się do rodzinnego Kikowa.

</doc>
<doc id="1651379" url="https://pl.wikipedia.org/wiki?curid=1651379" title="Unia Arabskiego Maghrebu">
Unia Arabskiego Maghrebu



</doc>
<doc id="1651381" url="https://pl.wikipedia.org/wiki?curid=1651381" title="Wydział Automatyki, Elektroniki i Informatyki Politechniki Śląskiej">
Wydział Automatyki, Elektroniki i Informatyki Politechniki Śląskiej

Wydział Automatyki, Elektroniki i Informatyki Politechniki Śląskiej zatrudnia 61 profesorów i doktorów habilitowanych, oraz ponad 200 adiunktów, asystentów i wykładowców. Wydział współpracuje z firmami związanymi z różnymi branżami przemysłu. Dowodem współpracy są liczne wdrożenia przemysłowe pracowników wydziału, udział pracodawców w procesie kształcenia poprzez przyjmowanie studentów na praktyki, wspólne prowadzenie prac dyplomowych, współorganizowanie kursów i szkoleń kończących się uzyskaniem certyfikatu kompetencji.
Wydział prowadzi badania i prace naukowo-badawcze w zakresie szeroko rozumianej automatyki, robotyki, analizy systemowej, przetwarzania sygnałów, analizy, syntezy i projektowania układów, systemów elektronicznych i telekomunikacyjnych, technologii mikroelektronicznych, cyfrowego przetwarzania sygnałów, informatyki teoretycznej i stosowanej, oprogramowania, baz danych, projektowania i konstrukcji sprzętu informatycznego, podstaw i metod tworzenia sieciowych środowisk komputerowych.
Wydział posiada poważne osiągnięcia zarówno w pracach naukowych o charakterze poznawczym i aplikacyjnym, jak i w zakresie prac badawczych i wdrożeniowych. Należą do nich:
Historia.
Po II wojnie światowej odbudowa i rozwój przemysłu spowodowały wzrost zapotrzebowania na inżynierów-automatyków i elektroników. W związku z tym już w roku 1961 na Wydziale Elektrycznym Politechniki Śląskiej powołano Oddział Automatyki, który mógłby kształcić większą liczbę studentów w tym obszarze. Na kierownika Oddziału powołany został profesor Tadeusz Zagajewski. W roku 1964 Edmund Romer, Jerzy Siwiński, Zdzisław Trybalski, Stefan Węgrzyn i Tadeusz Zagajewski utworzyli Zespół Automatyki, którego zadaniem było przygotowanie założeń funkcjonowania w ramach uczelni samodzielnego Wydziału Automatyki. Wydział ten utworzony został 15 lutego 1964 roku zarządzeniem Ministra Szkolnictwa Wyższego. Z Wydziału Elektrycznego przeszło 30 nauczycieli akademickich. Dziekanem nowego wydziału wybrany został profesor Tadeusz Zagajewski.
Początkowo zajęcia odbywały się w budynku Wydziału Elektrycznego przy ul. Wincentego Pstrowskiego (przemianowanej na ul. Akademicką 10) oraz przy ul. Marcina Strzody, gdzie mieścił się wówczas również dziekanat. W roku 1967 rozpoczęto budowę nowego gmachu Wydziału Automatyki, która trwała do roku 1973. W roku 1971 ze względu na trwający rozwój jednostki, nazwę wydziału zmieniono na Wydział Automatyki i Informatyki. Swoją ostateczną nazwę (Wydział Automatyki, Elektroniki i Informatyki) Wydział otrzymał w roku 1984.
Władze Wydziału.
W historii wydziału funkcję dziekana pełnili następujący nauczyciele akademiccy:
Od 2020 w skład Kolegium Dziekańskiego wchodzą:

</doc>
<doc id="1651382" url="https://pl.wikipedia.org/wiki?curid=1651382" title="Witold Łuczywo">
Witold Łuczywo

Witold Jan Łuczywo (ur. 23 listopada 1946 w Dąbrowie Górniczej) – polski inżynier, działacz opozycji demokratycznej.
Życiorys.
W 1970 ukończył studia na Wydziale Elektroniki Politechniki Warszawskiej, po czym podjął pracę w Instytucie Chemii Przemysłowej; pracował tam do 1978, a od 1979 do 1980 w Warszawskim Ośrodku Badawczo-Rozwojowym Telewizji Kolorowej.
Podczas studiów uczestniczył w wydarzeniach marca 1968. W 1976, po wydarzeniach czerwca, brał udział w organizacji pomocy dla robotników w Ursusie i w Radomiu. W 1977 założył (wraz z żoną Heleną, Wojciechem Onyszkiewiczem, Ludwiką i Henrykiem Wujcami, Janem Lityńskim i kilkoma innymi osobami) niezależne pismo „Robotnik”, które wydawał do 1980. W tym czasie opracował kilka prostych usprawnień w technikach drukarskich, a także metodę wytwarzania zamiennika farby drukarskiej z pasty do butów.
Po powstaniu „Solidarności” został jej członkiem i szefem poligrafii w Regionie Mazowsze; w 1981 podpisał deklarację ideową Klubów Samorządnej Rzeczpospolitej Wolność-Sprawiedliwość-Niepodległość.
Po wprowadzeniu w Polsce stanu wojennego pozostawał w podziemiu, w latach 1982–1984 brał udział w wydawaniu „Tygodnika Mazowsze”. Ujawnił się w październiku 1984, po czym został na krótki czas aresztowany. Od 1986 do 1989 był członkiem redakcji niezależnego pisma „21”.
W 1989 rozwiódł się z żoną; został członkiem Komitetu Obywatelskiego przy Lechu Wałęsie. W latach 1991–1994 był wicedyrektorem Biura Informatyki Urzędu Rady Ministrów, a od 2002 dyrektorem Departamentu Wdrożenia Kompleksowego Systemu Informatycznego ZUS. W 2003 znalazł się wśród założycieli Stowarzyszenia Wolnego Słowa.
W 2011 prezydent Bronisław Komorowski, "za wybitne zasługi w działalności na rzecz przemian demokratycznych w Polsce", odznaczył go Krzyżem Komandorskim Orderu Odrodzenia Polski. W 2006 prezydent Lech Kaczyński nadał mu Krzyż Oficerski tego orderu.

</doc>
<doc id="1651383" url="https://pl.wikipedia.org/wiki?curid=1651383" title="Amadyniec">
Amadyniec

Amadyniec, potocznie amadyna wspaniała ("Chloebia gouldiae") – gatunek ptaka z rodziny astryldowatych (Estrildidae). Występuje w północnej Australii. Ze względu na swój wygląd jest chętnie hodowana w klatkach. Wskutek importu tego ptaka z naturalnego środowiska jego liczba malała, aż znalazł się na czerwonej liście IUCN 2003. Obecnie w Australii handel tymi ptakami jest zakazany.
Taksonomia.
Po raz pierwszy gatunek opisał John Gould w 1844 (z datą publikacji w 1848). Holotyp pochodził z okolic Victoria River na Terytorium Północnym. Autor nadał nowemu gatunkowi nazwę "Amadina Gouldiae". Od 2020 Międzynarodowy Komitet Ornitologiczny (IOC) umieszcza amadyńca w monotypowym rodzaju "Chloebia", wcześniej zaliczał go do rodzaju "Erythrura". IOC nie wyróżnia podgatunków, podobnie jak i autorzy HBW. 
Genetyka.
Kariotyp amadyńca opisano po raz pierwszy w 1986; 2"n"=78.
U amadyńców występują trzy odmiany barwne: czarnogłowa, czerwonogłowa i złotogłowa. Najczęściej występującą jest czarnogłowa, w której występuje około 70–75% populacji (w jednym ze źródeł z lat 40. XX wieku, opartym o dowody anegdotyczne, podano też wartość 82%). Forma złotogłowa jest najrzadsza, zależnie od źródła to jeden na kilka tysięcy osobników lub mniej niż 0,1% populacji. Proporcje w częstotliwości występowania formy czarnogłowej i czerwonogłowej są inne u samców i samic. Loci odpowiedzialne za opartą o melaninę czerń lub opartą o karotenoidy czerwień znajdują się na chromosomie Z. Gen kodujący czerwoną barwę jest dominujący względem tego kodującego czarną barwę na głowie. Stąd samce czarnogłowe są zawsze homozygotami recesywnymi (ZrZr), lecz czerwonogłowe mogą być homozygotą dominującą (ZRZR) lub heterozygotą (ZRZr). Samice są płcią heterogametyczną, więc możliwe układy to Zr (czerwonogłowe) i ZR (czarnogłowe). Amadyńce odmiany złotogłowej mają ten sam allel na locus odpowiedzialnym za barwę czerwoną. Złoty kolor powstaje wskutek epistazy – gen warunkujący złote ubarwienie głowy znajduje się na jednym z chromosomów autosomalnych. Według stanu wiedzy z połowy 2019 roku nie jest jednak znane jego dokładne położenie.
Morfologia.
Długość ciała wynosi od 12,5 do 15 cm (w tym blisko 4 cm przypada na ogon), masa ciała – 10,5–16 g.
Samiec jest ubarwiony intensywniej od samicy i ma dłuższy ogon. Kark i wierzch ciała są zielone, kark jaśniejszy. Czoło oraz pióra dookoła dzioba są w zależności od mutacji np. czarne, czerwone, pomarańczowe, lub w innych kolorach, a za piórami na czole jest (też zależnie od odmiany) turkusowy pasek. Pierś jest od fioletowej po granatową, czasami też biała, a brzuch jest od żółtego do pomarańczowego. Pokrywy nadogonowe i podogonowe są turkusowe, a sam ogon jest czarny. Nogi są jasnopomarańczowe do różowych. Zakończenie dzioba jest czerwone.
Zasięg występowania.
Amadyńce występują w północnej części Australii na północ od równoleżnika 20°S. Ich zasięg obejmuje północną Australię Zachodnią, północne Terytorium Północne i północny Queensland (głównie na początku półwyspu Jork). W Queenslandzie stale spotykane są tylko w jednym miejscu, częstsze są w Australii Zachodniej i na Terytorium Północnym. Zasięg występowania amadyńca pokrywa około 788 tys. km².
Ekologia i zachowanie.
Środowiskiem życia amadyńców są świetliste lasy z trawiastym podszytem i zadrzewienia w mozaikowych – łączących tereny spalone i nietknięte pożarami – półpustynnych środowiskach. Obecność niespalonych drzew jest niezbędna ze względu na gniazdowanie niemal wyłącznie w dziuplach. Charakterystyczne dla środowiska życia tych ptaków są skaliste wzgórza z eukaliptusami dwóch gatunków: "Eucalyptus brevifolia" i "E. tintinnans" oraz dostępne w odległości 2–4 km źródła wody niewysychające w porze suchej. Poza sezonem lęgowym amadyńce przebywają w nieco bardziej różnorodnych środowiskach.
Pożywieniem amadyńców są nasiona, zarówno dojrzałe, jak i na wpół dojrzałe. W porze suchej są to głównie nasiona sorga ("Sorghum"), poza porą suchą – bardziej różnorodne. Niekiedy zjadają również bezkręgowce. Amadyńce przebywają pojedynczo, w parach i grupach liczących od kilku (również z jednej rodziny) do kilkuset osobników. Szczególnie licznie zbierają się przy wodopojach, choć nie zawsze odwiedzają je w tak dużych stadach. Regularnie dołączają do innych niewielkich wróblowych, zwłaszcza amadynek długosternych ("Poephila acuticauda"). Pierzenie u amadyńców odbywa się wyjątkowo na tle innych astryldów. Rozpoczyna się gwałtownie tuż po zakończeniu sezonu lęgowego, ale jeszcze przed rozpoczęciem pory deszczowej i tym samym okresu dostępności świeżych ziaren traw.
Lęgi.
Lęgi amadyńców stwierdzano we wszystkich miesiącach poza październikiem. W Australii Zachodniej okres lęgowy trwa od maja do czerwca, na Terytorium Północnym – od grudnia do kwietnia (koniec pory deszczowej). Gniazdują niemal wyłącznie w dziuplach. Zniesienie liczy od 3 do 8 jaj, przeciętnie około 5. Wysiadywanie trwa około 14 dni. Młode opuszczają gniazdo po blisko 21 dniach życia, jednak w razie niepokojenia ten okres może ulec skróceniu nawet do 14 dni. Prawdopodobnie na wolności długość życia amadyńców jest krótka. Wskazuje na to bardzo duża liczba młodocianych osobników względem osobników dorosłych pod koniec roku oraz badania z wykorzystaniem obrączkowania, w których systematycznie notowany jest bardzo niski odsetek ponownie złapanych ptaków.
Status.
IUCN uznaje amadyńca za gatunek najmniejszej troski (LC, "Least Concern") od 2022 roku; wcześniej, od 2012 był uznawany za gatunek bliski zagrożenia wyginięciem (NT, "Near Threatened"), natomiast w latach 1988–2008 był klasyfikowany jako gatunek zagrożony wyginięciem (EN, "Endangered"). Główne zagrożenia dla tych ptaków to wypas bydła i zmienione przez człowieka pory pożarów. Bydło wraz z innymi zwierzętami hodowlanymi wpływa na skład gatunkowy traw oraz ich rozwój. Najpoważniejszym skutkiem jest prawdopodobnie redukcja dostępnych traw wydających nasiona na samym początku pory deszczowej. Do tego bydło i inne zwierzęta zadeptują okolice wodopojów, przy których zbierają się amadyńce.

</doc>
<doc id="1651384" url="https://pl.wikipedia.org/wiki?curid=1651384" title="Karaibska Wspólnota i Wspólny Rynek">
Karaibska Wspólnota i Wspólny Rynek



</doc>
<doc id="1651387" url="https://pl.wikipedia.org/wiki?curid=1651387" title="Freedom Tower">
Freedom Tower



</doc>
<doc id="1651390" url="https://pl.wikipedia.org/wiki?curid=1651390" title="U-3524">
U-3524

U-3524 – niemiecki okręt podwodny (U-Boot) typu "XXI" z okresu II wojny światowej. Okręt wszedł do służby w 1945 roku.
Historia.
Zamówienie na budowę okrętu zostało złożone w stoczni F.Schichau GmbH w Gdańsku. Rozpoczęcie budowy okrętu miało miejsce 8 października 1944. Wodowanie nastąpiło 14 grudnia 1944, przekazanie do służby 26 stycznia 1945. Dowódcą U-3524 został Korvettenkapitän (komandor podporucznik) Hans Ludwig Witt.
Okręt odbywał szkolenie w 5. Flotylli w Kilonii.
Zatopiony przez własną załogę 5 maja 1945 w zatoce Gelting w ramach operacji "Regenbogen". Po wojnie wrak okrętu podniesiono i złomowano.

</doc>
<doc id="1651391" url="https://pl.wikipedia.org/wiki?curid=1651391" title="Matthew Connolly">
Matthew Connolly

Matthew Thomas Martin Connolly (ur. 24 września 1987 w Barnet) – angielski piłkarz występujący na pozycji obrońcy w walijskim klubie Cardiff City. Jest wychowankiem Arsenalu, w swojej karierze reprezentował także barwy Bournemouth, Colchester United, Queens Park Rangers oraz Reading.

</doc>
<doc id="1651393" url="https://pl.wikipedia.org/wiki?curid=1651393" title="Anna Kamieńska-Łapińska">
Anna Kamieńska-Łapińska

Anna Kamieńska–Łapińska (ur. 26 lipca 1932 w Rowinach w powiecie Drohiczyn Poleski, zm. 29 czerwca 2007 w Warszawie) – polska rzeźbiarka, scenarzystka filmów animowanych.
Życiorys.
Była najmłodszą z 3 córek Henryka Kamieńskiego, sędziego, i Janiny z Jaskulskich. W 1937 przeprowadziła się wraz z rodziną do Warszawy, gdzie przeżyła wojnę. W 1945 zamieszkała w Łodzi; ukończyła tam liceum plastyczne. Przez pewien czas pracowała w łódzkiej Wytwórni Filmów Fabularnych. W latach 1952–1958 studiowała na Wydziale Rzeźby Akademii Sztuk Pięknych w Warszawie, w pracowni Jerzego Jarnuszkiewicza. W 1958 uzyskała dyplom z wyróżnieniem. Od 1960 brała czynny udział w wystawach krajowych i zagranicznych.
Jest autorką scenariuszy kilku filmów animowanych reżyserowanych przez Zofię Oraczewską.
Zmarła 29 czerwca 2007 w Warszawie, pochowana na Starym Cmentarzu w Łodzi w grobowcu rodzinnym ozdobionym ceramicznymi urnami.
Twórczość.
Twórczość Anny Kmieńskiej-Łapińskiej najpełniej można zaklasyfikować do nurtu ekspresjonizmu biologicznego. Tworzyła głównie małe formy rzeźbiarskie w ceramice, aluminium, brązie, żeliwie. W latach 60. głównym tematem prac stał się świat przyrody oraz jego transformacja – cykle owadziaki, porosty, koralowce, drzewa. Następne lata przyniosły zainteresowanie figurą ludzką oraz scenami z życia codziennego.
Ważniejsze cykle rzeźbiarskie.
Prace rzeźbiarki znajdują się między innymi w zbiorach Muzeum Narodowego w Warszawie, Muzeum Narodowego w Poznaniu, Muzeum Narodowego we Wrocławiu, Muzeum im. L. Wyczółkowskiego w Bydgoszczy, Muzeum w Olsztynie, Centrum Rzeźby Polskiej w Orońsku.
Wystawy indywidualne.
1966 – Galeria Sztuki Współczesnej, Warszawa; 1968 – Herning Museum, Dania; 1969 – Herning Museum, Dania; 1971 – Brigam Galerie, Kopenhaga; 1973 – Kordegarda, Warszawa, – Muzeum Sztuki Holstebro, Dania; 1975 – Galleri F-15 Moss, Norwegia; 1977 – Galeria Kunstforegnig Roskilde, Dania; 1979 – Galeria BWA, Lublin; 1981 – Poznań; 1981, 1984 – Galeria B.K.F. Stawanger, Norwegia; 1984 – Szwajcaria; 1991- Wałbrzych, Zamość
Upamiętnienie.
Wymieniano ją w wielu prestiżowych fachowych wydawnictwach polskich i zagranicznych, m.in. "„The World who is who of women”".
Na Uniwersytecie Kardynała Stefana Wyszyńskiego napisano o niej pracę magisterską.
W Wytwórni Filmów Oświatowych i Edukacyjnych w Łodzi reżyser Stanisław Grabowski nakręcił o niej film "Obmyślam świat".

</doc>
<doc id="1651394" url="https://pl.wikipedia.org/wiki?curid=1651394" title="Beethoven (I Love to Listen to)">
Beethoven (I Love to Listen to)

Beethoven (I Love to Listen to) – singel brytyjskiego duetu Eurythmics, wydany w 1987 roku.
Ogólne informacje.
„Beethoven” był pierwszym singlem z albumu "Savage". Nie został on wydany w USA – w tym kraju ukazał się jedynie na stronie B singla „I Need a Man”. Piosenka jest powrotem Eurythmics do elektronicznych brzmień znanych z początków twórczości zespołu. Utwór zawiera mało partii śpiewanych – prawie cały tekst (nacechowany feminizmem) jest recytowany przez Annie Lennox. Singel odniósł średni sukces na listach przebojów. Na stronie B singla wydano piosenkę „Heaven”.
Teledysk.
Teledysk tworzy serię z dwoma innymi wideoklipami z płyty: „I Need a Man” i „You Have Placed a Chill in My Heart”. Jest pierwszy w kolejności na video albumie "Savage". Elementem łączącym wszystkie teledyski jest motyw gospodyni domowej, cierpiącej na zaburzenie dysocjacyjne (rolę tę gra Annie Lennox). Autorką wideoklipu jest Sophie Muller. Okładka singla to w rzeczywistości jedno z ujęć z wideoklipu do piosenki „Savage”. Pierwotna wersja klipu trwa tyle samo co radiowa i różni się od pełnej niektórymi ujęciami.

</doc>
<doc id="1651395" url="https://pl.wikipedia.org/wiki?curid=1651395" title="Wydział Elektryczny Politechniki Śląskiej">
Wydział Elektryczny Politechniki Śląskiej

Wydział Elektryczny Politechniki Śląskiej – jeden z czternastu wydziałów Politechniki, utworzony 24 maja 1945 na mocy dekretu powołującego do życia uczelnię, jako jeden z czterech pierwszych jej wydziałów (jako jedyny zachował niezmienioną nazwę od chwili utworzenia). Wydział zlokalizowany jest w kampusie głównym w Gliwicach, przy ulicach Krzywoustego i Akademickiej. Wydział zatrudnia ponad 30 samodzielnych pracowników nauki (profesorów i doktorów habilitowanych) oraz około 80 pracowników ze stopniem doktora. Strukturę wydziału stanowi współcześnie 6 katedr. Wydział kształci studentów na wszystkich stopniach kształcenia (inżynierskie, magisterskie, doktoranckie) w 4 kierunkach, w ramach studiów dziennych i zaocznych. Do 2019 Wydział posiadał prawa nadawania stopnia doktora i doktora habilitowanego (przeniesione na mocy ustawy do kompetencji właściwej Rady Dyscypliny).
Historia.
Dekretem Nr 118 Prezydenta Krajowej Rady Narodowej 24 maja 1945 roku utworzono Politechnikę Śląską w Katowicach (Dz.U. RP Nr 21 z dnia 11 czerwca 1945), w skład której weszły cztery wydziały: Elektryczny, Hutniczy, Inżynieryjno-Budowlany oraz Mechaniczny. Pierwszy rok akademicki, zainaugurowany 29 października 1945, Wydział Elektryczny rozpoczął w strukturze 12 katedr zatrudniających 45 pracowników akademickich. Kadrę wydziału stanowili w znacznej mierze profesorowie i adiunkci przedwojennej Politechniki Lwowskiej, z których większość przyjechała do Gliwic zaraz po wojnie. Byli wśród nich między innymi prof. Stanisław Fryze i prof. Tadeusz Malarski. W 1949 Wydział wypromował pierwszego doktora nauk technicznych.
Decyzją Ministerstwa w latach 1948–1958 prowadzono studia w toku dwustopniowym, z czego pierwszy stopień, inżynierski, obejmował 3-letni okres nauczania oraz półroczną praktykę kierunkową.
W 1954 wydano pierwszy zeszyt (wydawanej do dziś) serii Zeszytów Naukowych Politechniki Śląskiej "Elektryka". Była to pierwsza seria Zeszytów Naukowych wydawanych w Politechnice, a jej pierwszym redaktorem był prof. Stefan Węgrzyn.
W 1963 Wydział przeszedł pierwszą znaczącą reorganizację. Z wydziału wyodrębniony został Oddział Automatyki, który przekształcono w samodzielny, pierwszy tego typu w kraju, Wydział Automatyki (współcześnie Automatyki, Elektroniki i Informatyki). Po tych przekształceniach na Wydziale funkcjonowało 11 katedr. Pięć lat później dokonano kolejnej reorganizacji struktury, wydzielając do samodzielnego wydziału Katedry Fizyki i Matematyki oraz reorganizując pozostałe. Powstały 4 duże katedry: Elektroenergetyki, Elektrotechniki Przemysłowej, Elektrotechniki Teoretycznej i Ogólnej oraz Technologii i Metrologii Elektrycznej. W 1971 zniesiono katedry, a w ich miejsce powołano trzy instytuty wydziałowe: Elektroenergetyki i Sterowania Układów, Instytut Metrologii i Maszyn Elektrycznych i Instytut Podstawowych Problemów Elektrotechniki i Energoelektroniki. W 1979 wyodrębnił się Zakład Maszyn Elektrycznych, przekształcony w 1980 w Instytut.
W 1995 uruchomiono drugi, po "Elektrotechnice", kierunek kształcenia "Elektronika i Telekomunikacja".
W roku 2004 z Instytutu Elektrotechniki Teoretycznej i Przemysłowej wyodrębniona została Katedra Energoelektroniki, Napędu Elektrycznego i Robotyki (wcześniej działająca jako Zakład), a w 2006 z Instytutu Maszyn i Urządzeń Elektrycznych wyodrębniono samodzielną Katedrę Mechatroniki (wcześniej działającą również jako Zakład). Dokonano również zmian w nazwach niektórych instytutów. W 2009 do Wydziału dołączyła Katedra Optoelektroniki, funkcjonująca wcześniej jako Zakład w Instytucie Fizyki. Od roku 2008 na Wydziale uruchomiono kierunek "Informatyka," w 2011 kierunek "Mechatronika", a od 2013 roku kierunek "Energetyka".
Władze Wydziału.
W historii Wydziału funkcję Dziekana pełniło 20 profesorów. Byli to kolejno:
Obecny skład Kolegium Dziekańskiego to: 
Struktura Wydziału.
W strukturze Wydziału Elektrycznego funkcjonuje 6 jednostek wewnętrznych - katedr. Są to
Działalność dydaktyczna.
Wydział Elektryczny kształci studentów na studiach pierwszego i drugiego stopnia na następujących kierunkach:
Prowadzone są studia stacjonarne i niestacjonarne. Wydział prowadzi również studia trzeciego stopnia (doktoranckie) w dyscyplinie Elektrotechnika, zarówno jako studia stacjonarne, jak i niestacjonarne. Kierunek "Informatyka" prowadzony był jako kierunek zamawiany, a na kierunku "Mechatronika" prowadzone były międzynarodowe polsko-francuskie studia stacjonarne I stopnia. W ramach programu Erasmus prowadzona jest wymiana studentów i pracowników naukowych z kilkunastoma europejskimi ośrodkami naukowymi.
Działalność badawcza.
Działalność badawcza Wydziału powiązana jest z kierunkami badań poszczególnych jednostek. Prace badawcze obejmują przede wszystkim: systemy informatyczne i telekomunikacyjne - także w zakresie wytwarzania, przesyłu i rozdziału energii elektrycznej, diagnostykę urządzeń elektroenergetycznych, metrologię elektryczną, kalibrację i badania komparatorów wielkości elektrycznych, automatykę i sterowanie, technikę cyfrową i mikroprocesorową, kompatybilność elektromagnetyczną, przetwarzanie sygnałów, badania układów zasilania silników komutatorowych, badania samochodów elektrycznych i hybrydowych, analizę pól elektromagnetycznych maszyn elektrycznych, modernizację konstrukcji silników elektrycznych, energoelektroniczne napędy elektryczne, układy elektrotermiczne, sterowanie systemów napędowych, energetykę odnawialną, roboty mobilne, kroczące i przemysłowe, mechatronikę i informatykę w systemach elektrycznych.
Prowadzone badania owocują licznymi publikacjami oraz wielokrotnie nagradzanymi osiągnięciami badawczymi, krajowymi i zagranicznymi. Wśród nich wymienić można "Cyfrowy Zespół Automatyki Zabezpieczeniowej Bloku Generator – Transformator typu CZAZ-GT", komparator etalonów indukcyjności własnej (nagrodzony w 2003 r. Nagrodą Siemensa), mikroprocesorowe napędy energoelektroniczne, Symulator UMSA (wspólnie z Windsor University), badania układów z nadprzewodnikami HTS (w ramach programów ramowych UE), robota mobilnego HEXOR, robota ośmionożnego OKTOPOD, napęd nowej generacji pojazdu elektrycznego ELIPSA i wiele innych.
Znani profesorowie i absolwenci.
Z Wydziałem Elektrycznym (jako pracownicy lub absolwenci) związani byli również:

</doc>
<doc id="1651399" url="https://pl.wikipedia.org/wiki?curid=1651399" title="John Lukic">
John Lukic

Jovan „John” Lukić (ur. 11 grudnia 1960 w Chesterfield) – angielski piłkarz serbskiego pochodzenia występujący na pozycji bramkarza. Całą swoją karierę spędził w barwach Leeds United oraz Arsenalu, dla których rozegrał w sumie 668 spotkań. Ma za sobą występy w reprezentacji Anglii do lat 21, jak i w kadrze B.

</doc>
<doc id="1651400" url="https://pl.wikipedia.org/wiki?curid=1651400" title="Never Gonna Cry Again">
Never Gonna Cry Again

Never Gonna Cry Again – singel brytyjskiego duetu Eurythmics, wydany w 1981 roku.
Ogólne informacje.
Był to pierwszy singel w karierze zespołu Eurythmics. Został wydany tylko w Wielkiej Brytanii, nie odnosząc tam większego sukcesu. Na stronie B singla wydano nagranie „Le Sinistre”. Oba utwory są utrzymane w stylu nowofalowym.
Zdjęcie na okładkę singla zostało stworzone na podbieństwo gargulca.
Teledysk.
Do utworu „Never Gonna Cry Again” nakręcono surrealistyczny teledysk, przedstawiający Annie Lennox kroczącą po plaży w czerwonej sukni. Kręcony był on w lutym 1981, na południowym wybrzeżu Anglii. Wystąpili w nim niemieccy muzycy Holger Czukay i Jaki Liebezeit z krautrockowego zespołu Can, którzy mieli wkład w nagranie utworu. Wideoklip ten nie był emitowany w żadnej stacji muzycznej.

</doc>
<doc id="1651402" url="https://pl.wikipedia.org/wiki?curid=1651402" title="Vladimir Jankélévitch">
Vladimir Jankélévitch

Vladimir Jankélévitch (ur. 31 sierpnia 1903 w Bourges, zm. 6 czerwca 1985 w Paryżu) – francuski filozof, pisarz i muzykolog.
Życiorys.
Syn rosyjskich emigrantów, którzy uciekli z Odessy przed prześladowaniami na tle antysemickim. Ojciec, Samuel Jankélévitch, był lekarzem, filozofem i tłumaczem filozofii niemieckiej na język francuski (Schelling, Freud, Hegel), co miało wpływ na późniejsze zainteresowania i poglądy Vladimira. Vladimir studiował w École normale supérieure w Paryżu, gdzie między innymi poznał Henri Bergsona, które uznawał później za swego mistrza. Bergson przed śmiercią nieformalnie nazwał go, obok Jean Gittona, swym spadkobiercą. W latach 1926–1932 wykładał filozofię i muzykologię w Instytucie Francuskim w Pradze. Tematem jego pracy doktorskiej była filozofia Schellinga. Na myśl moralną i metafizyczną Jankélévicha mieli też wpływ myśliciele tacy, jak Plotyn, Georg Simmel, Lew Szestow, Baltasar Gracián, Franciszek Salezy i św. Jan od Krzyża. W latach 30. kontynuował karierę naukową na uniwersytetach w Lille, Besançon oraz Tuluzie. W 1940 na mocy ustaw antysemickich rządu Vichy został wyrzucony z uniwersytetu. Działał w ruchu oporu. Po wojnie został profesorem filozofii moralnej na paryskiej Sorbonie. Podczas rewolty studentów w 1968 stanął po ich stronie.
Jankélévitch w swych poglądach był antagonistą Sartre’a. Co prawda wiązano go z filozofią egzystencjalną, lecz nie podzielał jej pesymizmu. W tym kontekście bliska mu była francuska filozofia ducha. 
Jankélévitch znany był ze swoich bezkompromisowych opinii na temat odpowiedzialności za Holocaust oraz skutki II wojny światowej. Niejako w geście protestu po wojnie przestał zajmować się filozofią i muzyką niemiecką.

</doc>
<doc id="1651406" url="https://pl.wikipedia.org/wiki?curid=1651406" title="Microsoft Dynamics NAV">
Microsoft Dynamics NAV

Microsoft Dynamics NAV (dawniej "Navision Attain", "Microsoft Navision", "Microsoft Business Solutions – Navision") – zintegrowany system informatyczny dla średnich firm, pracujący w środowisku Microsoft Windows.
Funkcje.
System składa się z następujących modułów:
Środowisko programistyczne.
Rdzeniem systemu jest zintegrowane środowisko programistyczne typu klient/serwer – C/SIDE ("Client/Server Integrated Development Environment"), które posiada wbudowany język programowania c/al oraz jest spójne z językiem Pascal oraz C++. Środowisko C/SIDE stanowi podstawę techniczną wszystkich funkcji zarządzania biznesem, jakie są dostępne w systemie Microsoft Dynamics NAV. Składa się ono z siedmiu modułów konstrukcyjnych (zwanych typami obiektów). Przy użyciu dostępnych typów obiektów można tworzyć wszystkie obszary aplikacji z zastosowaniem jednorodnego i spójnego interfejsu.
Platformą bazodanową jest Microsoft SQL Server, która dodatkowo pozwala na integrowanie systemu Microsoft Dynamics NAV z innymi aplikacjami. Możliwa jest również instalacja wykorzystująca własny SZBD, zoptymalizowany do zastosowań ERP, charakteryzujący się dużą prostotą obsługi, niewielkimi wymogami sprzętowymi i doskonałą stabilnością.
Rozwiązania branżowe.
Od samego początku przyjęto założenie, że Microsoft Dynamics NAV będzie systemem ogólnego zastosowania w zakresie (ERP). Natomiast dla specyficznych wymagań Klientów partnerzy Microsoft Dynamics będą tworzyć rozwiązania branżowe wykorzystując narzędzia i platformę rozwoju wbudowane w system. Do dzisiaj powstało ponad 2000 takich rozwiązań. Do warunków polskich (tłumaczenie + dostosowanie do przepisów prawa) zostały dostosowane następujące rozwiązania:
Rozwiązania dodatkowe.
Wśród ponad 4000 certyfikowanych rozwiązań dodatkowych, napisanych przez partnerów Microsoft Dynamics na całym świecie, są również rozwiązania, które rozszerzają funkcjonalność systemu dla wszystkich użytkowników. Można wymienić kilka przykładów:
Rozwój.
W chwili obecnej najnowsze systemy klasy ERP takie jak Microsoft Dynamics, posiadają swoją platformę rozwoju aplikacji i logiki biznesowej. Oznacza to odejście od struktury modułowej w kierunku spójnego systemu ze zbiorem funkcjonalności. Inaczej mówiąc system ERP to jedna całość – nie ma modułów – nie ma integracji. Jest to zbiór funkcjonalności połączonych ze sobą. Zaletą takiej struktury jest wydajność, szybkość działania, pełne współdzielenie informacji (danych) w czasie rzeczywistym. Dzięki temu najnowsze wersje systemów ERP mają również wbudowane narzędzia analityczne typu Business Intelligence – nie wymagają one dodatkowych integracji i wymiany danych.
Jest to również zgodne z procesowym podejściem do działania przedsiębiorstwa. Dział zakupów korzysta z wiedzy (informacji) z działu magazynu (kartoteki, stany magazynowe, powierzchnia magazynowa), często również z działu sprzedaży (rotacja towaru, zapotrzebowanie, zamówienia klientów) i działu produkcji (zapotrzebowanie materiałowe MRP). Dział magazynu korzysta z wiedzy działu zakupów (daty dostawy, ilości). Dział sprzedaży korzysta z wiedzy działu księgowego (rozliczenia, kredyty kupieckie, rentowność) – itd.
Microsoft poszedł o krok dalej – przeprowadził badania z użytkownikami swoich produktów tak, aby poznać ich zachowania i potrzeby. Wynikiem badań są najnowsze wersje produktów (Microsoft Dynamics NAV 2009 i Microsoft Dynamics AX 2009). Charakteryzują się one wbudowanymi rolami użytkowników oraz tzw. centrum użytkownika ("role center"). Dzięki temu każdy użytkownik wybiera swoją rolę, a system dopasuje się do jego zakresu obowiązków. Oczywiście w każdym momencie można zwiększyć lub zmniejszyć ilość widzianych informacji, uprawnień, funkcjonalności. Korzyścią jest zmniejszenie kosztów szkoleń i wdrożenia.
Od wersji Dynamics NAV 2015 widać kolejną ewolucję systemów ERP produkowanych przez Microsoft. Objawia się ona przeniesieniem całej infrastruktury do chmury obliczeniowej, np. Microsoft Azure. Dodatkowo w produktach Microsoft Dynamics jest to również integracja z pakietem Microsoft Office 365.
W maju 2015 roku miała miejsce premiera produktu NAV365, który jest połączeniem 3 rozwiązań Microsoftu: Microsoft Dynamics NAV + Microsoft Office 365 + Microsoft Azure.
Wersja Microsoft Dynamics NAV 2017 opiera się na pogłębieniu integracji produktów Microsoft. W najnowszej wersji pojawiło się sporo nowości jak wtyczka do Microsoft Outlook, Cortana Intelligence, wbudowany widok Power BI, szablony e-mail. Dodatkowo, rozbudowano wiele możliwości. Nastąpiła rozbudowa obszaru CRM, finansów, zapasów, zleceń oraz uproszczono ustawienia i konfigurację.
Polska wersja systemu.
Od 2013 roku partnerem przy polonizacji i dostosowaniu systemu Microsoft Dynamics NAV do warunków polskich została firma IT.integro. Wynikiem współpracy firmy Microsoft oraz IT.integro jest certyfikacja systemu przez firmę audytorską BDO. Dodatkowo system uzyskał opinię o innowacyjności wydaną przez Instytut Badań Stosowanych Politechniki Warszawskiej.
Microsoft Sure Step.
Microsoft Sure Step to metodyka projektowego wdrażania zintegrowany system informatyczny firmy Microsoft takich jak:
Składa się z 6 głównych faz/etapów oraz 2 dodatkowych do optymalizacji i podnoszenia wersji ("upgrade").
Zastosowanie metodyki wdrożeniowej Microsoft Sure Step pozwala firmom poszerzyć wiedzę o projekcie i lepiej go kontrolować.

</doc>
<doc id="1651410" url="https://pl.wikipedia.org/wiki?curid=1651410" title="Oye stavkirke">
Oye stavkirke



</doc>
<doc id="1651414" url="https://pl.wikipedia.org/wiki?curid=1651414" title="Zegizm">
Zegizm

Zegizm (ang. "zegism", od inicjałów Z.G. – „"zero growth"” – „"zerowy przyrost"”) – pogląd głoszący konieczność powstrzymania lub ograniczenia wzrostu gospodarczego, gdyż jest on równoznaczny z zagładą środowiska naturalnego, przez co pośrednio stanowi zagrożenie dla istnienia samego człowieka.
Idea zegizmu znajduje popularność w środowiskach alterglobalistów oraz niektórych ugrupowań ekologicznych.
Alternatywą dla tradycyjnego wzrostu gospodarczego dokonującego się bez poszanowania dla środowiska jest również koncepcja Zielonego wzrostu, polegająca na korzystaniu z zasobów środowiska w sposób zrównoważony.

</doc>
<doc id="1651415" url="https://pl.wikipedia.org/wiki?curid=1651415" title="Irisbus Crossway">
Irisbus Crossway

Irisbus Crossway – autobus międzymiastowy, produkowany przez firmę Irisbus.

</doc>
<doc id="1651417" url="https://pl.wikipedia.org/wiki?curid=1651417" title="Steve Seymour">
Steve Seymour

Steve Seymour (ur. 4 października 1920 w Nowym Jorku, zm. 18 czerwca 1973 w Los Angeles) – amerykański lekkoatleta, który specjalizował się w rzucie oszczepem.
W 1948 zdobył srebrny medal igrzysk olimpijskich w Londynie. Uzyskał wówczas rezultat 67,56. Srebrny medalista igrzysk panamerykańskich w 1951. Rekord życiowy: 76,53 (1958).

</doc>
<doc id="1651419" url="https://pl.wikipedia.org/wiki?curid=1651419" title="Okoń pospolity">
Okoń pospolity

Okoń pospolity, okoń ("Perca fluviatilis") – gatunek drapieżnej ryby z rodziny okoniowatych (Percidae).
Występowanie.
Europa z wyjątkiem Półwyspu Iberyjskiego, północnej Szkocji, zachodniej Skandynawii, południowych i środkowych Włoch i zachodniej części Bałkanów oraz Azja aż do Kołymy. Aklimatyzowany m.in. na Irlandii i w Australii.
Występuje w wodach do 1000 m n.p.m., zarówno w płynących jak i stojących a także w słonawych wodach przybrzeżnych w estuarium rzek. Młodsze osobniki często tworzą ławice, starsze żyją w niewielkich grupach bądź samotnie.
Opis.
Osiąga do 60 cm długości standardowej i masę ciała do 4,8 kg. Ciało wysokie, bocznie spłaszczone. Łuski małe, ktenoidalne, mocno osadzone w skórze. Pokrywy skrzelowe zakończone ostrymi kolcami, a ich górna krawędź jest ząbkowana. Otwór gębowy duży, przedni, tylna krawędź szczęki sięga do oka.
Grzbiet ciemnoszary do oliwkowozielonkawego, boki jaśniejsze. Na grzbiecie i bokach 5–9 poprzecznych, ciemnych smug, brzuch biały lub wchodzący w czerwonawy kolor o srebrzystym połysku. Pierwsza płetwa grzbietowa szara z ciemną plamą w tylnej części, druga płetwa zielonkawoszara, lekko przezroczysta, płetwy piersiowe żółtawoszare, pozostałe płetwy jaskrawoczerwone. Ubarwienie zmienne w zależności od miejsca przebywania, osobniki żyjące w płytkich prześwietlonych wodach są bardziej jaskrawo ubarwione od tych żyjących w ciemnych, głębokich wodach.
Samce są jaskrawiej ubarwione.
Odżywianie.
Żeruje głównie o wschodzie i zachodzie słońca nie unikając innych pór dnia. Jednym z głównych pokarmów są skorupiaki z rzędu Calanoida "Eudiaptomus gracilis" .
Narybek żywi się planktonem, później ikrą innych ryb (zwłaszcza karpiowatych). Dorosłe osobniki zjadają głównie ryby, np. płocie oraz większe bezkręgowce, np. raki.
Rozród.
Trze się od marca do czerwca na płyciznach. Samica składa od 12 000 do 300 000 ziaren ikry o średnicy 2–2,5 mm, która jest przyklejana do kamieni, zanurzonych gałęzi, roślin wodnych itp. w postaci długich wstęg. Wylęg po 14–21 dniach. Świeżo wylęgłe larwy mierzą 3–6 mm i posiadają jajowatego kształtu woreczek żółtkowy zawierający kroplę tłuszczu, która umożliwia im unoszenie się na wodzie.
Sen ryby.
Okoń europejski zapada w nocy w swego rodzaju „stan głębokiego snu”. W tym czasie przebywa przy dnie zbiornika opierając się o dno płetwami brzusznymi i płetwą ogonową. Na ten okres „zwija” swoją płetwę grzbietową. Sen ten jest na tyle głęboki, że nie wytrąci i nie wystraszy z niego nawet jasny snop światła. Po obudzeniu, które trwa przez kilka minut ponownie rozkłada płetwę grzbietową.
Znaczenie gospodarcze.
Nie posiada większego znaczenia gospodarczego, chociaż jego mięso, delikatne i smaczne, jest cenione przez smakoszy. Tym nie mniej są akweny, na których gatunek ten stanowi znaczącą część sumarycznej masy połowów. Np. z Jeziora Genewskiego (łącznie po stronach szwajcarskiej i francuskiej) w latach 1986-1994 pozyskiwano rocznie średnio 403 tony tej ryby, z czego ok. 35 ton stanowiły połowy wędkowe. Pozostała część przypadała na ok. 150 rybaków zawodowych łowiących siecią i stanowiła blisko połowę masy wszystkich złowionych przez nich w tym jeziorze ryb. Generalnie łowione są osobniki nieprzekraczające zwykle 20 cm długości. W wielu restauracjach u brzegów jezior Genewskiego i Bourget jedną ze specjalności są panierowane, smażone filety z okonia (fr. "filets de perches").
Okoń bardzo chętnie łowiony jest przez wędkarzy na spinning, spod lodu, oraz na żywą i martwą rybę, a także na spławik, grunt i na muchę.
Ochrona.
W Polsce podlega ochronie od 2011 r. Wymiar ochronny – 15 cm.
W niektórych okręgach Polskiego Związku Wędkarskiego może być wprowadzony większy wymiar ochronny, np. 
Rekord Polski wagowy: 2,69 kg o długości 50 cm złowiony w ciepłym kanale w Gryfinie

</doc>
<doc id="1651420" url="https://pl.wikipedia.org/wiki?curid=1651420" title="Meyer Werft">
Meyer Werft

Meyer Werft – założona w 1795 stocznia niemiecka zlokalizowana w Papenburgu. Od 1997 wraz ze stocznią w Rostocku członek dawnej grupy "Meyer Neptun Group".
Stocznia zatrudnia około 2600 pracowników. Posiada dwa suche doki – pierwszy, o długości 370 m, szerokości 101 m i 60 m wysokości został oddany do użytku w roku 1987, a następnie wydłużony o 100 m w 1991; drugi został wybudowany w roku 2000. Oba doki są zadaszone i należą do największych na świecie.
Dzięki lokalizacji na rzece Ems, 36 km od jej ujścia do zatoki Dollart, po każdym wodowaniu statek przebywa ten dystans rzeką, co za każdym razem przyciąga tysiące widzów. Przed uregulowaniem rzeki w 2002 wodowania mogły odbywać się tylko podczas przypływu.
Pierwszą jednostką pasażerską, a zarazem pierwszym statkiem żelaznym, który został wybudowany w Meyer Werft był bocznokołowiec "Triton", zwodowany w 1874. Inne jednostki, skonstruowane w Meyer Werft mogą reprezentować np.:

</doc>
<doc id="1651431" url="https://pl.wikipedia.org/wiki?curid=1651431" title="Zdrada klerków">
Zdrada klerków

Zdrada klerków (fr.: "La Trahison des Clercs") – książka Juliena Bendy, francuskiego pisarza i filozofa, z 1927. Opisuje to, jak w XX wieku zmieniło się nastawienie artystów oraz inteligencji (tzw. klerków) do spraw związanych z polityką i problemami społecznymi. 
Benda zwraca uwagę na to, że we wcześniejszych stuleciach tzw. klerkowie raczej stronili od polityki, skupiając się bardziej na swej pracy twórczej czy naukowej. Podaje przykłady Goethego, Woltera czy Kanta, którzy głosili, iż postępować należy w myśl zasad abstrakcyjnych takich jak prawda, sprawiedliwość czy dobro. W czasach współczesnych autorowi "Zdrady klerków" doszło do wyraźnego przewartościowania idei oraz pojęć, w myśl których należy postępować – intelektualiści i artyści dali się ponieść namiętnościom narodowym, społecznym oraz politycznym, które wyraźnie zaczęły kierować ich zachowaniami.

</doc>
<doc id="1651433" url="https://pl.wikipedia.org/wiki?curid=1651433" title="Andrij Paszczuk">
Andrij Paszczuk

Andrij Paszczuk (ur. 1891 - data śmierci nieznana) – ukraiński działacz polityczny i społeczny na Wołyniu.
Życiorys.
Był pierwszym przewodniczącym Proswity w Łucku. W latach 1922–1927 był posłem na Sejm. Członek Komunistycznej Partii Zachodniej Ukrainy. W 1928 wyjechał do ZSRR. Od 1933 jego losy są nieznane.

</doc>
<doc id="1651435" url="https://pl.wikipedia.org/wiki?curid=1651435" title="Richard Nemeč">
Richard Nemeč



</doc>
<doc id="1651439" url="https://pl.wikipedia.org/wiki?curid=1651439" title="Iwan Pasternak">
Iwan Pasternak

Iwan Pasternak, Jan Pasternak (ur. 28 czerwca 1876 w Nowym Pawłowie pow. Konstantynów, zm. 25 maja 1943 w Białej Podlaskiej) – działacz ukraińskiego ruchu narodowego na Podlasiu. Senator II Rzeczypospolitej.
Ukończył Seminarium Nauczycielskie w Białej Podlaskiej, kurs ukrainoznawstwa w Kijowie (1917) i kursy dokształcające na Uniwersytecie Warszawskim. Członek Ukraińskiej Partii Socjalistów-Federalistów, zwolennik Symona Petlury. Od 1920 rolnik i nauczyciel w Choroszczynce (pow. Biała Podlaska). Pierwszym przewodniczący zarejestrowanego w 1922 Towarzystwa "Ridna Chata" - nieoficjalnej filii Proswity. W latach 1922-1927 senator z listy nr 16 (Blok Mniejszości Narodowych) z województwa poleskiego. Członek Klubu Ukraińskiego. W czasie II wojny światowej był pierwszym przewodniczącym Ukraińskiego Komitetu Pomocy (UDK) w Białej Podlaskiej oraz przewodniczącym rady nadzorczej Podlaskiego Związku Ukraińskich Spółdzielców w Białej Podlaskiej.
Zmarł w szpitalu w dwa dni po skrytobójczym zamachu dokonanym przez dwóch nieznanych sprawców w jego domu we wsi Choroszczynka. Andrzej Bożyk twierdzi, że zamachu dokonała AK wykonując wyrok za zabicie przez podziemie ukraińskie dwóch Polaków. Jacek Wysocki podaje ogólnie, iż Pasternak został zamordowany przez polskie podziemie. Według Ryszarda Torzeckiego nie zginął z wyroku sądu Armii Krajowej ani Delegatury Rządu. Według Jana Kukawskiego do senatora I. Pasternaka w maju 1943 r.wczesnym rankiem strzały oddał członek AK i AL "Lotny", ponieważ kilka dni wcześniej Senator ostrzegł mieszkańców Choroszczynki o planowanym napadzie na wieś.
Pochowany na cmentarzu prawosławnym w Białej Podlaskiej.

</doc>
<doc id="1651442" url="https://pl.wikipedia.org/wiki?curid=1651442" title="Wydział Inżynierii Środowiska i Energetyki Politechniki Śląskiej">
Wydział Inżynierii Środowiska i Energetyki Politechniki Śląskiej

Wydział Inżynierii Środowiska i Energetyki Politechniki Śląskiej powstał w 1993 r. z połączenia dwóch wydziałów: Mechanicznego Energetycznego i Inżynierii Środowiska. Wydział Inżynierii Środowiska i Energetyki nawiązuje do tradycji obu starych wydziałów.
Zatrudnia 54 profesorów i doktorów habilitowanych oraz 127 doktorów. Badania naukowe prowadzone na wydziale obejmują m.in. następujące dziedziny: ochrona powietrza, wody i gleby, zarządzanie środowiskiem, ciepłownictwo w budownictwie i gospodarce komunalnej, ochrona przed skażeniami środowiska, identyfikacja substancji zanieczyszczających i ich rozprzestrzenianie, zastosowanie procesów membranowych w technologii oczyszczania ścieków i uzdatniania wody, wykorzystywanie procesów mikrobiologicznych w inżynierii i ochronie środowiska, optymalizacja obiektów i urządzeń stacji wodociągowych i oczyszczalni ścieków, eksploatacja i diagnostyka maszyn i urządzeń energetycznych, badania złożonych procesów wymiany ciepła, automatyka procesów energetycznych, termodynamika i przepływ ciepła, wykorzystanie odnawialnych źródeł energii, energetyka gazowa, cieplna i jądrowa, technika ciepłownictwa i klimatyzacja przemysłowa, budowa i eksploatacja silników spalinowych, projektowanie maszyn i urządzeń utylizacji odpadów, projektowanie maszyn i urządzeń w zakresie procesów chemicznych.
Pracownicy wydziału są członkami i zasiadają w zarządach wielu europejskich organizacji naukowych m.in.: European Research Community on Flow, Turbulance and Combustion, European Membrane Society, Europejskiej Federacji Biotechnologii.
W ostatnich latach trzy jednostki wydziału otrzymały status Centrów Doskonałości: DEMETER, OPTI-ENERGY, ENER – INDOOR.
Ponadto realizowana jest współpraca z Russian Academy of Sciences, American Industrial Hygiene Association oraz w kolejnych Ramowych Programach Unii Europejskiej. Prowadzono również wspólne badania z zagranicznymi ośrodkami w ramach: porozumienia o współpracy polsko-niemieckiej – Uniwersytet Bez Murów, umowy z międzynarodową Agencją Energii IEA w Paryżu, współpracy z Europeen Research Community on Flow, Turbulance and Combustion, ERCOFACT, programu badawczego Marie Curie, programu EUREKA – Rozwój technologii przetwarzania odpadów tłuszczowych w MŚP dla celów energetycznych.
Inne formy współpracy międzynarodowej pracowników Wydziału Inżynierii Środowiska i Energetyki obejmują między innymi stałe kontakty z wieloma ośrodkami uniwersyteckimi, w tym z uniwersytetami w: Berlinie, Dreźnie, Stuttgarcie, Clausthal, Zittau, Halle-Wittenbergu, Magdeburgu, Bohum, Merseburgu, Monachium, Gent, Lyngby, Orlando, Ijmuiden, Cottbus, Erlangen, Wessex, Florencji, Atenach, Kassel, Louvain, Coleraine, Brunnel, Wiedniu, Ostrawie, Pradze, Brnie, Belgii, Glasgow, Sofii. Kontakty te obejmują udział we wspólnych badaniach, konferencjach międzynarodowych oraz wymianę studentów i pracowników naukowych z zagranicznymi uniwersytetami.

</doc>
<doc id="1651448" url="https://pl.wikipedia.org/wiki?curid=1651448" title="Hoplopleura hispida">
Hoplopleura hispida

Hoplopleura hispida – gatunek wszy z rodziny Hoplopleuridae, pasożytujący na lemingu brunatnym ("Lemmus sibiricus") należącym do rodzaju "Lemmus". Powoduje wszawicę.
Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Syberii w azjatyckiej części Rosji.

</doc>
<doc id="1651454" url="https://pl.wikipedia.org/wiki?curid=1651454" title="Stefano di Giovanni">
Stefano di Giovanni

Stefano di Giovanni, znany również jako Sassetta (ur. 1392, zm. 1450 lub 1451) – włoski malarz, przedstawiciel późnego gotyku i wczesnego renesansu, reprezentant szkoły sieneńskiej.
Na temat Sassetty nie ma pewnych informacji źródłowych; urodził się prawdopodobnie w Sienie, gdzie po raz pierwszy wzmiankowano go dopiero w 1423 roku. Jego pierwszą znaną pracą jest "Arte della Lana Altarpiece" ("Ołtarz Eucharystii") w kościele karmelitów w Sienie. Sassetta jest uważany za ucznia malarza Paolo di Giovanni Fei. Swoje dzieła tworzył w Sienie i Florencji.
Artysta przedstawiał wyłącznie tematy religijne. Jego prace są utrzymane w konwencji dość archaicznej i typowej dla tradycyjnej szkoły sieneńskiej, jednak sposób przedstawiania postaci nosi już znamiona renesansowego ujęcia. Malował wielkie nastawy ołtarzowe, posługiwał się głównie temperą.

</doc>
<doc id="1651455" url="https://pl.wikipedia.org/wiki?curid=1651455" title="Wydział Inżynierii Materiałowej Politechniki Śląskiej">
Wydział Inżynierii Materiałowej Politechniki Śląskiej

Wydział Inżynierii Materiałowej Politechniki Śląskiej – wydział Politechniki Śląskiej mający siedzibę w Katowicach. Posiada uprawnienia do habilitacji i doktoryzowania naukowców w zakresie metalurgii i w zakresie inżynierii materiałowej.
Zatrudnia 37 profesorów i doktorów habilitowanych oraz 120 doktorów. Badania naukowe prowadzone na wydziale dotyczą inżynierii materiałowej. Ich główna tematyka to:
Wydział współpracuje w zakresie badań oraz dydaktyki z około 30 zagranicznymi uczelniami oraz ośrodkami naukowo-badawczymi z Czech (Vysoká škola báňská w Ostrawie), Estonii, Francji (École centrale Paris), Holandii (Uniwersytet Techniczny w Eindhoven), Litwy, Niemiec (TU Bergakademie Freiberg, Uniwersytet Techniczny w Dreźnie, Uniwersytet Techniczny w Magdeburgu, FH Münster, FH Osnabrück), Rosji, Słowacji (Technicka Univerzita Kosice), Szwecji, Ukrainy, Stanów Zjednoczonych (Uniwersytet Minnesoty, Uniwersytet Tennessee), Wielkiej Brytanii (Brunel West London University) i Włoch. W ramach współpracy z ośrodkami zagranicznymi Wydział współuczestniczy w europejskich programach: LLP-Erasmus, Inco-Copernicus oraz CEEPUS.
Ponadto Wydział współpracuje z wieloma krajowymi uczelniami i instytutami oraz z zakładami przemysłu motoryzacyjnego, lotniczego, stalowego oraz energetycznego.

</doc>
<doc id="1651456" url="https://pl.wikipedia.org/wiki?curid=1651456" title="Mołdawia na Letniej Uniwersjadzie 2007">
Mołdawia na Letniej Uniwersjadzie 2007

Mołdawię na Letniej Uniwersjadzie w Bangkoku reprezentowało zawodników. Mołdawianie zdobyli 2 medale (2 brązowe).

</doc>
<doc id="1651459" url="https://pl.wikipedia.org/wiki?curid=1651459" title="Holandia na Letniej Uniwersjadzie 2007">
Holandia na Letniej Uniwersjadzie 2007

Holandię na Letniej Uniwersjadzie w Bangkoku reprezentowało zawodników. Holendrzy zdobyli jeden brązowy medal.

</doc>
<doc id="1651460" url="https://pl.wikipedia.org/wiki?curid=1651460" title="Signe Trosten">
Signe Trosten

Signe Trosten (ur. 30 marca 1970 w Tana) – norweska biathlonistka, brązowa medalistka mistrzostw świata.
Kariera.
Pierwszy sukces w karierze osiągnęła w 1990 roku, kiedy zdobyła srebrny medal w sztafecie i brązowy biegu indywidualnym podczas mistrzostw świata juniorów w Sodankylä.
W zawodach Pucharu Świata zadebiutowała 26 stycznia 1989 roku w Ruhpolding, zajmując 31. miejsce w biegu indywidualnym. Pierwsze punkty (do sezonu 2000/2001 punktowało 25. najlepszych zawodników) zdobyła dwa dni później w tej samej miejscowości, kiedy zajęła szóste miejsce w sprincie. Nigdy nie stanęła na podium indywidualnych zawodów tego cyklu, najwyższą lokatę wywalczyła 6 marca 1992 roku w Oslo i 12 marca 1992 roku w Fagernes, kończąc rywalizację na czwartej pozycji, odpowiednio w biegu indywidualnym i sprincie. Najlepsze wyniki osiągnęła w sezonie 1991/1992, kiedy zajęła 11. miejsce w klasyfikacji generalnej.
Podczas mistrzostw świata w Lahti w 1991 roku wspólnie z Synnøve Thoresen, Hildegunn Fossen i Unni Kristiansen zdobyła brązowy medal w biegu drużynowym. Była też między innymi piąta w tej samej konkurencji na rozgrywanych rok później mistrzostwach świata w Nowosybirsku. Brała również udział w igrzyskach olimpijskich w Albertville w 1992 roku, zajmując 10. miejsce w biegu indywidualnym, 19. w sprincie i 7. w sztafecie.
Osiągnięcia.
Puchar Świata.
Miejsca na podium w zawodach.
Trosten nigdy nie stanęła na podium indywidualnych zawodów PŚ.

</doc>
<doc id="1651461" url="https://pl.wikipedia.org/wiki?curid=1651461" title="Kuba na Letniej Uniwersjadzie 2007">
Kuba na Letniej Uniwersjadzie 2007

Kubę na Letniej Uniwersjadzie w Bangkoku reprezentowało 11 zawodników. Kubańczycy zdobyli 2 medale (1 złoty, 1 brązowy)

</doc>
<doc id="1651462" url="https://pl.wikipedia.org/wiki?curid=1651462" title="Jubileuszowy Zlot Dziesięciolecia ZHR „Lednica 99”">
Jubileuszowy Zlot Dziesięciolecia ZHR „Lednica 99”

Zlot 10-lecia ZHR – zlot harcerski zorganizowany przez Związek Harcerstwa Rzeczypospolitej w dniach 3-15 sierpnia 1999 w lasach w okolicach Imiołek, dla uczczenia 10 rocznicy powstania ZHR.
W zlocie uczestniczyło 1617 harcerek i 1767 harcerzy w tym 21 harcerzy z Litwy, 24 z Łotwy i 94 Ukrainy. Ponadto Zlot odwiedziło 3500 gości.
Program Zlotu.
Był oparty na przyjętym programie zaproponowanym drużynom kandydującym na Zlot i opierał się na zdobywaniu tzw. „Talentów”, czyli specjalnych monet okolicznościowych otrzymywanych za realizację zadań przedzlotowych w czterech działach tematycznych: Rzeczpospolita, Jamboree, Harcerstwo, Wiara. W czasie Zlotu zachowano ten układ programowy i tak według nich prezentowały się następujące wydarzenia:
Z okazji Zlotu wydano 14 numerów pisma „Lednickie Harce” – 4 numery formatu A3 wydano przed Zlotem, zaś pozostałych 10 numerów formatu A4 wydawano jako gazetę codzienną w czasie trwania zlotu.
Zlot został udokumentowany w filmie „Lednica 99” autorstwa hm. Krzysztofa Krzyżanowskiego.

</doc>
<doc id="1651463" url="https://pl.wikipedia.org/wiki?curid=1651463" title="Siłwana Błagoewa">
Siłwana Błagoewa

Siłwana Błagoewa (bułg. Силвана Благоева, r. 14 lipca 1972) – bułgarska biathlonistka, srebrna medalistka mistrzostw świata.
Kariera.
Pierwszy sukces w karierze osiągnęła w 1991 roku, kiedy zdobyła srebrny medal w biegu indywidualnym podczas mistrzostw świata juniorów w Galyatető. Na rozgrywanych rok później mistrzostwach świata juniorów w Canmore w tej samej konkurencji była druga.
W zawodach Pucharu Świata zadebiutowała 21 stycznia 1989 roku w Borowcu, zajmując 26. miejsce w sprincie. Pierwsze punkty (do sezonu 2000/2001 punktowało 25 najlepszych zawodników) zdobyła 16 grudnia 1989 roku w Obertilliach, gdzie w tej samej konkurencji zajęła 20. miejsce. Nigdy nie stanęła na podium indywidualnych zawodów tego cyklu, najwyższą lokatę wywalczyła 26 stycznia 1991 roku w Anterselvie, kończąc rywalizację w sprincie na piątej pozycji. Najlepsze wyniki osiągnęła w sezonie 1990/1991, kiedy zajęła 29. miejsce w klasyfikacji generalnej.
Podczas mistrzostw świata w Feistritz w 1989 roku wspólnie z Mariją Manołową, Nadeżdą Aleksiewą i Iwą Szkodrewą zdobyła srebrny medal w biegu drużynowym. Była też między innymi siódma w biegu indywidualnym i drużynowym na rozgrywanych dwa lata później mistrzostwach świata w Borowcu. Brała również udział w igrzyskach olimpijskich w Albertville w 1992 roku, zajmując 25. miejsce w biegu indywidualnym, 8. w sprincie i 4. w sztafecie.
Osiągnięcia.
Puchar Świata.
Miejsca na podium w zawodach.
Błagoewa nigdy nie stanęła na podium indywidualnych zawodów PŚ.

</doc>
<doc id="1651464" url="https://pl.wikipedia.org/wiki?curid=1651464" title="Mistrzostwa Świata w Łyżwiarstwie Figurowym 1989">
Mistrzostwa Świata w Łyżwiarstwie Figurowym 1989

Mistrzostwa Świata w Łyżwiarstwie Figurowym 1989 – zawody mistrzostw świata w łyżwiarstwie figurowym, które odbywały się od 14 do 19 marca w hali Palais Omnisports de Paris-Bercy w Paryżu. 
Podczas zawodów rozgrywane były konkurencje solistów, solistek, par sportowych oraz par tanecznych. W trakcie konkurencji solistów Kanadyjczyk Kurt Browning, który zdobył złoty medal, jako pierwszy mężczyzna w historii wykonał poczwórny skok. Japonka Midori Itō, również złota medalistka, została pierwszą kobietą, która wykonała potrójnego axla w trakcie oficjalnych zawodów ISU. Solista Grzegorz Filipowski wywalczył dla Polski pierwszy, historyczny medal mistrzostw świata.

</doc>
<doc id="1651465" url="https://pl.wikipedia.org/wiki?curid=1651465" title="Argentyna na Letniej Uniwersjadzie 2007">
Argentyna na Letniej Uniwersjadzie 2007

Argentynę na Letniej Uniwersjadzie w Bangkoku reprezentowało 2 zawodników. Argentyńczycy nie zdobyli żadnego medalu.

</doc>
<doc id="1651466" url="https://pl.wikipedia.org/wiki?curid=1651466" title="Otto Leibauer">
Otto Leibauer

Otto Leibauer (ur. 1894, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Scharführer.
Życiorys.
Z zawodu kupiec. Członek NSDAP i Waffen-SS. Pełnił służbę w obozie Mauthausen od 1 maja 1942 do 1 lutego 1943. Natomiast od maja 1944 do maja 1945 pełnił służbę w "Linz III", podobozie KL Mauthausen. Był tam kolejno strażnikiem, asystentem kierownika kantyny i "Blockführerem". Leibauer maltretował podległych mu więźniów. Wielu pobił gumowym kablem tak dotkliwie, że trafili do obozowego szpitala.
Po zakończeniu wojny Leibauer zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę śmierci przez powieszenie. W wyniku rewizji wyroku 26 lutego 1948 karę zmniejszono do 20 lat pozbawienia wolności ze względu na niską pozycję zajmowaną przez skazanego w administracji obozu "Linz III".

</doc>
<doc id="1651467" url="https://pl.wikipedia.org/wiki?curid=1651467" title="Wydział Transportu i Inżynierii Lotniczej Politechniki Śląskiej">
Wydział Transportu i Inżynierii Lotniczej Politechniki Śląskiej

Wydział Transportu i Inżynierii Lotniczej Politechniki Śląskiej zatrudnia 70 pracowników naukowo-dydaktycznych, w tym 6 z tytułem naukowym profesora oraz 23 ze stopniem naukowym doktora habilitowanego. Bieżący Wydział Transportu i Inżynierii Lotniczej jest bezpośrednim kontynuatorem utworzonego w roku akademickim 1969/1970 Oddziału Transportowo-Komunikacyjny Wydziału Mechanicznego Energetycznego, który uruchomił dzienne studia inżynierskie na kierunku transport. Kierunek ten obejmował wtedy dwie specjalności: transport i komunikacja kolejowa oraz transport i komunikacja samochodowa. Oddział Transportowo-Komunikacyjny zlokalizowany został w ówczesnej Filii Politechniki Śląskiej w Katowicach, a jego kierownikiem mianowano doc. dr. inż. Eryka Prugara. Obecnie wydział prowadzi badania naukowe w następujących obszarach: optymalizacja sieci transportowych, logistyka w transporcie, technika mikroprocesorowa i badania symulacyjne w transporcie, modelowanie matematyczne procesów spalania w silniku, zastosowanie paliw alternatywnych, zużycie elementów maszyn transportowych, wspomaganie komputerowego projektowania zespołów maszyn transportowych, wibroakustyczna diagnostyka maszyn i pojazdów, dynamika zawieszeń pojazdów, zastosowanie metod numerycznych w projektowaniu i optymalizacji zestawów kołowych oraz układu koło - szyna, telematyka i bezpieczeństwo transportu.
Corocznie pracownicy wydziału wykonują około 90 prac naukowo-badawczych, w tym grantów finansowanych przez Ministerstwo Nauki i Szkolnictwa Wyższego, Ministerstwo Transportu i Komisję Europejską, prac wdrożeniowych i usługowych oraz uczestniczą w opracowywaniu koncepcji nowych rozwiązań komunikacyjnych w regionie. Wydział organizuje 11 cyklicznych konferencji o zasięgu międzynarodowym. 
Szereg prac naukowych zrealizowanych przez pracowników wydziału zostało wyróżnionych i nagrodzonych przez Prezesa Rady Ministrów RP, Ministra Edukacji Narodowej i Sportu oraz koncerny przemysłowe takie jak Fiat i ABB.
Wydział współpracuje z wieloma uczelniami zagranicznymi m.in. : VŠB - Technical University of Ostrava, Glasgow Caledonian University, Manchester Metropolitan University, Chalmers University of Technology, Państwowy Uniwersytet Transportu w Sankt Petersburgu, Ruhr-Universität Bochum, Kauno Technologijos Universitetas, Politechnika Lwowska, Wschodnioukraiński Uniwersytet Narodowy, China University of Mining and Technology.
Rozwijana jest również współpraca z wieloma krajowymi uczelniami i instytutami oraz ośrodkami badawczo-rozwojowymi, przede wszystkim z terenu województwa śląskiego. Ponadto Wydział współpracuje z wieloma firmami i koncernami przemysłowymi krajowymi i zagranicznymi m.in. Fiat Auto Poland, Opel, Alstom, Bombardier, Lucchini, Siemens.
Kierunki studiów.
Studia na Wydziale Transportu są prowadzone na kierunku transport (profil ogólnoakademicki) oraz kierunku transport kolejowy (profil praktyczny).
W ramach kierunku transport do wyboru są następujące specjalności:
Studenci transportu kolejowego mają zaś do wybory następujące specjalności:

</doc>
<doc id="1651469" url="https://pl.wikipedia.org/wiki?curid=1651469" title="Belgia na Letniej Uniwersjadzie 2007">
Belgia na Letniej Uniwersjadzie 2007

Belgię na Letniej Uniwersjadzie w Bangkoku reprezentowało zawodników. Belgowie zdobyli 3 medale (2 srebrne, 1 brązowy).

</doc>
<doc id="1651472" url="https://pl.wikipedia.org/wiki?curid=1651472" title="Igrzyska małych państw Europy">
Igrzyska małych państw Europy

Igrzyska małych państw Europy – zawody sportowe rozgrywane cyklicznie, co dwa lata, począwszy od roku 1985. W czasie imprezy sportowcy rywalizują w dwunastu dyscyplinach.
Historia.
Już w latach 70. XX wieku wśród małych krajów Europy narodziła się koncepcja stworzenia zawodów sportowych. Formalna dyskusja na ten temat została podjęta po raz pierwszy w roku 1981 na kongresie Europejskiego Komitetu Olimpijskiego w Atenach. Rozmowy związane z imprezą pojawiły się także w tym samym roku, na posiedzeniu MKOL-u w Baden-Baden. Ostateczną decyzję o powołaniu igrzysk małych państw Europy podjęto w Los Angeles podczas igrzysk olimpijskich w roku 1984. Wówczas zatwierdzono statut, regulamin oraz przepisy.
Uczestnicy.
Igrzyska organizowane są przez Athletic Association of Small States of Europe (AASSE) oraz narodowe komitety olimpijskie krajów Europy (z wyjątkiem Cypru, który położony jest w Azji), które liczą mniej niż milion obywateli. W imprezie od pierwszej edycji uczestniczą: Andora, Cypr, Islandia, Liechtenstein, Luksemburg, Malta, Monako oraz San Marino. Od 2006 członkiem AASSE jest także Czarnogóra, która swoich zawodników na igrzyska pierwszy raz wysłała w 2011.
Obecnie do rywalizacji chcą przystąpić Wyspy Owcze, jednakże – w odróżnieniu do obecnych uczestników imprezy – terytorium to nie jest niepodległym państwem, a tamtejszy Narodowy Komitet Olimpijski nie jest członkiem Międzynarodowego Komitetu Olimpijskiego (członkostwo to jest konieczne do uczestnictwa w igrzyskach małych państw Europy).

</doc>
<doc id="1651473" url="https://pl.wikipedia.org/wiki?curid=1651473" title="Igrzyska Małych Państw Europy 1985">
Igrzyska Małych Państw Europy 1985

1. Igrzyska Małych Państw Europy - pierwsza w historii edycja igrzysk małych krajów została zorganizowana w San Marino. Impreza odbyła się między 23, a 26 maja 1985 roku. W zawodach wzięło udział 222 sportowców, którzy rywalizowali w 8 dyscyplinach. 

</doc>
<doc id="1651474" url="https://pl.wikipedia.org/wiki?curid=1651474" title="Ostrów (Pojezierze Myśliborskie)">
Ostrów (Pojezierze Myśliborskie)

Ostrów – jezioro w Puszczy Piaskowej na Pojezierzu Myśliborskim, w gminie Chojna, w powiecie gryfińskim, w woj. zachodniopomorskim. Powierzchnia jeziora wynosi 80,2 ha, a jego objętość 3528,8 m³. Jest jeziorem polodowcowym typu rynnowego, o maksymalnej głębokości 4,4 m. Długość wynosi 1,55 km, a szerokość 0,8 km. Długość linii brzegowej wynosi 3,9 km. Ostrów znajduje się w zlewni rzeki Rurzycy. W środkowo-wschodniej części jezioro posiada wyspę.
Według badań przeprowadzonych w 1996 roku jezioro charakteryzuje się II klasą czystości wód.
Według typologii rybackiej jest to jezioro sandaczowe.
Nad jeziorem znajduje się niestrzeżone kąpielisko. W lesie na południowym brzegu ustanowiony został rezerwat przyrody Olszyny Ostrowskie. Na zachodnim brzegu Ostrowa leży gajówka Ostrów, do której wiedzie droga lokalna przy północnym brzegu ze wsi Stoki położonej od jeziora ok. 1 km na północny wschód.
Galeria.
Fauna i flora jeziora Ostrów

</doc>
<doc id="1651476" url="https://pl.wikipedia.org/wiki?curid=1651476" title="Hazowydobuwnyk-Skała Stryj">
Hazowydobuwnyk-Skała Stryj



</doc>
<doc id="1651478" url="https://pl.wikipedia.org/wiki?curid=1651478" title="Oksana Nieupokojewa">
Oksana Nieupokojewa

Oksana Iwanowna Nieupokojewa (ros. Оксана Ивановна Неупокоева, ur. 14 stycznia 1976 r. w Stojbie) – rosyjska biathlonistka, brązowa medalistka mistrzostw świata w sztafecie mieszanej.
Kariera.
W Pucharze Świata zadebiutowała 29 listopada 2007 roku w Kontiolahti, zajmując 32. miejsce w biegu indywidualnym. Pierwsze punkty (w sezonach 2000/2001-2007/2008 punktowało 30. najlepszych zawodniczek) wywalczyła 15 grudnia 2007 roku w Pokljuce, gdzie zajęła 15. miejsce w sprincie. Nigdy nie stanęła na podium indywidualnych zawodów tego cyklu, najwyższą lokatę wywalczyła 28 lutego 2008 roku w Pjongczangu, gdzie rywalizację w sprincie ukończyła na szóstej pozycji. Najlepsze wyniki osiągnęła w sezonie 2008/2009, kiedy zajęła 35. miejsce w klasyfikacji generalnej.
Podczas mistrzostw świata w Östersund w 2008 roku wspólnie z Swietłaną Slepcową, Nikołajem Krugłowem i Dmitrijem Jaroszenko zdobyła brązowy medal w sztafecie mieszanej. Na tej samej imprezie zajęła też 44. miejsce w biegu indywidualnym. Nigdy nie wystąpiła na igrzyskach olimpijskich.

</doc>
<doc id="1651479" url="https://pl.wikipedia.org/wiki?curid=1651479" title="Igrzyska Małych Państw Europy 1987">
Igrzyska Małych Państw Europy 1987

2. Igrzyska Małych Państw Europy - druga w historii edycja igrzysk małych krajów została zorganizowana w Monako. Impreza odbyła się między 14, a 17 maja 1987 roku. W zawodach wzięło udział 468 zawodników. Głównym obiektem igrzysk był stadion Louisa II.

</doc>
<doc id="1651482" url="https://pl.wikipedia.org/wiki?curid=1651482" title="Deni Lušić">
Deni Lušić

Deni Lušić (ur. 14 kwietnia 1962 w Splicie) - chorwacki piłkarz wodny. W barwach Jugosławii dwukrotny złoty medalista olimpijski.
Mierzący 190 cm wzrostu zawodnik mistrzem olimpijskim był w Los Angeles w 1984 (Jugosławia była jednym z państw komunistycznych, które wzięły udział w olimpiadzie) oraz w Seulu. Był srebrnym medalistą mistrzostw Europy w 1985 i 1987, a w 1986 mistrzem świata. W kadrze Jugosławii rozegrał 276 meczów, był także reprezentantem niepodległej Chorwacji (30 spotkań).

</doc>
<doc id="1651483" url="https://pl.wikipedia.org/wiki?curid=1651483" title="Deni Lusić">
Deni Lusić



</doc>
<doc id="1651484" url="https://pl.wikipedia.org/wiki?curid=1651484" title="Battle for the Sun (piosenka)">
Battle for the Sun (piosenka)

Battle for the Sun – pierwszy opublikowany utwór (nie został singlem) z albumu "Battle for the Sun" brytyjskiego zespołu rockowego, Placebo.
Wydanie.
Utwór swoją premierę miał, 17 marca 2009 roku. Puszczono go podczas audycji o 19 prowadzonej przez Zane Lowe w BBC Radio 1. Po światowej premierze piosenkę udostępniono za darmo z oficjalnej strony zespołu.

</doc>
<doc id="1651491" url="https://pl.wikipedia.org/wiki?curid=1651491" title="Stowarzyszenie Europejskich Komitetów Olimpijskich">
Stowarzyszenie Europejskich Komitetów Olimpijskich

Stowarzyszenie Europejskich Komitetów Olimpijskich () – organizacja sportowa mająca swoją siedzibę w stolicy Włoch – Rzymie. Członkami stowarzyszenia jest 50 narodowych komitetów olimpijskich. Polskę reprezentuje, istniejący od 1919 roku, Polski Komitet Olimpijski. 
Wydarzenia.
Stowarzyszenie Europejskich Komitetów Olimpijskich jest organizatorem:

</doc>
<doc id="1651493" url="https://pl.wikipedia.org/wiki?curid=1651493" title="Gerard Seghers">
Gerard Seghers

Gerard Seghers lub Zegers (ur. 17 marca 1591 w Antwerpii, zm. 18 marca 1651 tamże) – flamandzki malarz, kolekcjoner i handlarz sztuki, caravaggionista.
Wersje nazwiska: Seegers, Segars, Seger, Segers, Zegers, Zeghers
Naukę malarstwa rozpoczął prawdopodobnie u Caspara de Crayera St. (ur. 1551), ojca znanego malarza o tym samym nazwisku. Jako jego nauczycieli wymienia się też Abrahama Janssensa i Hendricka van Balena. Tytuł mistrza malarskiego otrzymał w 1608. Ok. 1613 wyjechał do Włoch. W Rzymie zetknął się z naśladowcami Caravaggia, głównie z Bartolomeo Manfredim. Z Włoch wyjechał do Hiszpanii, gdzie pracował dla króla Filipa III. Najpóźniej w 1620 wrócił do Antwerpii. W 1621 ożenił się z córką zamożnego kupca sukiennego.
Tuż przed 1630 zwrócił się ku manierze wzorowanej na Peterze Paulu Rubensie, bardziej stosownej do licznych zamówień klasztornych i kościelnych. Jego uczniami byli m.in.: Jan Miel i Thomas Willeboirts Bosschaert.

</doc>
<doc id="1651495" url="https://pl.wikipedia.org/wiki?curid=1651495" title="Đurđica Bjedov">
Đurđica Bjedov

Đurđica „Đurđa” Bjedov (ur. 5 kwietnia 1947 w Splicie) – chorwacka pływaczka. W barwach Jugosławii dwukrotna medalistka olimpijska z Meksyku.
Życiorys.
W Meksyku niespodziewanie stawała na podium w rywalizacji żabkarek. Zwyciężyła na dystansie 100 metrów, była druga na 200 m. W 1987 została przyjęta do International Swimming Hall of Fame.
Jej córka, Anamarija Petričević, brała udział w IO 88.

</doc>
<doc id="1651496" url="https://pl.wikipedia.org/wiki?curid=1651496" title="Durdica Bjedov">
Durdica Bjedov



</doc>
<doc id="1651500" url="https://pl.wikipedia.org/wiki?curid=1651500" title="Siedlińska Kępa">
Siedlińska Kępa

Siedlińska Kępa (do 1945 niem. "Zoll-Werder") – niezamieszkana wyspa rzeczna na Regalicy na Międzyodrzu w Szczecinie na wysokości Zdrojów. Otoczona dwoma ramionami rzeki: od wschodu Cegielinką a od zachodu – Martwą Wodą.
Od XIV w. do 1630 była własnością szczecińskiego rycerskiego rodu Brakelów i nosiła nazwę "Brakels-Werder".
W latach 1846-1945 przez wyspę przebiegała linia kolejowa ze Szczecina Głównego do Stargardu. Linia przestała istnieć w 1945 roku z powodu zburzenia i nieodbudowania mostów nad Cegielinką i Martwą Wodą.
Nazwę "Siedlińska Kępa" wprowadzono urzędowo w 1950 roku, zastępując poprzednią niemiecką nazwę "Zoll-Werder".

</doc>
<doc id="1651502" url="https://pl.wikipedia.org/wiki?curid=1651502" title="Dynamo Łuck">
Dynamo Łuck

Dynamo Łuck (ukr. Футбольний клуб «Динамо» Луцьк, "Futbolnyj Kłub "Dynamo" Łućk") - ukraiński klub piłkarski z siedzibą w Łucku.
W 1946 występował w Mistrzostwach ZSRR.
Historia.
Chronologia nazw:
Piłkarska drużyna Dynamo Łuck została założona w 1940.
W 1944 zespół został odrodzony. W 1946 występował w Trzeciej grupie Mistrzostw ZSRR. Zajął 5 miejsce w 8-drużynowej grupie. Następnie uczestniczył w rozgrywkach piłkarskich Ukraińskiej SRR.
W 1956 zespół został rozformowany.

</doc>
<doc id="1651503" url="https://pl.wikipedia.org/wiki?curid=1651503" title="Atak UPA na Włodzimierzec">
Atak UPA na Włodzimierzec

Atak UPA na Włodzimierzec – pierwsza akcja Ukraińskiej Powstańczej Armii przeciwko Niemcom, zorganizowana przez sotnię Hryhorija Perehijniaka ps. „Dowbeszka-Korobka”. Atak miał miejsce w nocy z 7 na 8 lutego 1943 roku. 
Tło ataku.
Oddział „Dowbeszki-Korobki” był jednym z pierwszych faktycznych oddziałów UPA, wcześniej prowadzono jedynie szkolenia przyszłych partyzantów oraz grupy patrolowe. Pismo UPA „Do Zbroji” (pol. "Do broni") określa zgrupowanie to jako pierwszą sotnię UPA. Została ona utworzona na polecenie Iwana Łytwynczuka ps. „Dubowyj” z połączenia kilku oddziałów SKW. 
Nie jest ustalone, dlaczego UPA wybrała jako cel akcji właśnie posterunek we Włodzimiercu. Istnieje relacja, że partyzanci chcieli uwolnić z niego aresztowanego działacza OUN-B, nieznanego z nazwiska Ukraińca ps. „Dibrowa”.
Atak.
Sotnia „Dowbeszki-Korobki” zaatakowała posterunek w nocy z 7 na 8 lutego 1943. Partyzanci byli uzbrojeni w rewolwery, pistolety maszynowe, jednak wielu posiadało jedynie siekiery, noże lub piki. Walka o posterunek trwała około dwóch godzin, partyzanci zdobyli budynek broniony przez Kozaków z policji pomocniczej oraz niemiecką żandarmerię. W swoich oficjalnych danych UPA podawała informację o zabiciu 7 ludzi, Ewa i Władysław Siemaszko podają informacje o 4 zabitych w czasie walki i 6 jeńcach, którzy po przesłuchaniu również zostali zabici siekierami. Funkcjonują również wspomnienia członka sotni, który twierdził, że w czasie ataku oddział „Dowbeszki-Korobki” schwytał 19 osób i zabił 63. Informacje te są wyraźnie zawyżone. Nie jest również jednoznacznie ustalone, jakie siły broniły posterunku – było to najpewniej kilkadziesiąt osób. 
Po zdobyciu posterunku we Włodzimiercu oddział „Dowbeszki-Korobki” skierował się ku polskiej kolonii Parośla I, gdzie dokonał zbrodni na polskiej ludności cywilnej. Zginęło w niej od 149 do 173 osób.

</doc>
<doc id="1651506" url="https://pl.wikipedia.org/wiki?curid=1651506" title="Say I">
Say I

Say I – singel z trzeciego studyjnego albumu amerykańskiej wokalistki Christiny Milian zatytułowanego "So Amazin"' i wydanego w 2006 roku. Utwór zbudowano na samplu piosenki „Clean Up Your Own Yard” Jackie Moore. Gościnnie wystąpił w nim raper Young Jeezy.

</doc>
<doc id="1651507" url="https://pl.wikipedia.org/wiki?curid=1651507" title="Dénes Pócsik">
Dénes Pócsik

Dénes Pócsik (ur. 9 marca 1940 w Kunágocie, zm. 20 listopada 2004 w Egerze) - węgierski piłkarz wodny. Trzykrotny medalista olimpijski.
Mierzący 195 cm wzrostu zawodnik na igrzyskach startował trzy razy (1964-1972) i za każdym razem zdobywał medale - po jednym w każdym kolorze. Był mistrzem Europy w 1962.

</doc>
<doc id="1651508" url="https://pl.wikipedia.org/wiki?curid=1651508" title="Denes Pocsik">
Denes Pocsik



</doc>
<doc id="1651510" url="https://pl.wikipedia.org/wiki?curid=1651510" title="Barbara Kudrycka">
Barbara Kudrycka

Barbara Kudrycka z domu Stelmaszyńska (ur. 22 stycznia 1956 w Kolnie) – polska prawniczka, nauczycielka akademicka i polityk, profesor nauk prawnych. W latach 2004–2007 i 2014–2019 deputowana do Parlamentu Europejskiego VI i VIII kadencji, w latach 2007–2013 minister nauki i szkolnictwa wyższego, posłanka na Sejm VII kadencji.
Życiorys.
Wykształcenie i działalność naukowa.
Absolwentka III Liceum Ogólnokształcącego im. Krzysztofa Kamila Baczyńskiego w Białymstoku. Ukończyła następnie studia magisterskie z administracji (1978) i prawa (1996) na Wydziale Prawa i Administracji Uniwersytetu Warszawskiego. W 1985 na UW uzyskała stopień doktora nauk prawnych, a w 1995 na tej samej uczelni otrzymała stopień doktora habilitowanego z zakresu prawa administracyjnego i administracji publicznej na podstawie rozprawy pt. "Dylematy urzędników administracji publicznej. Zagadnienia administracyjno-prawne". W 2003 uzyskała tytuł naukowy profesora nauk prawnych. Zawodowo związana z Uniwersytetem w Białymstoku, została profesorem tej uczelni. Od 2002 do 2005 kierowała Katedrą Prawa Administracyjnego, a od 2002 do 2006 także Zakładem Nauki Administracji Publicznej. W latach 1998–2007 zajmowała stanowisko rektora Wyższej Szkoły Administracji Publicznej im. Stanisława Staszica w Białymstoku. 1 września 2007 została prezydentem tej uczelni.
W pracy naukowej specjalizuje się w etyce służby publicznej, naukach administracyjnych i prawie administracyjnym. Jest autorką pięciu książek i około 70 artykułów naukowych. Jest członkinią międzynarodowych i krajowych organizacji zajmujących się reformami administracji publicznej i przeciwdziałaniem korupcji. W latach 2001–2009 była członkinią Komisji Ekspertów ds. Administracji Publicznej ONZ (ECOSOC), w latach 2002–2009 prezesem Stowarzyszenia Instytucji i Uczelni Administracji Publicznej Europy Centralnej i Wschodniej (NISPACEE) oraz członkinią Ogólnopolskiego Stowarzyszenia Edukacji Administracji Publicznej (SEAP). Należy do Transparency International Polska i Amnesty International.
Działalność polityczna.
Od lutego 1978 do grudnia 1981 należała do PZPR. W 1980 zapisała się do NSZZ „Solidarność”. Od 2004 działa w Platformie Obywatelskiej.
Od 20 lipca 2004 do 15 listopada 2007 sprawowała mandat posła do Parlamentu Europejskiego, została wybrana z listy PO w okręgu obejmującym województwa podlaskie i warmińsko-mazurskie. W PE była członkinią m.in. Komisji Wolności Obywatelskich, Sprawiedliwości i Spraw Wewnętrznych oraz delegacji do spraw stosunków z Białorusią.
16 listopada 2007 została powołana na urząd ministra nauki i szkolnictwa wyższego w pierwszym rządzie Donalda Tuska. W latach 2007–2011 z jej inicjatywy przeprowadzono reformy systemowe szkolnictwa wyższego i nauki. W 2011 otrzymała nagrodę „PROstudencki autorytet w życiu publicznym” przyznawaną przez środowiska studenckie. Została nagrodzona przez białostocki „Kurier Poranny” Złotymi kluczami w kategorii „Człowiek roku 2011”.
W 2011 kandydowała w wyborach do Sejmu RP z pierwszego miejsca na liście komitetu wyborczego Platformy Obywatelskiej w okręgu wyborczym nr 24 w Białymstoku i uzyskała mandat poselski. Oddano na nią 41 047 głosów (9,57% głosów oddanych w okręgu). W drugim rządzie Donalda Tuska zachowała stanowisko ministra nauki i szkolnictwa wyższego. 27 listopada 2013 odwołana przez prezydenta Bronisława Komorowskiego z tego stanowiska.
W wyborach w 2014 po raz drugi uzyskała mandat deputowanej do Parlamentu Europejskiego. Objęła w nim funkcję wiceprzewodniczącej Komisji Wolności Obywatelskich, Sprawiedliwości i Spraw Wewnętrznych. W 2019 nie wystartowała w kolejnych wyborach europejskich.
Życie prywatne.
Córka Józefa i Luby. Zamężna z Leszkiem Kudryckim, ma dwie córki – Karolinę (ur. 1981) i Zuzannę (ur. 1994).

</doc>
<doc id="1651511" url="https://pl.wikipedia.org/wiki?curid=1651511" title="Akademickie Mistrzostwa Świata">
Akademickie Mistrzostwa Świata

Akademickie Mistrzostwa Świata należą obok uniwersjad do największych imprez międzynarodowych organizowanych przez Międzynarodową Federację Sportu Uniwersyteckiego (FISU). Odbywają się one cyklicznie co dwa lata (w latach parzystych). Zawodnicy rywalizują w dyscyplinach, których nie ma w programie uniwersjad.
Pierwsze mistrzostwa świata odbyły się w 1924 roku w Warszawie, na których Polska zdobyła 28 medali (13 złotych, 11 srebrnych i 4 brązowe).
Mistrzostwa w Polsce.
Polska piętnaście razy organizowała akademickie mistrzostwa świata: w piłce ręcznej (Warszawa 1977, Wrocław 1998, Gdańsk 2006); judo (Wrocław 1980); tenisie stołowym (Gdańsk 1984, Wrocław 2002); biegach przełajowych (Poznań 1990); wioślarstwie (Poznań 1992, 2000 i 2016); badmintonie (Kraków 2002); kajakarstwie slalomowym (Kraków 2002 i 2006); zapasach (Łódź 2004); futsalu (Poznań 2006); brydżu (Łódź 2008); karate (Wrocław 2008); żeglarstwie meczowym (Gdańsk 2008); w strzelectwie sportowym (Bydgoszcz 2016) oraz w podnoszeniu ciężarów (Biała Podlaska 2018).
Dyscypliny.
W latach, w którym odbywają się igrzyska Uniwersjady, wyniki są zaliczane do Akademickich Mistrzostw Świata. Program Akademickich Mistrzostw Świata ciągle zmienia się i obecnie obejmuje 32 dyscypliny sportowe. Aby być jak najbardziej kompletnym, obejmuje:
Lista dyscyplin sportu:

</doc>
<doc id="1651514" url="https://pl.wikipedia.org/wiki?curid=1651514" title="Nicolas Tournier">
Nicolas Tournier

Nicolas Tournier (ur. 1590 w Montbéliard, zm. 1638 w Tuluzie) – francuski malarz okres baroku, caravaggionista.
Uczył się u Valentina de Boulogne we Włoszech, gdzie przebywał w l. 1620-1639. Później działał w Tuluzie. 
Malował głównie duże kompozycje religijne dla kościołów i klasztorów. Tworzył również sceny rodzajowe. Był pod silnym wpływem Caravaggia. Stosował światłocieniowy modelunek oraz przytłumiony koloryt. Wokół niego ukształtowała się w Tuluzie lokalna szkoła malarska.

</doc>
<doc id="1651518" url="https://pl.wikipedia.org/wiki?curid=1651518" title="Dynamo Żytomierz">
Dynamo Żytomierz

Dynamo Żytomierz (ukr. Футбольний клуб «Динамо» Житомир, "Futbolnyj Kłub "Dynamo" Żytomyr") - ukraiński klub piłkarski z siedzibą w Żytomierzu.
W 1946 występował w Mistrzostwach ZSRR.
Historia.
Chronologia nazw:
Piłkarska drużyna Dynamo Żytomierz została założona w 1928.
W 1936 zespół występował w rozgrywkach Pucharu ZSRR.
W 1944 został odrodzony. W 1946 występował w Trzeciej grupie Mistrzostw ZSRR. Zajął 8 miejsce w 10-drużynowej grupie. Następnie uczestniczył w rozgrywkach piłkarskich Ukraińskiej SRR.
W latach 1945-1954 ciągłe zdobywał mistrzostwo obwodu żytomierskiego oraz z wyjątkiem 1949 i 1951 Puchar obwodu żytomierskiego.
W 1955 startował w Mistrzostwach Ukrainy spośród drużyn kultury fizycznej.
W 1956 zespół został rozformowany.

</doc>
<doc id="1651519" url="https://pl.wikipedia.org/wiki?curid=1651519" title="Palladyna">
Palladyna

Palladyna – białko cytoszkieletu komórki, u człowieka kodowane przez gen "PALLD" w "locus" 4q31.3. Białko zostało zidentyfikowane przez dwie niezależnie działające grupy badawcze, jedną z laboratorium Carola Oteya (w 2000) i drugą z laboratorium Olliego Carpéna (w 2001). Należy do rodziny miotyliny-miopalladyny-palladyny i może odgrywać rolę w modulacji cytoszkieletu aktynowego. W odróżnieniu od miotyliny i miopalladyny, podlegających ekspresji jedynie w mięśniach poprzecznie prążkowanych, gen palladyny przepisywany jest na białko we wszystkich komórkach mezenchymalnych. Nazwa palladyny pochodzi od architekta renesansowego Andrei Palladio.
Izoformy.
U ludzi istnieje siedem izoform palladyny, z których niektóre powstają jako wynik alternatywnego splicingu. U myszy jeden gen przepisywany jest na trzy izoformy białka. Zawierają one od trzech do pięciu domen immunoglobulinopodobnych i jedną lub dwie domeny poliprolinowe.
Funkcja.
Dokładna biologiczna funkcja palladyny w komórce nie jest dokładnie wyjaśniona, jednak wykazano, że odgrywa ona rolę w organizacji cytoszkieletu, rozwoju zarodkowym, ruchliwości komórek, tworzeniu blizn skóry i rozwoju neuronów.
Rola w patologii.
RNA palladyny ulega nadmiernej ekspresji u pacjentów z rakiem trzustki. U części pacjentów z rodzinnym rakiem tego narządu gen palladyny jest dodatkowo zmutowany. Do roku 2007 mutacje palladyny u pacjentów z rodzinnym rakiem trzustki stwierdzono jednak jedynie u jednej północnoamerykańskiej rodziny, tej samej mutacji nie wykazano w dwóch innych badaniach u żadnej z rodzin z rodzinnym rakiem trzustki, zarówno w Europie, jak i Ameryce Północnej.
Salaria i wsp. dowiedli, że palladyna ulega nadmiernej ekspresji w nienowotworowym podścielisku raka trzustki, natomiast rzadko w komórkach nowotworowych "per se"; sugeruje to, że rola palladyny w patogenezie nowotworu może mieć związek ze zmianami w mikrośrodowisku komórek guza.
Mutacje powodujące choroby stwierdzono też w genach dwóch pozostałych białek rodziny palladyny; mutacje miotyliny związane są z jedną z postaci dystrofii obręczowo-kończynowej (1A) oraz rzadkim typem dystrofii mięśniowej, a mutacje miopalladyny związane są z jedną z postaci kardiomiopatii rozstrzeniowej.

</doc>
<doc id="1651522" url="https://pl.wikipedia.org/wiki?curid=1651522" title="Jörg Reeb">
Jörg Reeb

Jörg Reeb (ur. 6 stycznia 1972 w Saarbrücken) – niemiecki piłkarz występujący na pozycji obrońcy lub pomocnika.
Kariera.
Reeb zawodową karierę rozpoczynał w drugoligowym zespole 1. FC Saarbrücken. W 1992 roku awansował z nim do Bundesligi. W tych rozgrywkach zadebiutował 5 czerwca 1993 w przegranym 1:4 meczu z 1. FC Nürnberg. W tym samym roku powrócił z klubem do 2. Bundesligi. W Saarbrücken spędził jeszcze dwa lata.
W 1995 roku Reeb odszedł do beniaminka 2. Bundesligi, Arminii Bielefeld. W 1996 roku awansował z nią do Bundesligi. 5 października 1996 w wygranym 3:1 pojedynku z Werderem Brema strzelił pierwszego gola w trakcie gry w Bundeslidze. W barwach Arminii przez trzy lata rozegrał 95 spotkań i zdobył 6 bramek.
W 1998 roku po spadku Arminii do 2. Bundesligi, Reeb przeniósł się do pierwszoligowego Bayeru 04 Leverkusen. Pierwszy ligowy mecz zaliczył tam 15 sierpnia 1998 roku przeciwko Hansie Rostock (3:1). W 1999 roku oraz w 2000 roku wywalczył z klubem wicemistrzostwo Niemiec. W ciągu trzech lat wystąpił tam w 64 ligowych pojedynkach i strzelił 1 gola.
W 2001 roku przeszedł do 1. FC Köln, również z Bundesligi. Grał tam przez rok, a potem odszedł do zespołu FC Augsburg (Regionalliga Süd). Spędził tam kolejne dwa lata. Później był graczem hiszpańskiego Atletico Balears oraz niemieckich Sportfreunde Köllerbach i ASC Dudweiler, gdzie w 2010 roku zakończył karierę.

</doc>
<doc id="1651523" url="https://pl.wikipedia.org/wiki?curid=1651523" title="Irisbus Crossway Low Entry">
Irisbus Crossway Low Entry

Irisbus Crossway Low Entry, Irisbus Crossway LE – niskowejściowe autobusy miejskie i międzymiastowe produkowane przez firmę Irisbus.
Komunikacja miejska w Suwałkach.
16 czerwca 2009 miało miejsce uroczyste przekazanie 12 niskowejściowych autobusów miejskich w wersji o długości 12 m (Irisbus Crossway 12 LE) dla Urzędu Miasta Suwałki. Suwalskie Crossway`e posiadają 330-konne silniki Iveco Cursor 8 spełniające normę czystości spalin Euro 4 oraz automatyczne 4-biegowe skrzynie Voith DIVA Stanowisko pracy kierowcy dodatkowo jest wyposażone w klimatyzację, co ułatwia pracę w gorące dni. Standardowo każdy autobus otrzymał komplet elektronicznych tablic diodowych. Zupełną nowością jest monitoring przestrzeni pasażerskiej składający się z trzech kamer. Dodatkowo czwarta kamera rejestruje obraz na zewnątrz autobusu.
Komunikacja miejska w KZK GOP.
Pierwszy autobus typu Crossway 12 LE przyjechał jesienią 2009 do firmy Irex Sosnowiec w ilości trzech sztuk. Autobusy posiadały jednostkę napędową Iveco Cursor 8 spełniające normę czystości spalin Euro 5, pojazdy także posiadały mechaniczną skrzynię biegów firmy ZF. Kabiny kierowców były wyposażone w klimatyzację. Każdy z autobusów posiadał komplet tablic diodowych.

</doc>
<doc id="1651524" url="https://pl.wikipedia.org/wiki?curid=1651524" title="Jorg Reeb">
Jorg Reeb



</doc>
<doc id="1651526" url="https://pl.wikipedia.org/wiki?curid=1651526" title="Irisbus Crossway LE">
Irisbus Crossway LE



</doc>
<doc id="1651534" url="https://pl.wikipedia.org/wiki?curid=1651534" title="T-24">
T-24

T-24 – radziecki czołg średni z okresu przed II wojną światową
Historia konstrukcji.
W 1930 roku opracowano czołg średni oznaczony jako T-24. Jego konstrukcję oparto na konstrukcji czołgu T-12. W nowym pojeździe usunięto jedną z wież umieszczoną z tyłu kadłuba, a wyposażoną w karabin maszynowy. Czołg miał jak na tamten czas silne uzbrojenie. Składało się ono z armaty kal. 45 mm oraz trzech karabinów maszynowych. Jeden z karabinów umieszczony był w wieżyczce umieszczonej na wieży działa głównego. Pierwsze próby czołg T-24 przeszedł w dniu 22 lipca 1930 roku.
Już w grudniu 1930 roku zamówiono w Charkowskiej Fabryce Parowozów (ChPZ) serię 200 pojazdów tego typuIch produkcja rozpoczęła się w 1931 roku. Została jednak przerwana po zbudowaniu zaledwie 25 egzemplarzy. Powodem tak szybkiego zaprzestania produkcji były liczne wady i usterki T-24 oraz bardzo duży koszt ich budowy. Na ich miejsce wdrożenie do produkcji czołgi BT, które miały lepsze osiągi.
Na bazie podwozia czołgu T-24 zaczęto budować ciężkie ciągniki artyleryjskie Komintern, których w latach 1935–1941 zbudowano 1798 sztuk.
Użycie.
Zbudowane czołgi wprowadzono do uzbrojenia radzieckich wojsk pancernych w 1932 roku i większość trafiła do Charkowskiego Okręgu Wojskowego. Wzięły udział w początkowych walkach po ataku Niemiec na Związek Radziecki w czerwcu 1941 roku, używano ich w tzw. przeciwpancernych punktach oporu. W czasie walk wszystkie zostały zniszczone.

</doc>
<doc id="1651537" url="https://pl.wikipedia.org/wiki?curid=1651537" title="Dynamo Połtawa">
Dynamo Połtawa

Dynamo Połtawa (ukr. Футбольний клуб «Динамо» Полтава, "Futbolnyj Kłub "Dynamo" Połtawa") – ukraiński klub piłkarski z siedzibą w Połtawie.
Historia.
Chronologia nazw:
Piłkarska drużyna Dynamo została założona w Połtawie w XX wieku. W 1936 zespół startował w rozgrywkach Pucharu ZSRR. W 1946 klub debiutował w Trzeciej Grupie, centralnej strefie ukraińskiej Mistrzostw ZSRR. Potem klub występował w rozgrywkach mistrzostw i Pucharu obwodu połtawskiego, dopóki nie został rozwiązany.

</doc>
<doc id="1651538" url="https://pl.wikipedia.org/wiki?curid=1651538" title="Claude Vignon">
Claude Vignon

Claude Vignon (ur. 19 maja 1593 w Tours, zm. 10 maja 1670 w Paryżu) – francuski malarz i rytownik okresu baroku, caravaggionista.
Uczył się w Paryżu. Ok. 1610 udał się do Rzymu. Z Włoch wyjechał do Hiszpanii. W 1624 wrócił do Paryża. Pracował dla Ludwika XIII i kardynała Richelieu. W 1651 przyjęty został do Królewskiej Akademii Malarstwa i Rzeźby.
Był pierwszym caravaggionistą we Francji. Malował barokowe, teatralnie upozowane kompozycje na tematy antyczne i religijne, portrety oraz sceny rodzajowe. Stosował silne kontrasty światłocienia, swobodną fakturę i bogaty koloryt. Wykonywał też dekoracje ścienne.
Malarzami byli też jego dwaj synowie: Claude Francois Vignon i Philippe Vignon.

</doc>
<doc id="1651539" url="https://pl.wikipedia.org/wiki?curid=1651539" title="Dziękuję">
Dziękuję

Dziękuję – pop-rockowy utwór polskiej piosenkarki Dody z jej pierwszego solowego albumu studyjnego, "Diamond Bitch". Został wydany jako piąty i ostatni singel promujący album w maju 2009.
Wydanie.
Utwór został skomponowany przez Marka Tyspera, a tekst do niego napisała Doda. 2 kwietnia 2009 na portalu Plejada.pl potwierdzono wydanie „Dziękuję” na piąty i ostatni singel promujący album "Diamond Bitch". Tego samego dnia nakręcono teledysk, który premierowo pokazano 5 maja. W maju singel promocyjny został rozesłany do telewizji. Doda zadedykowała utwór fanom, bez których jak twierdzi projekt solowego albumu by się nie udał. 1 lipca utwór wygrał plebiscyt zorganizowany przez Onet.pl i Sympatia.pl na Przebój Lata 2009. 14 sierpnia 2009 Doda wykonała „Dziękuję” na Sopot Hit Festiwalu.
Teledysk.
Teledysk do utworu kręcono 2 kwietnia 2009 na torze wyścigów konnych „Służewiec”. Wyreżyserowała go Anna Maliszewska, która wyreżyserowała również teledyski Dody do utworów „Katharsis” i „Nie daj się”. Na Plejada.pl pokazano dwuczęściowy film z planu teledysku. Premiera klipu odbyła się 5 maja na portalu OrangeMusic.pl. Teledysk szybko zajął 1. miejsce w najczęściej oglądanych klipach Interia.pl, Onet.pl i Eska.tv. Oprócz tego zajął 7. miejsce w najczęściej oglądanych teledyskach portalu s2o.tv.
Wideoklip jest dokończeniem teledysku „Rany”, pod koniec którego napisano „to be continued...” („będzie kontynuowane”). Na początku wykorzystano sampel utworu „Całkiem Inna” również z albumu "Diamond Bitch". Doda jedzie limuzyną na koncert, podczas którego śpiewa „Dziękuję”. Fragmenty występu nagrano specjalnie do teledysku, a fragmenty są nagraniem z koncertu artystki w Kędzierzynie-Koźle na Hali Widowiskowo-Sportowej Azoty 23 lutego 2008. Oprócz tego w klipie wykorzystano filmiki z wręczania Dodzie nagród VIVA Comet oraz MTV Europe Music Awards i z wygrania konkursu na Polski hit lata na Sopot Hit Festiwalu.

</doc>
<doc id="1651541" url="https://pl.wikipedia.org/wiki?curid=1651541" title="Partia Narodowa (Południowa Afryka)">
Partia Narodowa (Południowa Afryka)

Partia Narodowa (ang. "National Party", afr. "Nasionale Party", skrót. NP) – południowoafrykańska partia polityczna, działająca w latach 1914–2005. Władzę w kraju sprawowała w latach 1948–1994. Miała ona charakter konserwatywny, nacjonalistyczny, rasistowski i republikański. Jej działacze odwoływali się do dominacji białej rasy i segregacji rasowej które były podstawą doktryny apartheidu.
Okres początkowy.
W wyniku rozłamu w rządzącej Partii Południowoafrykańskiej, w 1914 w Bloemfontein jej prawicowe skrzydło przekształciło się w osobną partię, która przyjęła nazwę Partia Narodowa. Jej program odwoływał się przede wszystkim do tradycyjnych burskich wartości, gdyż to Burowie stanowili jej potencjalny elektorat. Opowiadała się za rozwiązaniem kwestii napięć rasowych poprzez rozdział ras oraz przekształceniem Związku Południowej Afryki z dominium brytyjskiego we w pełni niepodległe państwo. Jej pierwszym przewodniczącym został generał z okresu wojen burskich – James Barry Munnik Hertzog.
Przez dziesięć lat NP budowała swoją pozycję na scenie politycznej i zdobywała poparcie, co w efekcie doprowadziło ją w 1924 do wygrania wyborów parlamentarnych. Premierem rządu został Hertzog. Zaczęto wówczas tworzyć system polityki segregacji rasowej, np. w 1930 kobiety kolorowe nie otrzymały praw wyborczych, w przeciwieństwie do kobiet białych. Stawiano również kroki w kierunku pełnej niezależności od Wielkiej Brytanii – w 1931 zaakceptowano Statut Westminsterski. W 1934 NP, osłabiona przez skutki Wielkiego Kryzysu, połączyła się z Partią Południowoafrykańską Jana Smutsa, tworząc Partię Jedności. Stanowisko premiera zachował Hertzog, który stał się również przewodniczącym nowego ugrupowania. Jednak najbardziej prawicowa i nacjonalistyczna frakcja NP pod wodzą Daniela F. Malana odmówiła przystąpienia do nowej partii i utworzyła osobną – Oczyszczoną Partię Narodową (ang. "Purified National Party", afr. "Gesuiwerde Nasionale Party"). Pięć lat później, we wrześniu 1939, wybuchła dyskusja, czy Związek Południowej Afryki powinien przystępować do wojny z III Rzeszą. Większa część Partii Jedności wraz z Janem Smutsem odpowiedziała się przystąpieniem do niej wraz z Wlk. Brytanią. Sprzeciwił się temu Hertzog – zwolennik neutralności. Wobec możliwego rozłamu zrezygnował on z teki premiera, którą przekazał Smutsowi. Kraj przystąpił do wojny 6 września.
Oczyszczona Partia Narodowa potępiła ten krok, wiedząc, że większość Burów nie popiera go, na czym można zbić polityczny kapitał. W 1940 prawicowe skrzydło Partii Jedności opuściło ją i wraz z Oczyszczoną Partia Narodową utworzyło Zjednoczona Partię Narodową (ang. "Re-united National Party", afr. "Herenigde Nasionale Party" skrót. HNP). W okresie wojny część białych rasistów w proteście przeciwko udziałowi RPA w wojnie przeciwko Niemcom (w tym Ossewbrandwag) przeprowadziło zamachy terrorystyczne. Ugrupowanie to przejęło założenie programowe NP (z którą się identyfikowało) z lat 1914–1934 i je radykalizowało. HNP prowadziła zakrojona na szeroka skalę propagandę antybrytyjską, wspomagała skrajnie nacjonalistyczne organizacje, m.in. Ossewabrandwag. Zyskała dzięki temu na popularności.
Rządy.
Populistyczne działania HNP doprowadziły ją do nieoczekiwanego wygrania wyborów parlamentarnych w 1948. Premierem nowego rządu został Daniel F. Malan. Nowa władza miała dwa priorytety:
Zaczęto wprowadzać kolejne restrykcje, które zainicjowały politykę apartheidu. W 1949 zakazano małżeństw mieszanych, tj. pomiędzy przedstawicielami dwóch różnych ras. Rok później zakazano wszelkich kontaktów seksualnych pomiędzy takimi osobami. Całe społeczeństwo podzielono według klucza rasowego na osoby „białe”, „czarne”, „kolorowe” i „inne”. Partia wchłonęła nazistowską grupę Ossewbrandwag i jej bojówkę Stormjaers a były bojówkarz partii nazistowskiej Balthazar Johannes Vorster, w latach 1966–1978 pełnił funkcję premiera RPA.
Partia miała program otwarcie rasistowski i domagała się poszerzenia segracj rasowej i budowy ustroju apartheidowskiego.
W 1951 HNP zmieniło nazwę na NP. W latach 50. NP wypracowała ideę "homelands", nazywanych powszechnie bantustanami. Miały one gromadzić osoby inne niż białe, a wyniku rozwoju stać się niezależnymi państwami. Związek Południowej Afryki miał się stać państwem białych, gdzie czarni mogli pracować wyłącznie jako gastarbeiterzy. Osoby inne niż białe pozbawiono możliwości głosowania (1951), nakazano im posiadanie specjalnych przepustek (1952) i uczęszczanie do innych szkół (1953). Twórcami tej polityki byli trzej kolejni premierzy z ramienia NP – Daniel F. Malan, Johannes G. Strijdom oraz Hendrik F. Verwoerd. NP utrzymywał również pozycję najważniejszego uczestnika południowoafrykańskiej sceny politycznej. W 1951 r. wchłonęła ona Partię Afrykanerów.
NP dążyła również do uzyskania pełnej niepodległości od Wielkiej Brytanii. Podjęto w tym celu serię kroków. W 1950 Rada Królewska przestała być najwyższą instancją sądowniczą kraju, tę rolę przejął Sąd Najwyższy w Bloemfontein. W 1950 parlament krajowy stał się najwyższą instytucją legislacyjną. W 1957 r. flaga i hymn Związku Południowej Afryki stały jedynymi symbolami kraju. W 1961 rozpisano referendum, w którym obywatele mieli odpowiedzieć na pytanie: „Czy zgadzasz się na zastąpienie Związku Południowej Afryki republiką?” 52,29% udzieliło odpowiedzi „Tak”, natomiast 47,71% „Nie”. Wówczas kraj zmienił nazwę na Republika Południowej Afryki, królowa Elżbieta II została zastąpiona przez prezydenta Charlesa Robbertsa Swarta, a kraj wystąpił z Commonwealthu. Wydarzenie to przysporzyło NP dużej popularności i zakończyło jej drogę ku pełnej niepodległości. Zdobywała ona coraz większą przewagę nad przeciwnikami politycznymi. W latach 70. i 80. nastąpił wzrost aktywności Afrykańskiego Kongresu Narodowego oraz presji światowej opinii publicznej na zniesienie apartheidu. W samej NP pojawiły się pierwsze trudności. W 1979 r. wybuchła afera związana z nieprawidłowym finansowaniem kampanii propagandowej na rzecz poprawy wizerunku kraju, która zmusiła prezydenta Balthazara Johannesa Vorstera do ustąpienia ze stanowiska. W latach 80. władzę sprawował początkowo jako premier, potem jako prezydent Pieter Willem Botha. W 1982, wraz z powolną zmianą kursu NP, oderwała się od niej grupa skrajnie prawicowych działaczy, która utworzyła Partię Konserwatywną. W 1983 przeprowadzono referendum, które zaowocowało zmianą konstytucji – wprowadzeniem trójizbowego parlamentu oraz likwidacją urzędu premiera i przekazaniem jego uprawnień głowie państwa. Botha zaczął również powoli demontować ustawodawstwo apartheidu, zniósł np. zakaz małżeństw i kontaktów seksualnych pomiędzy osobami różnych ras. Niemniej jednak, tłumił wszelkie przejawy działalności organizacji antysegregacjonistycznych i wprowadził stan wyjątkowy, co osłabiało pozycję NP. W 1989 ster władzy w kraju i partii przejął Frederik Willem de Klerk, który postanowił zakończyć epokę apartheidu. Przeprowadził serię demokratycznych reform popieranych przez NP, co w efekcie zaowocowało w 1994 likwidacją dominacji białych oraz objęciem władzy przez Nelsona Mandelę i ANC.
Od 1994.
Na stanowisku przewodniczącego NP pozostał de Klerk, a ona sama zaczęła odżegnywać się od trudnej przeszłości. W 1997 została ona przemianowana na Nową Partię Narodową (ang. "New National Party" afr. "Nuwe Nasionale Party" skrót. NNP) zaś Marthinus van Schalkwyk został nowym przewodniczącym. Trzy lata później połączyła się z Partią Demokratyczną i stworzyła Sojusz Demokratyczny, który rozpadł się już po roku. W efekcie NP stała się partią marginalną – w 2004 połączyła się z ANC, a rok później oficjalnie rozwiązana.

</doc>
<doc id="1651542" url="https://pl.wikipedia.org/wiki?curid=1651542" title="Dynamo Sumy">
Dynamo Sumy

Dynamo Sumy (ukr. Футбольний клуб «Динамо» Суми, "Futbolnyj Kłub "Dynamo" Sumy") - ukraiński klub piłkarski z siedzibą w Sumach.
W 1946 występował w Mistrzostwach ZSRR.
Historia.
Chronologia nazw:
Piłkarska drużyna Dynamo została założona w Sumach.
W 1944 zespół został odrodzony. W 1946 występował w Trzeciej grupie Mistrzostw ZSRR. Zajął 2. miejsce w 10-drużynowej grupie. Następnie uczestniczył w rozgrywkach piłkarskich Ukraińskiej SRR.

</doc>
<doc id="1651546" url="https://pl.wikipedia.org/wiki?curid=1651546" title="Kimmo Savolainen">
Kimmo Savolainen

Kimmo Savolainen (ur. 2 sierpnia 1974 w Siilinjärvi) – fiński skoczek narciarski, reprezentant klubu Puijon Hiihtoseura.
Swój pierwszy start w PŚ zaliczył 5 marca 1994 w Lahti, zajmując 15. miejsce. Największym sukcesem zawodnika było zwycięstwo na skoczni w Kuopio 28 lutego 1996.
Od kwietnia 2008 do marca 2012 był pierwszym trenerem reprezentacji Finlandii w kombinacji norweskiej. Po sezonie 2011/2012 został jednak zwolniony ze względu na słabe wyniki. W sezonie 2018/2019 rozpoczął pełnienie funkcji głównego trenera reprezentacji Włoch w kombinacji norweskiej.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)

</doc>
<doc id="1651551" url="https://pl.wikipedia.org/wiki?curid=1651551" title="Joerg Reeb">
Joerg Reeb



</doc>
<doc id="1651554" url="https://pl.wikipedia.org/wiki?curid=1651554" title="Pull Marine">
Pull Marine

Pull Marine – debiutancki album francuskiej aktorki Isabelle Adjani, wydany w 1983 roku. Autorem muzyki oraz producentem albumu jest Serge Gainsbourg, a teksty piosenek są autorstwa jego i Isabelle Adjani.

</doc>
<doc id="1651556" url="https://pl.wikipedia.org/wiki?curid=1651556" title="Kraje Loary">
Kraje Loary



</doc>
<doc id="1651564" url="https://pl.wikipedia.org/wiki?curid=1651564" title="Villa Foscari">
Villa Foscari

Villa Foscari - renesansowa willa w Mira w pobliżu Wenecji zaprojektowana przez Andreę Palladia na zamówienie braci Nicola i Luigiego Foscari. Znana jest również jako "La Malcontenta". 
Historia.
Willa została zamówiona przez braci Foscari ok. roku 1558 i była budowana do 1560. Nadal stanowi własność tej samej rodziny, jednak część jej pomieszczeń jest obecnie udostępniania turystom. W 1973 willa przeszła generalny remont. Jest zabytkiem wpisanym na listę Światowego Dziedzictwa UNESCO. 
Architektura.
Ze względu na położenie nad kanałem Brenta willa jest wzniesiona na charakterystycznym, jedenastometrowym podwyższeniu, największym tego typu w willach palladiańskich. Willa wyróżnia się na tle innych budynków Palladia brakiem związanych z nią budynków gospodarskich. W związku z tym pełniła kilkakrotnie rolę miejsca przyjęć ważnych gości. W 1574 gościł w niej król Francji Henryk III. 
Centrum fasady willi stanowi fronton i loggia z sześcioma kolumnami jońskimi oraz tympanonem. Wejście na loggię prowadzi przez schody z obydwu stron obiektu. Na fasadzie położone są cztery prostokątne okna rozmieszczone symetrycznie po obydwu stronach frontonu. 
Wnętrze budynku jest bogato dekorowane freskami wykonanymi przez Battistę Franco oraz Giovanni Battistę Zelottiego, w tematyce których dominują motywy mitologiczne, inspirowane twórczością Owidiusza. Ze względu na wilgotne powietrze okolic kanału stan malowideł ulegał w ciągu wieków systematycznemu pogorszeniu. 

</doc>
<doc id="1651565" url="https://pl.wikipedia.org/wiki?curid=1651565" title="Palladin">
Palladin



</doc>
<doc id="1651572" url="https://pl.wikipedia.org/wiki?curid=1651572" title="Valentin de Boulogne">
Valentin de Boulogne

Valentin de Boulogne, zw. Valentin (ur. 1591 w Coulommiers, zm. 1632 w Rzymie) – francuski malarz okresu baroku, caravaggionista.
Był uczniem Simona Voueta. Ok. 1614 przybył do Rzymu, gdzie osiadł na stałe. Przyjaźnił się z Nicolasem Poussinem. Był pod silnym wpływem Caravaggia i Bartolomea Manfrediego. 
Tworzył kompozycje figuralne o treści religijnej, biblijnej i rodzajowej, odznaczające się naturalizmem ujęcia, ostrym kolorytem i efektami światłocienia.
Niektóre jego obrazy długo uchodziły za dzieła Caravaggia.

</doc>
<doc id="1651574" url="https://pl.wikipedia.org/wiki?curid=1651574" title="Valverde del Camino">
Valverde del Camino

Valverde del Camino – miasto w Hiszpanii, w prowincji Huelva, we wspólnocie autonomicznej Andaluzja. Położone nad rzekami Tinto i Odiel.

</doc>
<doc id="1651575" url="https://pl.wikipedia.org/wiki?curid=1651575" title="Jon Petter Sandaker">
Jon Petter Sandaker

Jon Petter Sandaker (ur. 24 lutego 1974 roku) – norweski skoczek narciarski, reprezentant klubu Lorenskom Ski Club.
Przebieg kariery.
Zadebiutował w Pucharze Świata 3 grudnia 1995 w Lillehammer. Zajął tam 42. pozycję. To był jedyny start Sandakera w tym sezonie.
Sezon 1997/1998 zaczął od 4. miejsca podczas inauguracyjnego konkursu w Lillehammer. Przegrał wówczas z Dieterem Thomą, Jani Soininenem i Noriaki Kasai. W drugim konkursie Sandaker zajął 12. miejsce. Na skoczniach normalnych w Predazzo, Villach i Harrachovie zajął odpowiednio 26., 23. i 29. miejsce. W Engelbergu zajął 43. miejsce. Kolejny start Sandakera nastąpił 11 stycznia 1998 w Ramsau, gdzie był 42. W zakopiańskich konkursach tylko raz zapunktował – w drugim konkursie był na 18. miejscu. Poza tym zapunktował jeszcze pięciokrotnie i w klasyfikacji PŚ był 28. z 217 punktami na koncie.
Mistrzostwa świata w lotach narciarskich w 1998 odbywały się na skoczni im. Heiniego Klopfera w Oberstdorfie. Zawody te jednocześnie były zaliczane do klasyfikacji Pucharu Świata. W pierwszym konkursie Norweg był 12. a w drugim nie startował wobec czego zajął ostatecznie 33. miejsce.
W inauguracyjnym konkursie sezonu 1998/1999 na Lysgårdsbakken w Lillehammer był na 25. miejscu. W drugim konkursie nie startował. 12 grudnia 1998 w jednoseryjnym konkursie w Oberhofie zajął 39. miejsce. Później startował w dwóch konkursach na Velikance w Planicy, gdzie tylko w finałowym konkursie zapunktował będąc 26. W całym sezonie Norweg zgromadził 11 punktów i został sklasyfikowany na 75. miejscu.
W inauguracyjnych konkursach sezonu 1999/2000 w Kuopio nie punktował – był 43. i 41. Na Wielkiej Krokwi zajął w pierwszym konkursie 32. pozycję, w drugim zapunktował będąc 25. Potem jeszcze startował dwa razy – w Willingen był 43. a w Tauplitz 47. Konkurs na austriackim mamucie był ostatnim konkursem Norwega w zawodach PŚ. W klasyfikacji Sandaker zajął 73. miejsce.
Puchar Świata w lotach.
Miejsca Jona Pettera Sandakera w Pucharze Świata w lotach narciarskich
Mistrzostwa Norwegii w skokach narciarskich.
Jon Petter Sandaker w swojej karierze zdobył tylko jeden medal na krajowych mistrzostwach - srebrny. Zdobył go w 1998 roku w Trondheim, przegrywając tylko z Kristianem Brendenem. 

</doc>
<doc id="1651576" url="https://pl.wikipedia.org/wiki?curid=1651576" title="Tuomas Sammelvuo">
Tuomas Sammelvuo

Tuomas Sammelvuo (ur. 16 lutego 1976 w Pudasjärvi) – fiński siatkarz, grający na pozycji przyjmującego; reprezentant Finlandii. Wieloletni kapitan reprezentacji. Od 2013 pełni funkcję trenera siatkówki.
Kariera.
W siatkówkę zaczął grać w wieku dziewięciu lat w swoim rodzinnym mieście Pudasjärvi, gdzie całymi dniami grywał wraz z dwójką braci i siostrą. Jako niespełna szesnastolatek przeniósł się do Tampere. Tam podjął naukę w szkole sportowej Varala. Po roku przeprowadził się do Raisio, gdzie z tamtejszym klubem zajął trzecie miejsce w mistrzostwach Finlandii. Następne trzy lata spędził w Kuopio, grając w KuPS-Volley. Z tą drużyną dwukrotnie zdobył złoty i raz srebrny medal mistrzostw Finlandii. Jednocześnie grał w młodzieżowej reprezentacji Finlandii, z którą zajął 4. miejsce na Mistrzostwach Świata Juniorów w 1995.
Z Kuopio przeniósł się do Strasburga we Francji. Przez rok reprezentował tam lokalny klub. Przez następne dwa lata grał w Stade Poitevin, zdobywając kolejno mistrzostwo i wicemistrzostwo Francji.
W 2000 przeniósł się do Włoch i rozpoczął grę we włoskiej serie B1 w Turynie, ale wkrótce przeszedł do Noicom Cuneo, debiutując w Serie A. Z zespołem zdobył Puchar Włoch i Puchar CEV (2002). Po dwóch latach spędzonych w Cuneo przeszedł do klubu Copra Ventaglio Piacenza.
W 2003 wrócił do Francji, aby przez dwa lata reprezentować Tours VB. W tym czasie klub ten odniósł największe sukcesy. W 2004 zdobył tytuł mistrza Francji i zajął 3. miejsce w Lidze Mistrzów, w której rok później został triumfatorem. Tym samym Tuomas Sammelvuo został pierwszym w historii fińskim siatkarzem który zdobył to trofeum. Poza sukcesem w Lidze Mistrzów wygrał jeszcze Puchar i Superpuchar Francji.
W sezonie 2005/2006, jako pierwszy fiński siatkarz grał w japońskiej V.League reprezentując zespół Toyoda Gosei Trefuerza. Został wybrany do drużyny gwiazd ligi japońskiej.
W 2006 wrócił do Finlandii i podpisał trzyletni kontrakt z Pielaveden Sampo. Wkrótce jednak przyszła oferta z rosyjskiego Dinamo-Jantar, drużyny z Kaliningradu, w której grał w tym czasie Łukasz Żygadło. Kontrakt z Pielaveden Sampo rozwiązano i przeniósł się do Rosji. Zespół z Kaliningradu wywalczył 6. miejsce w Superlidze, a Tommas Sammelvuo zajął 3. miejsce w plebiscycie na najlepszego siatkarza ligi. W 2008 został wybrany do drużyny gwiazd Superligi w meczu przeciwko reprezentacji Rosji.
W sezonie 2008/2009 wrócił do włoskiej Serie A, gdzie reprezentował barwy zespołu Tonno Callipo Vibo Valentia, w sezonie 2009/10 reprezentował barwy polskiego zespołu ZAKSA Kędzierzyn-Koźle. W sezonie 2010/11 występował w rosyjskiej Superlidze, w drużynie Lokomotiw Nowosybirsk.
Reprezentacja.
W drużynie narodowej zadebiutował 17 listopada 1993 w meczu Finlandia-Chorwacja.
Kapitanem reprezentacji Finlandii został w 1997. W Mistrzostwach Europy 2007 wraz z reprezentacją zajął 4. miejsce, co jest największym osiągnięciem w historii fińskiej siatkówki. Po meczu z Kanadą w Lidze światowej w 2012 zakończył karierę. W reprezentacji rozegrał 296 spotkań.
Kariera trenerska.
W okresie 2013-2019 trener reprezentacji Finlandii, od maja 2016 do września 2019 był trenerem rosyjskiego klubu Kuzbass Kemerowo. Od marca 2019 został trenerem reprezentacji Rosji. Od sezonu 2019/2020 prowadził klub Zenit Petersburg. Za pracę szkoleniową w Rosji 15 lipca 2022 otrzymał Order Przyjaźni. Po zakończeniu pracy w Zenicie Petersburg i reprezentacji Rosji, Tuomas Sammelvuo 1 sierpnia 2022 roku został ogłoszony nowym szkoleniowcem zespołu mistrza Polski - Grupa Azoty ZAKSA Kędzierzyn-Koźle.
Sukcesy.
jako zawodnik.
klubowe.
Mistrzostwo Finlandii: 
Puchar Finlandii: 
Mistrzostwo Francji: 
Puchar Włoch:
Puchar CEV:
Liga Mistrzów:
Puchar Francji:
Superpuchar Francji:
Puchar Rosji:
reprezentacyjne.
Liga Europejska:
jako trener.
klubowe.
Mistrzostwo Rosji:
Puchar CEV:
Puchar Polski:
reprezentacyjne.
Liga Narodów:
Igrzyska Olimpijskie:
Życie prywatne.
Ma żonę o imieniu Petra. Dwoje dzieci, syna Aarona i córkę Aurorę.

</doc>
<doc id="1651578" url="https://pl.wikipedia.org/wiki?curid=1651578" title="Fantastyczny świat Paula">
Fantastyczny świat Paula

 – japoński serial animowany, wyprodukowany w 1976 roku przez wytwórnię Tatsunoko Production.
Fabuła.
Przyjaciółka kilkunastoletniego Paula, Nina, zostaje porwana przez Belt Satana (we włoskiej wersji nazywanego Bel Satanem, w polskiej Pięknym Szatanem), okrutnego władcę z innego wymiaru. Z pomocą zaklętego w pluszowej lalce dobrego duszka, Pakkuna, który umie zatrzymywać czas i przenosić ludzi do innych wymiarów, chłopak trafia do krainy żywych zabawek, cierpiących pod tyranią Belta. Chcąc uratować Ninę, wyzywa go na pojedynek.
Obsada dubbingu.
Wersja japońska.
Źródło:
Wersja włoska.
Piosenkę "La canzone di Paul" śpiewała Patrizia Pradella.
Wersja polska.
W Polsce serial był emitowany na początku lat 90. przez stację Polonia 1 w wersji włoskiej z polskim lektorem, którym był Janusz Kozioł.
Lista odcinków.
Źródło:

</doc>
<doc id="1651580" url="https://pl.wikipedia.org/wiki?curid=1651580" title="Gmina Kobiele">
Gmina Kobiele



</doc>
<doc id="1651583" url="https://pl.wikipedia.org/wiki?curid=1651583" title="Fort IV">
Fort IV



</doc>
<doc id="1651587" url="https://pl.wikipedia.org/wiki?curid=1651587" title="Ivan Mariz">
Ivan Mariz

Ivan Mariz (ur. 16 stycznia 1910 w Belém, zm. 13 maja 1982 w Rio de Janeiro) – brazylijski piłkarz występujący na pozycji ofensywnego pomocnika.
Ivan Mariz całą piłkarską karierę spędził w Fluminense FC, gdzie grał w latach 1928-1936. Największymi jego osiągnięciami z Fluminense był mistrzostwo stanu Rio de Janeiro - Campeonato Carioca 1936. W tym roku Ivan Mariz z powodu kontuzji zmuszony został do zakończenia kariery piłkarskiej.
Ivan Mariz na początku lat 30. grał w reprezentacji Brazylii, z którą uczestniczył w mistrzostwach świata w 1930 roku w Urugwaju. Na mistrzostwach nie wystąpił jednak w żadnym meczu. W reprezentacji zadebiutował dopiero 4 grudnia 1932 w wygranym 2-1 meczu z reprezentacją Urugwaju w ramach Pucharu Rio Branco (rok wcześniej podczas tego pucharu był rezerwowym). Był to jego jedyny występ w reprezentacji Brazylii (obok tego meczu wystąpił w 3 towarzyskich meczach z drużynami klubowymi w 1932 roku).

</doc>
<doc id="1651591" url="https://pl.wikipedia.org/wiki?curid=1651591" title="Wieże Królewskie">
Wieże Królewskie

Wieże Królewskie (szw. "Kungstornen") – dwie bliźniacze wieże znajdujące się w Sztokholmie.
W 1915 roku Sven Wallander zaprezentował projekt przebudowy centrum Sztokholmu. Zbudowano wiadukt nad ulicą obecnie noszącą nazwę Kungsgatan, a kilka lat później dodano Wieże Królewskie.
Północna wieża, zaprojektowana w stylu neoklasycystycznym przez Wallandera. Południową wieżę zaprojektował zaś Ivar Callmander. Przez pewien czas na szczycie znajdowała się restauracja, lecz obecnie obie wieże są przeznaczone pod biura. Obie wieże mają po 17 kondygnacji i 60 metrów.

</doc>
<doc id="1651595" url="https://pl.wikipedia.org/wiki?curid=1651595" title="USS Bogue (CVE-9)">
USS Bogue (CVE-9)

USS Bogue (CVE-9) – lotniskowiec eskortowy, okręt prototypowy typu "Bogue", pełniący służbę w United States Navy w czasie II wojny światowej. Początkowo nosił oznaczenie AVG-9, które zostało zmienione na ACV-9, 20 sierpnia 1942; CVE-9 15 lipca 1943 oraz CVHP-9 12 czerwca 1955.
Stępkę okrętu położono 1 października 1941 jako statek „Steel Advocate” (hull 170) na podstawie kontraktu zawartego pomiędzy Maritime Commission i stocznią Seattle-Tacoma Shipbuilding z Tacoma. „Bogue” został zwodowany 15 stycznia 1942, matką chrzestną była żona komandora podporucznika Millera. Jednostka została przekazana US Navy 1 maja 1942 i wcielona do służby 26 września 1942, pierwszym dowódcą został komandor G. E. Short.
Służba.
Po przedłużonym okresie wstępnych prób, dziewiczego rejsu i pierwszego remontu „Bogue” dołączył do Floty Atlantyku w lutym 1943 jako jądro pionierskiej amerykańskiej myśliwskiej grupy przeciwpodwodnej (ZOP). Pomiędzy marcem i kwietniem 1943 odbył trzy rejsy na północnym Atlantyku bez zatopienia wroga.
W czwarty rejs wypłynął 22 kwietnia i 22 maja uzyskał pierwsze zatopienie gdy jego samoloty zatopiły U-569 na pozycji .
W czasie swojego piątego rejsu po północnym Atlantyku samoloty z lotniskowca zatopiły dwa U-booty: U-217 5 czerwca na pozycji oraz U-118 12 czerwca na pozycji .
W czasie siódmego rejsu, 23 lipca 1943, samoloty pokładowe zatopiły U-527 na pozycji . W czasie tego samego patrolu jeden z niszczycieli eskortujących lotniskowiec USS „George E. Badger” (DD-196) zatopił U-613.
Podczas ósmego patrolu „Bogue” odniósł swój kolejny sukces – zatopił dwa wrogie okręty podwodne. 30 listopada 1943 samoloty TBF Avenger z lotniskowca uszkodził U-238 na wschód od Azorów. 13 grudnia U-172 został zatopiony na pozycji przez samoloty współpracujące z niszczycielami „George E. Badger”, „Du Pont” (DD-152), „Clemson” (DD-186) i „Osmond Ingram” (DD-255). 20 grudnia U-850 został zatopiony przez samoloty pokładowe na pozycji .
W styczniu i lutym „Bogue” miał przerwę od operacji ZOP pełniąc rolę transportowca myśliwców Armii przewożąc je do Glasgow w Szkocji. Następnie lotniskowiec wrócił do zadań przeciwpodwodnych i 13 marca jego samoloty wraz z samolotami brytyjskimi, USS „Haverfield” (DE-393), USS „Hobson” (DD-464) i „Prince Rupert” wspólnie zatopili U-575 na pozycji .
5 maja 1944 „Bogue” wraz ze swoją grupą myśliwską opuścił Hampton Roads w rejs trwający do 2 lipca. W tym rejsie 13 maja niszczyciel USS „Francis M. Robinson” (DE-220) z eskorty zatopił japoński okręt podwodny RO-501 (ex niemiecki U-1224). Samoloty zatopiły natomiast 24 czerwca japoński okręt podwodny I-52 na pozycji .
W czasie następnego rejsu (24 lipca – 24 września 1944) samoloty pokładowe zatopiły kolejny niemiecki okręt podwodny U-1229 20 sierpnia na pozycji .
Po powrocie z rejsu we wrześniu 1944 „Bogue” rozpoczął operowanie w pobliżu Bermudów i Quonset Point, pełniąc rolę okrętu szkolnego. W lutym 1945 obył rejs do Liverpoolu z samolotami US Army. W kwietniu 1945 ponownie wyszedł w morze, pełniąc rolę okrętu ZOP stanowiąc część "Second Barrier Force" dowodzonych przez komandora George`a J. Dufeka. 24 kwietnia okręty eskorty „Flaherty” (DE-135), „Neunzer” (DE-150), „Chatelain” (DE-139), „Varian” (DE-798), „Hubbard” (DE-211), „Janssen” (DE-396), „Pillsbury” (DE-133) i „Keith” (DE-241) zatopiły U-546.
Po zakończeniu wojny na Atlantyku, „Bogue” przeszedł na Pacyfik, docierając do San Diego 3 lipca 1945. Następnie popłynął na zachód do Guam, dokąd dotarł 24 lipca. W dniach 19 sierpnia – 6 września odbył rejs do Adak na Alasce. Następnie wziął udział w operacji "Magic Carpet" przewożąc żołnierzy z wysp Pacyfiku do USA. Przetransportował też w styczniu 1946 do USA prototyp japońskiego ciężkiego bombowca Nakajima G8N Renzan.
Lotniskowiec wycofano ze służby do rezerwy 30 listopada 1946 w Tacomie.
Odznaczenia.
USS „Bouge” otrzymał Presidential Unit Citation i trzy gwiazdy bojowe za służbę w czasie II wojny światowej.

</doc>
<doc id="1651596" url="https://pl.wikipedia.org/wiki?curid=1651596" title="USS Bogue (AVG-9)">
USS Bogue (AVG-9)



</doc>
<doc id="1651597" url="https://pl.wikipedia.org/wiki?curid=1651597" title="USS Bogue (ACV-9)">
USS Bogue (ACV-9)



</doc>
<doc id="1651598" url="https://pl.wikipedia.org/wiki?curid=1651598" title="USS Bogue (CVHP-9)">
USS Bogue (CVHP-9)



</doc>
<doc id="1651601" url="https://pl.wikipedia.org/wiki?curid=1651601" title="Fliegerersatz Abteilung Nr. 12">
Fliegerersatz Abteilung Nr. 12

Fliegerersatz Abteilung Nr. 12 - FEA 12 – jedna z 17 jednostek lotnictwa niemieckiego Luftstreitkräfte z okresu I wojny światowej tego typu. Dosłownie Lotniczy Oddział Uzupełnień w Chociebuż ("miem. Cottbus").
Informacje ogólne.
Jednostka została utworzona już po wybuchu wojny, w lutym 1917 roku w Chociebużu, na wybudowanym tam w końcu 1916 roku lotnisku polowym. Jednostka stacjonowała tamże także po zakończeniu I wojny światowej. 
Jednostka prowadziła szkolenie pilotów i obserwatorów dla jednostek liniowych np. Feldflieger Abteilung. W późniejszym okresie szkolenie obserwatorów zostało wydzielone do specjalnych szkół "Fliegerbeobachterschulen (FBS)".
W jednostce służyli lub przeszli szkolenie m.in. Paul Aue
W jednostce zostały utworzone lub stacjonowały m.in. następujące eskadry myśliwskie: Jasta 18. 

</doc>
<doc id="1651604" url="https://pl.wikipedia.org/wiki?curid=1651604" title="Hank Aaron">
Hank Aaron

Hank Aaron, właśc. Henry Louis Aaron (ur. 5 lutego 1934 w Mobile, zm. 22 stycznia 2021 w Atlancie) – amerykański baseballista.
Zarys kariery.
Grał w Major League Baseball w latach 1954–1976. Przez całą karierę występował w dwóch klubach – w Milwaukee Braves i w Milwaukee Brewers przez ostatnie 2 lata swej kariery zawodnika. W ciągu niej grał 25 razy w All Star Game, zwyciężył w World Series i zdobył tytuł MVP National League w 1957. Jego numer (44) został zastrzeżony zarówno przez Braves, jak i przez Brewers. W 1982 został wybrany do Baseball Hall of Fame.
Do 7 sierpnia 2007 posiadał rekord na największą liczbę home runów w Major League Baseball – jego rekord poprawił Barry Bonds. Zmarł 22 stycznia 2021 w wieku 86 lat wskutek rozległego udaru mózgu.

</doc>
<doc id="1651607" url="https://pl.wikipedia.org/wiki?curid=1651607" title="Fylkir Reykjavik">
Fylkir Reykjavik



</doc>
<doc id="1651608" url="https://pl.wikipedia.org/wiki?curid=1651608" title="Mistrzostwa Europy w Zapasach 1926">
Mistrzostwa Europy w Zapasach 1926

8. Mistrzostwa Europy w zapasach odbywały się w 1926 roku w Rydze na Łotwie.

</doc>
<doc id="1651610" url="https://pl.wikipedia.org/wiki?curid=1651610" title="Wyścig Pokoju 1979">
Wyścig Pokoju 1979

XXXII Wyścig Pokoju – odbył się na trasie Praga - Warszawa - Berlin w dniach 9-24 maja 1979 roku. Do 14-etapowego wyścigu (plus prolog), którego trasa wynosiła 1941,4 km, wystartowało 112 zawodników z 19 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów - bez bonifikat - trzech pierwszych zawodników drużyny na każdym etapie oraz prologu.
Klasyfikacje dodatkowe.
Górska.
Koszulka zielona.
O kolejności decyduje suma punktów zgromadzonych na górskich premiach pierwszej i drugiej kategorii.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Punktowa.
Koszulka biała.
O kolejności decyduje suma punktów zgromadzonych na metach etapów i prologu.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 420-430.
Linki zewnętrzne.
Serwis poświęcony Wyścigowi Pokoju 

</doc>
<doc id="1651613" url="https://pl.wikipedia.org/wiki?curid=1651613" title="Dynamo Mikołajów">
Dynamo Mikołajów

Dynamo Mikołajów (ukr. Футбольний клуб «Динамо» Миколаїв, "Futbolnyj Kłub "Dynamo" Mykołajiw") - ukraiński klub piłkarski z siedzibą w Mikołajowie.
Historia.
Chronologia nazw:
Piłkarska drużyna Dynamo została założona w mieście Mikołajów. 
W 1938 zespół występował w rozgrywkach Pucharu ZSRR.

</doc>
<doc id="1651615" url="https://pl.wikipedia.org/wiki?curid=1651615" title="Mistrzostwa Europy w Zapasach 1927">
Mistrzostwa Europy w Zapasach 1927

9. Mistrzostwa Europy w zapasach odbywały się w 1927 roku w Budapeszcie na Węgrzech.

</doc>
<doc id="1651616" url="https://pl.wikipedia.org/wiki?curid=1651616" title="Jezioro Jeleńskie">
Jezioro Jeleńskie

2 jeziora w Polsce:

</doc>
<doc id="1651618" url="https://pl.wikipedia.org/wiki?curid=1651618" title="Les Guignols de l’info">
Les Guignols de l’info

Les Guignols de l’info, także Les Guignols – francuski program telewizyjny, w którym główną rolę odgrywają satyryczne marionetki. Nadawany przez stację Canal+, program istnieje od 1988 roku. W formie dziennika telewizyjnego przedstawiany jest karykaturalny obraz społeczeństwa francuskiego, aktualnych wydarzeń, świata polityki, mediów czy też znanych osobistości.
Pomysłodawcą audycji był Alain de Greef, który pragnął stworzyć francuski odpowiednik znanego angielskiego programu satyrycznego Spitting Image (w Polsce za podobny program uznawane jest Polskie Zoo). Ostatecznie, audycja powstała pod nazwą Les Arènes de l’info i pomimo ciężkich początków i restrukturyzacji, program w 1991 roku zyskał znaczną popularność wśród francuskich telewidzów.
Les Guignols de l’info wywarł znaczący wpływ na francuską kulturę popularną: często powtarzane cytaty i stereotypy marionetek sprawiły, że niekiedy cechy karykatur stały się popularniejsze niż ich prawdziwe odpowiedniki.
Forma.
W formie 7-minutowego dziennika telewizyjnego, program przedstawia lateksowe marionetki – karykatury osobistości medialnych, politycznych czy też sportowych, aby w przejaskrawiony sposób dyskutować o współczesnych wydarzeniach. Prowadzącym program jest PPD (karykatura jednej z najbardziej znanych we Francji osobistości telewizyjnych – Patricka Poivre'a d'Arvora, znanego powszechnie jako PPDA), który przedstawia różnorodne tematy i przeprowadza wywiady z innymi marionetkami.
Realizacja.
Program Les Guignols de l’info realizowany jest w studiu o łącznej powierzchni 3000 m², nad jego produkcją pracuje ponad 300 osób, a jego roczny budżet wynosi około 15 milionów euro.
Każdego ranka zespół przegląda codzienną prasę w poszukiwaniu najważniejszych informacji dnia, które następnie wykorzystują jako tematy kolejnego odcinka programu. Koncepcja ta pozwala widzom na błyskawiczne zrozumienie faktów do których nawiązują skecze. Do południa, przygotowany jest już pierwszy szkic odcinka, który następnie jest dopracowywany do godziny 17. W tym samym czasie, pracownicy zajmujący się tworzeniem marionetek, których warsztaty zajmują 80% budynku, otrzymują pierwsze instrukcje i zaczynają swoją pracę. Następnie do godziny 19.55, marionetkarze oraz imitatorzy głosu marionetek przeprowadzają pierwsze, a zarazem jedyne próby. O godzinie 19.55, na żywo, rozpoczyna się emisja jednego z najbardziej popularnych programów satyrycznych we Francji.
Kontrowersje.
Ze względu na swoją formę, program często wzbudzał wiele kontrowersji i był krytykowany między innymi za lewicowe i populistyczne poglądy, za przedstawianie cynicznego i uproszczonego obrazu aktualności i polityków. Oskarżany był również o anty-amerykańskie poglądy oraz za przedstawianie Osamy Bin Ladena w dobrym świetle.

</doc>
<doc id="1651619" url="https://pl.wikipedia.org/wiki?curid=1651619" title="Jeleń Wielki">
Jeleń Wielki



</doc>
<doc id="1651621" url="https://pl.wikipedia.org/wiki?curid=1651621" title="Jezioro Jeleńskie (Równina Urszulewska)">
Jezioro Jeleńskie (Równina Urszulewska)

Jezioro Jeleńskie – jezioro na Równinie Urszulewskiej, położone w województwie warmińsko-mazurskim, w powiecie działdowskim, w gminie Lidzbark na terenie Welskiego Parku Krajobrazowego.
Jezioro jest położone Równiny Urszulewskiej, która ciągnie się z południa dalej na północ. Na zachód od jeziora zaczyna już Garb Lubawski.
Średnia głębokość jeziora wynosi ok. 1,6 m. Kompleks wodny o powierzchni 30 ha szybko zarasta i jest słabo zarybiony. Jezioro jest bezpośrednio połączone z Bagnem Koziana (20 ha) i małym kanałem z o wiele większymi Bagnami Jeleńskimi, na których umiejscowione są trzy małe jeziorka, z których największe ma powierzchnię ok. 5 ha. Przejrzystość wody jest niewielka jednak nie świadczy to o zanieczyszczeniu jeziora. 
Jezioro stanowi granicę między wsiami Jeleń i Wąpiersk, w których znajdują się kąpieliska.
W pobliskich miejscowościach jest wiele gospodarstw agroturystycznych, które są zarazem bazą noclegowo-gastronomiczną.

</doc>
<doc id="1651622" url="https://pl.wikipedia.org/wiki?curid=1651622" title="Fernando Guidicelli">
Fernando Guidicelli

Fernando Rubens Pasi Guidicelli (ur. 1 kwietnia 1903 w Rio de Janeiro, zm. 28 grudnia 1968 tamże) – brazylijsko-włoski piłkarz. Podczas gry w Europie używał nazwiska Fernando Guidicelli. Podczas kariery grał na pozycji defensywnego pomocnika.
Zaczynał karierę w América Rio de Janeiro, gdzie grał w latach 1924–1927. Kolejne 3 lata 1928–1930 grał we Fluminense FC, po czym opuścił Brazylię i wyjechał do Włoch. We Włoszech jako Fernando Guidicelli grał pierw w Torino FC 1931–1933. W 1934 opuścił Włochy i przeszedł do francuskiego Girondins Bordeaux, gdzie grał przez sezon. W 1935 wyjechał do Hiszpanii i został zawodnikiem słynnego Realu Madryt. W Realu grał w sezonie 1935–1936 i zdobył z nim Puchar Hiszpanii – Copa del Rey. Był to ostatni sezon w jego karierze, gdyż w Hiszpanii wybuchła wojna domowa, a Fernando Guidicelli nie zdecydował się na kontynuowanie kariery w innym kraju.
Fernando Guidicelli na początku lat 30. występował w reprezentacji Brazylii. Zadebiutował w niej 14 lipca 1930 w przegranym meczu z reprezentacją Jugosławii na mistrzostwach świata, które rozgrywane były na stadionach Urugwaju. Wystąpił także w drugim meczu turnieju z Boliwią. Ostatnim jego meczem w reprezentacji było spotkanie z Jugosławią 10 sierpnia 1930.

</doc>
<doc id="1651631" url="https://pl.wikipedia.org/wiki?curid=1651631" title="Mistrzostwa Europy w Zapasach 1929">
Mistrzostwa Europy w Zapasach 1929

10. Mistrzostwa Europy w zapasach odbywały się w 1929 roku w Dortmundzie w Niemczech w stylu klasycznym, a w stylu wolnym w Paryżu we Francji.

</doc>
<doc id="1651636" url="https://pl.wikipedia.org/wiki?curid=1651636" title="Tera Mera Saath Rahen">
Tera Mera Saath Rahen

Tera Mera Saath Rahen – bollywoodzki dramat z 2001 roku wyreżyserowany przez Mahesh Manjrekera, autora "Viruddh... Family Comes First" czy Vaah! Life Ho Toh Aisi!. W rolach głównych Ajay Devgan, Sonali Bendre, Namrata Shirodkar. W centrum filmu stoi głęboka relacja dwojga braci – upośledzonego 15-letniego Rahula i opiekującego się nim Raja, który pięścią wybija ludziom z głowy poglądy typu: „Już lepiej nie mieć w ogóle dzieci, niż mieć takie”. W filmie – motyw wszechobecności wspólnoty sąsiadów, którzy są tu poszerzeniem rodziny. Na ich oczach dzieje się dramat braci, oni zbiegają się wokół zapomnianego przez syna staruszka Anny, gdy ten traci przytomność. Razem płaczą, razem się śmieją.
W tym filmie krzyżuje się wiele obowiązków wynikających z dharmy głównego bohatera. Raja obowiązuje praca, założenie rodziny, spłodzenie i wychowanie dzieci. Ale niemniej wiążącym jest obowiązek opieki nad rodzicami i nad rodzeństwem. Rodzice nie żyją i tylko Raj może zapewnić dom i miłość upośledzonemu bratu Rahulowi. Co jeśli wejdzie to w konflikt z jego pragnieniem kochania kobiety?
Fabuła.
Raj Dixit (Ajay Devgan) to zamknięty w sobie, nieśmiały mężczyzna, który nie zauważając zakochanej w nim Suman Gupty (Namrata Shirodkar) całe życie poświęca pracy w biurze i wychowaniu upośledzonego brata Rahulem (Dushyant Wagh). Cieszy go widok chłopca, otacza go opieka gotując dla niego, bawiąc się z nim, pocieszając go, broniąc go przed ludzką kpiną, ucząc go porządku. Rahul odpowiada na jego miłość ogromnym przywiązaniem. Codziennie niecierpliwie czeka na powrót Raja z pracy. Szczęśliwe życie braci zmienia się, gdy szef Raja mimo jego oporu zaczyna aranżować jego małżeństwo ze swoją bratanicą Madhuri (Sonali Bendre). Raj, w życiu którego dotychczas było miejsce tylko dla Rahula, zakochuje się. Madhuri jednak stawia warunek. Poślubi Raja, jeśli ten odda brata do domu opieki...
Muzyka i piosenki.
Muzykę do filmu skomponował Anand Raj Anand, autor muzyki do takich filmów jak „”, „”, „Kaante” (nominowany do Nagrody Filmfare za Najlepszą Muzykę), „Calcutta Mail”, „Masti”, „Musafir”, „Humko Tumse Pyaar Hai”.

</doc>
<doc id="1651639" url="https://pl.wikipedia.org/wiki?curid=1651639" title="Rak prącia">
Rak prącia

Rak prącia – nowotwór złośliwy wywodzący się z nabłonka prącia, najczęściej z żołędzi lub napletka. Występuje najczęściej w starszym wieku. W Polsce zapadalność na ten nowotwór wynosi 8 na 1000000 mężczyzn. Rak ten jest przyczyną 0,4% zgonów z powodu chorób nowotworowych. Najczęstszy typ rak prącia to rak płaskonabłonkowy. Z reguły przyjmuje postać wrzodziejącą, choć występuje również pod postacią naciekającą lub brodawkowatej narośli. Rzadziej występują inne nowotwory złośliwe: czerniak, mięsak, rak podstawnokomórkowy.
Wśród przyczyn rozwoju raka prącia wymienia się:
Ryzyko zachorowania na raka prącia rośnie:
Przed zachorowaniem na raka prącia chroni odpowiednia higiena osobista, abstynencja od alkoholu, obrzezanie, oraz szczepionka przeciwko wirusowi brodawczaka ludzkiego.

</doc>
<doc id="1651640" url="https://pl.wikipedia.org/wiki?curid=1651640" title="Pogrzeb Józefa Piłsudskiego">
Pogrzeb Józefa Piłsudskiego

Pogrzeb Józefa Piłsudskiego – uroczysty pogrzeb Józefa Piłsudskiego, który odbył się w dniach 13–18 maja 1935; ciało zmarłego przewieziono koleją z Warszawy do Krakowa, gdzie złożono je w krypcie św. Leonarda na Wawelu.
Uroczystości te były ogromną manifestacją kultu Piłsudskiego, spotęgowanego jeszcze po jego śmierci. Ocenia się, że pogrzeb Piłsudskiego był prawdopodobnie największą tego typu uroczystością, jaka kiedykolwiek odbyła się w Polsce.
Śmierć.
Informację o złym stanie zdrowia Józefa Piłsudskiego podano oficjalnie po uroczystościach Święta Niepodległości 11 listopada 1934. Podczas uroczystości doszło do zasłabnięcia marszałka. W związku z tym skrócono część oficjalną. Konsylium lekarskie postanowiło sprowadzić do Polski z Wiednia prof. Karela Wenckebacha. Przyleciał on do Warszawy wiosną 1935 (samolotem pilotowanym przez Jerzego Bajana). Stwierdził chorobę nowotworową i nie pozostawił złudzeń, iż Józefowi Piłsudskiemu pozostało jedynie kilka tygodni życia. Poza prof. Wenckebachem opiekę lekarską nad marszałkiem sprawowali polscy lekarze: dr Antoni Stefanowski, gen. dr Stanisław Rouppert (kierownik), ppłk dr Stefan Mozołowski, mjr dr Henryk Cianciara i mjr dr Felicjan Tukanowicz.
11 maja 1935 Józef Piłsudski doznał krwotoku żołądkowego, który osłabił serce. Zmarł na raka wątroby (są materiały mówiące o raku żołądka z przerzutem do wątroby) w Belwederze 12 maja 1935 (w 9. rocznicę zamachu stanu), o godzinie 20.45. W dniu śmierci był przy Józefie Piłsudskim ksiądz Władysław Korniłowicz, który udzielił umierającemu ostatniego namaszczenia. Akt zgonu sporządził płk. S. Mozołowski.
Niezwłocznie po śmierci marszałka, 13 maja 1935 zostały wyjęte z ciała mózg i serce. Dokonali tego lekarze mjr dr Wiktor Kaliciński i dr Józef Laskowski, którzy wykonali sekcję zwłok marszałka i pracowali nad jego konserwacją i balsamowaniem (mumifikacją). Mózg był potem badany przez naukowców w Wilnie oraz wydano w ograniczonym nakładzie atlas jego zdjęć. 17 maja została odprawiona msza żałobna, celebrowana przez kardynała Aleksandra Kakowskiego.
Żałoba w Polsce po śmierci Józefa Piłsudskiego.
Na wiadomość o śmierci marszałka Piłsudskiego prezydent RP Ignacy Mościcki wydał Orędzie do Narodu. Tuż przed 1 w nocy dn. 13 maja udał się do Belwederu, by oddać cześć zmarłemu marszałkowi.
Rada Ministrów zebrana 12 maja w Warszawie pod przewodnictwem premiera Walerego Sławka ogłosiła żałobę narodową i udała się do Belwederu, by również złożyć hołd zmarłemu.
Wiadomość o śmierci Józefa Piłsudskiego wywołała w Polsce olbrzymie wrażenie. Na gmachach publicznych i prywatnych wywieszono flagi państwowe przyozdobione czarnym żałobnym kirem i czarne flagi żałobne. W nocy restauracje i lokale przerwały koncerty i inne imprezy.
Generał Tadeusz Kasprzycki powołany 12 maja ministrem spraw wojskowych wydał rozkaz do wojska: "Marszałek Polski Józef Piłsudski po dłuższej chorobie zakończył życie. W imię sprawy, którą nam pozostawił zmarły Wódz Naczelny cios, co uderzy w Naród i Armię, w niczem nie może osłabić wartości i wysiłku służby żołnierskiej..." W rozkazie tym zarządził również żałobę w wojsku: flagi miały zostać opuszczone do połowy masztu, chorągwie i sztandary oznaczone czarnymi, żałobnymi kokardami, zaś oficerowie i podoficerowie zawodowi mieli założyć czarne opaski.
W Warszawie przed Belwederem, w którym została wystawiona księga kondolencyjna, gromadziły się tłumy ludzi chcących się wpisać do księgi. W całym kraju odbywały się żałobne manifestacje z udziałem dużej liczby zgromadzonych.
Bojkot
Mimo powszechnego nastroju żałobnego w Polsce, niektóre środowiska zbojkotowały żałobę – wbrew wyraźnemu życzeniu władz, które w takich wypadkach stosowały represje.
Uroczystości w Warszawie.
Tuż po śmierci Piłsudskiego salon pałacu belwederskiego, w którym nastąpił zgon, zamieniono na kaplicę żałobną, gdzie na katafalku spoczywało ciało marszałka. Dekoracje sali zaprojektował Wojciech Jastrzębowski, a wykonali je studenci Akademii Sztuk Pięknych w Warszawie. Przy ciele zaciągnięto także wartę honorową, którą pełnili czterej oficerowie, dwóch podoficerów i dwóch szeregowych, zmieniający się co pół godziny. Pierwszy wartę pełnił gen. Jan Kołłątaj-Srzednicki. Do pałacu belwederskiego przybyły też delegacje wojskowe wszystkich formacji – jako pierwszy hołd zmarłemu oddał w ten sposób 1 pułk szwoleżerów im. Marszałka Piłsudskiego.
Trumna z ciałem Piłsudskiego wystawiona była w Belwederze 13 i 14 maja. Katafalk przybrany był w purpurowe sukno z godłem Rzeczypospolitej na przodzie. Zwłoki marszałka ubrane były w mundur, przepasany Wielką Wstęgą orderu Virtuti Militari. Nad głową zmarłego umieszczono trzy sztandary wojska polskiego, przybrane kirem – z 1831, z 1863 oraz sztandar legionowy. W dłonie Piłsudskiego wetknięto wizerunek Matki Boskiej Ostrobramskiej. Obok niej stała kryształowa urna z sercem marszałka, przy niej położono czapkę maciejówkę, buławę marszałkowską oraz szablę marszałka. U stóp zmarłego umieszczono wiązankę białych kwiatów, które były podarunkiem od jego córek – Wandy i Jadwigi, które wraz z matką – Aleksandrą siedziały w głębi sali, przyjmując kondolencje.
15 maja trumnę przewieziono na lawecie zaprzężonej w sześć koni do katedry św. Jana. Ustawiono ją w nawie głównej świątyni. Tam Piłsudskiego żegnały tłumy. Trumna marszałka została wykonana ze srebra, według projektu prof. Wojciecha Jastrzębowskiego, przez studentów warszawskiej ASP. 16 maja miała miejsce msza pontyfikalna celebrowana przez biskupa polowego Józefa Gawlinę. 
17 maja w katedrze św. Jana została odprawiona msza żałobna celebrowana przez kardynała Aleksandra Kakowskiego.
Nieco później kondukt z trumną przemaszerował na Pole Mokotowskie, gdzie odbyła się defilada wojskowa na cześć zmarłego (prowadził ją gen. Gustaw Orlicz-Dreszer). Potem kilku generałów przeniosło trumnę na platformę kolejową stojącą na specjalnie w tym celu zbudowanym torze. Następnie kilkudziesięciu polskich generałów przeciągnęło platformę sznurami do stojącej w pobliżu lokomotywy. Skład wyruszył w podróż do Krakowa, która trwała całą noc, ponieważ pociąg jechał powoli, a trumna oświetlona była reflektorami. Na stacjach na skład oczekiwały dziesiątki tysięcy ludzi.
Uroczystości w Krakowie.
17 maja o godzinie 23.43 do Krakowa przyjechał pociąg z przedstawicielami rządu udającymi się na pogrzeb. Skład liczył 5 wagonów I, II i III klasy oraz 4 wagony sypialne. Pociąg zjechał na boczny tor, na którym, wraz z pasażerami, pozostał przez całą noc.
18 maja do Krakowa od godziny 5 rano zaczęły przyjeżdżać inne pociągi z osobami spieszącymi na uroczystości pogrzebowe, w tym pociąg pancerny „Pierwszy Marszałek”, którym przyjechali oficerowie i żołnierze w pełnym uzbrojeniu. Inne składy przywiozły korpus dyplomatyczny i delegatów obcych państw. O 7 rano na dworzec zajechał pociąg z prezydentem RP Ignacym Mościckim, którego na dworcu powitał premier Walery Sławek. Przyjechała także delegacja Polaków z Litwy, którzy przywieźli ziemię z grobu matki Piłsudskiego. Ogromne obciążenie krakowskiego dworca doprowadziło do opóźnienia rozpoczęcia uroczystości pogrzebowych, które według pierwotnego planu miały zacząć się 18 maja o 8 rano.
O godzinie 8:30 dotarł pociąg żałobny z trumną Piłsudskiego. Składał się on z dwóch wagonów pullmanowskich, trzech wagonów sypialnych, dwóch zwykłych wagonów osobowych, platformy żałobnej oraz trzech salonek (dla żony Piłsudskiego, najbliższej jego rodziny i grupy dostojników, którzy nie dojechali do Krakowa wcześniej). Na wagonie-lawecie z trumną, stali dwaj szwoleżerowie, pełniący przy niej wartę, jak również sześciu generałów z wyciągniętymi szablami. Wśród nich znajdował się Bolesław Wieniawa-Długoszowski, przez wiele lat adiutant Piłsudskiego. Trumna przykryta była purpurowym suknem z godłem państwowym; na niej położono poduszkę z szablą i maciejówką. Wagon z lawetą mierzył 18 metrów długości, wyposażony był nawet w armatę. Na platformie trumnę otaczały wieńce żałobne od przedstawicieli państw obcych.
Na peronie pociąg witały m.in. delegacje senatów wyższych uczelni, przedstawiciele duchowieństwa, członkowie Akademii Umiejętności, oficerowie, posłowie, senatorowie, wyżsi urzędnicy państwowi, przedstawiciele rad miejskich, batalion piechoty i dziennikarze. Na dworcu w tym czasie gromadzili się przedstawiciele rządów zagranicznych. W uroczystościach uczestniczyło ich ok. 80–100. Tuż przed przyjazdem pociągu z ciałem Piłsudskiego, ustawili się oni w dwa rzędy, w kolejności alfabetycznej według nazw ich państw w języku francuskim.
Jako przedstawiciel Niemiec w pogrzebie Józefa Piłsudskiego na Wawelu obecny był ówczesny przewodniczący Reichstagu i premier Prus, Hermann Göring. W pogrzebie uczestniczyły też delegacje innych państw: Rumunii – marszałek Constantin Prezan, minister obrony narodowej gen. Paul Angelescu, szef policji gen. Constantin Dimitrescu, Jugosławii – gen. bryg. Petar Araczicz, Wielkiej Brytanii – Rudolph Lambart – były szef sztabu i były adiutant króla Jerzego V.
Pociąg zajechał w ten sposób, że platforma z trumną znalazła się naprzeciw podium, na którym stał prezydent Mościcki, gen. Edward Śmigły-Rydz, gen. Kazimierz Sosnkowski i rodzina marszałka. Ośmiu generałów, z Juliuszem Rómmelem na czele, ponownie przeniosło trumnę z platformy na lawetę armatnią ciągniętą przez sześć czarnych koni. Następnie uformował się pochód, który wyruszył w kierunku Kościoła Mariackiego. Na czele konduktu szedł oddział doboszy z werblami, następnie orkiestra wojskowa, poczty sztandarowe przysłane przez wszystkie pułki Wojska Polskiego, a także rumuński 16 pułk piechoty (Piłsudski był jego honorowym dowódcą). Dalej niesiono wieńce żałobne (na czele z wieńcem od prezydenta RP oraz tym przysłanym przez rząd niemiecki) oraz odznaczenia Piłsudskiego, również zagraniczne (było ich około 130). Następnie kroczyło duchowieństwo z biskupem Józefem Gawliną i sześcioma innymi infułatami na czele. Po nich szedł okryty kirem koń Piłsudskiego prowadzony przez st. kaprala Antoniego Salaka, a także weterani powstania styczniowego i 34 byłych żołnierzy Pierwszej Kompanii Kadrowej. Następnie jechała laweta z trumną, ciągnięta przez 6 karych koni. Otaczało ją 12 adiutantów z obnażonymi szablami (wśród nich był również wieloletni przyboczny Piłsudskiego – st. wachm. Walenty Wójcik). Za nią kroczyła żona Piłsudskiego, prowadzona przez Śmigłego-Rydza, dalej obie córki i najbliższa rodzina zmarłego. Dalej szli przedstawiciele obcych państw, potem prezydent Rzeczypospolitej, rząd (a także byli premierzy rządów pomajowych – Kazimierz Bartel, Janusz Jędrzejewicz, Leon Kozłowski, Aleksander Prystor), marszałkowie obu izb parlamentu, około 80 generałów, przedstawiciele senatów wyższych uczelni i inni. Do konduktu dołączali także zwykli mieszkańcy Krakowa. Jego rozmiary ocenia się na ok. 100 tys. ludzi, ciągnął się przez kilka kilometrów. 
Kondukt ulicami Lubicz, Basztową, Dunajewskiego i Floriańską dotarł o godzinie 10 na Rynek Główny, gdzie wówczas rozległ się Hejnał Mariacki. O 10.40 trumna z ciałem Piłsudskiego znalazła się w Kościele Mariackim. Na jej przywitanie zabił dzwon Zygmunt, a prezydent Ignacy Mościcki wygłosił przemówienie, w którym stwierdził, że marszałek "dał Polsce wolność, granice, moc i szacunek". Następnie trumnę wniesiono do wnętrza świątyni i ustawiono na wysokim katafalku. Mszę odprawił abp Adam Sapieha (egzekwie żałobne w obrządku greckokatolickim odprawił biskup przemyski Jozafat Kocyłowski), następnie Wiślną, Straszewskiego i Podzamczem kondukt dotarł na Wawel, gdzie generałowie złożyli trumnę w krypcie św. Leonarda. Ponownie zadzwonił wówczas dzwon Zygmunt, a działa ustawione na wawelskim wzgórzu oddały 101 strzałów armatnich. W całym kraju zapanowała trzyminutowa cisza. Ogłoszona została żałoba narodowa.
Uroczystości pogrzebowe zakończyły się 18 maja ok. godziny 14. W całym pogrzebie udział wzięło ok. 250 tys. osób. W krakowskim pochodzie uczestniczyli przedstawiciele 16 państw, niesiono w nim 60 wieńców, m.in. z Japonii, Chin, Abisynii, Meksyku i od kawalerów maltańskich. Porządek utrzymywało ok. 5 tys. żołnierzy, a cała uroczystość transmitowana była przez Polskie Radio. Stanisław Mackiewicz pisał o atmosferze podczas pogrzebu marszałka: 
Pogrzeb serca marszałka.
Uroczystości związane z pogrzebem serca Piłsudskiego odbyły się oddzielnie od głównych uroczystości pogrzebowych. Stało się tak, ponieważ chciano umożliwić chętnym wzięcie udziału w pogrzebie serca w Wilnie. Opóźniało się także sprowadzenie z Litwy prochów matki marszałka Marii Piłsudskiej. Jej grób znajdował się w Sugintach. Prochy Marii Piłsudskiej sprowadzono do Wilna trzy tygodnie po śmierci marszałka.
Pierwotnie urna z sercem Marszałka została zamurowana w ścianie kościoła św. Teresy w Wilnie. W pierwszą rocznicę śmierci serce Piłsudskiego zostało złożone w grobie jego matki na cmentarzu na Rossie w Wilnie. W mauzoleum "Matka i Serce Syna" w Wilnie na czarnej granitowej płycie nagrobnej zgodnie z wolą zmarłego wykuto cytaty z "Wacława" (u góry) i "Beniowskiego" (u dołu) Juliusza Słowackiego:
u góry:"Ty wiesz, że dumni nieszczęściem nie mogąZa innych śladem iść tą samą drogą."u dołu:"Kto mogąc wybrać, wybrał zamiast domuGniazdo na skałach orła, niechaj umieSpać, gdy źrenice czerwone od gromuI słychać jęk szatanów w sosen szumie.Tak żyłem."między nimi:"Matka i Serce Syna".
Konflikt wawelski.
23 czerwca 1937 metropolita krakowski Adam Sapieha polecił przeniesienie trumny ze zwłokami Piłsudskiego do krypty pod Wieżą Srebrnych Dzwonów. Decyzja ta wywołała ostry konflikt pomiędzy metropolitą a rządem, nazywany konfliktem wawelskim. Rząd podał się nawet demonstracyjnie do dymisji, ostatecznie jednak konflikt załagodzono, choć Sapieha decyzji nie zmienił.

</doc>
<doc id="1651647" url="https://pl.wikipedia.org/wiki?curid=1651647" title="Le Ciel ~Kuuhaku no Kanata E~">
Le Ciel ~Kuuhaku no Kanata E~

Le Ciel ~Kuuhaku no Kanata E~ (fr. "niebo") – siódmy singel Malice Mizer wydany 9 września 1998. Autorem tekstu oraz muzyki jest Gackt. Jest to ostatni singel z udziałem perkusisty Kamiego, który zmarł w 1999.
Wersja "first press" jest wydana w rozkładanym opakowaniu oraz posiada materiały, które można otworzyć na komputerze.

</doc>
<doc id="1651652" url="https://pl.wikipedia.org/wiki?curid=1651652" title="Jorge Lino Romero">
Jorge Lino Romero

Jorge Lino Romero Santa Cruz (niekiedy Santacruz) (ur. 23 września 1937) – piłkarz paragwajski noszący przydomek "Jorgelino", środkowy napastnik.
Początkowo Romero grał w klubach Sportivo Luqueño i Club Libertad.
Jako gracz klubu Club Sol de América był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Zagrał we wszystkich trzech meczach - z Francją (zdobył bramkę), Szkocją i Jugosławią (zdobył bramkę).
Po mistrzostwach Romero przeniósł się do Hiszpanii, gdzie w latach 1958-1961 grał w klubie Real Oviedo.
Romero nigdy nie wziął udziału w turnieju Copa América. Zaliczany jest do legend paragwajskiego sportu.

</doc>
<doc id="1651654" url="https://pl.wikipedia.org/wiki?curid=1651654" title="Saikai no Chi to Bara">
Saikai no Chi to Bara

 - ósmy singel Malice Mizer wydany 3 listopada 1999. Utwór składa się w całości z muzyki orkiestrowej (w tym z brzmieniami klawesynu, organów czy dzwonów).
Singiel "Saikai no Chi to Bara" został także wydany jako płyta winylowa (12", picture disc) w liczbie 30 000 sztuk. Na stronie A i B jest ten sam utwór.

</doc>
<doc id="1651656" url="https://pl.wikipedia.org/wiki?curid=1651656" title="Stefan Urosz I">
Stefan Urosz I

Stefan Urosz I zwany Wielkim (serb.: Стефан Урош I, "Stefan Uroš I"; ur. przed 1229, zm. 1 maja 1277 lub 1280) – król serbski w latach 1243–1276, najmłodszy syn Stefana Pierwszego Koronowanego, święty Serbskiego Kościoła Prawosławnego.
Stefan Urosz I objął władzę nad Serbią w 1243 roku w wyniku buntu możnych, którzy wynieśli go na tron po obaleniu poprzedniego króla Stefana Władysława. Jego długie panowanie stało się okresem gospodarczego rozwoju kraju. Przyczyniło się do tego sprowadzenie przez Urosza z Siedmiogrodu górników saskich i ponownie uruchomienie nieczynnych od V wieku kopalń srebra i ołowiu. Stabilizacja wewnętrzna kraju za jego panowania doprowadziła ponadto do rozwoju stosunków handlowych szczególnie z sąsiednim Dubrownikiem. W latach 1253–1254 i 1265–1268 doszło do wojen z Dubrownikiem zakończonych zwycięstwem Serbii. W 1268 roku Stefan Urosz I podjął nieudaną wyprawę przeciw Węgrom, podczas której został wzięty do niewoli i zmuszony do zapłacenia okupu za wypuszczenie na wolność. Umiejętne wykorzystywanie waśni między możnymi rodami doprowadziło Urosza do przyłączenia do Serbii zachodniego Zahumla i do stopniowego osłabienia pozycji książąt z bocznych gałęzi dynastii Nemaniczów. Centralizacyjna polityka króla doprowadziła w 1276 roku do buntu jego syna Stefana Dragutina. Stefan Urosz I został rozbity przez połączone siły rebeliantów i Węgrów w bitwie pod Gackiem. Pokonany, abdykował i wstąpił do wzniesionego przez siebie monasteru Sopoćani, gdzie wkrótce zmarł.
Przed wstąpieniem na tron.
Stefan Urosz I był najmłodszym synem Stefana Pierwszego Koronowanego, który urodził mu się z drugiego małżeństwa – z nieznaną z imienia żoną – lub z trzeciego – z Anną Dandolo, poślubioną w 1216 roku. Za panowania Stefana Pierwszego Koronowanego Serbia była państwem niezależnym, jednak władający po nim synowie nie potrafili utrzymać tego stanu – najpierw Stefan Radosław popadł w zależność od despoty Epiru Teodora Angelosa, a potem jego następca Stefan Władysław od cara bułgarskiego Iwana Asena II. Car zmarł w 1241 roku, a w roku następnym miał miejsce najazd tatarski na Bułgarię. Potęga bułgarska załamała się. W 1243 roku możnowładcy serbscy obalili Władysława i osadzili na tronie najmłodszego z braci, Stefana Urosza. Ten po krótkiej walce pogodził się z Władysławem i oddał mu Zetę i Trebinię, odebrane, niezależnie władającemu nimi, synowi Wukana Nemanicza, Jerzemu.
Rozwój gospodarczy.
Górnictwo.
Panowanie Stefana Urosza I przyniosło wyraźne ożywienie gospodarcze, stając się początkiem niezwykle szybkiego rozwoju ekonomicznego Serbii w następnym stuleciu. Stefan Urosz I sprowadził do Serbii z Siedmiogrodu uciekających przed Tatarami górników saskich, którzy wznowili eksploatację porzuconych w okresie wędrówki ludów kopalń rud srebra i ołowiu. Sasi założyli w pobliżu kopalń własne gminy miejskie, które królowie serbscy obdarzyli samorządem działającym na podstawie saskiego prawa górniczego. Władca z tytułu praw regalnych pobierał od 8 do 10 procent wydobytego kruszcu. Do dochodów królewskich należały także regalia mennicze – z wybijanej w dużej liczbie monety srebrnej.
Pierwsze wzmianki o Sasach w Serbii pojawiają się w dokumentach z 1254 roku. Pierwsza ich gmina powstała w leżącym na zachodzie Serbii Brskowie nad Tarą. Przewodzili jej knez Prebeger (niem. "Frajberger") i kapelan Konrad. Prowadzili w niej działalność niemieccy dominikanie. Brskowo było najbogatszą w II połowie XIII wieku kopalnią srebra w Serbii. W niedługim czasie powstała przy niej również mennica. W ślad za Brskowem powstały kolejne kopalnie w Rudniku, w regionie Kopaoniku i w przyszłości najbogatsza serbska kopalnia Novo Brdo. Wydobywano w nich srebro, złoto, ołów, miedź i żelazo.
Handel i finanse.
Długie panowanie Stefana Urosza I przyczyniło się też do ożywienia handlu, prowadzonego przede wszystkim przez kupców dubrownickich i kotorskich, oraz do rozwoju targów i osad wczesnomiejskich, do których napływali przybysze z Dalmacji, a nawet z Italii. 1 sierpnia 1243 roku Stefan Urosz I wydał przywilej potwierdzający Dubrowniczanom prawa handlowe i ulgi celne. Głównym zagrożeniem dla handlu było rozbójnictwo, którym trudnili się zarówno górscy pasterze, jak i ludzie szlachetnego rodu. Interesy kupców zabezpieczone były umowami handlowymi, w których król zobowiązywał się do pokrywania strat materialnych poniesionych z ręki rozbójników.
Osady kupieckie powstawały głównie przy kopalniach i na skrzyżowaniu szlaków handlowych. Kupcy podlegali własnym prawom. Spory z Serbami były rozstrzygane przez trybunały mieszane złożone w równej części z Serbów i kolonistów. Kolonie uzyskiwały również przywilej wyznawania religii katolickiej, nie mogły jednak nawracać na nią Serbów.
Kupcy dalmatyńscy zarządzali kopalniami, a kupcy z Kotoru prowadzili działalność finansową przy dworze królewskim. Często kupowali też prawo do ściągania podatków i ceł. Król sprzedawał spodziewany roczny dochód, gwarantując jego uzyskanie, a nabywca prawa do daniny starał się osiągnąć zysk kosztem zobowiązanych do zapłacenia podatku. Zyski czerpane z górnictwa i handlu wzmocniły pozycję ekonomiczną władców serbskich. Dały im środki na zaciąg wojsk najemnych, uniezależniając od możnowładztwa, choć nie jest pewne, czy politykę korzystania z żołnierza najemnego rozpoczął już Stefan Urosz I.
Polityka zagraniczna.
Wojny z Dubrownikiem.
Osłabienie południowych i wschodnich sąsiadów Serbii sprawiło, że Stefan Urosz I mógł się skoncentrować w polityce zagranicznej na podporządkowaniu zachodniego Zahumla i obronie Serbii przed Węgrami.
W 1252 roku przeciw królowi serbskiemu wystąpił Dubrownik. Tło konfliktu stanowiło żądanie praw zwierzchnich nad ludnością katolicką Serbii, o które arcybiskup Dubrownika toczył spór z biskupem Baru. Spór został przedłożony pod osąd papieża. Urosz i były król Władysław wspierali Bar. „Król” Zety Jerzy z kolei uznał zwierzchnictwo Dubrownika nad podległym mu Ulcinjem. Późniejsza kronika Dubrownika, bynajmniej nienastawiona wrogo względem Urosza, podaje, że to król serbski wywołał konflikt, pragnąc zdobyć Dubrownik lub przynajmniej osłabić wpływy ekonomiczne Wenecji w Serbii. Wojska raguskie zgromadzone nad granicą z Serbią wycofały się przed Serbami poza mury miasta. Wojna z 1252 roku zakończyła się układami. Jednak już w 1253 roku Dubrowniczanie zawarli sojusz z carem Michałem Asenem I mający na celu detronizację obydwu synów Stefana Nemanicza – Stefana Urosza I i Władysława. W wojnie wziął też udział Radosław humski. Nawiązał on ścisłe stosunki z Dubrownikiem na południu, a w 1254 roku złożył hołd lenny królowi Węgier, prawdopodobnie po to, by uzyskać pomoc w projektowanej wojnie. Przebieg działań wojennych jest słabo znany. Bułgarzy prawdopodobnie wycofali się po przeprowadzeniu rajdu sięgającego rzeki Lim i spustoszeniu Bijelogo Polja. Urosz zawarł z nimi jesienią 1254 roku separatystyczny pokój, który przywracał stan sprzed wojny. W tym samym 1254 roku Stefan Urosz I zmusił Dubrownik do zawarcia pokoju i zapłacenia odszkodowania wojennego. Ponadto Dubrownik za prawo prowadzenia handlu musiał odtąd płacić królowi serbskiemu 2 tysiące złotych monet, tzw. "perperów". W następnym roku Stefan Urosz I wymógł na biskupie dubrownickim zrzeczenie się pretensji do zwierzchnictwa nad katolikami serbskimi.
Kolejna wojna z Dubrownikiem wybuchła w 1265 roku, Urosz I oskarżył Dubrowniczan o zajęcie serbskich terytoriów przybrzeżnych, o przyznawanie azylu serbskim dezerterom i utrzymywanie związków z Wenecją, wymierzonych w przymierze Serbii z Bizancjum związanym z wrogą Wenecji Genuą. Późniejsze kroniki raguskie oskarżały i tym razem odpowiedzialnością za konflikt króla serbskiego. W trakcie trwania wojny żona Urosza, Helena, przeciwna polityce męża, nawiązała w sekrecie kontakt z miastem, obiecując donieść o planowanych posunięciach króla. Pokój zawarty w 1268 roku potwierdzał warunki wcześniejszego traktatu.
Serbia i Dubrownik przeżyły jeszcze jeden krótki konflikt w 1275 roku. Wybuchł on na tle sporu Kotoru z Dubrownikiem. Ponieważ Kotor znajdował się w granicach Serbii i, pomimo że rządził się własnymi prawami, uznawał zwierzchnictwo króla serbskiego, Stefan Urosz I wysłał mu pomoc. Konflikt został szybko rozwiązany i nie miał dalszych następstw.
Stosunki z Węgrami.
Pomimo napięć pomiędzy Węgrami a Serbią do przełomu 1267 i 1268 nie było pomiędzy obydwoma państwami konfliktu. Mimo że Radosław uznał w czasie wojny z Serbią zwierzchnictwo węgierskie, nie ma żadnych dowodów na udział Węgier w tym konflikcie. W 1260 serbski oddział wspierał króla węgierskiego Belę IV w walce z władcą czeskim, a cztery lata później Stefan Urosz I uczestniczył w uroczystościach ślubnych młodszego z królewiczów węgierskich – Beli. Granica pomiędzy Węgrami a Serbią przebiegała w tym czasie prawdopodobnie na północ od Zachodniej Morawy w pobliżu Ravna (Ćuprija).
Pod koniec 1267 lub na początku 1268 Stefan Urosz I zaatakował węgierski banat Maczwy. Przyczyny najazdu nie są znane. Celem wyprawy mogło być przesunięcie granicy na północ lub zwykły rabunek. Wojska serbskie spustoszyły Maczwę i możliwe, że zajęły jej część. Ostatecznie jednak, wiosną 1268 zostały pokonane przez bana Belę Rościsławowicza wspieranego przez posiłki przysłane przez jego dziada, króla Belę IV. Stefan Urosz I – razem ze swoim zięciem i dostojnikami – został wzięty do niewoli. Musiał zapłacić okup za swoje uwolnienie i zwrócić to, co być może zajął. Według części badaczy gwarancją pokoju między obydwoma państwami było zawarcie małżeństwa przez najstarszego syna Stefana Urosza I – Dragutina, z wnuczką króla węgierskiego, Katarzyną. Inni natomiast uważają, że do ślubu doszło jeszcze przed 1268. Zdaniem niektórych historyków Urosz został ponadto zmuszony do dopuszczenia swego syna do udziału w rządach lub uznania zwierzchnictwa króla węgierskiego.
Polityka wschodnia Urosza.
Na panowanie Stefana Urosza I przypada okres wzrostu potęgi Cesarstwa Nicejskiego. W 1246 roku Jan III Watzatzes zdobył na Bułgarach Trację i Macedonię aż po Wardar, w grudniu tego roku zdobył Tesalonikę. W wyniku kolejnej wojny w 1252 roku opanował Macedonię zachodnią i albańską Kroję. Rosnąca potęga Greków skłoniła do działania Manfreda, króla Sycylii, który w ciągu 1258 roku zmontował przymierze, w którego skład weszły: Epir i Księstwo Achai. Serbia nie była w tym czasie w stanie przedsięwziąć poważniejszych kroków przeciw Cesarstwu. Urosz poparł jednak sprzymierzeńców, zajmując w 1258 roku nicejskie: Skopje, Prilep i Kiczewo. W 1259 roku sprzymierzone wojska sycylijsko-epirocko-achajskie zostały rozbite w bitwie pod Pelagonią. W 1261 roku cesarz Michał VIII Paleolog wkroczył do Konstantynopola, likwidując tym samym Cesarstwo Łacińskie i przywracając istnienie Cesarstwa Bizantyńskiego.
W następnych latach Urosz przechodzi na stronę bizantyńską. Kroniki Dubrownika podają jako jedną z przyczyn wojny w 1265 roku fakt, że Dubrownik utrzymywał stosunki z Wenecją, która była wrogiem sprzymierzeńca Serbii Bizancjum. W 1268 roku na dwór serbski przybył dyplomata bizantyński, aby prowadzić negocjacje w sprawie ślubu młodszego syna Stefana Urosza I z córką cesarza Anną. Ślub ostatecznie nie doszedł do skutku z powodu sprzeciwu serbskiej opozycji.
Sytuacja po raz kolejny zmieniła się wraz z opanowaniem tronu sycylijskiego przez Karola Andegaweńskiego, który podjął plany restauracji zlikwidowanego przez Michała VIII Cesarstwa Łacińskiego. Karol rozpoczął zabiegi dyplomatyczne mające na celu zmontowanie koalicji antybizantyńskiej. W 1273 lub nawet w 1272 Urosz przystąpił do obozu antybizantyńskiego. Skłaniała go do tego żona Helena, Francuzka (być może córka ekscesarza łacińskiego Baldwin II), jak i racja stanu – po sojuszu z Karolem Urosz mógł się spodziewać powiększenia swych posiadłości kosztem Bizancjum. Wraz z nim wśród sprzymierzeńców króla Sycylii znaleźli się: książę Achai i Aten, car bułgarski oraz książę Tesalii Jan I Angelos, którego córka została wydana za młodszego syna Stefana Urosza I.
Centralizacja państwa i upadek.
Dążąc do scentralizowania swej władzy, Stefan Urosz I tłumił separatyzmy regionalne. Usunął ze swego tytułu królewskiego odniesienia do Zahumlja, Trebinja i Duklji i tytułował się „królem wszystkich ziem serbskich i wybrzeża”. Szczupłość źródeł nie pozwala na prześledzenie procesu stopniowego podporządkowywania Serbii zachodniego Zahumla. Dużą niezależnością przypuszczalnie cieszyło się tam miejscowe możnowładztwo, uwikłane w liczne wzajemne waśnie i konflikty. Urosz prawdopodobnie umiejętnie to wyzyskał, wykorzystując jednych możnowładców przeciw drugim i przeciw księciu Radosławowi. Przyjmując hołdy możnych, szukających związków z silną Serbią dla realizacji własnych lokalnych celów, doprowadził stopniowo do zmarginalizowania znaczenia potomków Mirosława i sprowadził ich do roli mało znaczących możnowładców, uznających panowanie serbskich władców. W Zecie za jego panowania nastąpił stopniowy upadek znaczenia potomków Wukana. O najstarszym „królu” Jerzym za panowania Stefana Urosza I źródła milczą. O młodszym Stefanie wiadomo jedynie, że wzniósł monaster w Moračy. Trzeci, Dimitri, noszący pośledni tytuł żupana, wstąpił do klasztoru.
Przez cały okres swego panowania Stefan Urosz I utrzymywał bliskie stosunki z Kościołem, choć i tu zaznaczyła się jego tendencja do centralizacji władzy. W 1263 roku wyznaczył na arcybiskupa Serbii swego brata Sawę, wcześniej biskupa Stonu. Po jego śmierci mianował arcybiskupem mnicha atońskiego Joanikije, ucznia Sawy II, który przed swym wyniesieniem był opatem w Studenicy. Związki Joanikija z Uroszem były tak silne, że arcybiskup zrzekł się urzędu, gdy król został zdetronizowany. Stefan Urosz I ufundował w latach 60. XIII wieku monaster Sopoćani. Malowidła ścienne w cerkwi tego monasteru stanowią szczytowe osiągnięcie XIII-wiecznego malarstwa serbskiego. Przedstawiają one sceny religijne, a także członków rodziny królewskiej: oprócz samego władcy sportretowano jego synów, Dragutina i Milutina, żonę, Helenę, ojca, mnicha Simona, i dziada, św. Simeona. Król wzniósł także kaplicę Przemienienia Pańskiego w Chilandarze na Atosie, a u atońskiego mnicha Domentijana zamówił napisanie "Żywota św. Sawy" i "Żywota św. Simeona".
Dążąc do centralizacji władzy w państwie, Stefan Urosz I nie wydzielił też apanaży żadnemu ze swoich synów. Najstarszy Dragutin, przebywający na dworze królewskim, wspierany przez swego teścia, dążył jednak do objęcia własnej dzielnicy. Urosz sprzeciwił się temu, a część uczonych sądzi, że zdecydował również o przeniesieniu praw do tronu na młodszego Milutina. Ostatecznie w 1276 Dragutin wystąpił otwarcie o przyznanie mu części władzy w państwie. Urosz wpadł w gniew, a Dragutin, obawiając się o swoje życie, zbuntował się, wzywając na pomoc swego teścia. Uczeni różnią się w poglądach na przyczyny rebelii. Dinić uważa, że została spowodowana ambicją Dragutina i jego dążeniem do władzy. Mavromatis wykazuje, że Urosz w 1276 roku wyznaczył młodszego syna Milutina na swego następcę z pominięciem starszeństwa Dragutina, co stało się przyczyną buntu Dragutina. Chcąc pozyskać stronników, Dragutin obiecał większy zakres swobód możnowładcom serbskim, szczególnie pochodzącym spoza centrum państwa, którzy za panowania Urosza stracili na znaczeniu i niezależności. Połączone armie: rebeliantów i Węgrów rozbiły siły Urosza pod Gackiem. Stefan Urosz I abdykował i wstąpił do klasztoru Sopoćani, przyjmując imię zakonne Symeon. Zmarł i został pochowany w Sopoćani. Jako datę śmierci podaje się 1 maja 1277 lub 1280 roku.
Stefan Urosz I jest świętym serbskiego Kościoła prawosławnego. Jego żywot opisał arcybiskup Daniło II w "Żywotach królów i arcybiskupów serbskich".
Opinie o Stefanie Uroszu I.
Dyplomata bizantyński, który w 1268 roku przebywał w Serbii, pozostawił następujący opis dworu serbskiego: "Wielki król, jak jest tytułowany, prowadzi życie proste, które przyniosłoby wstyd średniemu urzędnikowi w Konstantynopolu. Węgierska synowa króla pracuje przy kołowrotku w ubogiej sukni. Domownicy jedzą tak jak myśliwi albo złodzieje owiec".
John Fine tak charakteryzuje panowanie Stefana Urosza I: "Urosz, który w 1243 objął Serbię po Władysławie, wydaje się być najzdolniejszym spośród trzech braci. Na obronę dwóch pozostałych można powiedzieć, że Urosz miał nad nimi tę przewagę, że jego panowanie zbiegło się z upadkiem dwóch niegdyś potężnych sąsiadów Serbii: Tesalonik-Epiru i Bułgarii. Pod rządami Urosza Serbia stała się znaczącą siłą na Bałkanach".
Rodzina.
W 1250 roku Stefan Urosz I poślubił Helenę, o której źródła serbskie mówią tylko, że była Francuzką i pochodziła z królewskiego lub cesarskiego rodu. Wśród dynastii, z których mogła pochodzić wymienia się: Walezjuszów, Andegawenów, Angelosów i de Courtenayów. Ze swą żoną Urosz miał czworo dzieci:
Związki rodzinne Stefana Urosza I

</doc>
<doc id="1651657" url="https://pl.wikipedia.org/wiki?curid=1651657" title="100 Days">
100 Days

 
100 Days – bollywoodzki thriller i horror romantyczny z 1991. Reżyserski debiut Parto Ghosh, autora "". W rolach głównych Madhuri Dixit, Jackie Shroff i Javed Jaffrey. Remake tamilskiego filmu "Nooravathunaal" (1984).

</doc>
<doc id="1651658" url="https://pl.wikipedia.org/wiki?curid=1651658" title="Yugpurush">
Yugpurush



</doc>
<doc id="1651659" url="https://pl.wikipedia.org/wiki?curid=1651659" title="Lenka Kripac">
Lenka Kripac



</doc>
<doc id="1651660" url="https://pl.wikipedia.org/wiki?curid=1651660" title="Kyomu no Naka de no Yuugi">
Kyomu no Naka de no Yuugi

 - dziewiąty singel Malice Mizer wydany 31 maja 2000. 

</doc>
<doc id="1651663" url="https://pl.wikipedia.org/wiki?curid=1651663" title="Shiroi Hada ni Kuruu Ai to Kanashimi no Rondo">
Shiroi Hada ni Kuruu Ai to Kanashimi no Rondo

 - dziesiąty singel Malice Mizer wydany 26 lipca 2000. Jest to pierwszy singel z udziałem nowego wokalisty - Klahy, niebędącego wtedy jeszcze oficjalnym członkiem zespołu. 

</doc>
<doc id="1651665" url="https://pl.wikipedia.org/wiki?curid=1651665" title="Bitwa pod Czerwoną Górą">
Bitwa pod Czerwoną Górą



</doc>
<doc id="1651666" url="https://pl.wikipedia.org/wiki?curid=1651666" title="Hans Bergerhoff">
Hans Bergerhoff

Hans Bergerhoff (ur. 13 maja 1905, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Scharführer.
Z zawodu pracownik fabryczny. Członek NSDAP i Waffen-SS. Pełnił służbę w 7 kompanii wartowniczej w obozie głównym Mauthausen od marca do 28 sierpnia 1944. Natomiast od maja 29 sierpnia 1944 do 4 maja 1945 pełnił służbę w "Linz III", podobozie KL Mauthausen. Sprawował tam stanowiska dowódcy oddziału wartowniczego i "Blockführera". Bergerhoff na każdym kroku znęcał się nad więźniami, bijąc ich różnymi narzędziami, a także wykonując na nich karę chłosty.
Po zakończeniu wojny Bergerhoff zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę śmierci przez powieszenie. W wyniku rewizji wyroku w dniu 26 lutego 1948 karę zmniejszono do 10 lat pozbawienia wolności ze względu na to, że żaden z więźniów pobitych przez skazanego nie zmarł, ani nie odniósł innego cięższego uszczerbku na zdrowiu.

</doc>
<doc id="1651668" url="https://pl.wikipedia.org/wiki?curid=1651668" title="Zbigniew Brzycki">
Zbigniew Brzycki

Zbigniew Józef Brzycki, ps. „Iks” (ur. 11 listopada 1923 w Grudziądzu, zm. 25 września 2014) – polski nauczyciel, doktor nauk humanistycznych, powstaniec warszawski, poseł na Sejm I kadencji.
Życiorys.
Syn Franciszka i Augusty. W czasie II wojny światowej dołączył do Armii Krajowej. Walczył w powstaniu warszawskim, dołączając do batalionu „Parasol” w ramach Zgrupowania Radosław (pseudonim „Iks”). Po upadku powstania opuścił stolicę, przepływając Wisłę.
Od 1945 do 1980 był rozpracowywany w ramach różnych operacji przez funkcjonariuszy komunistycznych służb specjalnych. Był założycielem nielegalnej organizacji AK-Zgrupowanie Westerplatte. Uniknął aresztowania, ukrywając się przez kilka miesięcy. W 1947 ujawnił się przed komisją amnestyjną w Krakowie.
Na stałe zamieszkał w rodzinnym Grudziądzu. Ukończył w 1949 studia na Wydziale Humanistycznym Uniwersytetu Mikołaja Kopernika. W 1966 został absolwentem Uniwersytetu im. Adama Mickiewicza w Poznaniu. Pracował jako nauczyciel. W wyborach w 1991 uzyskał mandat posła na Sejm I kadencji. Został wybrany w okręgu szczecińskim z listy Konfederacji Polski Niepodległej. Zasiadał w Komisji Odpowiedzialności Konstytucyjnej oraz Komisji Edukacji, Nauki i Postępu Technicznego. Wycofał się później z działalności politycznej.
Pochowany na cmentarzu parafialnym przy ulicy Cmentarnej w Grudziądzu.

</doc>
<doc id="1651669" url="https://pl.wikipedia.org/wiki?curid=1651669" title="Stefan III Dragutin">
Stefan III Dragutin



</doc>
<doc id="1651670" url="https://pl.wikipedia.org/wiki?curid=1651670" title="Gardenia (singel)">
Gardenia (singel)

Gardenia – jedenasty singel Malice Mizer wydany 30 maja 2001.
Wersja "first press" posiada dodatkowe kartonowe opakowanie.

</doc>
<doc id="1651672" url="https://pl.wikipedia.org/wiki?curid=1651672" title="Trapeze (album 1970)">
Trapeze (album 1970)

Trapeze – wydany w roku 1970 debiutancki album rockowej grupy Trapeze, którego producentem był John Lodge – gitarzysta basowy zespołu The Moody Blues.
W roku 1976 zespół wydał też kolejny album pod tym samym tytułem, zobacz "Trapeze".

</doc>
<doc id="1651677" url="https://pl.wikipedia.org/wiki?curid=1651677" title="Beast of Blood">
Beast of Blood

Beast of Blood (ang. "bestia krwi") – dwunasty singel Malice Mizer wydany 21 czerwca 2001.
Singiel po wsadzeniu do odtwarzacza pokazuje, że wszystkich piosenek jest 21, ale w rzeczywistości od #4 do #20 nie ma nic (2 sekundy ciszy na piosenkę). Natomiast #21 to sekretny utwór skomponowany przez Kami'ego.

</doc>
<doc id="1651681" url="https://pl.wikipedia.org/wiki?curid=1651681" title="Mayonaka ni Kawashita Yakusoku ~Bara no Konrei~">
Mayonaka ni Kawashita Yakusoku ~Bara no Konrei~

 - trzynasty singel Malice Mizer wydany 30 października 2001. 

</doc>
<doc id="1651682" url="https://pl.wikipedia.org/wiki?curid=1651682" title="Carmen Laforet">
Carmen Laforet

Carmen Laforet (ur. 6 września 1921 w Barcelonie, zm. 28 lutego 2004 w Madrycie) – hiszpańska powieściopisarka i nowelistka, najbardziej znana z głośnej debiutanckiej powieści "Złuda".
Życie i twórczość.
Dzieciństwo i wczesną młodość spędziła w okresie wojny domowej na bezpiecznych Wyspach Kanaryjskich, gdzie kształciła się w Las Palmas. Po powrocie do Barcelony (1940) studiowała na tamtejszym uniwersytecie filozofię i literaturę. Następnie (1942) przeniosła się do Madrytu, gdzie studiowała prawo. W 1944 odniosła niespodziewanie wielki sukces literacki swą pierwszą powieścią "Złuda", za którą przyznano jej Nagrodę im. Eugenio Nadala (Premio Nadal), a następnie (1948) Nagrodę im. J. Fastenratha (Premio Fastenrath) przyznaną przez Hiszpańską Akademię Królewską (Real Academia Española). Później okresowo zaniechała pracy literackiej poświęcając się sprawom rodzinnym po zawarciu związku małżeńskiego z dziennikarzem i krytykiem literackim Manuelem Cerezalesem (1946), z którym miała pięcioro dzieci.
Dopiero po kilkuletniej przerwie wydała powieść "La isla y los demonios", której fabuła chronologicznie poprzedza akcję "Złudy". W 1951 r. nawróciła się na katolicyzm, co znalazło odbicie w psychologicznym studium samonawrócenia religijnego – powieści "La mujer nueva" (Nowa kobieta), nagrodzonej dwukrotnie: Premio Menorca de Novela w 1955 r. i Premio Nacional de Literatura (tzw. Nagroda im. M. Cervantesa) w 1956. Nosiła się z zamiarem napisania trylogii "Los tres pasos fuera del tiempo", z której jednak powstała tylko część pierwsza ("La insolación").
W 1956 odwiedziła Stany Zjednoczone, czego następstwem był cykl szkiców z podróży oraz znajomość z emigracyjnym pisarzem Ramonem J. Senderem, z którym łączyła ją bogata korespondencja. W 1967, po wydaniu jej pierwszej powieści w przekładzie polskim, odbyła podróż do Polski w towarzystwie swej oddanej przyjaciółki Karoliny Babeckiej de Borrell (upamiętnionej w powieści "Złuda" w postaci Eny), publikując cykl oryginalnych reportaży z kraju „za żelazną kurtyną”, w których interesująco ukazała obraz gomułkowskiego PRL. W późniejszych latach (zwłaszcza po rozwodzie w 1970 r.) znalazła się w trudnej sytuacji osobistej, coraz bardziej odsuwając się od życia towarzyskiego i publicznego, zrażona panującą wokół atmosferą i szarzyzną. Cierpiąc przez dwadzieścia końcowych lat życia na chorobę Alzheimera, zmarła mając 82 lata w podmadryckiej miejscowości Majadahonda.
Była też autorką siedmiu nowel, 22 opowiadań, eseistycznych wspomnień z podróży i licznych reportaży oraz in. artykułów opublikowanych w krajowych czasopismach (m.in. w „La Actualidad Española”). Otworzyła długą listę hiszpańskich pisarek, których literacki dorobek zajmuje ważne miejsce we współczesnej literaturze kraju. Twórczość jej zaliczana jest do specyficznego powojennego stylu literatury hiszpańskiej, tzw. tremendyzmu.

</doc>
<doc id="1651683" url="https://pl.wikipedia.org/wiki?curid=1651683" title="Richard Dudzinski">
Richard Dudzinski

Richard Dudzinski (ur. 1911, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Oberscharführer.
Życiorys.
Z zawodu barwiarz. Członek NSDAP i Waffen-SS. Pełnił służbę w obozie Mauthausen od 6 lutego 1942 do 25 sierpnia 1944 jako instruktor dla wartowników SS i sierżant kompanii wartowniczej. Natomiast od 25 sierpnia 1944 do 28 kwietnia 1945 pełnił służbę w "Linz III", podobozie KL Mauthausen. Był tam kolejno dowódcą oddziału wartowniczego, kierownikiem komanda więźniarskiego i strażnikiem odpowiedzialnym za obozowe psy strażnicze. Dudzinski maltretował więźniów obozu i podobne zachowanie nakazywał podległym mu strażnikom SS. 
Po zakończeniu wojny Dudzinski zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę śmierci przez powieszenie. W wyniku rewizji wyroku w dniu 26 lutego 1948 karę zmniejszono do 9 lat pozbawienia wolności ze względu na to, że żaden z więźniów pobitych przez skazanego nie zmarł, a co więcej uznano, iż zbrodnie skazanego nie miały charakteru czynu powtarzającego się. 

</doc>
<doc id="1651684" url="https://pl.wikipedia.org/wiki?curid=1651684" title="Dynamo Mohylów Podolski">
Dynamo Mohylów Podolski

Dynamo Mohylów Podolski (ukr. Футбольний клуб «Динамо» Могилів-Подільський, "Futbolnyj Kłub "Dynamo" Mohyliw-Podilśkyj") - ukraiński klub piłkarski z siedzibą w Mohylowie Podolskim.
Historia.
Chronologia nazw:
Piłkarska drużyna Dynamo została założona w mieście Mohylów Podolski.
W 1938 zespół występował w rozgrywkach Pucharu ZSRR.

</doc>
<doc id="1651690" url="https://pl.wikipedia.org/wiki?curid=1651690" title="Garnet ~Kindan no Sono E~">
Garnet ~Kindan no Sono E~

 – czternasty i ostatni singel Malice Mizer wydany 30 listopada 2001.

</doc>
<doc id="1651696" url="https://pl.wikipedia.org/wiki?curid=1651696" title="Clemens Krauss">
Clemens Krauss

Clemens Heinrich Krauss (ur. 31 marca 1893 w Wiedniu, zm. 16 maja 1954 w Meksyku) – austriacki dyrygent.
Życiorys.
Był nieślubnym synem urzędnika dworskiego, hrabiego Hectora Baltazziego i śpiewaczki Clementine Krauss. Nosił nazwisko matki. W wieku 8 lat został chórzystą w kapeli nadwornej. Studiował w Konserwatorium Wiedeńskim, gdzie jego nauczycielami byli Hermann Graedener (kompozycja) i Richard Heuberger (teoria). W latach 1912–1913 był kierownikiem chóru w teatrze miejskim w Brnie, gdzie w 1913 roku zadebiutował jako dyrygent, prowadząc wykonanie opery "Zar und Zimmermann" Alberta Lortzinga. W kolejnych latach działał jako dyrygent w Rydze (1913–1914), Norymberdze (1915–1916), Szczecinie (1916–1921) i Grazu (1921–1922). W 1922 roku został zatrudniony na stanowisku asystenta dyrygenta w Operze Wiedeńskiej, od 1922 do 1924 roku wykładał też w Konserwatorium Wiedeńskim. W latach 1923–1927 był dyrygentem koncertów wiedeńskiego Tonkünstler-Verein. Od 1924 do 1929 roku pełnił ponadto funkcję intendenta opery i kierownika Museumkonzerte we Frankfurcie nad Menem.
W latach 1929–1934 pełnił funkcję dyrektora Opery Wiedeńskiej. Dyrygował także Filharmonikami Wiedeńskimi (1930–1933). W kolejnych latach był dyrektorem Staatsoper w Berlinie (1934–1937) i Bayerische Staatsoper w Monachium (1937–1944), dyrygentem koncertów Mozarteum w Salzburgu (1939–1945) i ponownie dyrygentem Filharmoników Wiedeńskich (1944–1945). Należał do czołowych postaci życia kulturalnego w III Rzeszy, utrzymywał kontakty z Adolfem Hitlerem i Hermannem Göringiem. Z drugiej strony ułatwił wielu osobom pochodzenia żydowskiego wyjazd z Niemiec. Ze względu na swoją dwuznaczną postawę był po wojnie objęty śledztwem i dopiero w 1947 roku zezwolono mu na powrót do działalności publicznej.
W 1947 roku wrócił na posadę dyrygenta Filharmoników Wiedeńskich i prowadził z tą orkiestrą koncerty noworoczne. W latach 1951–1953 dyrygował w londyńskim Covent Garden Theatre, a w latach 1953–1954 na festiwalu w Bayreuth. Zmarł podczas podróży koncertowej po Ameryce Środkowej.
Jego żoną była śpiewaczka Viorica Ursuleac.
Dorobek.
Zasłynął przede wszystkim jako interpretator dzieł scenicznych Richarda Straussa, z którym prywatnie przyjaźnił się. Poprowadził prawykonania wielu jego oper: "Arabelli", "Dzień pokoju", "Miłość Danae" oraz "Capriccio", do tej ostatniej napisał także libretto. Wykonywał także dzieła Wagnera, W.A. Mozarta, Verdiego i Pucciniego. W 1930 roku poprowadził pierwsze wiedeńskie wykonanie "Wozzecka" Albana Berga.

</doc>
<doc id="1651700" url="https://pl.wikipedia.org/wiki?curid=1651700" title="Józef Kopicera">
Józef Kopicera

Józef Kopicera (ur. 16 lutego 1951 w Gliwicach) – piłkarz grający na pozycji napastnika i pomocnika, reprezentant Polski, trener piłkarski.
Był wychowankiem Piasta Gliwice i grał w tym klubie w latach 1963-1971, następnie przeszedł do Ruchu Chorzów, gdzie grał w latach 1971–1977. W barwach Ruchu wystąpił w 125 meczach zdobywając 25 goli. Dwukrotnie zdobył z Ruchem Mistrzostwo Polski (1974 i 1975 rok) i raz Puchar Polski (1974 rok).
W latach 1977-1979 był graczem BKS Bielsko Biała, Polonii Bytom (lata 1979-1981 i francuskim Arras (lata 1981-1984).
Po zakończeniu kariery został szkoleniowcem, trenował Czarnych Pyskowice.
Reprezentacja Polski.
W reprezentacji narodowej rozegrał 2 mecze. Członek szerokiej kadry (tzw "40") na Mistrzostwa Świata 1974 roku. 

</doc>
<doc id="1651701" url="https://pl.wikipedia.org/wiki?curid=1651701" title="Róbert Isaszegi">
Róbert Isaszegi

Róbert Isaszegi (ur. 2 maja 1965 w miejscowości Sajószentpéter) – były węgierski bokser kategorii papierowej i muszej. Jest brązowym medalistą letnich igrzysk olimpijskich w Seulu w kategorii papierowej. W 1985 roku na Mistrzostwach Europy w Boksie w Budapeszcie zdobył brązowy medal w kategorii papierowej. Na Mistrzostwach Europy w Atenach zdobył srebrny medal. W 1998 roku został bokserem zawodowym
Kariera zawodowa.
Pierwszą walkę zawodową stoczył 15 maja 1998 jego przeciwnikiem był Robert Zsemberi. Walkę wygrał przez KO w 1 rundzie. Pierwszej porażki doznał 11 czerwca 2005 roku. został znokautowany w 4 rundzie przez Carmelo Ballone. Po porażce stoczył 1 wygraną walkę z Mihaly Baksą. Karierę zakończył w 2005 roku po przegranej przez nokaut w 1 rundzie walce z Ivanem Pozo. Aktualnie mieszka w Miszkolcu.

</doc>
<doc id="1651703" url="https://pl.wikipedia.org/wiki?curid=1651703" title="Nowotwór złośliwy prącia">
Nowotwór złośliwy prącia



</doc>
<doc id="1651704" url="https://pl.wikipedia.org/wiki?curid=1651704" title="Lucia Popp">
Lucia Popp

Lucia Popp (ur. 12 listopada 1939 w Záhorskej Vsi, zm. 16 listopada 1993 w Monachium) – śpiewaczka operowa pochodzenia słowackiego.
Dysponowała sopranem lirycznym koloraturowym. Specjalizowała się w repertuarze mozartowskim (szczególnie ceniona za swoje nagranie arii Królowej Nocy z Otto Klempererem). Wśród jej nagrań znajdują się m.in. "Dafne" Richarda Straussa pod kierownictwem Bernarda Haitinka i jedyne studyjne nagranie "Intermezzo" Richarda Straussa pod dyrekcją Wolfganga Sawallischa.
W 2016 roku została pośmiertnie odznaczona Orderem Podwójnego Białego Krzyża I klasy.

</doc>
<doc id="1651708" url="https://pl.wikipedia.org/wiki?curid=1651708" title="Trybunał Praw Człowieka">
Trybunał Praw Człowieka



</doc>
<doc id="1651711" url="https://pl.wikipedia.org/wiki?curid=1651711" title="Kościół Bożego Ciała i Nawiedzenia NMP w Wieluniu">
Kościół Bożego Ciała i Nawiedzenia NMP w Wieluniu



</doc>
<doc id="1651712" url="https://pl.wikipedia.org/wiki?curid=1651712" title="Opłakiwanie zmarłego Chrystusa (obraz Andrei Mantegni)">
Opłakiwanie zmarłego Chrystusa (obraz Andrei Mantegni)

Opłakiwanie zmarłego Chrystusa (także Chrystus zmarły, Martwy Chrystus) – obraz włoskiego malarza i rytownika Andrei Mantegni.
Temat opłakiwania zmarłego Chrystusa zaczerpnięty z Nowego Testamentu był kolejnym po motywie "zdjęcia z krzyża" najczęściej przedstawianym epizodem z życia i męczeńskiej śmierci Chrystusa. Według przyjętej wersji wokół ciała zmarłego pozostało siedem osób – Jan Ewangelista, Józef z Arymatei, Nikodem, Maria Magdalena oraz Maria z Nazaretu (matka Jezusa) i jej dwie siostry: Maria Kleofasowa i Maria Salome. Artyści przedstawiający scenę umieszczali na niej różną liczbę postaci. Najczęściej przedstawiano opłakujące Chrystusa kobiety lub Matkę Boską z Janem. W XV i XVI wieku obrazy takie malowali: Giotto di Bondone, Sandro Botticelli, Correggio, Hugo van der Goes, Peter Paul Rubens (obraz "Złożenie do grobu" z 1612 roku), Pietro Perugino ("Opłakiwanie Chrystusa", 1495), Petrus Cristus ("Opłakiwanie", ok. 1450) oraz Vittore Carpaccio ("Przygotowanie do złożenia Chrystusa w grobie", 1510).
Podobnym motywem było przedstawienie martwego Chrystusa podtrzymywanego przez matkę lub anioły (Pietà i Pietà anielska).
Opis obrazu.
Obraz Mantegni "Opłakiwanie zmarłego Chrystusa" oddaje zainteresowania i fascynacje autora. Sposób przedstawienia ciała Zbawiciela dowodzi dużej znajomości sztuki antycznej i anatomii człowieka. Niezwykła perspektywa i elementy iluzjonizmu są typowe także dla innych twórców wczesnego renesansu takich jak Paolo Uccello i Piero della Francesca.
Obraz przedstawia ciało martwego Chrystusa ułożone na marmurowej ławie zwanej "Kamieniem Namaszczenia" i ukazane w silnym skrócie perspektywicznym. Muskularna, przypominająca grecką rzeźbę postać Jezusa wypełnia niemal cały obraz, na rękach i stopach widoczne są ślady po gwoździach, na przedramieniu lewej ręki pozostają ślady krwi. Twarz Jezusa wyraża zastygłe cierpienie i jednocześnie spokój. Okaleczone stopy wystają poza krawędź marmurowej płyty i zdają się wychodzić poza ramy obrazu. Wrażenie potęguje świadoma deformacja wprowadzona przez artystę, głowa zmarłego jest nieproporcjonalnie duża i przy zachowaniu właściwych proporcji byłaby zasłonięta przez klatkę piersiową. Twarze żałobników są ledwie zarysowane w lewym górnym rogu, według tradycji są to postacie Matki Boskiej, Marii Magdaleny i św. Jana lub Józefa z Arymatei. Obraz jest niemal monochromatyczny, realistyczny w każdym szczególe, a niespotykane wcześniej ujęcie podkreśla wizję cierpienia, śmierci i rozpaczy.
Andrea Mantegna zdawał sobie sprawę, że jego dzieło jest zbyt szokujące dla współczesnych mu odbiorców. Dlatego zapewne pozostawił je do śmierci w swojej pracowni, zdaniem niektórych historyków sztuki miał zamiar umieścić obraz nad swoim grobem. Ostatecznie po śmierci malarza płótno sprzedano dla pokrycia zobowiązań i obecnie znajduje się w zbiorach Pinakoteki Brera w Mediolanie.

</doc>
<doc id="1651713" url="https://pl.wikipedia.org/wiki?curid=1651713" title="Aleksandr Dejneka">
Aleksandr Dejneka

Aleksandr Aleksandrowicz Dejneka (; ur. 20 maja 1899 w Kursku, zm. 12 czerwca 1969 w Moskwie) – rosyjski malarz, rzeźbiarz i grafik. 
Biografia.
Aleksandr Dejneka urodził się w Kursku w 1899 roku, w rodzinie kolejarza. W roku 1916 rozpoczął studia na Akademii Sztuk Pięknych w Charkowie. W swoich notatkach z tamtych lat Dejneka wspomina, jak musiał opuścić Kursk i przeprowadzić się do Charkowa.  Wspomina też o ojcu, który nie był zadowolony z wyboru syna i nie pomagał mu finansowo. W 1917 roku w liście do rodziców Dejneka zwraca się z prośbą o przesłanie mu niedużej kwoty na kupno rękawiczek, ponieważ „jego rękawiczki zostały skradzione na uczelni, przez co ma zmarznięte i spuchnięte dłonie”. 
Młodość artysty, podobnie jak wielu jego współczesnych, wiązała się z rewolucyjnymi wydarzeniami. Po roku 1917 Dejneka najpierw uczył rysunku w gimnazjum żeńskim, później dekorował agitacyjne pociągi, pracował w Kurskim Teatrze Dramatycznym. W latach 1919–1920 w szeregach Armii Czerwonej tworzył propagandowe Okna RosTA. W roku 1920 Dejneka odbył swój pierwszy w życiu lot samolotem Farman o drewnianej konstrukcji. Po latach Dejneka przyznał, że lot ten zrobił na niego ogromne wrażenie i miał poważny wpływ na jego twórczość.
Z wojska został wysłany na studia do moskiewskiego Wchutiemas. Studiował na wydziale drukarskim, gdzie jego nauczycielami byli Władimir Faworski i I.I. Niwinski (1920–1925). Lata praktyk i komunikacji z Faworskim, a także spotkania z Władimirem Majakowskim nabrały wielkiego znaczenia w twórczym rozwoju artysty.
W roku 1928 namalował monumentalny obraz „Obrona Piotrogrodu”, który wzbudził zainteresowanie krytyki za względu na podobieństwo do dzieła Ferdinanda Hodlera („Wymarsz studentów z Jeny na wojnę wyzwoleńczą 1813”). Stworzył wyrazisty, plakatowy styl malarstwa. W latach trzydziestych projektował mozaikowe plafony dla stacji „Majakowskaja” moskiewskiego metra i 1960–1961 dla kremlowskiego Pałacu Zjazdów.
Na paryskiej Wystawie Światowej 1937 nagrodzony złotym medalem. 10 czerwca 1969 otrzymał tytuł Bohatera Pracy Socjalistycznej i Order Lenina; był również odznaczony Orderem Czerwonego Sztandaru Pracy. Pochowany na Cmentarzu Nowodziewiczym w Moskwie.

</doc>
<doc id="1651716" url="https://pl.wikipedia.org/wiki?curid=1651716" title="Umon Fukuyama">
Umon Fukuyama

 – japoński anatom, profesor Szkoły Medycznej Prefektury Fukuyama i Wydziału Anatomii Szkoły Medycznej Uniwersytetu Chiba. Był uczniem Gennosuke Fuse.

</doc>
<doc id="1651724" url="https://pl.wikipedia.org/wiki?curid=1651724" title="Ulrik Laursen">
Ulrik Laursen

Ulrik Rosenløv Laursen (ur. 28 lutego 1976 w Odense) – były duński piłkarz występujący na pozycji obrońcy.
Kariera klubowa.
Laursen zawodową karierę rozpoczynał w 1993 roku w klubie Odense BK z Superligaen. W 1995 roku oraz w 1996 roku zajął z nim 3. miejsce w lidze. W 1998 roku spadł z zespołem do drugiej ligi. Rok później powrócił z nim do ekstraklasy. W Odense spędził jeszcze rok.
W 2000 roku odszedł do szkockiego Hibernianu. W Scottish Premier League zadebiutował 30 lipca 2000 roku w zremisowanym 0:0 spotkaniu z Hearts. 9 grudnia 2000 roku w wygranym 3:0 pojedynku z Dunfermline strzelił pierwszego gola w Scottish Premier League. W 2001 roku dotarł z klubem do finału Pucharu Szkocji, ale uległ tam z nim 0:3 Celticowi. Przez 2 lata w barwach Hibernianu rozegrał 53 ligowe spotkania i zdobył 3 bramki.
W 2002 roku Laursen za 1,5 miliona funtów trafił do Celticu, innego zespołu Scottish Premier League. Pierwszy ligowy mecz zaliczył tam 17 sierpnia 2002 roku przeciwko Dundee United (5:0). W 2003 roku dotarł z klubem do finału Pucharu UEFA, w którym uległ z nim zespołowi 2:3 FC Porto. W 2004 roku wywalczył z Celtikiem mistrzostwo Szkocji. W tym samym roku, a także rok później zdobył z nim Puchar Szkocji. W Celticu Laursen spędził 3 lata. W tym czasie wystąpił tam w 40 ligowych meczach.
W 2005 roku ponownie został graczem klubu Odense BK. W 2006 roku wygrał z nim rozgrywki Pucharu Intertoto. Dzięki temu występował z Odense w Pucharze UEFA, który zakończył z nim na fazie grupowej. W 2007 roku zdobył z klubem Puchar Danii.
Na początku 2008 roku Laursen przeszedł do innego pierwszoligowego zespołu – FC København. Jako jego zawodnik pierwszy mecz zaliczył 16 marca 2008 roku przeciwko Lyngby BK (4:1). W 2008 roku zajął z klubem 3. miejsce w lidze. W 2009 roku zdobył z nim Puchar Danii. W tym samym roku, a także rok później zdobył z zespołem mistrzostwo Danii. W 2010 roku zakończył karierę.
Kariera reprezentacyjna.
W reprezentacji Danii Laursen zadebiutował 13 października 2007 roku w przegranym 1:3 meczu eliminacji Mistrzostw Europy 2008 z Hiszpanią. 17 października 2007 roku w wygranym 3:1 pojedynku eliminacji Mistrzostw Europy 2008 z Łotwą strzelił pierwszego gola w kadrze. W latach 2007–2008 w drużynie narodowej rozegrał w sumie 5 spotkań i zdobył 1 bramkę.

</doc>
<doc id="1651725" url="https://pl.wikipedia.org/wiki?curid=1651725" title="Love Scenes">
Love Scenes

Love Scenes – czwarty album kanadyjskiej jazzowej pianistki i wokalistki Diany Krall wydany w 1997 roku. Powstała również wersja albumu z dźwiękiem w systemie DTS. Płyta wyróżnia się brakiem perkusji.

</doc>
<doc id="1651726" url="https://pl.wikipedia.org/wiki?curid=1651726" title="Mieczysław Dobrzański">
Mieczysław Dobrzański

Mieczysław Karol Dobrzański, ps. „Leliwa” (ur. 31 grudnia 1897 w Tarnowie, zm. 11 października 1943 w Auschwitz-Birkenau) – podpułkownik dyplomowany piechoty Wojska Polskiego.
Życiorys.
Mieczysław Karol Dobrzański urodził się 31 grudnia 1897 roku w Tarnowie, w rodzinie Władysława i Marii ze Smolików.
W sierpniu 1914 wstąpił do Legionów Polskich i służył w 3 pułku piechoty. W połowie 1915 został przeniesiony do 6 pułku piechoty i awansowany do stopnia podporucznika. Po kryzysie przysięgowym od sierpnia 1917 służył w Polskim Korpusie Posiłkowym, gdzie był dowódcą 9 kompanii 3 pułku piechoty II Brygady. Wziął udział m.in. w bitwie pod Rarańczą.
Od czerwca 1920 oficer Wojska Polskiego, początkowo w Dowództwie Okręgu Generalnego Kielce, następnie służył w 9 pułku piechoty. W maju 1927 został przeniesiony z Departamentu X MSWojsk. do 70 pułku piechoty w Pleszewie na stanowisko dowódcy III batalionu.
W latach 1927–1929 był słuchaczem Wyższej Szkoły Wojennej w Warszawie. 1 września 1929, po ukończeniu kursu i otrzymaniu dyplomu naukowego oficera dyplomowanego, został przeniesiony do dowództwa 2 Dywizji Piechoty Legionów w Kielcach na stanowisko szefa sztabu. 23 października 1931 został wyznaczony na stanowisko dowódcy 1 Batalionu Strzelców w Chojnicach. 24 stycznia 1934 prezydent RP nadał mu z dniem 1 stycznia 1934 stopień podpułkownika w korpusie oficerów piechoty i 2. lokatą. W marcu tego roku został przeniesiony do Dowództwa Okręgu Korpusu Nr IX w Brześciu na stanowisko szefa sztabu. W 1938 został mianowany dowódcą 6 pułku strzelców podhalańskich i pułkiem tym dowodzi w czasie kampanii wrześniowej. Po zakończeniu działań wojennych uniknął niewoli i przyjechał do Warszawy, gdzie prowadził przedsiębiorstwo handlu nieruchomościami.
W grudniu 1939 wstąpił do Służby Zwycięstwu Polki i został szefem Wydziału II Komendy Okręgu Warszawa Miasto. W tym czasie używa pseudonimów „Koniak” i „Leliwa”. Funkcję tę pełnił również w Związku Walki Zbrojnej. We wrześniu 1941 został szefem sztabu Obszaru Lwów ZWZ, później Armii Krajowej, gdzie używał pseudonimów „Leon” i „Stefan” oraz przybranego nazwiska „Zalewski”.
Aresztowany w nocy z 3 na 4 grudnia 1942 pod nazwiskiem Zalewski, początkowo uważany był za szefa Oddziału II Komendy Głównej AK. W czasie śledztwa zaproponowano mu wyjście na wolność pod warunkiem umożliwienia Gestapo dotarcie do gen. Stefana Roweckiego, propozycja ta została przez niego odrzucona. Został przewieziony na Pawiak, a w dniu 13 maja 1943 wywieziony do niemieckiego obozu koncentracyjnego Auschwitz-Birkenau, gdzie oznakowany został numerem obozowym 161408.
W trakcie pobytu w obozie brał czynny udział w konspiracji obozowej. W dniu 11 października 1943 został rozstrzelany.

</doc>
<doc id="1651727" url="https://pl.wikipedia.org/wiki?curid=1651727" title="Dzieci Ireny Sendlerowej">
Dzieci Ireny Sendlerowej

Dzieci Ireny Sendlerowej (ang. "The Courageous Heart of Irena Sendler", tłum. "Odważne serce Ireny Sendlerowej") – amerykański telewizyjny film biograficzny (w Polsce film dystrybuowany w kinach) w reżyserii Johna Kenta Harrisona, opowiadający historię życia Ireny Sendlerowej, polskiej społeczniczki, która podczas II wojny światowej uratowała przed Holocaustem ponad 2500 żydowskich dzieci.
Film wyprodukowała amerykańska firma Hallmark Hall of Fame na zlecenie stacji telewizyjnej CBS. Scenariusz filmu powstał na podstawie książki Anny Mieszkowskiej "Matka dzieci Holocaustu. Historia Ireny Sendlerowej". Reżyserii podjął się John Kent Harrison, który wyreżyserował m.in. film "Jan Paweł II".
Film swoją światową premierę miał 19 kwietnia 2009 roku (czyli w rocznicę wybuchu powstania w warszawskim getcie) o godzinie 21:00 w amerykańskiej stacji telewizyjnej CBS. W USA pokazany był jako film telewizyjny, w Polsce film dystrybuowany w kinach i jako miniserial telewizyjny dla TVP1. Europejska oficjalna premiera odbyła 31 sierpnia 2009 w Gdańsku, podczas 70. rocznicy obchodów wybuchu II wojny światowej. Ogólnopolska premiera odbyła się 18 września.
Obsada.
oraz
i inni
Wersja polska.
Wersja polska: Master Film
Reżyseria dubbingu: Elżbieta Jeżewska
Dialogi: Elżbieta Kowalska
Montaż: Jakub Lenarczyk, Jan Graboś
Udział wzięli:
oraz
i inni

</doc>
<doc id="1651730" url="https://pl.wikipedia.org/wiki?curid=1651730" title="Generał Edward Rydz-Śmigły">
Generał Edward Rydz-Śmigły



</doc>
<doc id="1651731" url="https://pl.wikipedia.org/wiki?curid=1651731" title="Niemiecka Młodzież Wierna Ojczyźnie">
Niemiecka Młodzież Wierna Ojczyźnie

Niemiecka Młodzież Wierna Ojczyźnie ("Heimattreue Deutsche Jugend" – HDJ) – neonazistowska organizacja niemiecka.
Wielu jej członków wywodziło się ze zdelegalizowanej w 1994 roku organizacji Wiking-Jugend („Młodzież Wikingów”).
Zarejestrowana w 1990, zdelegalizowana w 2009. Niemieckie władze szacowały, że w całych Niemczech HDJ miała około 400 członków.

</doc>
<doc id="1651734" url="https://pl.wikipedia.org/wiki?curid=1651734" title="Boks na Letnich Igrzyskach Olimpijskich 1984">
Boks na Letnich Igrzyskach Olimpijskich 1984

Boks na Letnich Igrzyskach Olimpijskich 1984 w Los Angeles odbył się w dniach od 29 lipca do 11 sierpnia. Zawodnicy startowali w 12 kategoriach wagowych: papierowej, muszej, koguciej, piórkowej, lekkiej, lekkopółśredniej, półśredniej, lekkośredniej, średniej, półciężkiej, ciężkiej oraz superciężkiej. W tabeli medalowej zwyciężyli gospodarze igrzysk, którzy zdobyli 9 złotych medali.

</doc>
<doc id="1651736" url="https://pl.wikipedia.org/wiki?curid=1651736" title="Traktat andruszowski">
Traktat andruszowski



</doc>
<doc id="1651738" url="https://pl.wikipedia.org/wiki?curid=1651738" title="Pokój chocimski">
Pokój chocimski



</doc>
<doc id="1651744" url="https://pl.wikipedia.org/wiki?curid=1651744" title="Hoplopleura hesperomydis">
Hoplopleura hesperomydis

Hoplopleura hesperomydis – gatunek wszy z rodziny Hoplopleuridae, pasożytujący głównie na myszy białołapiej ("Peromyscus leucopus"). Spotykany również na innych myszowatych: złotomyszy amerykańskiej ("Ochrotomys nuttalli"), "Peromyscus californicus", "Peromyscus gossypinus","Peromyscus maniculatus","Peromyscus melanotis", "Peromyscus polionotus", "Peromyscus truei". Powoduje wszawicę.
Samica wielkości 1,0 mm, samiec mniejszy wielkości 0.6 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Ameryki Północnej.

</doc>
<doc id="1651746" url="https://pl.wikipedia.org/wiki?curid=1651746" title="Rosenstrasse">
Rosenstrasse



</doc>
<doc id="1651747" url="https://pl.wikipedia.org/wiki?curid=1651747" title="Rosenstraße">
Rosenstraße



</doc>
<doc id="1651750" url="https://pl.wikipedia.org/wiki?curid=1651750" title="Szczyt w Kwaterze Głównej NATO 2001">
Szczyt w Kwaterze Głównej NATO 2001

Szczyt w Kwaterze Głównej NATO w 2001 – specjalny szczyt NATO z udziałem szefów państw i rządów 19 członków Sojuszu, zorganizowany w Kwaterze Głównej NATO w Brukseli w Belgii w dniu 13 czerwca 2001.
Szczyt zwołany został w celu omówienia bieżących spraw i rozpoczęcia przygotowań pod Szczyt Sojuszu w Pradze. Po raz pierwszy uczestniczyła w nim nowa amerykańska administracja prezydenta George’a W. Busha.
Postanowienia szczytu.
Tematem dyskusji nowej administracji USA i pozostałych członków Sojuszu była kwestia nowej koncepcji odstraszania NATO, wzmocnienie obronnej roli Europy, w tym rozwój ESDI oraz zarządzanie trwającymi kryzysami (zaangażowanie Sojuszu w Bośni i Hercegowinie – SFOR i w Kosowie – KFOR). NATO podjęło również decyzję o udzieleniu pomocy rządowi Macedonii w rozwiązaniu konfliktu z albańskimi partyzantami w celu zakończenia toczonych z nimi walk.
W kwestii rozszerzenia, szefowie państw i rządów dokonali pomyślnej oceny funkcjonowania Planu Działań na rzecz Członkostwa (MAP) oraz wyrazili nadzieję i oczekiwanie na rozpoczęcie kolejnego etapu rozszerzenia (kraje Europy Środkowej) na najbliższym Szczycie NATO w Pradze w 2002.

</doc>
<doc id="1651754" url="https://pl.wikipedia.org/wiki?curid=1651754" title="Szczyt w Kwaterze Głównej NATO 2005">
Szczyt w Kwaterze Głównej NATO 2005

Szczyt w Kwaterze Głównej NATO w 2005 lub 18. Szczyt NATO – szczyt NATO, zorganizowany w Kwaterze Głównej Sojuszu w Brukseli w dniu 22 lutego 2005.
Rezultaty szczytu.
Rada Północnoatlantycka (NAC) na spotkaniu w Kwaterze Głównej uzgodniła szczegóły wkładu Sojuszu w pomoc rządowi Iraku w szkoleniu sił bezpieczeństwa (pomoc finansowa oraz pomoc w wyposażeniu i sprzęcie). Dyskutowała również na temat wzmocnienia obecności NATO w Afganistanie i na Bałkanach.
W trakcie szczytu odbyło się także posiedzenie Komisji NATO-Ukraina, na którym liderzy NATO wyrazili silne poparcie dla euroatlantyckiej integracji Ukrainy oraz przeprowadzanych przez nią reform. Uruchomili również, wart 25 mln euro, projekt likwidacji starej amunicji i zapasów broni lekkiej, zalegających na Ukrainie, a będących spuścizną po czasach ZSRR.

</doc>
<doc id="1651755" url="https://pl.wikipedia.org/wiki?curid=1651755" title="Karpaty Jaremcze">
Karpaty Jaremcze

Karpaty Jaremcze (ukr. Футбольний клуб «Карпати» Яремче, "Futbolnyj Kłub "Karpaty" Jaremcze") – ukraiński klub piłkarski z siedzibą w mieście Jaremcze w obwodzie iwanofrankiwskim.
Historia.
Chronologia nazw:
Zespół piłkarski w mieście Jaremcze został założony po zakończeniu drugiej wojny światowej. Występował w rozgrywkach Mistrzostw oraz Pucharu obwodu iwanofrankiwskiego. W 1951 dotarł do finału obwodu.
W 1976 w mieście została zorganizowana drużyna pod nazwą "Kurorttorh Jaremcze", a 1985 z inicjatywy byłego piłkarza Spartaka Iwano-Frankiwsk Dmytra Cholawy oraz Mychajła Mendeluka drużyna "Spartak Jaremcze". W 1989 klub awansował do pierwszej ligi obwodu iwanofrankiwskiego i zmienił nazwę na "Karpaty Jaremcze".
W latach 1998-2000 uczestniczył w rozgrywkach Rady Obwodowej Towarzystwa Sportowego "Ukraina". Od 2001 ponownie występuje w rozgrywkach Mistrzostw oraz Pucharu obwodu iwanofrankiwskiego.
W 2007 i 2008 zdobył Mistrzostwo i Puchar obwodu iwanofrankiwskiego.
W roku 2008 jako mistrz obwodu iwanofrankiwskiego startował w Mistrzostwach Ukrainy spośród drużyn amatorskich.
Jako drużyna amatorska nadal występuje w rozgrywkach Mistrzostw i Pucharu obwodu iwanofrankiwskiego.

</doc>
<doc id="1651765" url="https://pl.wikipedia.org/wiki?curid=1651765" title="Ed Warby">
Ed Warby

Edward R. Warby (ur. 7 marca 1968 w Rotterdamie) – perkusista znany z grania w grupie Gorefest i w projekcie Ayreon. W 1982 dołączył do zespołu Agressor, a następnie grał w grupie Elegy od 1987 roku. W 1992 zastąpił poprzedniego perkusistę zespołu Gorefest. Dołączając się do zespołu musiał przygotować się do sesji nagraniowej albumu False. Przerobienie całości materiału zajęło mu dwa tygodnie, dlatego producent muzyczny Colin Richardson nazwał go "Szybki Eddy". Po rozpadzie Gorefest w 1998, wziął udział w reaktywacji zespołu w 2004 roku.
W 1998, Arjen Anthony Lucassen zaproponował Edowi grę na albumie "Into the Electric Castle", ponieważ był pod wrażeniem jego dokonań i umiejętności technicznych prezentowanych z Gorefest. Od tego czasu Ed grał na wszystkich albumach Ayreon i Star One z wyjątkiem "". Brał również udział w ponownym nagrywaniu "Actual Fantasy" (oryginalnie na albumie znalazł się automat perkusyjny).

</doc>
<doc id="1651767" url="https://pl.wikipedia.org/wiki?curid=1651767" title="Poziomnica">
Poziomnica



</doc>
<doc id="1651769" url="https://pl.wikipedia.org/wiki?curid=1651769" title="Chandra Cheeseborough">
Chandra Cheeseborough

Chandra Cheeseborough (ur. 10 stycznia 1959) – amerykańska lekkoatletka, sprinterka.

</doc>
<doc id="1651775" url="https://pl.wikipedia.org/wiki?curid=1651775" title="Trapeze (album 1976)">
Trapeze (album 1976)

Trapeze – piąty studyjny album rockowej grupy Trapeze, wydany w roku 1976. Album zatytułowany tak samo jak ich debiutancki album z roku 1970 – "Trapeze".

</doc>
<doc id="1651779" url="https://pl.wikipedia.org/wiki?curid=1651779" title="Tomislav Paškvalin">
Tomislav Paškvalin

Tomislav Paškvalin (ur. 29 sierpnia 1961 w Zagrzebiu) – chorwacki piłkarz wodny. W barwach Jugosławii dwukrotny złoty medalista olimpijski.
Mierzący 204 cm wzrostu zawodnik mistrzem olimpijskim był w Los Angeles w 1984 (Jugosławia była jednym z państw komunistycznych, które wzięły udział w olimpiadzie) oraz w Seulu. Był srebrnym medalistą mistrzostw Europy w 1985 i 1987, a w 1986 mistrzem świata. W kadrze Jugosławii rozegrał 285 meczów.

</doc>
<doc id="1651780" url="https://pl.wikipedia.org/wiki?curid=1651780" title="Tomislav Paskvalin">
Tomislav Paskvalin



</doc>
<doc id="1651787" url="https://pl.wikipedia.org/wiki?curid=1651787" title="Łaknienie spaczone">
Łaknienie spaczone



</doc>
<doc id="1651791" url="https://pl.wikipedia.org/wiki?curid=1651791" title="Dragon Ball Collectible Card Game">
Dragon Ball Collectible Card Game

Dragon Ball Collectible Card Game (Dragon Ball CCG) – kolekcjonerska gra karciana oparta na serii "Dragon Ball", wydawana przez Bandai od 18 lipca 2008. Gra jest podobna do innych gier karcianych wydanych przez Bandai, np. "Naruto Collectible Card Game".
Jak dotąd wyszło pięć zestawów kart: "Warriors Return", "The Awakening", "Destructive Fury", "Fusion" oraz "Clash of Sagas". Karty dzieli się na: częste, niezbyt częste, rzadkie, bardzo rzadkie i bardzo rzadkie startery. Istnieją też złote i holograficzne karty.
Style.
Gra posiada 5 różnych stylów kart: "Super", "Earth", "Alien", "Unique" i "Villain".
Super.
Wojownicy Z, np. Goku, Krilan, Son Gohan, Yamcha, Trunks, Genialny Żółw, itp.
Earth.
Ludzie, np. Oolong, Chi-Chi, Puar, Ranfan, Herkules, itp.
Alien.
Postacie spoza Ziemi, np. Vegeta, Frieza, Nappa, King Kai, Bardock, itp.
Villain.
Złe postacie z Ziemi, np. Android 17, Android 18, Android 19, Android 20, Cell, Pilaf, itp.
Unique.
Pozostałe postacie, np. Piccolo, Babidi, Buu itp.

</doc>
<doc id="1651797" url="https://pl.wikipedia.org/wiki?curid=1651797" title="Kazimierz Wodzicki (1816–1889)">
Kazimierz Wodzicki (1816–1889)

Kazimierz Stanisław Michał Wodzicki herbu Leliwa (ur. 27 września 1816 na zamku w Korzkwi, zm. 20 października 1889 w Olejowie) – polski ornitolog, literat i hrabia.
Właściciel dóbr Olejów, Białokiernica, Białogłowy, Harbuzów, Bzowica, Hukałowce, Łopuszany, Moniłówka, Załoźce w powiecie zborowskim oraz Horbanówki w powiecie złoczowskim.
Życiorys.
Syn Józefa (1775–1847) i Petroneli z Jabłonowskich (1770–1859).
Poseł na sejm ustawodawczy w Kromierzyrzu w 1848, poseł na Sejm Krajowy w latach 1861–63 i do Rady Państwa w Wiedniu 1861–63, prezes rady powiatowej złoczowskiej 1867, prezes oddziału złoczowskiego galicyjskiego towarzystwa gospodarskiego, członek korespondent krakowskiego towarzystwa naukowego.
W 1851 r. opublikował książkę „Wycieczka ornitologiczna w Tatry i Karpaty galicyjskie na początku czerwca 1850 roku”, w której udokumentował 115 gatunków ptaków tatrzańskich. W 1862 roku przekazał Uniwersytetowi Jagiellońskiemu kwotę 2000 złr na fundusz stypendialny w celu kształcenia młodzieży akademickiej w preparowaniu zwierząt, a po śmierci zapisał zbiór ptaków krajowych. 
Jego pierwszą żoną została Eleonora hr. Broel-Plater (1826–1856). Ich dziećmi byli: Maria (1848, żona Mieczysława Dunina Borkowskiego), Karolina (1849–1905, żona Stanisława Garapicha), Piotr (1850–1895), Barbara (1850–1855), Laura (1855–1935, żona Michała Garapicha). Drugą żoną była Józefa z Dzieduszyckich herbu Sas (1839–1910), z którą miał czterech synów i trzy córki. Jego wnukiem był Kazimierz Wodzicki (1900–1987). Brat Kazimierza Henryk był posłem na Sejm Krajowy Galicji, do Rady Państwa oraz członkiem Izby Panów w Wiedniu.

</doc>
<doc id="1651799" url="https://pl.wikipedia.org/wiki?curid=1651799" title="Bela Lugosi">
Bela Lugosi



</doc>
<doc id="1651801" url="https://pl.wikipedia.org/wiki?curid=1651801" title="Jadwiga Elżbieta">
Jadwiga Elżbieta

Jadwiga Elżbieta Karolina szw. "Hedvig Elisabet Charlotta" (ur. 22 marca 1759 w Eutin, zm. 20 czerwca 1818 w Sztokholmie) – królowa Szwecji i Norwegii.
Rodzicami jej byli książę Oldenburga Fryderyk August I i jego żona księżna Ulryka Fryderyka z Hesji-Kassel. Jako piętnastolatka, 7 czerwca 1774 w Sztokholmie, wyszła za mąż za księcia szwedzkiego Karola, który w wyniku przewrotu pałacowego w czerwcu 1809 r. został królem Szwecji. Małżeństwo, zaaranżowane przez brata pana młodego, króla Gustawa III, zostało zawarte bez entuzjazmu zainteresowanych i oboje małżonkowie pozostali w nim nieszczęśliwi. Karol nie należał do najwierniejszych małżonków: przez wiele lat ciągnął się jego romans z kochanką, hr. Augustą Löwenhjelm, z którą miał syna, Carla (1772-1861). Jadwiga Elżbieta też nie stroniła od pozamałżeńskich przyjemności. Przypisywano jej romans z hr. Axelem von Fersenem, który podobno był również kochankiem Marii Antoniny. 
Po detronizacji Gustawa IV Adolfa Jadwiga Elżbieta została koronowana wraz z mężem w katedrze w Sztokholmie 29 czerwca 1809. W 1814, kiedy Dania została ukarana przez kongres wiedeński za poparcie udzielane Napoleonowi oderwaniem Norwegii i połączeniem tego kraju unią ze Szwecją, Jadwiga Elżbieta do swoich tytułów mogła dodać tytuł królowej Norwegii. Do koronacji w Norwegii jednak nie doszło z powodu stanu zdrowia jej męża. Królowa zmarła 20 czerwca 1818 w Sztokholmie, wkrótce po śmierci Karola XIII. Została pochowana obok męża w kościele Riddarholmen w Sztokholmie.
Dzienniki królowej prowadzone przez cały okres jej pobytu w Szwecji opisują życie na dworze, dają wgląd w ówczesną sytuację polityczną Szwecji.

</doc>
<doc id="1651803" url="https://pl.wikipedia.org/wiki?curid=1651803" title="Dido Kvaternik">
Dido Kvaternik

Dido Kvaternik, właśc. Eugen Dido Kvaternik (ur. 29 marca 1910 w Zagrzebiu, zm. 10 marca 1962 w Río Cuarto) – chorwacki polityk, działacz nacjonalistyczny.
Życiorys.
Syn Slavka Kvaternika i Olgi z domu Frank. Należał wraz ze swoim ojcem do grupy założycieli w 1930 ruchu Ustasza. Pod pseudonimem Longin działał jako szef sztabu organizacji, przygotowując zamach marsylski w 1934 na króla Jugosławii Aleksandra I. Po zamachu udało mu się opuścić Francję i uciec do Włoch. We Francji został skazany zaocznie na karę śmierci. Zatrzymany przez policję włoską w Turynie, do 1941 przebywał w areszcie domowym.
Po proklamowaniu Niezależnego Państwa Chorwackiego (NDH) został ministrem spraw wewnętrznych i dowódcą policji politycznej (Ravsigur) w stopniu generała porucznika. Odpowiedzialny za masowe mordy i inne represje wobec ludności serbskiej i żydowskiej. W październiku 1942 został usunięty przez Niemców z zajmowanych stanowisk.
W 1945 wyjechał do Argentyny, gdzie napisał wspomnienia, wydane w 1995 pod tytułem "Wspomnienia i spostrzeżenia 1925–1945" (chorw. "Sjećanja i zapažanja 1925–1945").
Zginął w wypadku drogowym, jadąc wraz z dwiema córkami.

</doc>
<doc id="1651806" url="https://pl.wikipedia.org/wiki?curid=1651806" title="Osvaldo Velloso de Barros">
Osvaldo Velloso de Barros

Osvaldo Velloso de Barros (ur. 25 sierpnia 1908 w Corumbá, zm. 8 sierpnia 1996 w Rio de Janeiro) – brazylijski piłkarz występujący na pozycji bramkarza.
Kariera klubowa.
Velloso swoją piłkarską karierę rozpoczął w Clube Baianais de Tennis, gdzie grał w latach 1926–1928. W 1928 roku przeniósł się do Fluminense Rio de Janeiro, gdzie grał do końca swojej kariery, którą musiał przedwcześnie zakończyć z powodu kontuzji w 1935 roku. Największym jego sukcesem było zdobycie mistrzostwo stanu Bahia - Campeonato Baiano w 1927.
Kariera reprezentacyjna.
Velloso na początku lat 30. grał w reprezentacji Brazylii, z którą uczestniczył w mistrzostwach świata w 1930 roku w Urugwaju. Właśnie podczas tego turnieju zadebiutował w reprezentacji 22 lipca w wygranym meczu z Boliwią. Ostatnim, trzecim (jeśli nie liczyć meczu z Ferencvarosem Budapeszt) meczem Velloso w barwach "canarinhos" był wygrany mecz z Urugwajem o Puchar Rio Branco rozegrany 6 września 1931 roku w Rio de Janeiro.

</doc>
<doc id="1651810" url="https://pl.wikipedia.org/wiki?curid=1651810" title="USS Wahtah (YT-140)">
USS Wahtah (YT-140)

USS Wahtah (YT-140), później YTB-140 był amerykańskim holownikiem portowym typu "Woban", który służył w US Navy w trakcie i po II wojnie światowej.
Stępkę "Wahtah" położono 28 sierpnia 1939 w Portsmouth w stoczni Norfolk Naval Shipyard. Został zwodowany 14 grudnia 1939, matką chrzestną była Marie Yvonne Thornton. Wkrótce potem wszedł do służby w Washington Navy Yard.
Przez całą służbę "Wahtah" był przydzielony do Washington Navy Yard pełniąc lokalne zadania holownicze, zapewniając zabezpieczenie przeciwpożarowe i inne podobne zadania pomocnicze. 15 maja 1944 Został przeklasyfikowany na duży holownik portowy i zmieniono jego oznaczenie na YTB-140.
Skreślony z listy 15 października 1974 został wkrótce sprzedany.

</doc>
<doc id="1651813" url="https://pl.wikipedia.org/wiki?curid=1651813" title="Bara no Konrei ~Mayonaka ni Kawashita Yakusoku~">
Bara no Konrei ~Mayonaka ni Kawashita Yakusoku~

 - film stworzony przez zespół Malice Mizer i wydany 22 marca 2002. Jest to film niemy z napisami w języku japońskim i angielskim. Jego fabuła nawiązuje do historii Drakuli oraz innych historii o wampirach. Muzyka do filmu pochodzi z ostatniego albumu grupy Bara no Seidou. Niektóre utwory zostały zmienione tak aby dopasować je do charakteru oraz tempa akcji filmu. W filmie (zwłaszcza w jego początkowej części) pojawia się wiele retrospekcji.

</doc>
<doc id="1651815" url="https://pl.wikipedia.org/wiki?curid=1651815" title="USS Wailaki (YTB-706)">
USS Wailaki (YTB-706)

USS Wailaki (YTB-706) – duży holownik typu "Hisada" budowany dla United States Navy w czasie II wojny światowej. 
„Wailaki” miał być zbudowany na Terminal Island w San Pedro przez Bethlehem Steel Company, ale kontrakt na budowę został anulowany 29 sierpnia 1945.

</doc>
<doc id="1651816" url="https://pl.wikipedia.org/wiki?curid=1651816" title="Wahtah">
Wahtah



</doc>
<doc id="1651817" url="https://pl.wikipedia.org/wiki?curid=1651817" title="USS Wahtah">
USS Wahtah



</doc>
<doc id="1651818" url="https://pl.wikipedia.org/wiki?curid=1651818" title="Wailaki">
Wailaki

Wailaki może oznaczać:

</doc>
<doc id="1651819" url="https://pl.wikipedia.org/wiki?curid=1651819" title="USS Wailaki">
USS Wailaki



</doc>
<doc id="1651820" url="https://pl.wikipedia.org/wiki?curid=1651820" title="Fabienne Nadarajah">
Fabienne Nadarajah

Fabienne Nadarajah (ur. 10 czerwca 1985 w Wiedniu) – austriacka pływaczka. Mierzy 185 centymetrów wzrostu i waży 70 kilogramów. Specjalizuje się w stylu motylkowym oraz grzbietowym. Złota medalistka Letniej Uniwersjady z Bangkoku w 2007 roku. Czterokrotna brązowa medalistka Mistrzostw Europy w Pływaniu na krótkim basenie oraz srebrna medalistka Mistrzostw Świata w Pływaniu na krótkim basenie z roku 2006 z Szanghaju.

</doc>
<doc id="1651825" url="https://pl.wikipedia.org/wiki?curid=1651825" title="Marcão">
Marcão



</doc>
<doc id="1651827" url="https://pl.wikipedia.org/wiki?curid=1651827" title="Maroko na Letniej Uniwersjadzie 2007">
Maroko na Letniej Uniwersjadzie 2007

Maroko na Letniej Uniwersjadzie w Bangkoku reprezentowało 12 zawodników. Marokańczycy zdobyli 3 medale (2 złote, 1 srebrny)

</doc>
<doc id="1651828" url="https://pl.wikipedia.org/wiki?curid=1651828" title="Medusa (album Trapeze)">
Medusa (album Trapeze)

Medusa – drugi studyjny album rockowego zespołu Trapeze, wydany w roku 1970.

</doc>
<doc id="1651830" url="https://pl.wikipedia.org/wiki?curid=1651830" title="Portoryko na Letniej Uniwersjadzie 2007">
Portoryko na Letniej Uniwersjadzie 2007

Portoryko na Letniej Uniwersjadzie w Bangkoku reprezentowało 3 zawodników. Portorykańczycy zdobyli 1 medal (1 brązowy)

</doc>
<doc id="1651831" url="https://pl.wikipedia.org/wiki?curid=1651831" title="Michał (Gogow)">
Michał (Gogow)

Michał (właśc. Metodij Gogow, ur. 20 marca 1912 w Nowim Sele k. Sztipu, zm. 6 lipca 1999 w Skopju) – macedoński arcybiskup prawosławny, metropolita archidiecezji ochrydzkiej.
Życiorys.
W 1927 rozpoczął naukę w seminarium duchownym w Bitoli. W 1936 ukończył z wyróżnieniem studia na Wydziale Teologicznym Uniwersytetu w Belgradzie. Przewodniczył obradom zgromadzenia 300 księży prawosławnych, którzy zebrali się w 1945, aby domagać się niezależności macedońskiego Kościoła prawosławnego. Dwukrotnie aresztowany za swoją działalność, wyszedł na wolność w 1953. Do 1966 prowadził działalność duszpasterską w Skopju, a następnie wyjechał do Australii, gdzie w Melbourne zakładał pierwszą na tamtym terenie parafię macedońską.
W 1967 był jednym z inicjatorów ogłoszenia autokefalii przez Macedoński Kościół Prawosławny, której jednak nie uznały inne kanoniczne wspólnoty prawosławne. W latach 1970-1973 wykładał w seminarium w Skopju. W 1985 zmarła jego żona Błagorodna, a on sam w 1988 został wyświęcony na biskupa Wardaru. Po ogłoszeniu niepodległości przez Macedonię, 4 grudnia 1993 stanął na czele archidiecezji ochrydzkiej.

</doc>
<doc id="1651833" url="https://pl.wikipedia.org/wiki?curid=1651833" title="Michael Wagner">
Michael Wagner

Michael Wagner (ur. 16 marca 1981) – niemiecki skoczek narciarski, mistrz świata juniorów w konkursie drużynowym w St. Moritz w 1998 roku. 
Wagner swój najlepszy start w PŚ zaliczył 29 grudnia 1997, zajmując 4. miejsce. Zadebiutował w Lillehammer miesiąc wcześniej, plasując się na siódmej pozycji. 24 stycznia 1998 zajął czwarte miejsce w indywidualnym konkursie mistrzostw świata juniorów w Sankt Moritz, przegrywając z Wolfgangiem Loitzlem, Kazuhiro Nakamurą i Mattim Hautamäkim. Dwa dni wcześniej w rywalizacji zespołowej zdobył złoty medal, pokonując Japończyków o 40 punktów.
Wziął udział w 46. Turnieju Czterech Skoczni, który ukończył na 17. pozycji. W klasyfikacji generalnej sezonu 1997/1998 został sklasyfikowany na 33. miejscu.

</doc>
<doc id="1651834" url="https://pl.wikipedia.org/wiki?curid=1651834" title="Bożena Furczyk">
Bożena Furczyk

Bożena Furczyk (ur. 14 grudnia 1970 w Pszczynie) – polska aktorka telewizyjna, filmowa i teatralna, także lektorka.
Życiorys.
W 1993 roku ukończyła Państwową Wyższą Szkołę Teatralną we Wrocławiu.
Prowadziła przez krótki czas program "Para w Polskę" w TVP1 i TVP Polonia.
Od 1993 roku jest aktorką Teatru Polskiego w Szczecinie. Występuje zarówno w spektaklach dla dorosłych, jak i najmłodszych widzów, także w inscenizacjach lalkowych. Gościnnie pojawiła się w Operze i Operetce szczecińskiej oraz innych teatrach tego miasta – „Piwnicy przy Krypcie” oraz „Teatrze 13 Muz”.

</doc>
<doc id="1651838" url="https://pl.wikipedia.org/wiki?curid=1651838" title="Marcin Mostafa">
Marcin Mostafa

Marcin Mostafa (ur. 1979 w Warszawie) – polski architekt współczesny. Jego bratem jest aktor teatralny i filmowy Piotr Borowski.
Życiorys.
W 2007 ukończył studia na Wydziale Architektury Politechniki Warszawskiej, projektując ośrodek dla uchodźców przy ul. Dobrej w Warszawie. W pracowni projektowej WWAA współpracuje z Wojciechem Kakowskim, Borisem Kudličką i Natalią Paszkowską. Jest współautorem projektu Pawilonu Polskiego na Expo 2010 w Szanghaju (2007) i Służewskiego Domu Kultury w Warszawie (WWA Architekci wraz z pracownią 137kilo, 2008). W 2005 razem z Paszkowską wykonał instalację "Zamiasto", nagrodzoną w konkursie "Miejsca", a 2009 aranżowali wystawę "Pomysłowe pomysły" (Fundacja Bęc Zmiana, Warszawa). Ponadto w 2007 otrzymał jako współautor I nagrodę w konkursie studenckim Plomba, zorganizowanym przez Centrum Łowicka oraz wyróżnienie za projekt biurowca planowanego w miejscu dawnego Supersamu w Warszawie (wraz z pracownią ARE).
Zajmuje się również scenografią w teatrach w Warszawie, Łodzi i Radomiu, projektuje plakaty teatralne oraz kolekcje ubrań. W 2001 zrealizował etiudę filmową "Patrzę", która otrzymała kilka wyróżnień na krajowych festiwalach (KAN 2001, Wrocław; Pol-8, Polanica, Trójmiasto Off Festival).
Od października 2012 do października 2015 pełnił funkcję prezesa Oddziału Warszawskiego SARP.

</doc>
<doc id="1651839" url="https://pl.wikipedia.org/wiki?curid=1651839" title="Rebab">
Rebab

Rebab, rubab ( „smyczkowy (instrument)”; rubab, ; ) – odmiana instrumentu strunowego, która rozprzestrzeniła się wraz z kupcami muzułmańskimi od północnej Afryki po Indonezję.
Instrument trzyma się prosto, często wsparty o podłogę. Smyczek jest bardziej zakrzywiony niż smyczek do skrzypiec. Rebab jest bardzo ceniony za brzmienie, podobne do głosu ludzkiego, lecz jego zakres dźwięków jest ograniczony do mniej więcej jednej oktawy.
Rebab był instrumentem bardzo popularnym w osmańskiej Turcji, nadal jest szeroko wykorzystywany w muzyce perskiej i indonezyjskim gamelanie.
Istnieje wiele odmian, indonezyjskie są bardzo duże, północno-afrykańskie odmiany o wiele skromniejsze.
We wschodniej Malezji rebab jest wykorzystywany w szamańskich seansach leczniczych, nazywanych main peteri.

</doc>
<doc id="1651843" url="https://pl.wikipedia.org/wiki?curid=1651843" title="Das Wappen der Herzogin von Kurland">
Das Wappen der Herzogin von Kurland

Das Wappen der Herzogin von Kurland (niem. "Herb Księżnej Kurlandii") – największy okręt wojenny w służbie Księstwa Kurlandii. Zbudowany i zwodowany przed 1654 na polecenie księcia Kurlandii i Semigalii, Jakuba Kettlera, w celu włączenia się w wyścig o kolonie w Nowym Świecie. Nazwa okrętu prawdopodobnie została nadana na cześć małżonki księcia – Ludwiki Szarlotty Hohenzollern.
Okręt wybudowano wzorując się na angielskim okręcie HMS "Sovereign of the Seas" (zwodowanym w 1637). "Das Wappen der Herzogin von Kurland" miał cztery pokłady, trzy maszty i wyposażony był w 72 działa. Załogę stanowiło maksymalnie 400 marynarzy i 100 żołnierzy. Dla porównania, trzy największe polskie okręty z tego okresu (z lat 20. i początku 30.) - "Święty Jerzy", "Tygrys" i "Król Dawid" - były mniejsze i mogły zabrać do ok. 30–31 dział.
Jednostka wzięła udział w 1654 roku w trzeciej wyprawie do Tobago w Małych Antylach wraz z 25 urzędnikami, 124 żołnierzami i 80 rodzinami osadników. Po dotarciu do celu kapitan "Das Wappen der Herzogin von Kurland", Willem Mollens, założył kolonię Nowa Kurlandia z miastem Jacobstadt (obecnie Plymouth) i fortem Jekabforts.
Dalszy los jednostki jest nieznany.

</doc>
<doc id="1651847" url="https://pl.wikipedia.org/wiki?curid=1651847" title="San Marino Calcio">
San Marino Calcio

San Marino Calcio – sanmaryński klub piłkarski mający swą siedzibę w Serravalle. Klub został założony w 1960 pod nazwą Società Sportiva Serenissima jako klubowe zaplecze dla reprezentacji San Marino. Pod obecną nazwą gra od sezonu 1988/1989. W sezonie 2008/2009 gra w Serie C2/B. Największym sukcesem klubu jest dwuletnia gra w Serie C1 w latach 2005–2007.

</doc>
<doc id="1651853" url="https://pl.wikipedia.org/wiki?curid=1651853" title="Henryk Skrzyński">
Henryk Skrzyński

Henryk Skrzyński herbu Zaremba (ur. 1822 w Harcie, zm. 17 kwietnia 1903 w Krakowie) – polski duchowny katolicki, społecznik, filantrop.
Życiorys.
Był synem Wincentego (1771–1850) i Konstancji z Fredrów (1785–1865). Ojciec był ziemianinem, noszącym galicyjskie honorowe tytuły szlacheckie, współfundatorem lwowskiego Zakładu dla Ociemniałych oraz Galicyjskiej Kasy Oszczędności. Matka była starszą siostrą Aleksandra Fredy. Henryk Skrzyński miał czterech starszych braci, Ignacego (1807–1895), Władysława (1804–1873), Franciszka Ksawerego (1811–1892), Ludwika (1816–1881).
Pierwsze nauki pobierał w rodzinnym majątku Bachórz, potem uczęszczał do szkół we Lwowie i odbył studia filozoficzne w Pradze. W latach 1843–1847 kształcił się w seminarium duchownym w Przemyślu, w 1847 przyjmując święcenia kapłańskie. Przez początkowe kilkanaście lat posługi duszpasterskiej był wikariuszem kolejno w Przeworsku, Łańcucie, Krośnie, Szebniach, Odrzykoniu. Od 1856 był właścicielem majątku w Ustrobnej w powiecie krośnieńskim; ufundował tu parafię i od 1861 był proboszczem honorowym. Powstały pod jego kierunkiem kościół pod wezwaniem św. Jana Kantego został wyświęcony w 1877. W latach 1868–1883 Skrzyński pełnił funkcję dziekana frysztackiego, w 1874 otrzymał tytuł szambelana papieskiego, w 1875 – godność kanonika honorowego kapituły przemyskiej.
Przez wiele lat w pracy duszpasterskiej współpracował z jezuitami. W 1873 zainicjował działalność Bractwa Boni Pastoris, stawiającego sobie za cel pracę misyjną w diecezji przemyskiej; stał się niebawem zasłużonym dla rozwoju Bractwa przewodniczącym jego Wydziału. Jako aktywny społecznik zasiadał w Radzie Powiatowej w Krośnie (1868–1878, 1881–1884), a z ramienia tej Rady brał udział w pracach Rady Szkolnej Okręgowej w Jaśle. Był członkiem Towarzystwa Gospodarczo-Rolniczego w Krakowie. W latach 1868–1871 nadzorował w Ustrobnej pracę szkół ludowych.
W 1883 przeszedł na emeryturę, ale za namową biskupa Albina Dunajewskiego przeniósł się do Wieliczki w 1886, także tam wypełniając obowiązki proboszcza (oraz prepozyta). Pięć lat później osiadł w Krakowie, gdzie należał do aktywnych działaczy charytatywnych, wspierając szczególnie młodzież szkolną i akademicką (m.in. Bratnią Pomoc Słuchaczy Uniwersytetu Jagiellońskiego). Był też zaangażowany w działalność związku okręgowego katolickich stowarzyszeń dla robotników "Przyjaźń".
Zmarł w Krakowie, pochowany został w Ustrobnej. Pozostawił w testamencie liczne zapisy, m.in. dla Bratniej Pomocy Słuchaczy Uniwersytetu Jagiellońskiego, Towarzystwa św. Wincentego à Paulo, Zakładu Brata Alberta, Bractwa Najświętszej Maryi Panny (na utrzymanie krakowskiego przytułku dla sług), internatu Seminarium Nauczycielskiego w Krakowie, gimnazjum polskiego w Cieszynie, a także dla wdów po wielickich górnikach oraz na restaurację katedry wawelskiej.

</doc>
<doc id="1651856" url="https://pl.wikipedia.org/wiki?curid=1651856" title="Okręg Korpusu Nr III">
Okręg Korpusu Nr III

Okręg Korpusu Nr III (OK III) – okręg wojskowy Wojska Polskiego II RP w latach 1921-1939 z siedzibą dowództwa w garnizonie Grodno.
Zasięg terytorialny okręgu.
Na podstawie rozkazu O. I. Szt. Gen. 6443.Org. ministra spraw wojskowych z dniem 1 września 1924 z Okręgu Korpusu Nr I wyłączone zostały powiaty: białostocki, szczuczyński i wysokomazowiecki, i wcielone do Okręgu Korpusu Nr III, do rejonu służb Grodno. W związku z powyższym dowódcy Okręgu Korpusu Nr III podporządkowano: Dowództwo 1 Dywizji Kawalerii, Dowództwo Artylerii Konnej 1 Dywizji Kawalerii, 10 puł., 8 dak, szw. zapas. 1 puł., szw. zapas. 2 puł., składnicę wojenną 1 pap Leg., OZM Nr III, PKU Białystok, Szpital Rejonowy Białystok, Filię Rejonowego Zakładu Gospodarczego, oficera łączności WWKol. Wilno w Białymstoku, 9 psk w Grajewie i Komendę Obozu Warownego w Osowcu. Pod względem terytorialnym w OK III pozostał III/42 pp w Osowcu oraz I i II/42 pp w Białymstoku.
Okręg Korpusu Nr III obejmował swoim zasięgiem (...)
Jednostki i instytucje wojskowe stacjonujące na obszarze OK III.
Oddziały i zakłady służb.
W czerwcu 1924 roku Sąd i Prokuratura zostały przeniesione z Grodna do Wilna i umieszczone w lokalu przy ulicy Sobocz 17.

</doc>
<doc id="1651861" url="https://pl.wikipedia.org/wiki?curid=1651861" title="Rezerwat przyrody Markowe Błota">
Rezerwat przyrody Markowe Błota

Rezerwat przyrody „Markowe Błota” – rezerwat leśny w województwie zachodniopomorskim, w powiecie myśliborskim, w gminie Barlinek, 10 km na południe-południowy wschód od Barlinka, 9 km na wschód od Karska, na obszarze Barlinecko-Gorzowskiego Parku Krajobrazowego.
Został utworzony na mocy Zarządzenia Ministra Ochrony Środowiska, Zasobów Naturalnych i Leśnictwa z dnia 26 stycznia 1994 na powierzchni 193,4 ha. W 2016 zmniejszono go do 93,8023 ha. Obecnie podawana wielkość rezerwatu to 92,74 ha, z czego ochroną ścisłą objęto 42,95 ha, a ochroną czynną 49,79 ha.
Celem utworzenia rezerwatu było „zachowanie ze względów naukowych, dydaktycznych i krajobrazowych bagien z typową dla nich florą i fauną oraz drzewostanów bukowych i mieszanych”. Celem ochrony jest obecnie „zachowanie mozaiki ekosystemów leśnych oraz bagien z typową dla nich florą i fauną”.
Znajdują się tu m.in. stanowiska lęgowe bielika i żurawia. Do ciekawszych roślin występujących na terenie rezerwatu należą: rosiczka okrągłolistna, widłak goździsty, lilia złotogłów, grążel żółty, grzybienie białe, bobrek trójlistkowy, naparstnica purpurowa, modrzewnica zwyczajna, turzyca łuszczkowata, dziurawiec rozesłany, sit alpejski, jeżogłówka najmniejsza oraz pływacz zaniedbany.
Nadzór: Nadleśnictwo Barlinek.
1,5 km na wschód od rezerwatu prowadzi znakowany niebieski szlak turystyczny z Barlinka do Santoka.

</doc>
<doc id="1651865" url="https://pl.wikipedia.org/wiki?curid=1651865" title="Kungstornen">
Kungstornen



</doc>
<doc id="1651866" url="https://pl.wikipedia.org/wiki?curid=1651866" title="Kenneth McArthur">
Kenneth McArthur

Kennedy („Kenneth”) Kane McArthur (ur. 10 lutego 1881 w Dervock w Irlandii, zm. 13 czerwca 1960 w Potchefstroom) – południowoafrykański lekkoatleta długodystansowiec i maratończyk, mistrz olimpijski ze Sztokholmu.
Urodzony w Dervock w hrabstwie Antrim w Irlandii, McArthur był obiecującym lekkoatletą, ale swój talent rozwinął po emigracji do Południowej Afryki w 1901. Został policjantem w Johannesburgu w 1906 i wówczas zajął się serio trenowaniem lekkiej atletyki. Wkrótce zdobył mistrzostwo Transwalu w biegu na półtorej mili, na 5 mil i dwukrotnie w biegu przełajowym.
W 1908 przebiegł swój pierwszy maraton, w którym niespodziewanie pokonał wicemistrza olimpijskiego Charlesa Hefferona. Zdobył też mistrzostwo kraju na 1 milę i na 10 mil.
Bieg maratoński na igrzyskach olimpijskich w 1912 w Sztokholmie był rozgrywany w upale. McArthur i jego kolega z reprezentacji Christopher Gitsham biegli razem i wkrótce objęli prowadzenie. Gitsham, pewny zwycięstwa, zatrzymał się, by napić się wody. Był pewny, że McArthur zrobi to samo, jak uzgodnili. Tymczasem McArthur pobiegł dalej i nie dal się dogonić do mety, wygrywając z Gitshamem o 58 sekund.
W następnym roku McArthur uszkodził stopę w wypadku i musiał zakończyć uprawianie lekkiej atletyki. W ciągu swej kariery przebiegł sześć maratonów i we wszystkich zwyciężył.
Zmarł w Potchefstroom w wieku 79 lat.

</doc>
<doc id="1651868" url="https://pl.wikipedia.org/wiki?curid=1651868" title="Alberto Bovone">
Alberto Bovone

Alberto Bovone (ur. 11 czerwca 1922 we Frugarolo, zm. 17 kwietnia 1998 w Rzymie) – włoski duchowny katolicki, kardynał, prefekt Kongregacji Spraw Kanonizacyjnych.
Święcenia kapłańskie otrzymał 26 maja 1945 roku. Studiował prawo kanoniczne na rzymskim Uniwersytecie św. Tomasza z Akwinu "Angelicum", gdzie uzyskał doktorat. w 1951 roku rozpoczął pracę w Kurii Rzymskiej w Kongregacji ds. Duchowieństwa. Pełnił funkcję sekretarza specjalnego Synodu Biskupów w 1971 roku, który obradował na temat posługi kapłańskiej. W 1973 roku został mianowany podsekretarzem Kongregacji Nauki Wiary, a 5 kwietnia 1984 roku sekretarzem tej dykasterii, otrzymując jednocześnie godność arcybiskupa tytularnego Cesarea di Numidia. Sakrę biskupią otrzymał 12 maja 1984 z rąk kard. Josepha Ratzingera. 13 czerwca 1995 roku został mianowany proprefektem Kongregacji Spraw Kanonizacyjnych. Po kreowaniu go 21 lutego 1998 kardynałem – prefektem tej dyskasterii. Ponieważ w chwili nominacji był już bardzo chory, otrzymał insygnia kardynalskie w szpitalnej kaplicy z rąk kard. Angela Sodano. Zmarł dwa miesiące po konsystorzu 17 kwietnia 1998 roku.
Źródło

</doc>
<doc id="1651870" url="https://pl.wikipedia.org/wiki?curid=1651870" title="ISO/IEC TR 13335">
ISO/IEC TR 13335

ISO/IEC TR 13335, zwana skrótowo GMITS ("Guidelines for the Management of IT Security") – raport techniczny o istotnym znaczeniu dla funkcjonowania Systemu Zarządzania Bezpieczeństwem Informacji. Raport ten składa się z pięciu części.
ISO/IEC TR 13335-1 (PN-I-13335-1:1999) – zawiera wytyczne zarządzania bezpieczeństwem systemów informatycznych. Omawia terminologię, związki między pojęciami oraz podstawowe modele.
ISO/IEC TR 13335-2 (PN-I-13335-2:2003) – stanowi szczegółowy opis planowania i zarządzania bezpieczeństwem systemów informatycznych. Część ta omawia zagadnienia dotyczące:
ISO/IEC TR 13335-3 – jest opisem technik zarządzania bezpieczeństwem systemów informatycznych. Zawiera szczegółowe informacje dotyczące trójpoziomowej polityki bezpieczeństwa, omówienie metod analizy ryzyka, implementacji zabezpieczeń oraz sposobów reagowania na różne incydenty zagrażające bezpieczeństwu informacji.
ISO/IEC TR 13335-4 – przedstawia zagadnienia związane z wyborem właściwych zabezpieczeń. Omówiono tu klasyfikacje i charakterystykę różnych form zabezpieczeń, sposoby doboru zabezpieczeń ze względu na rodzaj zagrożenia lub systemu, a także szczegółowe zalecenia wynikające z innych norm (m.in. BS 7799) oraz branżowych opracowań.
ISO/IEC TR 13335-5 – ostatnia część normy charakteryzuje metody zabezpieczeń dla połączeń z sieciami zewnętrznymi. Omówiono w niej metody zabezpieczenia połączenia sieci wewnętrznej z zewnętrzną.

</doc>
<doc id="1651873" url="https://pl.wikipedia.org/wiki?curid=1651873" title="Teizō Ogawa">
Teizō Ogawa

 – japoński anatom, profesor Uniwersytetu Tokijskiego i Szkoły Medycznej Juntendo. Zajmował się także historią japońskiej medycyny. Członek Japońskiej Akademii (Nippon-gakushi'in).
Jego uczniem był Hirotarō Narabayashi.

</doc>
<doc id="1651876" url="https://pl.wikipedia.org/wiki?curid=1651876" title="Powódź św. Łucji">
Powódź św. Łucji

Powódź św. Łucji (hol. "Sint-Luciavloed") – powódź, jaka nawiedziła holenderskie i częściowo niemieckie wybrzeża Morza Północnego w dniu 14 grudnia (nazajutrz po dniu św. Łucji) 1287 r. 
Spowodowana była silnym sztormem, w trakcie którego woda morska, popychana huraganowym wiatrem, zalewała nisko położone, a zwłaszcza depresyjne tereny. Powódź ta była jedną z największych tego typu katastrof w historii Niderlandów i Niemiec. Najbardziej ucierpiała Fryzja. Powódź spowodowała śmierć ok. 50-80 tys. ludzi (z czego większa część w Niderlandach), oraz ogromne zniszczenia i straty materialne. W jej wyniku został przerwany (rozmyty) pas lądu oddzielający dotychczasowe przybrzeżne jezioro Binnensee od Morza Północnego, a jezioro to na kilkaset lat stało się zatoką, noszącą nazwę Zuiderzee (ten skutek powodzi z 1287 r. trwał aż do 1932 r., kiedy to budując sztuczne zapory, ponownie odcięto zatokę Zuiderzee od morza, wskutek czego powstało jezioro IJsselmeer).

</doc>
<doc id="1651878" url="https://pl.wikipedia.org/wiki?curid=1651878" title="Dynamo Stanisławów">
Dynamo Stanisławów

Dynamo Stanisławów (ukr. Футбольний клуб «Динамо» Станіслав, "Futbolnyj Kłub "Dynamo" Stanisław") - ukraiński klub piłkarski z siedzibą w Stanisławowie.
Historia.
Chronologia nazw:
Piłkarska drużyna "Dynamo" została założona w Stanisławowie w 1940.
W 1940 zespół startował w Mistrzostwach Ukraińskiego Sportowego Towarzystwa "Dynamo".
W 1947 i 1949 zmagał się w Mistrzostwach Ukrainy spośród drużyn kultury fizycznej
W 1948 został mistrzem obwodu iwanofrankiwskiego, a w 1940, 1948, 1950 zdobył Puchar obwodu iwanofrankiwskiego.
W 1950 występował w Pucharze Ukraińskiego Sportowego Towarzystwa "Dynamo".
Struktura klubu.
Stadion.
Klub piłkarski rozgrywał swoje mecze domowe na stadionie Dynamo (dzisiaj Nauka) w Iwano-Frankiwsku, który może pomieścić 7 820 widzów.

</doc>
<doc id="1651880" url="https://pl.wikipedia.org/wiki?curid=1651880" title="Lista amerykańskich senatorów ze stanu Alabama">
Lista amerykańskich senatorów ze stanu Alabama

Lista amerykańskich senatorów ze stanu Alabama – senatorzy wybrani ze stanu Alabama.
Stan Alabama został włączony do Unii 14 grudnia 1819 roku. Posiada prawo do obsadzania mandatów senatorskich 2. i 3. klasy. W marcu 1861 Senat ogłosił wakat na miejscu senatorów z Alabamy, gdy stan ten wziął udział w secesji. Mandaty zostały przywrócone w lipcu 1868. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="1651883" url="https://pl.wikipedia.org/wiki?curid=1651883" title="Krajowy Korpus Policji">
Krajowy Korpus Policji

Krajowy Korpus Policji (nld. "Korps landelijke politiediensten" – KLPD) wraz z 25 Korpusami Regionalnymi tworzy system policji Królestwa Holandii. KLPD pełni wobec regionalnych policji funkcję wspierającą i koordynującą. Poza tym jest odpowiedzialny za współpracę z policjami innych krajów – poprzez Służbę Międzynarodowej Współpracy Policyjnej. Liczba osób zatrudnionych w KLPD wynosi 4500.
Kierownictwo.
Korpus kierowany jest poprzez kolegium składające się z:
Struktura.
Krajowy Korpus Policji składa się z 13 służb, realizujących właściwe zadania:
Poza 13 specjalistycznymi służbami KLPD posiada w swojej strukturze 5 wydziałów wsparcia:
Poza tym funkcjonują 2 biura:

</doc>
<doc id="1651885" url="https://pl.wikipedia.org/wiki?curid=1651885" title="Mafia (album Mafii)">
Mafia (album Mafii)

Mafia – debiutancki album zespołu Mafia wydany w 1993 roku.

</doc>
<doc id="1651886" url="https://pl.wikipedia.org/wiki?curid=1651886" title="Tansen">
Tansen

Tansen (hindi: तानसेन), właściwie Miyan Tansen lub Ramtanu Pandey – indyjski muzyk i kompozytor, uważany za jednego z największych w historii muzyki hindustańskiej. Słynął jako niezwykle utalentowany wokalista, lecz również ulepszył i spopularyzował na terenie subkontynentu indyjskiego rubab pochodzący z Azji Środkowej.
Urodził się w rodzinie bramińskiej. Był uczniem legendarnego kompozytora i mistrza dhrupadu, Haridasa. Pod wpływem Haridasa zaczął tworzyć teksty nie tylko w sanskrycie, lecz również w języku miejscowym, co było typowe dla ówczesnego ruchu bhakti.
Działał na dworze cesarza mogolskiego Akbara, na którym był uważany za jeden z „dziewięciu klejnotów” ("nawa ratna"). Scalając tradycje indyjskiej muzyki klasycznej i elementy muzyki perskiej położył podwaliny pod powstanie odrębnego nurtu w muzyce, określanego dziś jako muzyka hindustańska (ang. Hindustani classical music).

</doc>
<doc id="1651890" url="https://pl.wikipedia.org/wiki?curid=1651890" title="Lista senatorów z Arizony">
Lista senatorów z Arizony



</doc>
<doc id="1651891" url="https://pl.wikipedia.org/wiki?curid=1651891" title="Lista senatorów z Alaski">
Lista senatorów z Alaski



</doc>
<doc id="1651892" url="https://pl.wikipedia.org/wiki?curid=1651892" title="Vilmos Vanczák">
Vilmos Vanczák

Vilmos Vanczák (ur. 20 czerwca 1983 w Miszkolcu) – węgierski piłkarz grający na pozycji środkowego lub lewego obrońcy.
Kariera klubowa.
Vanczák urodził się w Miszkolcu i tam też rozpoczął karierę piłkarską w klubie Diósgyőri VTK. W sezonie 1999/2000 zadebiutował w pierwszej lidze węgierskiej, ale był to jego jedyny mecz w lidze. Latem 2000 odszedł do Vasasu Budapeszt, jednak nie wystąpił w żadnym spotkaniu tej drużyny. Z kolei w 2001 został zawodnikiem Újpestu Budapeszt. W sezonie 2001/2002 zdobył Puchar Węgier. Na początku 2003 roku został wypożyczony do Fóti SE, będącego rezerwowym zespołem Újpestu. W sezonie 2003/2004 został wicemistrzem Węgier, a w 2006 roku powtórzył to osiągnięcie.
Latem 2006 Vanczák ponownie trafił na wypożyczenie, tym razem do belgijskiego klubu Sint-Truidense VV. W Eerste Klasse zadebiutował 19 sierpnia ze zremisowanym 2:2 wyjazdowym meczu z FC Bruksela. W całym sezonie rozegrał 30 spotkań ligowych, w których zdoby 4 gole.
W 2007 roku Vanczák został sprzedany z Újpestu do szwajcarskiego FC Sion. Swoje pierwsze spotkanie w tym klubie rozegrał 25 lipca w zwycięskim 3:0 spotkaniu z FC Aarau. W sezonie 2007/2008 rozegrał 30 meczów i zdobył dwie bramki. W sezonach 2008/2009, 2010/2011 i 2014/2015 zdobył ze Sionem trzy Puchary Szwajcarii.
W 2016 roku odszedł ze Sionu do Puskás Akadémia FC.
Kariera reprezentacyjna.
W reprezentacji Węgier Vanczák zadebiutował 30 listopada 2004 roku w przegranym 0:1 towarzyskim meczu ze Słowacją. 17 sierpnia 2005 w towarzyskim meczu przeciwko Argentynie został sfaulowany poprzez uderzeniem łokciem przez debiutującego wówczas w kadrze Lionela Messiego, gdzie otrzymał czerwoną kartkę i został wyrzucony z boiska. Z kadrą narodową występował w eliminacjach do MŚ 2006 i Euro 2008, walczył z nią o awans do MŚ 2010.

</doc>
<doc id="1651893" url="https://pl.wikipedia.org/wiki?curid=1651893" title="Dynamo Tarnopol">
Dynamo Tarnopol

Dynamo Tarnopol (ukr. Футбольний клуб «Динамо» Тернопіль, "Futbolnyj Kłub "Dynamo" Ternopil") - ukraiński klub piłkarski z siedzibą w Tarnopolu.
Historia.
Chronologia nazw:
Piłkarska drużyna Dynamo została założona w Tarnopolu w 1940.
W latach 1952-1956 występował w Mistrzostwach Ukrainy spośród drużyn kultury fizycznej
Również zmagał się w Mistrzostwach obwodu tarnopolskiego:

</doc>
<doc id="1651894" url="https://pl.wikipedia.org/wiki?curid=1651894" title="Lista amerykańskich senatorów ze stanu Kolorado">
Lista amerykańskich senatorów ze stanu Kolorado

Lista amerykańskich senatorów ze stanu Kolorado – senatorzy wybrani ze stanu Kolorado.
Stan Kolorado został włączony do Unii 1 sierpnia 1876 roku. Posiada prawo do mandatów senatorskich 2. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="1651895" url="https://pl.wikipedia.org/wiki?curid=1651895" title="Vilmos Vanczak">
Vilmos Vanczak



</doc>
<doc id="1651896" url="https://pl.wikipedia.org/wiki?curid=1651896" title="Lista senatorów z Kolorado">
Lista senatorów z Kolorado



</doc>
<doc id="1651897" url="https://pl.wikipedia.org/wiki?curid=1651897" title="Lista senatorów z Delaware">
Lista senatorów z Delaware



</doc>
<doc id="1651898" url="https://pl.wikipedia.org/wiki?curid=1651898" title="Lista senatorów z Alabamy">
Lista senatorów z Alabamy



</doc>
<doc id="1651899" url="https://pl.wikipedia.org/wiki?curid=1651899" title="Tyfon (sygnalizator akustyczny)">
Tyfon (sygnalizator akustyczny)

Tyfon – pneumatyczny sygnalizator dźwiękowy, rodzaj gwizdka, w którym dźwięk wytwarzany jest przez strumień powietrza lub pary przepływający przez otwory w sąsiedztwie wibrującej tarczy. Urządzenie oparte jest na patencie Helgego Rydberga, asystenta na Uniwersytecie w Lund z ok. 1920. „Tyfon” jest zarejestrowanym znakiem towarowym pneumatycznych sygnalizatorów dźwiękowych produkowanych przez «Kockum Sonics» z Dübendorf w Szwajcarii (część «Kockumation Group» z Malmö). Używany w żegludze jako sygnał akustyczny lub mgłowy – w wersji stacjonarnej nazywany nautofonem. Wersja przenośna składa się z wydajnej pompy ręcznej połączonej z sygnalizatorem akustycznym. W innych wersjach używany jako sygnał dźwiękowy w kolejnictwie i motoryzacji.

</doc>
<doc id="1651902" url="https://pl.wikipedia.org/wiki?curid=1651902" title="Ernst Wertheim">
Ernst Wertheim

Ernst Wertheim (ur. 21 lutego 1864 w Grazu, zm. 15 lutego 1920 w Wiedniu) – austriacki lekarz ginekolog.
Życiorys.
Urodził się 21 lutego 1864 w Grazu, jako syn chemika Theodora Wertheima (1820-1864). Studiował na Uniwersytecie w Grazu, tytuł doktora medycyny otrzymał 29 lutego 1888 roku. Następnie pracował jako asystent przy tamtejszej katedrze patologii ogólnej i doświadczalnej, pod kierunkiem Rudolfa Klemensiewicza. 30 kwietnia 1889 opuścił Graz i rozpoczął pracę w Wiedniu u Ottona Kahlera, a potem u Rudolfa Chrobaka z II Kliniki Uniwersyteckiej w Wiedniu. W 1892 habilitował się z ginekologii i położnictwa. W 1897 został pierwszym chirurgiem na oddziale ginekologii Pawilonu Bettiny w Klinice Elisabeth ("Bettina Pavilions der Elisabeth-Klinik"), w 1910 został dyrektorem II Kliniki Kobiecej w Wiedniu ("II. Frauenklinik").
Dorobek naukowy.
16 listopada 1898 Wertheim jako pierwszy przeprowadził radykalną histerektomię z dojścia brzusznego u pacjentki z rakiem szyjki macicy. Operacja obejmowała resekcję macicy, przymacicz, przypochwia i węzłów chłonnych miednicznych. Z czasem jako operacja Wertheima znalazła stałe miejsce w chirurgii ginekologicznej. Operację opisał w dwóch pracach w 1900 i 1902 roku. W 1911 roku ukazała się praca, w której zreferował wyniki 500 przeprowadzonych operacji.
W 1919 roku przedstawił nowy sposób operacyjnego podwieszenia wypadającej macicy, znany jako operacja Wertheima II.
Wertheim prowadził też badania nad rzeżączką dróg rodnych i wykazał obecność gonokoków w jamie otrzewnej. Odkrył też, że gonokoki najlepiej hodować na podłożach z dodatkiem ludzkiego osocza.

</doc>
<doc id="1651903" url="https://pl.wikipedia.org/wiki?curid=1651903" title="Igrzyska Małych Państw Europy 1989">
Igrzyska Małych Państw Europy 1989

3. Igrzyska Małych Państw Europy - trzecia edycja igrzysk małych krajów została zorganizowana w Nikozji na Cyprze. Impreza odbyła się między 17, a 20 maja 1989 roku. W zawodach wzięło udział 675 zawodników.

</doc>
<doc id="1651906" url="https://pl.wikipedia.org/wiki?curid=1651906" title="The New Saints FC">
The New Saints FC



</doc>
<doc id="1651908" url="https://pl.wikipedia.org/wiki?curid=1651908" title="Schützenpanzer Kurz">
Schützenpanzer Kurz

Schützenpanzer SPz 11-2 Kurz – niemiecki bojowy wóz rozpoznawczy, opracowany na podstawie francuskiego pojazdu Hotchkiss TT6. Ostatnie pojazdy tego typu zostały wycofane ze służby na początku lat 80. XX wieku i zastąpione przez wozy Spähpanzer Luchs.

</doc>
<doc id="1651909" url="https://pl.wikipedia.org/wiki?curid=1651909" title="Schutzenpanzer Kurz">
Schutzenpanzer Kurz



</doc>
<doc id="1651910" url="https://pl.wikipedia.org/wiki?curid=1651910" title="Saneczkarstwo na Zimowych Igrzyskach Olimpijskich 1980">
Saneczkarstwo na Zimowych Igrzyskach Olimpijskich 1980

Saneczkarstwo na Zimowych Igrzyskach Olimpijskich 1980 odbyło się w dniach 13 – 16 lutego 1980 roku na torze Mt. Van Hoevenberg Olympic Bobsled Run. Zawodnicy walczyli w jedynkach kobiet i mężczyzn oraz dwójkach mężczyzn.

</doc>
<doc id="1651912" url="https://pl.wikipedia.org/wiki?curid=1651912" title="Kanał Rybny">
Kanał Rybny

Kanał Rybny (niem. "Vorflut" t. "Vorfluth Kanal", po 1945 "Kanał Pucki") – śródlądowy kanał w Szczecinie o długości ok. 1,44 km. 
Oddziela wyspę Zaleskie Łęgi od Wyspy Puckiej i łączy Jezioro Portowe z Parnicą. Kilkadziesiąt metrów od dawnego ujścia kanału do Parnicy usypano groblę, którą prowadzi ul. Marynarska. Wykonano również nowy przekop, na którego końcu znajduje się budynek przepompowni melioracyjnej. Ulica Marynarska nad nowym przekopem przebiega po moście. 
Nazwę Kanał Rybny wprowadzono urzędowo rozporządzeniem w 1949 roku, zastępując poprzednią niemiecką nazwę "Vorflut Kanal".

</doc>
<doc id="1651913" url="https://pl.wikipedia.org/wiki?curid=1651913" title="Joséito Fernandez">
Joséito Fernandez



</doc>
<doc id="1651914" url="https://pl.wikipedia.org/wiki?curid=1651914" title="Powódź w Polsce (1934)">
Powódź w Polsce (1934)

Powódź w Polsce w 1934 roku – największa powódź w Polsce międzywojennej.
Historia.
Powódź zaczęła się od intensywnych opadów deszczu (dobowo ponad 50 mm) w dorzeczu górnej Wisły w dniach 13-17 lipca 1934 roku. Silne opady zanotowano w dorzeczach Raby, Skawy i Wisłoki, a w szczególności Dunajca (Tatry, Gorce). 16 lipca osiągnięty został, nie pobity nawet w czasie powodzi w 1997 roku, polski rekord wysokości opadów w ciągu jednej doby, kiedy to na Hali Gąsienicowej spadło 255 mm deszczu.
Drobne rzeki wylały już 16 lipca, a dzień później powódź objęła dorzecza Dunajca, Raby, część dorzeczy Wisłoki i Skawy. Fala powodziowa dopłynęła do Wisły 19 lipca, pojawiając się na 200-kilometrowym odcinku do Dzikowa. Z powodu częstych pęknięć wałów i zalań fala powodziowa uległa osłabieniu i dotarła do Warszawy 22 lipca, nie wyrządzając miastu szkody. W sumie w województwie krakowskim woda zalała 1260 km² (ogółem 2000 km²), zabijając 55 osób. Uszkodzeniu, bądź zniszczeniu, uległo 22 059 budynków, 167 km dróg i 78 mostów. Wartość powstałych szkód oceniono na 12 milionów dolarów (wartość ówczesna), tj. równowartość 60,3 miliona przedwojennych złotych.
W efekcie powodzi przyśpieszono prace przeciwpowodziowe i zbudowano jako zabezpieczenie zbiorniki retencyjne w Porąbce na Sole (w 1936, Jezioro Międzybrodzkie) oraz w Rożnowie na Dunajcu. Ten ostatni został ukończony w roku 1941, już w czasie okupacji niemieckiej.
Upamiętnienie.
Opis powodzi w Małopolsce z 1934 roku znalazł się w powieści "Woda wyżej" autorstwa Jalu Kurka.

</doc>
<doc id="1651918" url="https://pl.wikipedia.org/wiki?curid=1651918" title="Dynamo Mukaczewo">
Dynamo Mukaczewo

Dynamo Mukaczewo (ukr. Футбольний клуб «Динамо» Мукачеве, "Futbolnyj Kłub "Dynamo" Mukaczewe") - ukraiński klub piłkarski z siedzibą w Mukaczewo, w obwodzie zakarpackim.
Historia.
Chronologia nazw:
Piłkarska drużyna Dynamo została założona w mieście Mukaczewo w 1945.
Występował w pierwszych mistrzostwach obwodu zakarpackiego.
W 1949 był drużyną, na bazie której formowano reprezentację wojsk granicznych Ukrainy, która zwyciężyła w meczu finałowym reprezentację Moskwy.

</doc>
<doc id="1651922" url="https://pl.wikipedia.org/wiki?curid=1651922" title="Jadwiga Elenora von Holstein-Gottorp">
Jadwiga Elenora von Holstein-Gottorp



</doc>
<doc id="1651929" url="https://pl.wikipedia.org/wiki?curid=1651929" title="Synagoga Pokoju w Strasburgu">
Synagoga Pokoju w Strasburgu

Synagoga Pokoju w Strasburgu – czynna synagoga aszkenazyjska w Strasburgu, połączona z żydowskim centrum kulturalnym. Została zbudowana po II wojnie światowej na miejscu Starej Synagogi w Strasburgu zniszczonej przez hitlerowców 12 września 1940. 
Historia.
Gmina żydowska w Strasburgu została całkowicie zniszczona w czasie II wojny światowej. W 1945 do miasta zaczęli przyjeżdżać pojedyncze osoby, które przeżyły deportację. Do 1948 posiadały one swoją kaplicę z budynku jednej ze szkół. W tym roku władze miasta przekazały Żydom dawny budynek miejskiego arsenału. W tym samym czasie uzgodniono, że odradzająca się gmina wybuduje nową synagogę na parceli przekazanej przez miasto w zamian za teren zajmowany przez Starą Synagogę przy bulwarze Kleber. Nowa lokalizacja obiektu była położona przy ulicy de la Paix (Pokoju), co sprawiło, że świątynia zyskała potoczną nazwę Synagogi Pokoju. 
Prace budowlane trwały od 1954 do 1958, przy tworzeniu projektu obiektu uczestniczyli architekci Claude Meyer-Lévy, Jean-Paul Berst, René Heller i na krótko Gustave Stoskopff. Oficjalnego otwarcia budynku dokonano 23 marca 1958. 
Architektura.
Synagoga Pokoju reprezentuje nowoczesny styl architektoniczny. Wejście do niej prowadzi poprzez szeroki przedsionek po schodach, pod dwunastoma prostopadłościennymi kolumnami reprezentującymi 12 plemion Izraela. Na fasadzie wyrzeźbiona jest menora. Zachodnia ściana synagogi dekorowana jest siecią żelaznych Gwiazd Dawida, wykonanych przez Gilberta Poillerata. 
We wnętrzu znajduje się, oprócz głównej sali modłów, znajduje się radio żydowskie, centrum kulturalne. Z Synagogą Pokoju sąsiaduje niewielki budynek sefardyjskiej synagogi Rambam. 

</doc>
<doc id="1651930" url="https://pl.wikipedia.org/wiki?curid=1651930" title="Joaquín Botero">
Joaquín Botero

Joaquín Botero Vaca (ur. 10 grudnia 1977 w La Paz) – piłkarz boliwijski grający na pozycji napastnika.
Kariera klubowa.
Karierę piłkarską Botero rozpoczął w klubie Mariscal Braun. W 1997 roku zadebiutował w jego barwach w boliwijskiej Primera División. W swoim debiutanckim sezonie zdobył 18 goli, a w 1998 roku został zawodnikiem klubu z największego miasta kraju La Paz o nazwie Deportivo Municipal. Także i w tym zespole zaliczył 18 trafień, a w 1999 roku przeszedł do Club Bolívar. W Bolívarze stał się czołowym strzelcem. W 2002 roku osiągnął z tym klubem swoje pierwsze sukcesy w karierze. Został mistrzem Boliwii, a zdobywając 49 bramek w lidze stał się królem strzelców tamtejszej Primera División.
W 2003 roku Botero przeszedł do meksykańskiego UNAM Pumas wywodzącego się ze stolicy kraju Meksyku. W meksykańskiej Primera División zadebiutował 9 sierpnia w wygranym 1:0 wyjazdowym meczu z Atlasem Guadalajara. W 2004 roku wywalczył z UNAM Pumas zarówno mistrzostwo fazy Clausura, jak i Apertura na jesieni. W sezonie 2006/2007 rozegrał dwa sportkania w argentyńskiej San Lorenzo de Almagro. Z kolei jesienią 2007 występował w wenezuelskim Deportivo Táchira.
W 2008 roku Botero wrócił do Bolívaru, dla którego zdobył 11 goli. Na początku 2009 roku został zawodnikiem Correcaminos UAT, grającego w Primera División A, czyli meksykańskiej drugiej lidze. W 2010 roku był wypożyczony do kuwejckiego Al-Arabi, a w 2011 roku przeszedł do San José
Kariera reprezentacyjna.
W reprezentacji Boliwii Botero zadebiutował w 1999 roku. W 2004 roku wziął udział w Copa América 2004. Na tym turnieju zdobył jedną bramkę, w zremisowanym 2:2 meczu z Peru, jednak Boliwia nie wyszła ze swojej grupy. Z kadrą narodową występował w eliminacjach do MŚ 2002, MŚ 2006, a obecnie walczy z nią o awans do MŚ 2010. W tych ostatnich, 1 kwietnia 2009, zdobył 3 gole w wygranym 6:1 domowym spotkaniu z Argentyną.

</doc>
<doc id="1651932" url="https://pl.wikipedia.org/wiki?curid=1651932" title="Adolf Schulte">
Adolf Schulte

Adolf Schulte (ur. 24 grudnia 1894, zm. 12 kwietnia 1917) – as lotnictwa niemieckiego Luftstreitkräfte z 9 potwierdzonymi zwycięstwami w I wojnie światowej.
Adolf Schulte szkoleniu pilotażu na samolotach myśliwskich został w listopadzie 1916 roku przydzielony do eskadry Jagdstaffel 12. Pierwsze zwycięstwo odniósł 11 grudnia. Do 12 kwietnia osiągnął 8 potwierdzonych oraz 3 niepotwierdzone zwycięstwa powietrzne. Zginął w czasie pierwszej fazy bitwy o Arras, kiedy pilotowany przez niego Albatros D.III zderzył się z brytyjskim dwumiejscowym samolotem Royal Aircraft Factory F.E.2b. W wyniku katastrofy trzej piloci zginęli.

</doc>
<doc id="1651933" url="https://pl.wikipedia.org/wiki?curid=1651933" title="Joaquin Botero">
Joaquin Botero



</doc>
<doc id="1651940" url="https://pl.wikipedia.org/wiki?curid=1651940" title="Szczyt NATO w Brukseli 1994">
Szczyt NATO w Brukseli 1994

Szczyt NATO w Brukseli w 1994 lub 13. Szczyt NATO - szczyt NATO, zorganizowany w Brukseli w Belgii w dniach 10-11 stycznia 1994.
W szczycie tym po raz pierwszy wzięła udział nowa amerykańska administracja prezydenta Billa Clintona. Szczyt odbywał się w trakcie trwania wojny w Bośni, która była jednym z ważnych tematów jego obrad. W Brukseli państwa Sojuszu zdecydowały także o uruchomieniu programu Partnerstwa dla Pokoju.
Postanowienia szczytu.
W czasie szczytu w Brukseli, 16 członków Rady Północnoatlantyckiej przyjęło "Deklarację szefów państw i rządów", w której zostały zawarte główne postanowienia szczytu:

</doc>
<doc id="1651944" url="https://pl.wikipedia.org/wiki?curid=1651944" title="Mistrzostwa Świata Mężczyzn w Curlingu 2009">
Mistrzostwa Świata Mężczyzn w Curlingu 2009

Mistrzostwa Świata Mężczyzn w Curlingu 2009, 50. zawody mistrzostw świata odbyły się między 4 a 12 kwietnia 2009 w kanadyjskim Moncton w Moncton Coliseum.
Obrońcą tytułu z MŚ 2008 była kanadyjska drużyna Kevina Martina. 
Po raz pierwszy w historii rozegrano challenge w strefie amerykańskiej, który wyłonił spomiędzy Brazylii i USA drugą drużynę na MŚ 2009. 
Mecze 13. sesji oglądał premier Kanady Stephen Harper.
Złoty medal po dwóch latach ponownie zdobyli Szkoci, którzy pokonali w finale gospodarzy a zarazem obrońców tytułu 7:6. Brązowy medal zdobyli Norwegowie pokonując w małym finale Szwajcarów 6:4. Nagrodę Colin Campbell Award przyznano Wang Fengchunowi.
Zawody obejrzało na żywo 78 470 osób, najwięcej zabrał finał 5 296 i sesja 17. (4 639 osób) gdzie Kanada grała ze Szkocją.
__notoc__
Wyniki.
Playoff.
Finał.
12 kwietnia 2009, 19:30Widzów: 5 296
Mały finał.
12 kwietnia 2009, 13:00Widzów: 3 798
Półfinał.
11 kwietnia 2009, 16:00Widzów: 4 195
1-2.
10 kwietnia 2009, 19:30Widzów: 4 375
3-4.
11 kwietnia 2009, 10:00Widzów: 3 656
W trzecim endzie meczu najlepszy był kamień Szwajcarów, odległość od środka dwóch kolejnych kamieni była wielokrotnie mierzona. Ustalono, że obydwa znajdują się w praktycznie jednakowej odległości, w związku z tym punktował tylko jeden kamień.
Tie-breaker.
10 kwietnia 2009, 15:00Widzów: 3 570
Round Robin.
Sesja 1..
4 kwietnia 2009, 15:00Widzów: 3 485 
Sesja 2..
4 kwietnia 2009, 19:30Widzów: 4 016
Sesja 3..
5 kwietnia 2009, 8:30Widzów: 3 267
Sesja 4..
5 kwietnia 2009, 13:00Widzów: 3 854
Sesja 5..
5 kwietnia 2009, 19:30Widzów: 3 591
Sesja 6..
6 kwietnia 2009, 10:00Widzów: 2 197
Sesja 7..
6 kwietnia 2009, 15:00Widzów: 2 441
Sesja 8..
6 kwietnia 2009, 19:30Widzów: 2 564
Sesja 9..
7 kwietnia 2009, 10:00Widzów: 2 573
Sesja 10..
7 kwietnia 2009, 15:00Widzów: 2 229
Sesja 11..
7 kwietnia 2009, 19:30Widzów: 3 173
Sesja 12..
8 kwietnia 2009, 10:00Widzów: 2 811
Sesja 13..
8 kwietnia 2009, 15:00Widzów: 3 436
Sesja 14..
8 kwietnia 2009, 19:30Widzów: 2 329
Sesja 15..
9 kwietnia 2009, 10:00Widzów: 3 612
Sesja 16..
9 kwietnia 2009, 15:00Widzów: 3 363
Sesja 17..
9 kwietnia 2009, 19:30Widzów: 4 639

</doc>
<doc id="1651947" url="https://pl.wikipedia.org/wiki?curid=1651947" title="Taťána Kocembová">
Taťána Kocembová

Taťána Kocembová (ur. 2 maja 1962) – czechosłowacka lekkoatletka, sprinterka.
Po zakończeniu kariery związała się ze swoim ówczesnym trenerem, z którym ma dwie córki (Lucie i Janę), także lekkoatletki. Jej obecnym mężem jest Jaroslav Netolička, były czechosłowacki piłkarz.

</doc>
<doc id="1651949" url="https://pl.wikipedia.org/wiki?curid=1651949" title="Tatána Kocembová">
Tatána Kocembová



</doc>
<doc id="1651950" url="https://pl.wikipedia.org/wiki?curid=1651950" title="Yu~ki">
Yu~ki

Yu~ki − basista zespołu Malice Mizer. Był związany z grupą przez cały czas jej istnienia (1992−2001) i nagrał z nią m.in. 8 albumów i 14 singlii. Dodatkowo brał udział w nagraniu drugiego singla gitarzysty Malice Mizer Köziego − Memento. Podczas współpracy z Malice Mizer skomponował tylko jedną piosenkę − "Syunikiss ~Nidome no Aitou~" z czwartego albumu Merveilles z 1998.

</doc>
<doc id="1651954" url="https://pl.wikipedia.org/wiki?curid=1651954" title="Igrzyska Małych Państw Europy 1991">
Igrzyska Małych Państw Europy 1991

4. Igrzyska Małych Państw Europy - czwarta edycja igrzysk małych krajów została zorganizowana w Andorze. Impreza odbyła się między 21 a 25 maja 1991 roku. W zawodach wzięło udział 697 zawodników.

</doc>
<doc id="1651955" url="https://pl.wikipedia.org/wiki?curid=1651955" title="Zespół górnego otworu klatki piersiowej">
Zespół górnego otworu klatki piersiowej

Zespół górnego otworu klatki piersiowej (łac. "syndroma aperturae thoracis superioris", ang. "thoracic outlet syndrome", TOS) – zespół objawów klinicznych wynikający z zaburzeń naczyniowo-nerwowych kończyn górnych, wywołany przez ucisk na struktury nerwowe i naczynia krwionośne w obrębie zwężenia w otworze górnym klatki piersiowej. Choroba występuje dwukrotnie częściej u kobiet.
Choroba została po raz pierwszy opisana w 1818 roku. Uważa się, że występuje u 0,3–8% populacji (dane USA), a za czynniki ryzyka rozwoju choroby uważa się oprócz wspomnianej płci żeńskiej, wiek 30–40 lat, co związane jest z fizjologicznym obniżeniem obręczy kończyny górnej, asteniczną budowę ciała lub przeciwnie – otyłość i duży biust (pociąganie obręczy barkowej do przodu), mastektomię, wszczepienie implantów piersi, sternotomię oraz atletyczną budowę ciała u mężczyzn.
Ucisk może obejmować następujące składowe pęczka naczyniowo-nerwowego:
Do ucisku dochodzi najczęściej w miejscach anatomicznych zwężeń jego przebiegu, w obrębie szczeliny mięśni pochyłych, przestrzeni żebrowo-obojczykowej lub kruczo-piersiowej (pomiędzy wyrostkiem kruczym łopatki a ścięgnem mięśnia piersiowego mniejszego).
Etiologia.
Przyczyny TOS obejmują przyczyny wrodzone (wada anatomiczna – na przykład żebro szyjne) lub nabyte (najczęściej pourazowe).
Obraz kliniczny.
Obraz kliniczny zależy od tego, która struktura anatomiczna zostaje uciśnięta. Najczęściej dochodzi do ucisku splotu ramiennego. Rzadziej występują objawy zależne od ucisku układu tętniczego i najrzadziej – żylnego.
Cechą charakterystyczną, niezależną od przyczyny, jest występowanie objawów jedynie przy uniesieniu lub odwiedzeniu ramion. W przypadkach ucisku struktur nerwowych pojawia się wówczas ból promieniujący wzdłuż przyśrodkowej części ramienia i przedramienia, do palców IV i V.
Objawom towarzyszą parestezje i zaburzenia czucia w obrębie unerwienia nerwu łokciowego, osłabienie siły mięśniowej i często jednostronny objaw Raynauda. W rozpoznaniu może pomóc wykonanie następujących testów: test Addsona, test Roosa, test Allena.
Jeżeli dochodzi do ucisku struktur tętniczych, to dodatkowo można stwierdzić asymetrię tętna, różnice ciśnienia tętniczego na kończynach górnych oraz można wysłuchać szmer skurczowy nad tętnicami dystalnie do miejsca ucisku.
Objawy ucisku układu żylnego to obrzęk kończyny górnej, poszerzenie żył w jej obrębie, do których wskutek powyższych zaburzeń może dołączyć zakrzepica.
Rozpoznanie.
Chorobę rozpoznaje się na podstawie zdjęcia radiologicznego, które pozwala wykryć anomalie kostne. Ultrasonografia dopplerowska pozwala wykryć zaburzenia przepływu naczyniowego, a elektromiografia pozwala na ocenę przewodnictwa i wykrycie ucisku na struktury nerwowe. Niekiedy konieczne może się okazać wykonanie tomografii komputerowej lub jądrowego rezonansu magnetycznego. Średnio 6,5 lekarzy różnych specjalności potrzebuje 4,3 lat, aby zostało postawione rozpoznanie zespołu górnego otworu klatki piersiowej.
Leczenie.
Zwykle wystarcza leczenie rehabilitacyjne. Niektóre przypadki wymagają korekcji chirurgicznej lub naczyniowej. Leczenie polega na resekcji I żebra (według niektórych autorów jest to zabieg zawsze niezbędny) i dodatkowych, patologicznych elementów kostno-mięśniowych z dojścia nad- i/lub podobojczykowego.

</doc>
<doc id="1651956" url="https://pl.wikipedia.org/wiki?curid=1651956" title="High gravity HGB">
High gravity HGB



</doc>
<doc id="1651958" url="https://pl.wikipedia.org/wiki?curid=1651958" title="Bia – czarodziejskie wyzwanie">
Bia – czarodziejskie wyzwanie

 – japoński serial animowany gatunku Mahō-shōjo zrealizowany w 1974 roku przez wytwórnię Toei Animation.
Fabuła.
Młoda czarownica Megu (w wersji włoskiej Bia), kandydatka do tronu Królestwa Czarów, zostaje zesłana na Ziemię i adoptowana przez Mammi Kanzaki (we włoskiej wersji Mami Giapo), byłą wiedźmę, która porzuciła swoje królewskie ambicje, żeby zostać człowiekiem. Mammi rzuca czar na swojego męża i dwójkę dzieci – Rabi i Apo, za sprawą którego wierzą, że Megu jest ich pierworodnym dzieckiem i najstarszą siostrą. Dziewczynka uczy się kontrolowania swoich magicznych zdolności, by udowodnić, że jest godną kandydatką na królową. Ponadto żyjąc wśród ludzi Megu poznaje emocje, jakich wcześniej nie znała: samotność, współczucie, smutek, miłość, rozpacz czy ofiarność. W miarę rozwoju fabuły jej charakter ewoluuje – od przekornej i raczej samolubnej małej dziewczynki w miłą, hojną i kochającą młodą kobietę. Walczy z potworami, demonami i rywalką do tronu imieniem Non (w wersji włoskiej Noma), ale szybko zdaje sobie sprawę, że jej prawdziwym wrogiem jest ciemniejsza strona ludzkiej natury.
Majokko Megu-chan jako seria mahō-shōjo.
"Majokko Megu-chan" była pierwszym serialem typu mahō-shōjo, w którym zerwano z beztroską, jaką dotychczas charakteryzował się ten gatunek. Bohaterka oprócz tego, że musi nauczyć się panować nad swoją mocą, musi nauczyć się żyć wśród ludzi i pięlęgnować więzi z nimi. Serial poruszał tak istotne tematy jak przemoc domowa, samobójstwo lub śmierć bliskiej osoby.
Wersja japońska.
Opening „Majokko Megu-chan” i ending „Hitoribocchi no Megu” śpiewała Yoko Maekawa.
Wersja włoska.
Piosenkę "Bia, la sfida della magia" śpiewali Andrea Lo Vecchio i zespół Piccoli Stregoni. W najmniejszym stopniu nie jest podobna do oryginału.
Wersja polska.
Serial był emitowany w Polsce w latach 90. przez telewizję Polonia 1 i Super 1 z włoskim dubbingiem i polskim lektorem.
Wersję polską odcinków 1–20 opracowała PTV Echo, a ich lektorem był Mirosław Skibiński. Tłumaczenie odcinków 21–72 opracowało Studio Publishing, a ich lektorem była Agnieszka Rogińska.

</doc>
<doc id="1651959" url="https://pl.wikipedia.org/wiki?curid=1651959" title="Viktor Schobinger">
Viktor Schobinger

Viktor Schobinger (ur. 30 kwietnia 1893, zm. 24 maja 1989) – as lotnictwa niemieckiego Luftstreitkräfte z 8 potwierdzonymi zwycięstwami w I wojnie światowej, dowódca Jagdstaffel 12.
Viktor Schobinger po szkoleniu pilotażu w FEA 10 w Böblingen został od połowy kwietnia 1917 roku przydzielony do jednostki lotniczej FA 12. Po niedługim czasie został przeniesiony do eskadry myśliwskiej. Po przeszkoleniu w Jastaschule od lipca 1917 roku latał w Jasta 12. Pierwsze zwycięstwo odniósł 9 sierpnia. 11 sierpnia 1917 roku idąc na ratunek ówczesnemu swojemu dowódcy Adolfowi Ritter von Tutschek, zestrzelił angielskiego asa Charlesa Bookera mającego wówczas na swym koncie 21 potwierdzonych zwycięstw powietrznych. Adolf Ritter von Tutschek został ciężko ranny i przekazał dowództwo Viktorowi Schobingerowi. 
W ciągu trzech miesięcy pełnienia przez Viktora Schobingera obowiązków dowódcy eskadra Jasta 12 odniosła 22 zwycięstwa powietrzne nie tracąc przy tym żadnego pilota. 21 października Schobinger odniósł swoje 7, a setne zwycięstwo jednostki. 15 listopada w czasie walki powietrznej Schobinger został ciężko ranny w stopę i nie wrócił już do czynnego latania w czasie I wojny światowej. Po powrocie ze szpitala został skierowany do oddziału uzupełnień FEA 10 w Böblingen na stanowisko instruktora.
W czasie II wojny światowej służył w Luftwaffe i w stopniu majora był dowódcą eskadry bombowej ("Luftwaffen-Berge-Bataillon VII"). 

</doc>
<doc id="1651960" url="https://pl.wikipedia.org/wiki?curid=1651960" title="Víctor Bernárdez">
Víctor Bernárdez

Víctor Salvador Bernárdez Blanco (ur. 24 maja 1982 w La Ceiba) – honduraski piłkarz grający na pozycji środkowego obrońcy.
Kariera klubowa.
Bernárdez jest wychowankiem klubu Motagua Tegucigalpa wywodzącego się ze stolicy kraju. W 2001 roku zadebiutował w jego barwach w pierwszej lidze Hondurasu. Od sezonu 2001/2002 był podstawowym zawodnikiem tej drużyny. W 2001 roku wywalczył z Motaguą mistrzostwo fazy Apertura. Z kolei w pierwszej połowie 2002 roku wywalczył wicemistrzostwo fazy Clausura, a także zajął 3. miejsce w pucharze Copa Interclubes UNCAF. Rok 2006 zakończył się dla Motaguy z Víctorem w składzie mistrzostwem fazy Apertura.
Na początku 2009 roku Bernárdez miał przejść do klubu z Major League Soccer, jednak ostatecznie został wypożyczony do belgijskiego Anderlechtu. W Eerste Klasse zadebiutował 16 stycznia w przegranym 1:2 domowym meczu z Cercle Brugge. Natomiast 7 lutego w spotkaniu z RAEC Mons (3:2) zdobył pierwszego gola w belgijskiej lidze. W 2011 roku był wypożyczony do Lierse SK.
Latem 2011 Bernárdez przeszedł na wypożyczenie do meksykańskiego Indios de Ciudad Juárez. W 2012 roku został zawodnikiem San Jose Earthquakes.
Kariera reprezentacyjna.
W reprezentacji Hondurasu Bernárdez zadebiutował w 2004 roku. W tym samym roku z kadrą U-23 wziął udział w Igrzyskach Olimpijskich w Atenach. Swojego pierwszego gola w kadrze narodowej zdobył 6 września 2006 roku w wygranym 2:0 towarzyskim spotkaniu z Salwadorem.

</doc>
<doc id="1651961" url="https://pl.wikipedia.org/wiki?curid=1651961" title="Victor Bernardez">
Victor Bernardez



</doc>
<doc id="1651962" url="https://pl.wikipedia.org/wiki?curid=1651962" title="Diprotodon optatum">
Diprotodon optatum



</doc>
<doc id="1651963" url="https://pl.wikipedia.org/wiki?curid=1651963" title="Livia Turco">
Livia Turco

Livia Turco (ur. 13 lutego 1955 w Cuneo) – włoska polityk, była minister w kilku rządach, wieloletnia parlamentarzystka.
Życiorys.
Ukończyła liceum ogólnokształcące. Zaangażowała się w działalność młodzieżówki Włoskiej Partii Komunistycznej, od 1978 zasiadała we władzach tej organizacji. W latach 80. sprawowała mandat radnej regionu Piemont i Turynu. Od 1986 wchodziła w skład sekretariatu krajowego PCI.
Od 1987 do 2006 sprawowała mandat posłanki do Izby Deputowanych X, XI, XII, XIII i XIV kadencji. Po rozwiązaniu kompartii należała do Demokratycznej Partii Lewicy, a w 1998 została działaczką Demokratów Lewicy, stronnictwa powstałego w oparciu o PDS i małe ugrupowanie lewicowe.
W latach 1996–2001 sprawowała urząd ministra bez teki (do spraw solidarności społecznej) w czterech kolejnych rządach kierowanych przez Romano Prodiego, Massima D’Alemę (w dwóch gabinetach) i Giuliana Amato.
W 2006 uzyskała mandat senatora XV kadencji. Weszła w skład nowego rządu jako minister zdrowia. Stanowisko to zajmowała od 17 maja 2006 do 8 maja 2008.
W 2007 razem ze swoim ugrupowaniem przystąpiła do nowo powołanej Partii Demokratycznej, w przedterminowych wyborach parlamentarnych w następnym roku została posłanką XVI kadencji (do 2013).

</doc>
<doc id="1651965" url="https://pl.wikipedia.org/wiki?curid=1651965" title="Karpaty Mukaczewo">
Karpaty Mukaczewo

Karpaty Mukaczewo (ukr. Футбольний клуб «Карпати» Мукачеве, "Futbolnyj Kłub "Karpaty" Mukaczewe") – ukraiński klub piłkarski, mający siedzibę w mieście Mukaczewo, w obwodzie zakarpackim, na zachodzie kraju.
W latach 1992-1995 występował w ukraińskiej Pierwszej Lidze, a w 1995-1998 w Drugiej Lidze.
Historia.
Chronologia nazw:
Klub piłkarski Bilszowyk został założony w miejscowości Mukaczewo w 1946 roku i reprezentował miejscowy browar. Rok wcześniej, w 1945 w mieście pojawiły się dwa kluby piłkarskie: Spartak (reprezentujący fabrykę tytoniu) oraz Dynamo (zespół organów wewnętrznych i wojsk pogranicznych). Na pierwszej powojennej spartakiadzie Ukraińskiej SRR drużyna Zakarpacia, w tym zawodnicy tych mukaczewskich klubów, zdobywa złote medale. Początkowo zespół rozgrywał mecze towarzyskie, a w 1948 startował w Drugiej grupie Mistrzostw ZSRR i zajął pierwsze miejsce, jednak turniej finałowy zakończył na ostatnim czwartym miejscu. W następnym sezonie 1949 roku zajął 5. miejsce w Drugiej grupie. Również w 1949 i 1967/68 uczestniczył w rozgrywkach Pucharu ZSRR.
Występował również w mistrzostwach obwodu zakarpackiego.
W 1951 klub zmienił nazwę na Iskra, a w 1955 na Burewisnyk.
W 1962 roku główną drużyną piłkarskim miasta zaczęła opiekować się fabryka "Mukaczewpryład". Klub otrzymał nazwę Toczpryład i w 1963 startował w rozgrywkach Pucharu Ukraińskiej SRR wśród drużyn kultury fizycznej. Wtedy klub często zmieniał nazwy w 1963 - Mukaczewpryład, w 1964 - Pryład, w 1965 - Pryładyst, w 1967 - Pryład.
W 1968 roku klub po raz pierwszy przyjął nazwę Karpaty i ponownie wystartował w Klasie B Mistrzostw ZSRR, gdzie zajął 14. miejsce spośród 22 drużyn. W 1969 zespół zajął już 3. miejsce w Klasie B. W 1970 po reorganizacji systemu lig występował w Klasie B niższego poziomu, zajmując końcowe 5. miejsce. W 1971 wrócił do nazwy Pryładyst i został uczestnikiem mistrzostw Ukraińskiej SRR wśród drużyn kultury fizycznej, zajmując drugie miejsce. Następnie w latach 1972, 1975, 1976, 1977, 1988, 1989 i 1990 startował w mistrzostwach Ukraińskiej SRR wśród amatorów. Również zespół dalej kontynuował występy w rozgrywkach Mistrzostw i Pucharu obwodu zakarpackiego.
W 1991 roku po raz kolejny startował w Drugiej lidze B Mistrzostw ZSRR, zajmując 5.miejsce.
Od początku rozrywek piłkarskich w niezależnej Ukrainie klub występował w Pierwszej Lidze Mistrzostw Ukrainy. W pierwszym że sezonie zajął wysokie drugie miejsce w grupie A, które jednak nie premiowało awansem. Podczas przerwy zimowej sezonu 1993/1994 przywrócił nazwę Karpaty.
W sezonie 1994/1995 zajął przedostatnie 21. miejsce i spadł do Drugiej Ligi.
W sezonie 1997/1998 klub zajął 8. miejsce w Drugiej Lidze, jednak przed rozpoczęciem następnego sezonu zrezygnował z dalszych występów na poziomie profesjonalnym i został pozbawiony statusu klubu profesjonalnego. Następnie w 1999, 2000 i 2001 zespół z nazwą FK Mukaczewo kontynuował występy w rozgrywkach Mistrzostw i Pucharu obwodu zakarpackiego. W 2002 występował w Amatorskiej Lidze Ukrainy, ale po dwóch meczach zrezygnował z występów. W 2003 zespół przywrócił historyczną nazwę Karpaty i po raz ostatni startował w rozgrywkach mistrzostw i Pucharu obwodu zakarpackiego. Po zakończeniu sezonu w 2003 został rozwiązany.

</doc>
<doc id="1651967" url="https://pl.wikipedia.org/wiki?curid=1651967" title="PALLD">
PALLD



</doc>
<doc id="1651968" url="https://pl.wikipedia.org/wiki?curid=1651968" title="Auctoritas">
Auctoritas

Auctoritas – słowo łacińskie i źródłosłów polskiego słowa „autorytet”.
W starożytnym Rzymie, "auctoritas" odnosiło się do stopnia ogólnego poważania, jaki dana osoba posiadała w rzymskim społeczeństwie. A w konsekwencji jej siłę przebicia, wpływy i możliwość gromadzenia poparcia wokół czyjejś woli.
Pochodzenie i etymologia.
Według francuskiego lingwisty Émile Benveniste, "auctor" (od którego pochodzi także polskie „autor”) wywodzi się od łacińskiego "augeō" („powiększać”, „ zwiększać”, „mnożyć”). "Auctor" to "is qui auget" – ten kto zwiększa moc czynu, bądź poprawia prawną sytuację osoby.
"Auctor" w znaczeniu „autor”, pochodzi od "auctor" jako założyciel, lub „plantator-hodowca”. Podobnie, "auctoritas" odnosi się do prawowitego posiadania, opartego na tym, że ktoś „wyprodukował”, lub wytworzył przedmiot własności, o której mowa – raczej w znaczeniu: „ufundował”, czy „nabył”, niż „zrobił”. To "auctoritas" będzie się – na przykład – przeciwstawiało "zasiedzeniu" nieprawnie zdobytej lub porzuconej własności.
W sferze prywatnej, osoby znajdujące się pod kuratelą (opieką) – takie jak kobiety i nieletni – były zobowiązane zwracać się o pozwolenie ich „kuratorów” („opiekunów”) przy pewnych działaniach. Tak "auctoritas" charakteryzuje będącego "auctor": "pater familias" „autoryzuje” – to znaczy, zatwierdza i uprawomocnia – małżeństwo syna. W ten sposób, "auctoritas" może działać jako rodzaj „biernej porady”, jak i – na przykład – uczonego autorytetu.
Znaczenie polityczne w starożytnym Rzymie.
Polityczne, "auctoritas" wiązał się z władzą rzymskiego Senatu ("auctoritas patrum") i był przeciwstawiany "potestas" lub "imperium" (władzy), którą posiadała magistratura, lub lud. W kontekście tym, "auctoritas" można opisać jako prawną władzę zatwierdzania jakiegoś innego czynu, na przykład: by uchwała zgromadzenia ludu stała się ustawą potrzebna była akceptacja senatu.
XIX wieczny klasyk Theodor Mommsen opisuje „siłę” auctoritas, jako „więcej niż rada i mniej niż rozkaz – taką radę, której nie można bez obaw zignorować.” Cyceron mówi o władzy i autorytecie: „"Cum potestas In populo auctoritas In senatu sit."” (Choć władzę posiada lud, autorytet spoczywa w Senacie)
Popularne tłumaczenie to: ‘możliwość sprawiania, by ludzie robili to co zechcesz, tylko z powodu, tego, kim jesteś.’
Auctoritas principis.
Po upadku Republiki rzymskiej, w czasach Imperium rzymskiego Imperator posiadał tytuł "princeps" („pierwszego obywatela” Rzymu) i posiadał "auctoritas principis" (powagę princepsa) – najwyższy autorytet moralny – w połączeniu z "imperium" i "potestas": władzę wojskową, sądowniczą i administracyjną.
Średniowiecze.
Pojęcie "auctoritas" było często przywoływane w średniowieczu przez papiestwo, w celu zabezpieczenia „doczesnej władzy” Papieża. Najsłynniejsze było przywołanie "auctoritas" przez papieża Innocentego III, z intencją zdyskredytowania władzy królów i cesarzy i ustanowienia papieskiej teokracji.

</doc>
<doc id="1651981" url="https://pl.wikipedia.org/wiki?curid=1651981" title="Juntarō Takahashi">
Juntarō Takahashi

 – japoński lekarz, farmakolog. 
Takahashi był profesorem farmakologii na Cesarskim Uniwersytecie w Tokio od 1919 roku. Wcześniej studiował w Europie w Strasburgu u prof. Oswalda Schmiedeberga.

</doc>
<doc id="1651989" url="https://pl.wikipedia.org/wiki?curid=1651989" title="Johannes de Klerk">
Johannes de Klerk

Johannes de Klerk (ur. 22 lipca 1903 w Burgersdorp, zm. 24 stycznia 1979 w Krugersdorp) – południowoafrykański polityk, p.o. prezydent RPA od 9 do 19 kwietnia 1975.
Życiorys.
Johannes de Klerk urodził się 22 lipca 1903 w Burgersdorp jako najstarszy syn wielebnego Willema de Klerka i Aletty Johannes van Rooy. De Klerk uczył się w szkole w Potchefstroom, w od 1923 do 1926 studiował w Potchefstroom University College for Christian Higher Education. 11 kwietnia 1927 ożenił się z Hendriną Cornelią, z którą miał synów Willema Johannesa i Fredericka Willema.

</doc>
<doc id="1651991" url="https://pl.wikipedia.org/wiki?curid=1651991" title="Archidiecezja Samoa-Apia">
Archidiecezja Samoa-Apia

Archidiecezja Samoa-Apia (łac. "Archidioecesis Samoa-Apianus", ang. "Archdiocese of Samoa-Apia") – rzymskokatolicka archidiecezja ze stolicą w Apii w Samoa. Obejmuje całość terytorium państwa Samoa.
Historia.
20 sierpnia 1850 erygowano Wikariat Apostolski Archipelagu Nawigatorów.
4 stycznia 1957 zmieniono nazwę na "Wikariat Apostolski Wysp Samoa i Tokelau".
21 czerwca 1966 wikariat apostolski podniesiono do godności diecezji, którą nazwano "Diecezja Apia". Nowe biskupstwo przyporządkowano do powstałej tego samego dnia Metropolii Suva.
10 sierpnia 1974 zmieniono nazwę na "Diecezja Apia, Samoa i Tokelau". Po raz kolejny zmieniono ją 3 grudnia 1975 na "Diecezja Samoa i Tokelau".
Dnia 10 września 1982 powstała diecezja Samoa-Pago Pago, która objęła Samoa Amerykańskie. W tym samym dniu diecezja Samoa i Tokelau została podniesiona do godności archidiecezji oraz przyjęła nazwę "Archidiecezja Samoa-Apia i Tokelau".
26 czerwca 1992 powstała misja "sui iuris" Tokelau co spowodowało wyłączenie tego terytorium zależnego spod jurysdykcji arcybiskupów z Apii. Archidiecezja przyjęła wtedy nazwę "Archidiecezja Samoa-Apia", która funkcjonuje do dziś.
W archidiecezji nie ma biskupów pomocniczych.

</doc>
<doc id="1651992" url="https://pl.wikipedia.org/wiki?curid=1651992" title="Bohater werteryczny">
Bohater werteryczny



</doc>
<doc id="1651993" url="https://pl.wikipedia.org/wiki?curid=1651993" title="Daryfenacyna">
Daryfenacyna

Daryfenacyna () – bloker receptorów muskarynowych M3, stosowany w leczeniu zaburzeń czynnościowych pęcherza moczowego.
Mechanizm działania.
Receptory muskarynowe M3 (M3SRA) odpowiedzialne są za kontrolę skurczów mięśni pęcherza moczowego. Ich nadmierna aktywność jest przyczyną występowania zespołu nadreaktywnego pęcherza, który objawia się:
Daryfenacyna jest selektywnym inhibitorem receptorów muskarynowych M3, choć nie wiadomo, czy uroselektywność ma jakieś znaczenie w skuteczności terapii tym lekiem.Badania klinicznie dowiodły, że daryfenacyna u pacjentów cierpiących na zespół nadreaktywnego pęcherza zwiększa jego objętość, podwyższa poziom moczu wywołujący potrzebę mikcji oraz zmniejsza częstość skurczów mięśni wypieracza. Dzięki swemu działaniu, lek znacznie poprawia wygodę życia u chorych z zaburzeniami czynnościowymi pęcherza moczowego.
Farmakokinetyka.
Jeżeli nie zaznaczono inaczej, właściwości farmakokinetyczne daryfenacyny odnoszą się do preparatu o przedłużonym uwalnianiu.
Lek wchłania się z przewodu pokarmowego dość wolno, osiągając maksymalne stężenie we krwi w ciągu 7 godzin. Pokarm nie ma żadnego wpływu na farmakokinetykę daryfenacyny. Pełną skuteczność leczenia uzyskuje się najpóźniej szóstego dnia terapii. Biodostępność preparatu jest niewielka, ze względu na silny efekt pierwszego przejścia, i wynosi 15-19%. Lek wiąże się w 98% z białkami osocza.
Daryfenacyna metabolizowana jest w wątrobie przy udziale: izoenzymów CYP2D6 i CYP3A4 cytochromu P450 oraz CYP3A4 w ściankach jelita. Szlak metaboliczny leku polega przede wszystkim na monohydroksylacji i otwarciu pierścienia dihydrobenzofuranu oraz na "N"-dezalkilacji w pierścieniu pirolidyny. Powstałe w ten sposób metabolity nie posiadają żadnej aktywności farmakologicznej. Okres półtrwania daryfenacyny wynosi 13–19 godzin. Lek wydalany jest prawie wyłącznie w postaci zmetabolizowanej, głównie z moczem (ok. 60%). Tylko około 3% podanej dawki wydalane jest w postaci niezmienionej.
Wskazania.
Zespół nadreaktywnego pęcherza oraz wszystkie jego objawy, tj. nietrzymanie moczu, częsta potrzeba mikcji, nagłe parcie na mocz. Polskie Towarzystwo Ginekologiczne zaleca daryfenacynę jako podstawowy lek w leczeniu wspomnianych zaburzeń.
Interakcje.
W przypadku przyjmowania leków będących silnymi inhibitorami CYP2D6 (paroksetyna, terbinafina, cymetydyna, chinidyna) leczenie daryfenacyną należy zacząć od 7,5 mg.
Ryfampicyna, karbamazepina, barbiturany, ziele dziurawca zmniejszają stężenie daryfenacyny we krwi.
Należy zachować szczególną ostrożność w trakcie jednoczesnego leczenia daryfenacyną oraz lekami metabolizowanymi przez CYP2D6, mającymi wąski przedział terapeutyczny, takimi jak flekainid, tiorydazyna, trójpierścieniowe leki przeciwdepresyjne, ze względu na fakt, iż daryfenacyna jest umiarkowanym inhibitorem wspomnianego izoenzymu.
Jednoczesne przyjmowanie innych leków przeciwmuskarynowych (oksybutyniny, tolterodyny, flawoksatu) może nasilić działania niepożądane oraz zwiększać siłę działania przeciwcholinergicznych leków stosowanych w leczeniu choroby Parkinsona.
Działania niepożądane.
Do najczęściej występujących działań niepożądanych należą suchość w jamie ustnej (częstość występowania: 20,2–35%, w zależności od stosowanej dawki), zaparcia (14,8–21%), bóle głowy, zespół suchego oka, dolegliwości gastryczne. Znacznie rzadziej występują:

</doc>
<doc id="1651994" url="https://pl.wikipedia.org/wiki?curid=1651994" title="CSO">
CSO



</doc>
<doc id="1651995" url="https://pl.wikipedia.org/wiki?curid=1651995" title="Rezerwat przyrody Wyspa na jeziorze Bierzwnik">
Rezerwat przyrody Wyspa na jeziorze Bierzwnik

Rezerwat przyrody „Wyspa na jeziorze Bierzwnik” – leśny rezerwat przyrody w województwie zachodniopomorskim, w powiecie choszczeńskim, w gminie Bierzwnik, 2 km na zachód-południowy zachód od stacji kolejowej Bierzwnik na linii Poznań-Szczecin. 
Został utworzony zarządzeniem Ministra Leśnictwa i Przemysłu Drzewnego z dnia 21 lipca 1977 w celu „zachowania stanowiska kłoci wiechowatej oraz starodrzewu sosnowo-dębowego”. Zajmuje powierzchnię 1,10 ha (akt powołujący podawał 1,13 ha). Obecnie za cel ochrony podaje się: „zachowanie zróżnicowania biologicznego i swoistego składu flory i fauny dla brzegów wyspy na jeziorze skąpożywnym oraz wykształconego na wyspie ekosystemu leśnego, w tym w szczególności zachowanie stanowiska kłoci wiechowatej "Cladium mariscus", starodrzewu zgodnego z warunkami siedliskowymi, gniazdujących na wyspie ptaków drapieżnych oraz innych gatunków rzadko spotykanych roślin, grzybów i zwierząt”.
Obszar chroniony obejmuje całą wyspę na jeziorze Bierzwnik. Z ciekawszych gatunków roślin naczyniowych występują tu: rutewka orlikolistna, koniczyna dwukłosowa, przylaszczka, konwalia majowa, ciemiężyk białokwiatowy. Wyspa jest ostoją takich gatunków zwierząt jak: rybołów, gągoł, perkoz dwuczuby czy bobry.
Rezerwat „Wyspa na jeziorze Bierzwnik” znajduje się w granicach Obszaru Chronionego Krajobrazu „F” (Bierzwnik) oraz dwóch obszarów sieci Natura 2000: siedliskowego „Lasy Bierzwnickie” PLH320044 i ptasiego „Lasy Puszczy nad Drawą” PLB320016.
Rezerwat znajduje się na terenie Nadleśnictwa Bierzwnik. Nadzór sprawuje Regionalny Konserwator Przyrody w Szczecinie. Na mocy obowiązującego planu ochrony ustanowionego w 2006 roku, obszar rezerwatu objęty jest ochroną czynną.
Wschodnim brzegiem jeziora Bierzwnik prowadzi znakowany niebieski szlak turystyczny z Rębusza do Dobiegniewa.

</doc>
<doc id="1651997" url="https://pl.wikipedia.org/wiki?curid=1651997" title="Kochawina">
Kochawina

Kochawina (ukr. Кохавине) – dawna miejscowość na Ukrainie, obecnie południowa dzielnica Hnizdyczowa, osiedla typu miejskiego w rejonie żydaczowskim obwodu lwowskiego.
Historia.
Cudowny obraz i parafia kochawińska.
Na początku XVII wieku na dębie w lesie w pobliżu Kochawiny znaleziony został obraz Maryi od 1680 roku czczony jako cudowny. W 1755 powstał tu pierwszy kościół, a w 1780 wyodrębniono osobną parafię pod opieką karmelitów. W latach 1868 – 1894 powstał nowy budynek kościoła, a w 1902 przytułek dla sierot, w którym służbę pełniło Zgromadzenie Sióstr Służebniczek NMP.
W czasie I wojny światowej w pobliżu Kochawiny przechodziła linia frontu. Stacjonowały tu oddziały carskie, ukraińskie, kozackie i sowieckie. W przytułku działał szpital.
W 1931 roku zarząd parafii przeszedł w ręce jezuitów.
II wojna światowa i okres powojenny.
Duże straty wśród miejscowej ludności, zarówno ukraińskiej jak i polskiej spowodowała II wojna światowa. Po wojnie Kochawina znalazła się w granicach ZSRR. Kościół sprofanowano, później w budynku przechowywano len. W budynkach klasztoru umieszczono szkołę z internatem dla dzieci upośledzonych umysłowo. Cudowny obraz został przeniesiony do Starej Wsi, następnie do Krakowa, a obecnie znajduje się w Gliwicach.
W 1991 świątyni przywrócono dawny charakter, tworząc parafię św. Gerarda. Opiekę nad nią sprawują redemptoryści z cerkwi greckokatolickiej ze Stryja, którzy mają tu swój ośrodek nowicjatu.
Osoby związane z Kochawiną.
Jan Trzopiński – proboszcz parafii w latach 1898-1931

</doc>
<doc id="1651999" url="https://pl.wikipedia.org/wiki?curid=1651999" title="Marcin Czerwiński (socjolog)">
Marcin Czerwiński (socjolog)

Marcin Czerwiński (ur. 26 marca 1924, zm. 6 stycznia 2001) – polski socjolog.
Życiorys.
W czasie II wojny światowej uczestniczył w grupie Płomienie i brał udział w powstaniu warszawskim w oddziałach AK.
Studiował socjologię na Uniwersytecie Warszawskim, tam też doktoryzował się. Był uczniem (także na tajnych kompletach w czasie okupacji), a następnie asystentem Stanisława Ossowskiego. Przez wiele lat był profesorem w Instytucie Filozofii i Socjologii oraz Instytucie Sztuki PAN.
Do jego głównych zainteresowań należała teoria i socjologia kultury, kulturotwórcza rola sztuki i kształtowanie się stylów życia.
Współpracował z wieloma czasopismami społeczno-kulturalnymi (publikował m.in. w „Przeglądzie Kulturalnym”). Był autorem wielu prac naukowych i książek popularnonaukowych oraz tłumaczem literatury naukowej i eseistyki włoskiej i francuskiej.

</doc>
<doc id="1652000" url="https://pl.wikipedia.org/wiki?curid=1652000" title="Gunilla Bielke">
Gunilla Bielke

Gunilla Bielke (ur. 25 czerwca 1568, zm. 25 czerwca 1597 na zamku w Bråborg) – królowa Szwecji.
Życiorys.
Rodzicami jej byli radca królewski Johan Axelsson Bielke i jego żona Margareta Posse. Została drugą żoną Jana III Wazy po śmierci jego pierwszej małżonki Katarzyny Jagiellonki. Ślub odbył się 21 lutego 1585 w katedrze w Västerås, po czym panna młoda została koronowana na królową Szwecji. Małżeństwo to było bardzo niepopularne w Szwecji, szczególnie wśród członków rodziny Jana III. Brat króla, książę Karol, odmówił uczestnictwa w uroczystości ślubnej. Podobnie uczyniła reszta rodziny królewskiej. Królowa Gunilla zmarła w pięć lat po mężu w posiadłości, którą otrzymała od króla w dożywocie, zamku Bråborg w Östergötland. Została pochowana obok męża w katedrze w Uppsali. Z małżeństwa z Janem III urodziło się jedno dziecko, syn Jan, książę Östergötland.

</doc>
<doc id="1652001" url="https://pl.wikipedia.org/wiki?curid=1652001" title="Oriental Light and Magic">
Oriental Light and Magic

, wcześniej Oriental Light and Magic – japońskie studio filmowe, zajmujące się produkcją anime, założone w czerwcu 1994 roku. Znane szczególnie z tworzenia filmów i serialu anime Pokémon. Siedziba studia znajduje się w Setagayi w Tokio.
Lista produkcji.
Opracowano na podstawie źródła.
2021

</doc>
<doc id="1652002" url="https://pl.wikipedia.org/wiki?curid=1652002" title="Han solo">
Han solo

Han solo – gatunek trylobita, jedyny przedstawiciel rodzaju "Han" z rzędu Agnostida. Jego skamieniałości znaleziono w ordowickiej formacji Zitai w północnej części prowincji Hunan w południowych Chinach. Gatunek opisał Samuel Turvey. Skamieniałości obejmują cephalon i dwa pygidia. Zaliczono go do rodziny Diplagnostidae, podrodziny Pseudagnostinae; uznano, że najbliżej spokrewnionym rodzajem był "Pseudorhaptagnostus".
Według Turveya, nazwa rodzajowa miała być odniesieniem do Chińczyków Han, największej grupy etnicznej we współczesnych Chinach; nazwa gatunkowa miała natomiast odzwierciedlać fakt, że jest najmłodszym znanym przedstawicielem rodziny Diplagnostidae. Skądinąd wiadomo, że Turvey uhonorował w ten sposób postać Hana Solo z "Gwiezdnych wojen", ponieważ prosili go o to przyjaciele.

</doc>
<doc id="1652004" url="https://pl.wikipedia.org/wiki?curid=1652004" title="Igor Milanović">
Igor Milanović

Igor Milanović (ur. 18 grudnia 1965 w Belgradzie) - serbski piłkarz wodny. W barwach Jugosławii dwukrotny złoty medalista olimpijski.
Mierzący 195 cm wzrostu zawodnik mistrzem olimpijskim był w Los Angeles w 1984 (Jugosławia była jednym z państw komunistycznych, które wzięły udział w olimpiadzie) oraz w Seulu. Był srebrnym medalistą mistrzostw Europy w 1985 i 1987, a w 1986 i 1991 mistrzem świata. W kadrze Jugosławii rozegrał ponad 300 spotkań i zdobył powyżej 450 goli. W barwach "nowej" Jugosławii brał udział w IO 96.
W 2006 został przyjęty do International Swimming Hall of Fame.

</doc>
<doc id="1652008" url="https://pl.wikipedia.org/wiki?curid=1652008" title="The Sins of Thy Beloved">
The Sins of Thy Beloved

The Sins of Thy Beloved – norweska grupa muzyczna wykonująca muzykę z pogranicza doom, gothic i metalu symfonicznego. Zespół powstał w 1996 roku w miejscowości Bryne z inicjatywy Stiga Johansena, Glenna Mortena i Arilda Christensena.
Zespół nagrał dwa albumy studyjne "Lake of Sorrow" (1998) i "Perpetual Desolation" (2000), które ukazały się nakładem austriackiej wytwórni muzycznej Napalm Records. Grupa pozostawała aktywna do około 2001 roku, kiedy to opuściło ją cześć jej członków. W 2005 roku zespół zagrał jeden koncert w odnowionym składzie, jednakże był to ostatni występ grupy do dnia dzisiejszego.
Mimo braku aktywności ze strony zespołu, nie zostało wystosowane oficjalne oświadczenie o jego rozwiązaniu.

</doc>
<doc id="1652009" url="https://pl.wikipedia.org/wiki?curid=1652009" title="Rolf Clemens Wagner">
Rolf Clemens Wagner

Rolf Clemens Wagner (ur. 30 sierpnia 1944 we Vrchlabi; zm. 11 lutego 2014) – lewacki terrorysta, członek niemieckiej RAF.
Brał udział w porwaniu Hannsa Martina Schleyera. W maju 1978 został aresztowany wraz z innymi członkami RAF (Brigitte Mohnhaupt, Sieglinde Hofmann, Peter-Jürgen Boock) w Jugosławii. Po tym, jak RFN nie zgodziła się na wymianę więźniów, władze Jugosławii pozwoliły terrorystom wyjechać do Jemenu.
Wraz z Susanne Albrecht i Wernerem Lotze przygotował zamach na generała Alexandra Haiga 25 czerwca 1979. 19 listopada 1979 dokonał napadu na filię Schweizerisches Volksbank w Zurychu. Tego samego dnia został zatrzymany i aresztowany. W więzieniu przebywał od 1979 do 2003. Skazano go na dożywocie. Został ułaskawiony w 2003 przez prezydenta Johannesa Rau, gdy miał 59 lat.
Zmarł 11 lutego 2014 roku.

</doc>
<doc id="1652010" url="https://pl.wikipedia.org/wiki?curid=1652010" title="Maurizio Stecca">
Maurizio Stecca

Maurizio Stecca (ur. 9 marca 1963 w Santarcangelo di Romagna) włoski bokser kategorii koguciej, i piórkowej, złoty medalista letnich igrzysk olimpijskich z Los Angeles w kategorii koguciej. Po igrzyskach olimpijskich przeszedł na zawodowstwo
Kariera zawodowa.
Pierwszą walkę zawodową stoczył 1 grudnia 1984 z Francisem Aparicio. Walkę wygrał przez techniczny nokaut w 3 rundzie. 28 stycznia 1989 stoczył walkę o mistrzostwo świata federacji WBO z Pedro Nolasco. Walkę wygrał przez techniczny nokaut w 6 rundzie. Tytuł stracił w 11 listopada 1989 roku przegranej w 7 rundzie po walce z Louie Espinozą. Po raz drugi zdobył tytuł mistrza świata federacji WBO 26 stycznia 1991 po znokautowaniu w 5 rundzie z Armando Juana Reyesa. Tytuł udało mu się obronić trzykrotnie. Tytuł stracił 16 maja 1992 po walce z Colinem McMillanem walkę przegrał przez decyzję sędziowską. Po utracie tytułu stoczył 7 walk. Karierę zakończył po zwycięstwie z Athosem Menegolą

</doc>
<doc id="1652011" url="https://pl.wikipedia.org/wiki?curid=1652011" title="Tyberij Popowicz">
Tyberij Popowicz

Tyberij Ładysławowycz Popowicz (ukr. Тиберій Ладиславович Попович, ros. Тиберий Ладиславович Попович, "Tiberij Ładisławowicz Popowicz", węg. Tibor Popovics; ur. 20 października 1930 w Mukaczewie, zm. 10 lutego 2008 tamże) – ukraiński piłkarz pochodzenia węgierskiego, grający na pozycji pomocnika lub obrońcy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej w Mukaczewie. Pierwszy trener – Karło Sabo. Karierę piłkarską rozpoczynał w Bilszowyku Mukaczewo, skąd w 1949 poszedł odbywać służbę wojskową w Dynamie Mukaczewo. W 1949 w składzie reprezentacji wojsk pogranicznych Ukrainy zwyciężył w meczu finałowym reprezentację Moskwy, po czym klub Dinamo Moskwa zaprosił go do siebie. Rozegrał niewiele meczów nieoficjalnych w moskiewskiej drużynie, a potem, według ugody pomiędzy dynamowskimi klubami Moskwy i Kijowa, przeszedł w 1951 do Dynama Kijów, w podstawowym składzie którego zadebiutował w 1952 roku. Z Dynamem zdobywał wicemistrzostwo i puchar ZSRR. W 1959 roku zdecydował się opuścić Dynamo i przejść do Kołhospnyka Równe, gdzie łączył funkcję piłkarza i trenera.
Kariera reprezentacyjna.
W latach 1954–1957 występował w drugiej reprezentacji ZSRR. Również w latach 1956–1959 bronił barw reprezentacji Ukraińskiej SRR.
Kariera trenerska.
Jeszcze będąc piłkarzem Kołhospnyka Równe najpierw pomagał trenować, a następnie już pracował na stanowisku głównego trenera zespołu. Prowadził takie zespoły jak Awanhard Tarnopol, Dunajeć Izmaił, Awanhard Dzierżyńsk, Azowec Żdanow, Torpedo Jejsk oraz Kołhospnyk Czerkasy. W latach 1970–1993 pracował na stanowisku kierownika oddziału, a następnie kształcąco-sportowego oddziału w Radzie Centralnej Dobrowolnego Towarzystwa Sportowego „Kołos” w Kijowie. W 1994 powrócił do rodzinnego Mukaczewa. 10 lutego 2008 zmarł w wieku 78 lat.

</doc>
<doc id="1652012" url="https://pl.wikipedia.org/wiki?curid=1652012" title="Bilszowyk Mukaczewo">
Bilszowyk Mukaczewo



</doc>
<doc id="1652013" url="https://pl.wikipedia.org/wiki?curid=1652013" title="Peter-Jürgen Boock">
Peter-Jürgen Boock

Peter-Jürgen Boock (ur. 2 września 1951 w Garding) – terrorysta, członek niemieckiej RAF. Odpowiedzialny za zamordowanie Hannsa Martina Schleyera i Jürgena Ponto.
Po skończeniu szkoły w 1968 pracował jako ślusarz, ale po kilku tygodniach porzucił pracę. Wskutek wieloletniego konfliktu z ojcem opuścił dom rodzinny i wyjechał w 1968 do komuny w Holandii. Po zatrzymaniu za posiadanie narkotyków i próbę samobójstwa znalazł się w ośrodku wychowawczym. W 1969, mając 17 lat, poznał Andreasa Baadera, Gudrun Ensslin i Thorwalda Prolla. Pod ich wpływem opuścił ośrodek i osiedlił się w okolicach Frankfurtu.
W połowie lat 70. odnowił kontakty z RAF. W 1975 przebywał w obozie szkoleniowym dla terrorystów w Jemenie. 30 lipca 1977 brał udział w zamachu na Jürgena Ponto. Przygotowywał nieudany zamach na prokuraturę federalną w Karlsruhe. We wrześniu 1977 uczestniczył w porwaniu i zamordowaniu Hannsa Martina Schleyera. Wyjechał do Bagdadu, gdzie brał udział w przygotowaniach do porwania samolotu Lufthansy. 11 maja 1978 (wraz z Brigitte Mohnhaupt, Sieglinde Hofmann, Rolfem Clemensem Wagnerem) został aresztowany w Jugosławii. Został wypuszczony i wraz z innymi, w listopadzie, pojechał do Jemenu.
W lutym 1980 chciał opuścić RAF. W styczniu 1981 został aresztowany w Hamburgu. Został skazany na karę wieloletniego więzienia. Po 17 latach, 13 marca 1998, został zwolniony, gdy miał 47 lat. Przebywa pod Fryburgiem Bryzgowijskim i zarabia pisarstwem.

</doc>
<doc id="1652014" url="https://pl.wikipedia.org/wiki?curid=1652014" title="Sieglinde Hofmann">
Sieglinde Hofmann

Sieglinde Hofmann (ur. 14 marca 1945 w Bad Königshofen im Grabfeld w Niemczech) – lewicowa terrorystka, członkini RAF.
Po skończeniu katolickiej szkoły dla dziewcząt pracowała jako pielęgniarka. Po ukończeniu szkoły dla pracowników społecznych w Heidelbergu została zatrudniona w pomocy społecznej. Zajmowała się narkomanią. Działała w "Sozialistisches Patientenkollektiv". Po stopniowej radykalizacji poglądów przyłączyła się do RAF.
Brała udział w zamachu na Hannsa Martina Schleyera, Jürgena Ponto, generała Alexandra Haiga oraz w ataku na siedzibę prokuratury federalnej w Karlsruhe.
Została aresztowana w 1980 r. w Paryżu i skazana na karę więzienia. Zakład karny opuściła w 1999 r.

</doc>
<doc id="1652016" url="https://pl.wikipedia.org/wiki?curid=1652016" title="Pietà z Tubądzina">
Pietà z Tubądzina

Pietà z Tubądzina – przykład malarstwa tablicowego w Małopolsce doby późnego gotyku. Dzieło powstało w kręgu warsztatu anonimowego artysty znanego w literaturze jako Mistrz Opłakiwania. Datowane jest na połowę XV stulecia (ok. 1450). Obecnie znajduje się w Muzeum Narodowym w Warszawie. 
Dzieje.
Do roku 1876 historia dzieła jest nieznana. W tymże roku dzieło przeszło konserwację, poświadcza to inskrypcja na odwrociu dzieła: "R 1876 przez J. Walkiewicz". W roku 1937 obraz Pietà "pochodzący z okolic Łodzi" nabyło z rąk Jana Migdalskiego warszawskie Muzeum Narodowego . Pojęcie Pietà z Tubądzina utrwaliło się po badaniach nad obrazem w 1938. W 1940 skradziony przez Niemców, 1956 roku obraz rewindykowany przez MNW, gdzie prezentowany jest do dziś. 
Opis.
Obraz ten został namalowany techniką tempery na desce. Przedstawia, zgodnie ze schematem piety, Matkę Boską trzymającą na kolanach martwego Jezusa. W całej scenie dominuje nastrój liryzmu. Ciało Chrystusa jest zesztywniałe, ręce kurczowo wygięte, a głowa bezwładnie opada do tyłu. Ciało zbroczone jest krwią, a mięśnie napięte. Jasny kolor spoczywających zwłok kontrastuje z ciemnymi, żałobnymi szatami Marii.
Maria siedzi na ziemi, co jest symbolem pokory i cnoty. Podtrzymuje ręką głowę syna, patrząc na nią. Na jej twarzy maluje się smutek i ból. Po obu stronach tej sceny umieszczone są anioły z pochylonymi głowami i smutnymi twarzami. Trzymają w rękach "arma Christi" – kij z gąbką, która nawiązuje do octu i żółci podanych Chrystusowi podczas Ukrzyżowania, oraz lancę, którą przebito bok. Pierwszy z aniołów przyciska do piersi kij i ma złożone w geście modlitewnym dłonie. W tle widoczny jest krzyż. Na drugim planie po lewej stronie ukazana jest klęcząca postać, będąca najprawdopodobniej wizerunkiem fundatora dzieła. Jego ubiór poświadcza, że był kapłanem. 
Analiza.
Obraz łączy elementy charakterystyczne dla stylu małopolskiego, m.in. dwa przedstawienia Opłakiwanie Chrystusa – z Czarnego Potoku (Tarnów, Muzeum Diecezjalne) i z Żywca (Muzeum Ziemi Żywieckiej) z wpływami włoskimi (artyści kręgu Simone Martiniego) i niderlandzko-nadreńskimi (krąg Roberta Campina). O italianizmach świadczy trójkątna kompozycja, teatralne ułożenie ciał oraz uroda Marii. Wpływy północne zauważalne są w scenerii przedstawienia i dynamice fałdów szat. Natomiast nienaturalne wygięcie stóp i dłoni to nawiązanie do stylu małopolskiego. 
Brak inskrypcji, herbu oraz wzmianek z ówczesnych źródeł o tym dziele utrudniają identyfikację osoby fundatora i pierwotne miejsce, natomiast forma obrazu zdradza pierwotną, podwójną funkcję. Obraz ma charakter wotywny, co poświadcza wymowna relacja między modlącym się fundatorem i Marią-Pośredniczką, która jednocześnie adoruje umarłego Jezusa. Ze względu na duże rozmiary obraz mógł służyć również jako element nastawy ołtarzowej. 
Poczta Polska wydała serię znaczków "Wielkanoc", wśród których znalazła się Pietà z Tubądzina.

</doc>
<doc id="1652017" url="https://pl.wikipedia.org/wiki?curid=1652017" title="Azowec Żdanow">
Azowec Żdanow



</doc>
<doc id="1652019" url="https://pl.wikipedia.org/wiki?curid=1652019" title="Kołhospnyk Czerkasy">
Kołhospnyk Czerkasy



</doc>
<doc id="1652020" url="https://pl.wikipedia.org/wiki?curid=1652020" title="Tetsu (muzyk)">
Tetsu (muzyk)

Tetsu (ur. 12 grudnia 1972 w Tokio) – japoński wokalista, najbardziej znany jako pierwszy wokalista zespołu Malice Mizer, w którym działał od 1992 do 1995. Zajmował się także pisaniem tekstów (na pierwsze dwa albumy grupy Memoire i Memoire DX, jego tekst obecny jest także w piosence "Shi no Butō" z trzeciego albumu Voyage ~Sans Retour~, w którego nagrywaniu już nie brał udziału) dla zespołu. Po odejściu z Malice Mizer (zastąpił go Gackt) postanowił rozpocząć prace nad projektami solowymi oraz poświęcić się działalności w zespole Nil. Z Malice Mizer nagrał m.in. dwa albumy.

</doc>
<doc id="1652021" url="https://pl.wikipedia.org/wiki?curid=1652021" title="Jan-Carl Raspe">
Jan-Carl Raspe

Jan-Carl Raspe (ur. 24 lipca 1944 w Seefeld in Tirol, zm. 18 października 1977 w Stuttgarcie) – niemiecki terrorysta, członek pierwszej generacji Frakcji Czerwonej Armii.
Życiorys.
Był synem fabrykanta. Jego ojciec zmarł w 1944. Dzieciństwo spędził w Berlinie Wschodnim. Po 1961 mieszkał u krewnych w Berlinie Zachodnim. W 1963 zdał maturę. Studiował chemię, a potem socjologię na Wolnym Uniwersytecie Berlińskim.
W 1967, mając 23 lata, wstąpił do Socjalistycznego Związku Studentów Niemieckich ("Sozialistischer Deutscher Studentenbund"). Poznał wówczas członków RAF, w tym Ulrike Meinhof. Brał udział w wielu akcjach terrorystycznych. Został aresztowany 1 czerwca 1972, wraz z Andreasem Baaderem i Holgerem Meinsem we Frankfurcie nad Menem. 
W październiku 1977 podjęta została próba jego uwolnienia z więzienia. Miał je opuścić w drodze wymiany za zakładników samolotu Lufthansy przetrzymywanych na lotnisku w Mogadiszu oraz za niemieckiego przemysłowca Hannsa Martina Schleyera. Po nieudanej akcji palestyńskich terrorystów w Somalii zdecydował się na popełnienie samobójstwa wraz z: Andreasem Baaderem, Gudrun Ensslin i Irmgard Möller, która została uratowana.
18 października 1977 zastrzelił się z broni przemyconej do jego celi.

</doc>
<doc id="1652022" url="https://pl.wikipedia.org/wiki?curid=1652022" title="Koronacja Najświętszej Marii Panny (obraz Petera Paula Rubensa)">
Koronacja Najświętszej Marii Panny (obraz Petera Paula Rubensa)

Koronacja Najświętszej Marii Panny – obraz flamandzkiego malarza Petera Paula Rubensa namalowany pomiędzy 1609 a 1611 rokiem.
Historia obrazu.
Obraz Rubensa był pierwotnie szkicem do namalowania ołtarza dla jednej z kaplic katedry w Antwerpii. Projekt tematem którego miał być Chrystus zapraszający Marię do koronacji, nigdy nie został jednak zrealizowany. Został odrzucony w marcu 1611 roku. Pozostały jedynie dwa szkice znajdujące się obecnie w Ermitażu. W 1626 roku Rubens namalował dla katedry "Wniebowzięcie Najświętszej Marii Panny" wzorowany właśnie na tym pierwowzorze.Obraz do galerii Ermitaż trafił w 1732 roku, po aukcji kolekcjonera F.I. Dufferina.
Opis obrazu.
Motyw koronacji Matki Bożej był jednym z dwóch tematów związanych bezpośrednio z powielkanocnymi wydarzeniami z życia Matki Boskiej Wniebowzięciem i Koronacją. Tematy te nie występują w Nowym Testamencie. Najczęściej Matce Bożej towarzyszą trzy pozostałe Marie: Maria Magdalena, Salome i Maria Kleofasowa oraz apostołowie. Rubens prócz dwóch szkiców z Ermitażu, w 1630 roku namalował jeszcze jeden szkic pt. "Koronacja Marii Dziewicy" Znajdował się on w Kaiser-Friedrich-Museum w Berlinie, lecz został zniszczony w 1945 roku. Częstszym tematem poruszanym przez mistrza było Wniebowzięcie Matki Bożej, a temat koronacji przedstawiał w stosunku do Chrystusa.
W "Koronacji Najświętszej Marii Panny" Rubens połączył dwa motywy z historii Marii – Wniebowzięcie i Koronację. Połączenie to zaczerpnął prawdopodobnie z książki pisarza jezuickiego Ieronimo Nadala "Adnotationes et Meditationes in Evangelia" z 1595 roku Jedna z rycin z tego dzieła była wzorem do namalowania górnej części obrazu.

</doc>
<doc id="1652024" url="https://pl.wikipedia.org/wiki?curid=1652024" title="Dollart">
Dollart

Dollart – zatoka pomiędzy Niemcami a Holandią u ujścia rzeki Ems do Morza Północnego. Podczas odpływu większa część zatoki wysycha. Siedlisko wielu gatunków ptaków.

</doc>
<doc id="1652025" url="https://pl.wikipedia.org/wiki?curid=1652025" title="Stefan Wisniewski">
Stefan Wisniewski

Stefan Wisniewski (ur. 8 kwietnia 1953 w Klosterreichenbach w gminie Baiersbronn k. Freudenstadt) – lewicowy terrorysta, członek niemieckiej RAF.
Życiorys.
Syn polskiego byłego robotnika przymusowego. Od 1974/1975 związany z RAF. Brał udział w porwaniu i zamordowaniu Hannsa Martina Schleyera. Prawdopodobnie brał też udział w zamachu na Siegfrieda Bubacka (mieli to potwierdzić inni terroryści: Verena Becker i Peter-Jürgen Boock). 11 maja 1978 został aresztowany na lotnisku w Paryżu. Po długim procesie skazany na dożywocie, zwolniony w 1999.
Hanna Krall napisała o nim w 1990 reportaż "Dno oka" z tomu "Taniec na cudzym weselu".

</doc>
<doc id="1652026" url="https://pl.wikipedia.org/wiki?curid=1652026" title="Ibrahim Bilali">
Ibrahim Bilali

Ibrahim Bilali (ur. 21 lipca 1965) - kenijski bokser wagi muszej. W 1984 roku na letnich igrzyskach olimpijskich w Los Angeles zdobył brązowy medal

</doc>
<doc id="1652028" url="https://pl.wikipedia.org/wiki?curid=1652028" title="Eyüp Can">
Eyüp Can

Eyüp Can (ur. 3 sierpnia 1964 w Konyi) były turecki bokser wagi muszej. W 1984 roku na letnich igrzyskach olimpijskich w Los Angeles zdobył brązowy medal.
W 1986 w Reno zdobył brązowy medal mistrzostw świata w kategorii muszej. W tym roku został bokserem zawodowym.
Kariera zawodowa.
Pierwszą zawodową walkę stoczył 3 października 1986 z Ronnie Carrollem. Walkę wygrał na punkty po 4 rundach. Wygrał pierwsze 8 walk zawodowych.Pierwszej porażki doznał 12 lutego 1988 z Joeyem Olivo. Walkę przegrał na punkty. Po przegranej walce stoczył 7 pojedynków. Karierę zakończył po zwycięstwie 27 listopada 1992 z Neilem Parrym.

</doc>
<doc id="1652032" url="https://pl.wikipedia.org/wiki?curid=1652032" title="Wiktoryn Ptujski">
Wiktoryn Ptujski



</doc>
<doc id="1652033" url="https://pl.wikipedia.org/wiki?curid=1652033" title="Biedni rodzice">
Biedni rodzice

Biedni rodzice (tyt.oryg. Prindёr tё vegjёl) – albański film fabularny z roku 1991 w reżyserii Jani Tane, na motywach powieści Adeliny Balashi.
Fabuła.
Młoda dziewczyna Entela przeżywa dramat, kiedy dowiaduje się, że jej ojciec-artysta zdradza matkę z inną kobietą. Przygnębiona i zamyślona staje się ofiarą wypadku drogowego. Akcja filmu rozgrywa się w 1990, kiedy po długiej przerwie na ulicach Albanii pojawiły się samochody prywatne, a duża liczba wypadków była efektem pojawienia się nieznanych wcześniej zagrożeń w ruchu ulicznym.

</doc>
<doc id="1652034" url="https://pl.wikipedia.org/wiki?curid=1652034" title="Piotr Mostafa">
Piotr Mostafa



</doc>
<doc id="1652035" url="https://pl.wikipedia.org/wiki?curid=1652035" title="Inspektorat Lwów Miasto">
Inspektorat Lwów Miasto

Inspektorat Lwów Miasto – terenowa struktura Okręgu Lwów Armii Krajowej.
Struktura Inspektoratu.
Struktura organizacyjna podana za "Atlas polskiego podziemia niepodległościowego":
Żołnierze inspektoratu.
Dowódcy (komendanci miasta)
Oficerowie inspektoratu

</doc>
<doc id="1652037" url="https://pl.wikipedia.org/wiki?curid=1652037" title="William Parks">
William Parks

William Arthur Parks (ur. 11 grudnia 1868 w Hamilton, zm. 3 października 1936 w Toronto) – kanadyjski geolog i paleontolog. 
Życiorys.
Rok po uzyskaniu w 1892 tytułu Bachelor of Arts rozpoczął pracę w University of Toronto, gdzie wykładał geologię i paleontologię. W 1900 otrzymał tytuł Doctor of Philosophy, a w 1922 został profesorem i dyrektorem wydziału geologii University of Toronto. Był także jednym z założycieli i pierwszych dyrektorów Royal Ontario Museum oraz członkiem Royal Society. Opublikował około 80 prac naukowych – w swoich badaniach zajmował się głównie dinozaurami, paleozoicznymi bezkręgowcami oraz kanadyjskimi kamieniami budowlanymi i ozdobnymi. Opisał siedemnaście gatunków dinozaurów, z których w 2005 roku za ważne uznawano pięć. 
Na jego cześć nazwany został niewielki ornitopod "Parksosaurus" (początkowo opisany przez Parksa jako "Thescelosaurus").

</doc>
<doc id="1652038" url="https://pl.wikipedia.org/wiki?curid=1652038" title="William Arthur Parks">
William Arthur Parks



</doc>
<doc id="1652039" url="https://pl.wikipedia.org/wiki?curid=1652039" title="Zigzo">
Zigzo

 – japoński zespół muzyczny popularny na japońskiej scenie rocka niezależnego. Działał w latach 1999–2002.

</doc>
<doc id="1652040" url="https://pl.wikipedia.org/wiki?curid=1652040" title="Segnosauria">
Segnosauria



</doc>
<doc id="1652041" url="https://pl.wikipedia.org/wiki?curid=1652041" title="Inspektorat Północny Okręgu Lwów Armii Krajowej">
Inspektorat Północny Okręgu Lwów Armii Krajowej

Inspektorat Północny Okręgu Lwów Armii Krajowej – terenowa struktura Okręgu Lwów Armii Krajowej o kryptonimach „Panorama”, „Rezeda”.
Siedziba dowództwa – Kamionka Strumiłowa.
Obwody inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1652042" url="https://pl.wikipedia.org/wiki?curid=1652042" title="Doggerland">
Doggerland

Doggerland – istniejący w okresie zlodowacenia północnopolskiego w środkowej i południowej części Morza Północnego masyw lądowy łączący Wielką Brytanię z Europą kontynentalną (obecnymi wybrzeżami Danii, Niemiec i Holandii).
Nazwę terenu ukuła jego brytyjska badaczka Bryony Coles z Uniwersytetu Exeter od nazwy rozległej ławicy Dogger Bank pod wodami Morza Północnego, gdzie jeszcze w latach 30. XX wieku kutry rybackie podejmowały w sieciach rybackich szczątki prehistorycznych zwierząt.
Wynurzenie tych terenów z morza było spowodowane związaniem ogromnych mas wody w postaci lądolodów, skutkiem czego ówczesny poziom oceanów był o ok. 60–120 m niższy niż obecnie. Zależnie od poziomu morza, zmiennego na przestrzeni wieków, zmieniał się także obszar Doggerlandu. Ląd ten miał powierzchnię równinną, pozbawioną większych wzniesień. Był terenem bogatym w laguny, mielizny, delty rzek, bagna. Zamieszkiwali go ludzie kultury mezolitycznej (środkowa epoka kamienia), polujący m.in. na ptaki. Pierwsi mieszkańcy Wielkiej Brytanii dotarli do niej prawdopodobnie poprzez tereny Doggerlandu.
Wraz z ocieplającym się klimatem i topnieniem lądolodów podnosił się poziom oceanu, a tereny Doggerlandu były stopniowo zalewane przez morze (transgresja morska), aż ich pozostałości utraciły łączność zarówno z kontynentem, jak i Wielką Brytanią. Obszary leżące na północy, położone nieco wyżej nadal pozostawały ponad poziomem morza, co pozwoliło na powstanie szeregu wysp na nowopowstałym Morzu Północnym. Największą z nich, obejmującą ok. ¼-⅓ zatopionego lądu, był teren obecnej ławicy Dogger Bank, leżącej w środkowej części dawnego Doggerlandu. Wraz z dalszym podnoszeniem poziomu morza także i te tereny znalazły się pod wodą.
Jedna z hipotez – opublikowana w 2008 r. – mówi o zniszczeniu pozostałości Doggerlandu przez tsunami (około 6200 p.n.e.) spowodowane przez osuwisko Storegga u wybrzeży Norwegii, ale przeprowadzona w 2017 roku symulacja tsunami powstałego w wyniku tego osuwiska wykluczyła możliwość zatopienia całego Doggerlandu.

</doc>
<doc id="1652046" url="https://pl.wikipedia.org/wiki?curid=1652046" title="Inspektorat Południowo-Zachodni Okręgu Lwów Armii Krajowej">
Inspektorat Południowo-Zachodni Okręgu Lwów Armii Krajowej

Inspektorat Południowo-Zachodni Okręgu Lwów Armii Krajowej – terenowa struktura Okręgu Lwów Armii Krajowej.
Obwody inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1652048" url="https://pl.wikipedia.org/wiki?curid=1652048" title="Protest na Rosenstraße">
Protest na Rosenstraße

Protest na Rosenstraße – pokojowy protest kobiet niemieckich przeciw uwięzieniu i deportacji ich żydowskich mężów, zorganizowany na przełomie lutego i marca 1943 r. przy ulicy Rosenstraße w Berlinie pod oknami budynku, w którym przetrzymywano około 1700 uwięzionych Żydów. 
W wyniku tygodniowego protestu, na rozkaz Goebbelsa Żydzi zostali uwolnieni; prawie wszyscy przeżyli wojnę. Około dwudziestu pięciu Żydów zawrócono przy tym z transportu do obozu zagłady Auschwitz-Birkenau, lub uwolniono i przetransportowano do Berlina z samego obozu. Informacje o tych wydarzeniach, niewygodne zarówno dla Niemców jak i dla ofiar hitlerowskich represji, stały się szeroko znane dopiero w latach 80. XX wieku.
Podłoże.
Na początku 1943 r. wśród ocalałej na terenie Niemiec ludności żydowskiej znajdowali się głównie przymusowi pracownicy fabryk oraz uprzywilejowani (w stosunku do innych Żydów) członkowie aryjsko-żydowskich małżeństw mieszanych, tzw. "Mischehen". Na terenie Niemiec było wówczas ok. 30 tysięcy takich małżeństw, z czego połowa w Berlinie. Poprzez aparat propagandy i represji władze III Rzeszy usiłowały wymusić na jak największej liczbie takich małżeństw decyzje o rozwodzie, jednak 90 proc. małżeństw nie poddała się tym naciskom. Przełom na froncie wschodnim i klęska Wehrmachtu w bitwie pod Stalingradem zbiegły się w czasie z zaostrzeniem represji wobec „uprzywilejowanej” grupy Żydów. W wyniku rozpoczętej 27 lutego 1943 akcji (tzw. Fabrikaktion) około 10 tysięcy pozostających „na wolności” Żydów uwięziono, przy czym około 8 tys. wywieziono i następnie zamordowano w KL Auschwitz oraz Theresienstadt. Wśród pozostałych w Berlinie Żydów byli prawie wyłącznie mężowie niemieckich kobiet, które nie zgodziły się na rozwód – mężczyzn tych uwięziono w centrum Berlina, w budynku dawnej wspólnoty żydowskiej przy ulicy Rosenstraße 2-4.
Protest.
Począwszy od dnia uwięzienia, pod oknami budynku zbierały się grupy kobiet oczekujących na uwolnienie mężów. W ciągu tygodnia od 27 lutego 1943 r. protest systematycznie przybierał na sile – w szczycie protestu uczestniczyło w nim kilka tysięcy osób, w przeważającej większości kobiet, które skandowały hasła domagające się uwolnienia mężów. W czasie protestu wielokrotnie pojawiały się grupy esesmanów i gestapowców usiłujące zmusić demonstrantów do rozejścia się. Kilkakrotnie przed protestującymi rozstawiono grupy żołnierzy lub policjantów uzbrojonych w karabiny maszynowe, przygotowanych do otwarcia ognia. Kobiety nie przerywały protestu; część zgromadzenia pozostawała pod oknami aresztu również w nocy. Po tygodniowym proteście na rozkaz ministra propagandy Rzeszy, Josepha Goebbelsa, Żydzi zostali uwolnieni. Prawie wszyscy przeżyli wojnę, aczkolwiek do jej zakończenia byli objęci dozorem. Około 25 Żydów zostało zawróconych z dwóch transportów do Oświęcimia lub też z samego obozu.
Decyzja o uwolnieniu.
Propaganda nazistowska nie informowała opinii publicznej o skali działań związanych z systematyczną zagładą narodu żydowskiego. O ile życie Żydów niepowiązanych z ludnością niemiecką były szerokiej społeczności obojętne, o tyle losy niemieckich kobiet, szeroko ustosunkowanych i spokrewnionych z innymi Niemcami, były istotne z punktu widzenia propagandy. Otwarte, zbrojne stłumienie protestu kobiet, a nawet sama deportacja ich mężów na oczach tłumu protestujących, mogły spowodować szersze zamieszki. Goebbels nie chciał do nich dopuścić. Uwolnienie było z punktu widzenia akcji propagandowej najlepszym rozwiązaniem: nie tylko całkowicie usuwało bezpośrednią przyczynę protestów, ale też zamykało usta rodzinom uwolnionych – strach przed ponownymi represjami, a także sprawowany dozór, wymuszał uległość wobec reżimu. W gazetach pisano o proteście bez podawania jego prawdziwej przyczyny – oficjalnie powodem demonstracji były bombardowania alianckie, które pozbawiły tysiące kobiet dachu nad głową. Niewykluczone, że jednym z dalekosiężnych celów uwolnienia żydowskich mężczyzn było tuszowanie rzeczywistych działań prowadzonych wobec ogółu ludności żydowskiej: uwolnienie prawie dwóch tysięcy Żydów w centrum Berlina sprzyjało podważaniu w oczach opinii międzynarodowej strzępków informacji o zbrodniach dokonywanych wobec innych Żydów na terenach okupowanych. Niemniej, wobec narodu niemieckiego Goebbels nie przyznawał się do wypuszczenia Żydów na wolność; przeciwnie – 19 maja 1943 ogłosił, że Berlin jest miastem od Żydów wolnym.
Znaczenie.
Pamięć o wydarzeniach związanych z protestem stała się po wojnie niewygodna dla pokonanych Niemców. Protest pokazał bowiem, że nawet niewielka, niezorganizowana i pozbawiona odgórnie zaplanowanej strategii działania grupa bezbronnych kobiet mogła wywrzeć znaczący wpływ na politykę władz III Rzeszy. Zestawienie skuteczności protestu z biernością narodu niemieckiego wobec rozwijającego się faszyzmu podważa powojenne próby usprawiedliwiania tej bierności rzekomym brakiem realnych szans sprzeciwienia się represyjnemu reżimowi. Cywilna ludność niemiecka nie tylko nie protestowała przeciw barbarzyńskim prześladowaniom Żydów, ale też na masową skalę ulegała faszystowskiej propagandzie, pozostając w karności i posłuszeństwie wobec umundurowanych przedstawicieli władz, denuncjując żydowskich sąsiadów i inne osoby podejrzewane o jakiekolwiek działania opozycyjne.
Badania.
Pierwszym historykiem, który dążył do nagłośnienia informacji o wydarzeniach związanych z protestem, był Nathan Stoltzfus, Amerykanin, absolwent Uniwersytetu Stanowego na Florydzie. Przyjechał on do Berlina w 1985 roku w związku z otrzymaniem stypendium Fulbrighta z zamiarem opisania protestu w pracy doktorskiej. Mimo otrzymywania wielu zniechęcających informacji (m.in. o braku pozostających przy życiu świadków wydarzeń), rozpoczął on szeroko zakrojoną kampanię, mającą doprowadzić do znalezienia świadków i innej dokumentacji wydarzeń. Stolzfus nawiązał współpracę ze wschodnioniemieckim radiem; w odpowiedzi na jego apel zgłosiło się wiele osób, m.in. osiemdziesięcioletnia Elza Holzer (bezpośrednia uczestniczka protestu), której relacje zrobiły na badaczu tak duże wrażenie, że zdecydował się zmienić plany i pozostać dłużej w Niemczech badając tę sprawę. Łącznie Stolzfus przesłuchał trzydziestu świadków. Największe trudności wiązały się z uzyskaniem informacji ze strony byłych prominentów hitlerowskiego reżimu – historykowi wielokrotnie udawało się dotrzeć do dawnych nazistów, jednak odmawiali oni zeznań. Wyjątkiem był Leopold Gutterer, prawa ręka Goebbelsa w ministerstwie propagandy i oświecenia publicznego od 1941 r., po wojnie ukrywający się jako bawarski rolnik, zdekonspirowany i skazany na dwa lata robót oraz utratę emerytury. Historyk spotykał się z Guttererem i jego żoną w ich domu w RFN kilkakrotnie w ciągu czterech lat. Uzyskał od Gutterera opinię, według której główną siłą protestu i przyczyną jego sukcesu była ostentacyjna otwartość. Gutterer twierdził, że wewnętrzne siły hitlerowskie były dobrze przygotowane do zwalczania zakonspirowanego ruchu oporu, lecz nie otwartych i jednocześnie pokojowych protestów społecznych.
Badania Nathana Stoltzfusa doprowadziły do powstania książki "Opór serca: małżeństwa mieszane a protest Rosenstraße w nazistowskich Niemczech.". W zdobyciu zeznań świadków pomógł mu fakt, iż nie był ani Niemcem, ani Żydem, lecz Amerykaninem.
Upamiętnienie.
W wyniku działań Stoltzfusa sprawa protestu nabrała rozgłosu zarówno w Niemczech, jak i na świecie. Pojawiły się kolejne publikacje i książki opisujące te wydarzenia.
W miejscu, gdzie stał (zniszczony pod koniec wojny) budynek Rosenstraße 2-4, w pobliżu placu Aleksandra, postawiono czerwoną kolumnę pamiątkową – ma ona postać słupa ogłoszeniowego z plakatami nawiązującymi do protestu i jego historycznych okoliczności.
Niemiecka rzeźbiarka, Ingeborg Hunzinger, stworzyła pomnik upamiętniający protest. Odsłonięte w 1995 r. dzieło noszące nazwę "Block der Frauen" jest kompozycją rzeźb przedstawiających grupy modlących się kobiet, kamienne klatki z uwięzionymi mężczyznami oraz uwolnione, obejmujące się pary małżonków. Pomnik znajduje się w parku niedaleko miejsca protestu.
W 2003 roku Margarethe von Trotta wyreżyserowała film "Rosenstraße" będący fabularną, lecz możliwie jak najwierniejszą, interpretacją wydarzeń. Akcja filmu rozgrywa się w dwóch planach czasowych: wcześniejszy związany jest z samym protestem, późniejszy – z opowiadaniem o nim z perspektywy wielu lat.

</doc>
<doc id="1652054" url="https://pl.wikipedia.org/wiki?curid=1652054" title="Maïwenn">
Maïwenn

Maïwenn, właśc. Maïwenn Le Besco (ur. 17 kwietnia 1976 w Les Lilas) – francuska aktorka, reżyserka i scenarzystka filmowa. Wystąpiła w teledysku do piosenki „Promises” zespołu The Cranberries.

</doc>
<doc id="1652056" url="https://pl.wikipedia.org/wiki?curid=1652056" title="Andrzej Szahaj">
Andrzej Szahaj

Andrzej Jarosław Szahaj (ur. 16 stycznia 1958 w Bydgoszczy) – polski filozof, profesor nauk humanistycznych, w latach 2008–2016 dziekan Wydziału Humanistycznego Uniwersytetu Mikołaja Kopernika w Toruniu. Zajmuje się głównie filozofią kultury oraz filozofią polityki.
Życiorys.
Ukończył studia z zakresu kulturoznawstwa na Uniwersytecie im. Adama Mickiewicza w Poznaniu (1976–1980), doktorat obronił w 1988 pod opieką Jerzego Kmity ("Kultura a komunikacja społeczna. Krytyczna teoria społeczeństwa Jürgena Habermasa w świetle społeczno-regulacyjnej teorii kultury"). Habilitował się w 1996 w Instytucie Filozofii UAM na podstawie dorobku naukowego oraz rozprawy pt. "Neopragmatyzm Richarda Rorty’ego w kontekście sporu o postmodernizm".
Od 1997 kierownik Zakładu Filozofii Współczesnej. Pełnił funkcję wicedyrektora Instytutu Filozofii UMK (1997–2003) oraz dyrektora Instytutu Filozofii UMK (2004-2008). Od 2005 profesor zwyczajny UMK. W latach 2008-2016, przez dwie kadencje, dziekan Wydziału Humanistycznego Uniwersytetu Mikołaja Kopernika w Toruniu.
Autor ponad stu publikacji naukowych, w tym kilkunastu książek.
Członek Komitetu Nauk Filozoficznych Polskiej Akademii Nauk oraz Komitetu Nauk o Kulturze Polskiej Akademii Nauk.
W 2019 został członkiem Rady Doskonałości Naukowej I kadencji.
Odbył 10 zagranicznych staży naukowych w uniwersytetach w Oxfordzie, Cambridge (dwukrotnie), St.Andrews, Leeds, Charlottesville (University of Virginia), Berkeley (University of California), Palo Alto (Stanford University), oraz w The Netherlands Institute for Advanced Studies in the Humanities and Social Sciences w Wassenaar, a także w Bellagio Rockefeller Center we Włoszech. Stypendysta fundacji: Fulbrighta, Mellona, Forda, Rockefellera, Kościuszkowskiej oraz American Council of Learned Societies.
Brał czynny udział w konferencjach i wygłaszał wykłady w: USA, Indiach, Brazylii, Japonii, Wielkiej Brytanii, Holandii, Hiszpanii, Francji, Portugalii, Niemczech, Austrii, Norwegii, Finlandii, Danii, Chorwacji, Turcji, Egipcie, Izraelu, Włoszech oraz na Malcie. Członek Collegium Invisibile. Publikuje felietony w „Dzienniku Gazecie Prawnej”.
Otrzymał dwukrotnie nagrodę indywidualną Ministra Edukacji Narodowej oraz wielokrotnie nagrody naukowe JM Rektora UMK. Odznaczony Srebrnym Krzyżem Zasługi.

</doc>
<doc id="1652058" url="https://pl.wikipedia.org/wiki?curid=1652058" title="Sakura (muzyk)">
Sakura (muzyk)

 znany jako Sakura (ur. 20 listopada 1969 w tokijskiej dzielnicy Nerima, Japonia) – japoński muzyk grający głównie na perkusji.
Sakura urodził się jako najmłodsze z trójki dzieci. Jako dziecko zaczął brać lekcje gry na fortepianie. W gimnazjum zainteresował się muzyką rockową. Początkowo grał na gitarze, ale szybko zamienił ją na perkusję.
W czasie nauki w szkole Sakura grał w trzech różnych zespołach. Od 1993 do 1997 był muzykiem grupy L’Arc-en-Ciel. W 1999 został liderem Zigzo (zespół rozpadł się w 2002). Obecnie gra w zespole Sons of All Pussys, a od 2005 w Tamamizu. Od lipca 2005 jest gitarzystą grupy Lion Heads.
Sakura jest autorem dwóch książek. Jedna – "SakuraのDrumworks Quick Reference" – poświęcona jest grze na perkusji, natomiast druga jest jego autobiografią – "Sakurazawa no honki".

</doc>
<doc id="1652059" url="https://pl.wikipedia.org/wiki?curid=1652059" title="Sons of All Pussys">
Sons of All Pussys

Sons of All Pussys (S.O.A.P.) – japoński zespół rockowy założony w 2002 przez Kena i Sakurę.

</doc>
<doc id="1652060" url="https://pl.wikipedia.org/wiki?curid=1652060" title="Góry Tanjō">
Góry Tanjō

 – łańcuch niewysokich gór o długości 17 km w południowo-wschodniej części japońskiej prefektury Hyōgo, rozciągający się w granicach administracyjnych miasta Kobe ("Kōbe"). 
Nazywany także pasmem gór Tanjō-Taishaku, traktowany jest jako część gór Rokkō o długości 56 km. Najwyższym szczytem jest Rokkō-san (931 m).

</doc>
<doc id="1652061" url="https://pl.wikipedia.org/wiki?curid=1652061" title="Tatrzańska Droga Młodości">
Tatrzańska Droga Młodości

Tatrzańska Droga Młodości (słow. "Tatranská cesta mládeže") – droga na Słowacji, na znacznej części swojej długości biegnąca południowymi podnóżami Tatr, pomiędzy miejscowościami Szczyrbskie Jezioro i Liptowski Mikułasz, w okolicach której łączy się z międzynarodową drogą E50. Została gruntownie przebudowana w latach 1957–66 przy udziale brygad studenckich i stąd pochodzi jej nazwa. Ma długość 49 km, różnica poziomów wynosi niemal 800 m. Droga ta stanowi przedłużenie Drogi Wolności w zachodnim kierunku. Główny jej odcinek do Liptowskiego Gródka jest w słowackiej sieci dróg oznaczony numerem 537, krótki odcinek do Liptowskiego Mikułasza numerem 18. Droga jest dobrze utrzymana i wyznaczone są przy niej miejsca parkingowe. W zimie warunki jazdy bywają czasami trudne. Przy niektórych przystankach wzdłuż tej drogi rozpoczynają się szlaki turystyczne prowadzące w Tatry.
W kierunku od wschodu na zachód droga prowadzi poprzez miejscowości:

</doc>
<doc id="1652062" url="https://pl.wikipedia.org/wiki?curid=1652062" title="Góry Yōrō">
Góry Yōrō

 – pasmo górskie w Japonii, leżące pomiędzy prefekturami Gifu i Mie. 
Szerokość pasma wynosi około 10 km, a długość około 25 km. Najwyższą górą jest Shō-ga-dake (908 m), pozostałe mają od 400 do 900 m.
Góry Yōrō stanowią zachodnią granicę niziny aluwialnej Nōbi ("Nōbi-heiya").

</doc>
<doc id="1652063" url="https://pl.wikipedia.org/wiki?curid=1652063" title="Alexandre Aja">
Alexandre Aja

Alexandre Aja, właściwie Alexandre Jouan-Arcady (ur. 7 sierpnia 1978 w Paryżu) – francuski reżyser, scenarzysta i producent filmowy.
Jego pseudonim artystyczny "Aja" to w istocie trzy pierwsze litery z jego pełnego nazwiska uformowane w wyraz.
Życiorys.
Jest synem repatrianckiego reżysera Alexandre’a Arcady’ego i krytyk filmowej Marie-Jo Jouan. Jego żoną jest marokańska reżyser Laïla Marrakchi. Aja jest pochodzenia żydowskiego.
Jako filmowy twórca Alexandre zadebiutował w wieku lat osiemnastu, kiedy to podjął się realizacji krótkometrażowego filmu "Over the Rainbow". Reżyseria filmu do scenariusza własnego autorstwa przyniosła młodemu twórcy nominację do Złotej Palmy podczas Cannes Film Festival. W roku 1999 Aja wyreżyserował film "Furia", powstały na bazie noweli Julio Cortázara pt. "Graffiti".
Szokujący horror "Blady strach", wydany we Francji w roku 2003, a w Stanach Zjednoczonych w 2005, wzniósł młodego twórcę na piedestał gatunku. Za jego realizację Aja został uhonorowany dwoma nagrodami (za reżyserię i w kategorii "najlepszy film fantasy") podczas Catalonian International Film Festival.
Po obejrzeniu "Bladego strachu", weteran kina grozy Wes Craven ("Koszmar z ulicy Wiązów") zaproponował Alexandre’owi stanowisko reżysera filmu "Wzgórza mają oczy", który był remakiem cravenowskiego filmu pod tym samym tytułem. Aja podjął się zadania, a remake ujrzał światło dzienne na początku 2006 roku. W 2007 roku napisał scenariusz do horroru "Poziom −2", który następnie wyprodukował.
W roku 2008 zrealizował horror "Lustra", remake koreańskiego filmu "Into the Mirror". Reżyseria filmu uniemożliwiła Aja pracę nad sequelem poprzedniego projektu – horrorem "Wzgórza mają oczy 2", za który ostatecznie odpowiedzialny został Martin Weisz. Aja zaangażował się także w reżyserię kolejnego remake’u; w roku 2010 ukazał się film "Pirania 3D", opowiadający o ataku prehistorycznych piranii na Arizonę. Aja jest scenarzystą i producentem thrillera "Maniac" z 2012.

</doc>
<doc id="1652064" url="https://pl.wikipedia.org/wiki?curid=1652064" title="Zasady nazywania okrętów japońskich">
Zasady nazywania okrętów japońskich

Zasady nazywania okrętów japońskich różnią się od tych przyjętych na Zachodzie. Japońskie okręty na przykład nigdy nie są nazywane od imienia bądź nazwiska jakiejkolwiek osoby.
Wczesne zasady.
Do czasu restauracji Meiji okrętom floty cesarskiej nazwy przydzielał siogun. Większość japońskich okrętów należała jednak do daimyō – lokalnych władców feudalnych – i to oni nadawali im nazwy. W obu tych przypadkach przy nadawaniu nazw nie obowiązywały żadne reguły.
Odkąd utworzono Japońską Cesarską Marynarkę Wojenną, wszelkie nazwy okrętów były zatwierdzane przez cesarza.
Nazwy okrętów zdobytych podczas pierwszej wojny chińsko-japońskiej zostały zmienione na zgodne z japońską wymową – np. Chen Yuan przemianowano na Chin’en.
W 1876 japońskie Ministerstwo Marynarki Wojennej otrzymało zgodę na nazywanie łodzi torpedowych bez zgody cesarza. W 1902 uprawnienia te rozszerzono także na niszczyciele. W praktyce jednak już wcześniej cesarz nie ingerował w nazewnictwo tych okrętów.
W 1895 japoński minister marynarki wojennej zaproponował ustanowienie jednolitego standardu nazewnictwa. Zaproponował, aby pancerniki i krążowniki nazywane były od nazw prowincji lub świątyń. Cesarz zaakceptował pomysł i od tego czasu pancerniki nazywano od nazw prowincji.
Druga wojna światowa.
Oto kompletny system zasad nadawania nazw okrętom japońskim:
Nazwy zapisywane bywały znakami hiragana na rufie. Ponadto, nazwy części okrętów, np. niszczycieli, zapisywane były w okresie międzywojennym na burcie dużymi znakami katakana (od lewej do prawej na lewej burcie lub od prawej do lewej na prawej burcie).

</doc>
<doc id="1652065" url="https://pl.wikipedia.org/wiki?curid=1652065" title="Anioł Stróż (film 2005)">
Anioł Stróż (film 2005)

Anioł Stróż (tytuł oryg. "Man of the House") – amerykański film komediowy z roku 2005, wyreżyserowany przez Stephena Hereka.

</doc>
<doc id="1652066" url="https://pl.wikipedia.org/wiki?curid=1652066" title="Oddział partyzancki podpułkownika Smolina">
Oddział partyzancki podpułkownika Smolina

Partyzancki oddział podpułkownika Smolina (ros. Партизанский отряд подполковника Смолина) - partyzancki oddział wojskowy podczas wojny domowej w Rosji
Oddział został sformowany 20 czerwca 1918 r. w Kurganie w rejonie Turinska na Syberii. Na jego czele stanął ppłk Innokientij S. Smolin, który od pocz. 1918 r. kierował antybolszewicką organizacją konspiracyjną. Oddział, liczący 79 ludzi (44 Rosjan i 35 Czechów), działał na głębokich tyłach wojsk bolszewickich w rejonie wsi Tugułyma i wzdłuż linii kolejowej Jekaterynburg-Tiumeń. Toczył ciężkie walki z oddziałami bolszewickimi, m.in. w boju w rejonie stacji Podjem stracił 47 ludzi, w tym 13 zabitych. Zasłużył się zniszczeniem nieprzyjacielskiego pociągu pancernego. W lipcu ppłk I. S. Smolin został awansowany do stopnia pułkownika. We wrześniu na bazie oddziału partyzanckiego został utworzony 15 Kurgański Syberyjski Pułk Strzelecki.
Linki zewnętrzne.
Historia oddziału partyzanckiego ppłk. I. S. Smolina (jęz. rosyjski)

</doc>
<doc id="1652067" url="https://pl.wikipedia.org/wiki?curid=1652067" title="I Threw It All Away">
I Threw It All Away

I Threw It All Away – piosenka skomponowana przez Boba Dylana, nagrana przez niego w lutym 1969 i wydana na albumie "Nashville Skyline" oraz na singlu w kwietniu 1969 r.
Historia i charakter utworu.
Utwór ten został nagrany na pierwszej sesji do albumu 13 lutego 1969 r. Plonem tej sesji były także: „To Be Alone with You”, „One More Night”, pierwsza wersja „Lay Lady Lay”, tajemniczny „Blues” oraz jeden nieznany utwór.
Dylan nie miał nawet ukończonych słów do większości utworów, więc nagrywał je po 8, a nawet 10 razy. Ponieważ „I Threw It All Away” posiadało słowa już ukończone, piosenka ta została nagrana stosunkowo szybko, bo w zaledwie 4 podejściach.
Jest to kolejna miłosna piosenka albumu. Od innych miłosnych kompozycjii Dylana różni się jednak dwoma ważnymi elementami.
Na singlu piosenka ta została uzupełniona na stronie B kompozycją „Drifter's Escape” z albumu "John Wesley Harding"

</doc>
<doc id="1652068" url="https://pl.wikipedia.org/wiki?curid=1652068" title="Odchylenie ciał swobodnie spadających na wschód">
Odchylenie ciał swobodnie spadających na wschód



</doc>
<doc id="1652069" url="https://pl.wikipedia.org/wiki?curid=1652069" title="Kulin (Włocławek)">
Kulin (Włocławek)

Kulin – miejscowość stanowiąca część miasta Włocławek, należy do dzielnicy Zawiśle
Znajduje się tu m.in. Rezerwat przyrody Kulin.

</doc>
<doc id="1652070" url="https://pl.wikipedia.org/wiki?curid=1652070" title="Pov pob">
Pov pob

Pov pob – rytuał świąteczny związany głównie z obchodami Nowego Roku, a także gra towarzyska azjatyckiego ludu Hmongów.
Zasady gry.
Gra toczy się pomiędzy dwiema osobami stojącymi naprzeciwko siebie w odległości kilku metrów, jednak najczęściej wiele grających par ustawia się wspólnie w dwóch równoległych rzędach. Polega na rzucaniu do siebie nawzajem oraz chwytaniu piłeczki (tradycyjnej, wykonanej z bawełny, szmacianej lub coraz częściej tenisowej). Piłkę należy podrzucać oraz chwytać jednorącz. Osoba, która upuści piłkę, traci umówiony fant lub żeton, ewentualnie jest zobowiązana do wykonania określonej czynności, na przykład zaśpiewania piosenki. Gra nie ma podłoża materialnego – po jej zakończeniu zdobyte fanty są oddawane partnerowi. Może być traktowana jako sportowa rozrywka lub stanowić element rytuału.
Rytuał.
"Pov pob" może być częścią większego świątecznego rytuału, odbywającego się najczęściej w związku z obchodami Nowego Roku. Rytuał, w tym sama gra, może trwać wiele godzin, a nawet dni i stanowi okazję do kojarzenia się par – potencjalnych małżeństw.
W rytualnej grze "pov pob" rzucanie piłki może odbywać się pomiędzy kobietami lub w parach mieszanych, o ile chłopiec i dziewczyna nie pochodzą z tego samego klanu. Pozostałe kombinacje stanowią tabu.
Spośród stojących mężczyzn kobiety wybierają partnerów, po czym utworzone pary dołączają do rzędu osób już uczestniczących w grze. Celowe wyrzucenie piłki przerywa grę, zaś upuszczenie jej przy próbie złapania wiąże się z koniecznością oddania partnerowi fantu – może to być np. ornament (część ozdobnego stroju). Aby później odzyskać utracone w ten sposób "żetony", należy zaśpiewać partnerowi piosenkę o charakterze miłosnym (erotycznym).
Pieśń.
Pieśni Hmongów nie przypominają utworów wokalnych współczesnej kultury Zachodu. Są to raczej odpowiedniki psalmów, które wyewoluowały z poezji o znaczeniu użytkowym, podobnym do pierwotnej poezji europejskiej, gdzie rymy ułatwiały zapamiętanie wiedzy przekazywanej z pokolenia na pokolenie w społeczności nie stosującej pisma (zobacz: tradycja oralna). 
W utworach plemiennych Hmongów funkcjonuje wiele ukrytych znaczeń "doszlifowanych" przez kolejne pokolenia w obrębie klanów, a przy tym teksty mają wiele wariantów i często są improwizowane przez zdolnego śpiewaka. Z tego powodu utworów tych nigdy nie wykonuje się zbiorowo. Wśród ogółu pieśni wyróżnić można pełniące specjalne znaczenie pieśni rytualne: pogrzebowe ("zaj pam tuag"), weselne ("zaj tshoob") i szamańskie ("zaj hu nkauj neeb"), oraz kilkanaście typów pieśni nierytualnych ("kwv-txhiaj"), również wykonywanych w ściśle określonych okolicznościach. Większość tych pieśni jest smutna i kończy się osobistym wyznaniem żalu. Z grą "pov pob" wiąże się specjalny rodzaj "pieśni-odpowiedzi" ("kwv-txhiaj teb") mającej formę dialogu; kobieta intonuje fragment o zalotnych słowach – mężczyzna odpowiada, kontynuując dialog. Pieśni "kwv-txhiaj teb" zawierają dwuznaczne zwroty i grę słów o charakterze erotycznym. Inną grupą zalotnych pieśni związanych z "pov pob" są "kwv-txhiaj plees" – utwory śpiewane przez młode, niezamężne dziewczęta, wyrażające niespełnioną miłość i tęsknotę.
Znaczenie.
"Pov pob" jest okazją do nawiązania znajomości, rozmów i flirtu pomiędzy chłopcami i dziewczętami z różnych klanów – często pochodzących z różnych wiosek i spotykających się jedynie w związku z obchodami świąt. W tradycji Hmongów nie ma dni wolnych od pracy (odpowiedników niedzieli) natomiast Nowy Rok, którego data jest zależna od faz księżyca i zakończenia zbiorów ryżu, stanowi najważniejsze stałe święto; jego obchody trwają około tygodnia. Na czas obchodów zarówno kobiety, jak i mężczyźni ubierają się odświętnie w tradycyjne stroje ludowe, których wzór i kolorystyka wiąże się z przynależnością do określonej grupy lub klanu. Nazwy grup mają związek z kolorami strojów: np. Hmongowie Czarni, Biali, Zieloni, Niebiescy, Pręgowani, Pstrzy, Kwieciści (zobacz: podział plemienny Hmongów). 
W związku ze znaczeniem Nowego Roku, a także funkcją rytuału "pov pob" większość małżeństw Hmongów jest zawierana wkrótce po Nowym Roku. Przed zawarciem małżeństwa niektóre pary mogą chcieć poznać się lepiej. W tym celu młody mężczyzna prosi o zgodę rodziców swojej wybranki, obwieszczając swoje przybycie grą na piszczałce "raj npliam" lub hmongijskim flecie "raj nploog". 
Umówione spotkania odbywają się w domu panny, bądź w innym miejscu obserwowanym przez osoby trzecie.

</doc>
<doc id="1652071" url="https://pl.wikipedia.org/wiki?curid=1652071" title="Kameoka">
Kameoka

 – miasto w Japonii, na wyspie Honsiu, w prefekturze Kioto.
W Kameoka mieści się Centrum Misyjne Religii Ōmoto. Ōmoto do kontaktów zagranicznych przyjęło język esperanto stworzony przez Ludwika Zamenhofa. Na terenie rozległego parku usytuowane są świątynie, biura, hostele, drukarnia, wydawnictwo oraz szkoły gdzie odbywają się m.in. stacjonarne kursy języka międzynarodowego esperanto.
Położenie.
Miasto leży w środkowej części prefektury Kioto. Sąsiaduje z miastami: 
Historia.
Do 1869 miejscowość nazywała się Kameyama.
Miasto powstało 1 stycznia 1955 roku.

</doc>
<doc id="1652072" url="https://pl.wikipedia.org/wiki?curid=1652072" title="By-Sexual">
By-Sexual

BY–SEXUAL – japoński zespół muzyczny z nurtu visual kei. Powstał w kwietniu 1988 w Osace. W lutym 1990 ukazał się pierwszy singel "So Bad Boy" natomiast w kwietniu tego samego roku wydany został debiutancki album "Culture Shock". W 1995 zespół opuścił wokalista Sho. W lecie 1996 grupa zmieniła nazwę na „BY–SEX”, a funkcję Sho zajął gitarzysta Ryo. W 1998 zespół opuścił perkusista Nao co spowodowało rozpad zespołu. Ryo i basista Den założyli wtedy nowy zespół Zigzo.

</doc>
<doc id="1652073" url="https://pl.wikipedia.org/wiki?curid=1652073" title="Nantan">
Nantan

 – miasto w Japonii, na wyspie Honsiu, w prefekturze Kioto.
Położenie.
Miasto leży w środkowej części prefektury Kioto. Sąsiaduje z miastami: 
Historia.
Miasto powstało 1 stycznia 2006 roku. 

</doc>
<doc id="1652075" url="https://pl.wikipedia.org/wiki?curid=1652075" title="Guignols de l'info">
Guignols de l'info



</doc>
<doc id="1652083" url="https://pl.wikipedia.org/wiki?curid=1652083" title="Chipping Campden">
Chipping Campden

Chipping Campden - miasto i civil parish w Wielkiej Brytanii, w Anglii, w regionie South West, w hrabstwie Gloucestershire, w dystrykcie Cotswold. Leży 38,3 km na wschód od miasta Gloucester i 131,1 km na północny zachód od Londynu. W 2001 roku miasto liczyło 1943 mieszkańców. W 2011 roku civil parish liczyła 2288 mieszkańców.

</doc>
<doc id="1652084" url="https://pl.wikipedia.org/wiki?curid=1652084" title="Świerczałka">
Świerczałka



</doc>
<doc id="1652092" url="https://pl.wikipedia.org/wiki?curid=1652092" title="Cinderford">
Cinderford

Cinderford - miasto w Wielkiej Brytanii, w Anglii, w regionie South West England, w hrabstwie Gloucestershire. W 2001 r. miasto to zamieszkiwało 8 116 osób.
W tym mieście ma swą siedzibę klub piłkarski - Cinderford Town F.C. oraz klub rugby - Cinderford R.F.C.

</doc>
<doc id="1652094" url="https://pl.wikipedia.org/wiki?curid=1652094" title="Fernando Atzori">
Fernando Atzori

Fernando Atzori (ur. 1 czerwca 1942 w Ales, zm. 9 listopada 2020 we Florencji) – włoski pięściarz. Walczył w wadze muszej. Był złotym medalistą XVIII Letnich Igrzysk Olimpijskich w Tokio w 1964 roku (w finale pokonał Artura Olecha). W 1965 roku został pięściarzem zawodowym.
Pierwszą zawodową walkę stoczył 23 lutego 1965 z Manolinem Alvarezem. Walkę wygrał na punkty po 6 rundach. W pierwszych dziewiętnastu walkach nie doznał porażki. Pierwszą porażkę odnotował 28 stycznia 1968 z Octavio Gómezem. Po porażce walczył ze zmiennym szczęściem. Ostatnia walkę stoczył 7 lutego 1975 z Manuelem Masso. Walkę przegrał w 7. rundzie. Po porażce zakończył zawodową karierę. Do śmierci mieszkał we Florencji.

</doc>
<doc id="1652095" url="https://pl.wikipedia.org/wiki?curid=1652095" title="Luck by Chance">
Luck by Chance

Luck By Chance to indyjski dramat z 2009 roku w reżyserii debiutantki Zoyi Akhtar. W rolach głównych Farhan Akhtar i Konkona Sen Sharma. W drugoplanowych Rishi Kapoor, Dimple Kapadia, Juhi Chawla, Hrithik Roshan, Isha Sharvani i Sanjay Kapoor. Scenariusz Zoya Akhtar wraz z ojcem Javed Akhtarem. Lepiej przyjęty przez krytyków niż przez widzów. Film pokazuje kulisy Bollywoodu, zabiegi o sławę i cenę za nią. To film o utracie niewinności. O tym, jak zmienia sława, doświadczając której zapomina się kim się było, kim się jest. Na ekranie tworzonych filmów słodki sen o miłości, na planie filmowym zapieranie się siebie i swoich prawdziwych uczuć. W imię sławy i pieniądza.
Zainspirowany filmami bollywoodzkimi "Guddi", "Rangeela ", "Om Shanti Om" i "Halla Bol".
W filmie siebie przedstawia wiele sław bollywoodzkich m.in. Aamir Khan, Shahrukh Khan, Rani Mukerji, Abhishek Bachchan, John Abraham, Ranbir Kapoor czy Vivek Oberoi.
Fabuła.
Vikram Jay Singh (Farhan Akhtar) przyjechał z Delhi do Mumbaju, aby tu z pomocą swoich przyjaciół zrobić karierę w Bollywoodzie. Wszystkie próby okazują się jednak daremne. Gdy Vikram zaczyna już wątpić w siebie, z pomocą przychodzi mu sąsiadka przyjaciół Sona Mishra (Konkona Sen Sharma). Porzuciwszy rodzinę w Kanpurze, od trzech lat związana z żonatym mężczyzną wciąż czeka na obiecaną przez niego główną rolę w filmie. W tym świecie marzeń o sławie, strachu przed jej utratą, drapieżnym, pełnym wrogości wobec konkurentów łatwo stracić wiarę w siebie, zapomnieć, kim się jest. Vikram i Sona rozumieją siebie, wspierają się wzajemnie, kochają się. Pewnego dnia jednak ich związek zostanie wystawiony na próbę. Vikram dostanie swoją szansę na rolę życia. Wykorzysta tę okazję obłudą i manipulacją zabiegając o to, by to, co możliwe stało się rzeczywistością. Nagle sławny stanie przed wyborem: miłość do Sony czy pochlebiające mu zauroczenie partnerką filmową?.
Muzyka i piosenki.
Muzykę do filmu skomponowało trio Shankar-Ehsaan-Loy.

</doc>
<doc id="1652096" url="https://pl.wikipedia.org/wiki?curid=1652096" title="Synagoga w Lunéville">
Synagoga w Lunéville

Synagoga w Lunéville – najstarsza zachowana synagoga we Francji, wzniesiona w 1786. 
Historia.
W 1785 król Francji Ludwik XVI zgodził się na budowę synagogi, co było pierwszą taką decyzją od XIII wieku - wcześniej Żydzi francuscy mogli w najlepszym razie współużytkować inne budynki. Prośbę o zgodę na budowę złożył Abraham Izaak Brisac, stojący na czele gminy żydowskiej w Lunéville złożonej z ok. 30 rodzin. 
Autorem projektu synagogi był Charles Augustin Piroux, który przygotowywał również plan młodszej o cztery lata synagogi w Nancy. W 1871, wobec napływu Żydów z Alzacji i Lotaryngii, istniał projekt rozbiórki budynku i wzniesienia większego, który w ostatniej chwili został zarzucony ze względu na walory artystyczne synagogi, która ostatecznie została tylko rozbudowana. W czasie I wojny światowej spłonął dom dzielący synagogę od ulicy, jednak ona sama nie ucierpiała. W czasie II wojny światowej hitlerowcy zamknęli synagogę i planowali jej spalenie, jednak nie zdążyli zrealizować tego pomysłu przed wyzwoleniem miasta. 
Od 1791 w Lunéville istnieje cmentarz żydowski, który w przeszłości służył wszystkim niewielkim wspólnotom wyznawców judaizmu w departamencie Meurthe-et-Moselle. 
Architektura.
Ze względu na ograniczenia wobec Żydów w przedrewolucyjnej Francji synagoga musiała zostać zbudowana w podwórzu innej kamienicy, nie sąsiadując bezpośrednio z ulicą. Obecnie budynek pierwotnie ją przesłaniający już nie istnieje. 
Synagoga, wzniesiona na planie prostokąta, celowo naśladuje w swojej architekturze budownictwo pawilonowe okresu Ludwika XVI, co miało wyrażać wdzięczność gminy żydowskiej wobec króla. Na fasadzie budynku brakuje typowych symboli żydowskich, pojawiają się natomiast motywy florystyczne oraz skromny portal, obramowania okien oraz charakterystyczne okno w mansardzie. Synagoga posiada odrębne drzwi wejściowe dla mężczyzn (od frontu), kobiet i dzieci (drzwi boczne). Jest to jedyna francuska synagoga, w której zastosowano takie rozwiązanie. Motywy florystyczne pojawiają się również na witrażach.

</doc>
<doc id="1652097" url="https://pl.wikipedia.org/wiki?curid=1652097" title="Cleator Moor">
Cleator Moor

Cleator Moor – miasto i civil parish w Wielkiej Brytanii, w Anglii, w regionie North West England, w hrabstwie Kumbria, w dystrykcie Copeland. Leży 5,6 km od miasta Whitehaven, 55,9 km od miasta Carlisle i 405,9 km od Londynu. W 2011 roku civil parish liczyła 6936 mieszkańców.
W tym mieście a swą siedzibę klub piłkarski – Cleator Moor Celtic F.C.

</doc>
<doc id="1652099" url="https://pl.wikipedia.org/wiki?curid=1652099" title="Hoplopleura angulata">
Hoplopleura angulata

Hoplopleura angulata – gatunek wszy z rodziny Hoplopleuridae, pasożytujący głównie na "Rhipidomys venezuelae". Spotykany również na innych myszowatych: "Rhipidomys caucensis", "Rhipidomys couesi", "Rhipidomys latimanus", "Rhipidomys macconnelli", "Rhipidomys mastacalis", "Rhipidomys venustus", "Thomasomys cinereus". Powoduje wszawicę.
Samica wielkości 1,4 mm, samiec mniejszy wielkości 1,1 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Wenezueli, Peru, Panamy, Brazylii i Trynidadu.

</doc>
<doc id="1652100" url="https://pl.wikipedia.org/wiki?curid=1652100" title="Jan Woźnicki">
Jan Woźnicki

Jan Woźnicki (ur. 15 sierpnia 1881 w Nieszawie, zm. 5 maja 1945 w Warszawie) – polski nauczyciel, działacz PSL „Wyzwolenie” i SL, członek Rady Obrony Państwa, wicemarszałek Sejmu i Senatu II RP.
Życiorys.
Ukończył Seminarium Nauczycielskie w Siennicy w powiecie mińskim, następnie był nauczycielem w Lubrańcu na Kujawach. W 1899 rozpoczął działalność społeczną w Polskiej Macierzy Szkolnej; zwolennik bojkotu rosyjskiego szkolnictwa w Królestwie.
W 1904 wstąpił do Stronnictwa Narodowo-Demokratycznego, gdzie prowadził działalność kulturalno-oświatową, zorganizował na Kujawach Koła „Macierzy Szkolnej” i wszedł do zarządu jej okręgu kujawskiego. Po zamknięciu „Macierzy” nie ustał w pracy, prowadząc ją w różnych dziedzinach nawet w czasie wojny. W 1906 za organizowanie akcji, mającej na celu polszczeniu gminy i szkoły był uwięziony, następnie organizował w dalszym ciągu akcję przeciwko rusyfikacji szkolnictwa powszechnego. W końcu roku 1906 wystąpił ze Stronnictwa Narodowo-Demokratycznego, nie mogąc pogodzić się z pokojową jego taktyką wobec nakazu wprowadzenia z powrotem języka rosyjskiego do szkół.
W Lubrańcu założył orkiestrę amatorską pod własną dyrekcją, prowadził stały teatr amatorski, zorganizował czytelnię i bibliotekę, prowadził kursy dla dorosłych.
W czasie I wojny światowej w Legionach i Polskiej Organizacji Wojskowej. Od 1915 członek Polskiego Stronnictwa Ludowego „Wyzwolenie”. W czasie wojny brał udział w organizacyjnej pracy nauczycielstwa szkół powszechnych. Był jednym z założycieli, a następnie został członkiem honorowym Związku Nauczycielstwa Polskiego.
Po odzyskaniu niepodległości, od 1919 członek Zarządu Głównego PSL „Wyzwolenie” i z jego listy poseł na Sejm Ustawodawczy oraz sekretarz klubu sejmowego PSL „Wyzwolenie”. W 1919 złożył wniosek w Sejmie w sprawie nadużyć dokonywanych przez policję państwowa i wojsko w czasie tłumienia strajków chłopskich. W 1920, w czasie wojny polsko-radzieckiej, w liczbie 10 najwybitniejszych członków Sejmu został wybrany na członka Rady Obrony Państwa. Był członkiem Obywatelskiego Komitetu Wykonawczego Obrony Państwa w 1920 roku. Na stanowisku tym był przez cały czas zwolennikiem walki bezwzględnej aż do honorowego zwycięstwa. W 1922 wybrany był z list państwowych PSL „Wyzwolenie” do Sejmu i do Senatu. Zrzekł się mandatu poselskiego, a został senatorem I kadencji. Klub „Wyzwolenia” w Senacie wybrał go na swego prezesa, które to stanowisko piastował przez cały czas kadencji Senatu. Był nie tylko liderem swego Klubu w Senacie, ale i przywódcą całej lewicy w tej Izbie. Liczne były jego wystąpienia i przemówienia, które zjednały mu uznanie całego parlamentu, nieraz bez różnicy stronnictw. Od początku istnienia Senatu był jego wicemarszałkiem, pełniąc często z dużym taktem obowiązki marszałka. Oprócz tego był członkiem Komisji Skarbowo-Budżetowej, interesując się zawsze sprawami oświatowymi.
Na początku 1924 przebywał w Stanach Zjednoczonych Ameryki. W ciągu 3 i pół miesięcy wygłosił przemówienia o Polsce i jej przyszłości na 80 wiecach we wszystkich miastach Stanów Zjednoczonych, gdzie w większej liczbie mieszkają Polacy. Poza tym wygłosił około 20 odczytów o roku 1920, o Konstytucji Rzeczypospolitej i o ruchu ludowym w Polsce. Objazd ten miał duże znaczenie dla lewicowego odłamu Polonii Amerykańskiej. Odczyt, wygłoszony w Paryżu po drodze do Ameryki, o najściu bolszewickim 1920 roku zyskał duże uznanie polskiej kolonii paryskiej z Władysławem Mickiewiczem na czele.
Od 16 lutego 1925 wiceprezes Zarządu Głównego PSL „Wyzwolenie”, od stycznia 1926 członek ZG PSL „Wyzwolenie” i prezes klubu senackiego tego stronnictwa. W latach 1928–1930 poseł na Sejm II kadencji i prezes klubu sejmowego PSL „Wyzwolenie” oraz wicemarszałek Sejmu. W październiku 1928 z ramienia swego stronnictwa członek Komisji Porozumiewawczej dla Obrony Republiki i Demokracji, utworzonej przez PSL „Wyzwolenie”, Stronnictwo Chłopskie i Polską Partię Socjalistyczną. 6 września 1930 został członkiem Państwowej Komisji Wyborczej z ramienia Wyzwolenia przed wyborami parlamentarnymi w 1930. W latach 1930–1935 ponownie senator (III kadencji) i prezes klubu senackiego PSL „Wyzwolenie”. Po zjednoczeniu ruchu ludowego 1931 członek Rady Naczelnej i wiceprezes Naczelnego Komitetu Wykonawczego Stronnictwa Ludowego. W 1934 pełnił przejściowo (od kwietnia do czerwca) funkcję prezesa NKW SL, z której zrezygnował. W sierpniu 1935 wraz z grupą posłów wystąpił ze Stronnictwa Ludowego w związku z wydaleniem z SL dotychczasowego prezesa NKW SL – Stanisława Wrony, oskarżonego o malwersacje. Od tej pory odsunął się od życia politycznego i powrócił do szkolnictwa. Po wyzwoleniu członek Stronnictwa Ludowego, z jego listy poseł do Krajowej Rady Narodowej. Zmarł w hotelu sejmowym w Warszawie w dniu zaprzysiężenia jako poseł KRN 5 maja 1945. Pochowany na cmentarzu Powązkowskim (kwatera 120-2-7).

</doc>
<doc id="1652101" url="https://pl.wikipedia.org/wiki?curid=1652101" title="Cleethorpes">
Cleethorpes

Cleethorpes - miasto portowe w Wielkiej Brytanii, w Anglii, w regionie Yorkshire and the Humber, w hrabstwie ceremonialnym Lincolnshire, w dystrykcie North East Lincolnshire. W 2005 r. miasto to zamieszkiwało ok. 32 tys. osób.
W mieście rozwinął się przemysł elektrycznyoraz stoczniowy.

</doc>
<doc id="1652110" url="https://pl.wikipedia.org/wiki?curid=1652110" title="Clitheroe">
Clitheroe

Clitheroe - miasto w Wielkiej Brytanii, w Anglii, w regionie North West England, w hrabstwie Lancashire. W 2001 r. miasto to zamieszkiwało 22 000 osób.
W tym mieście ma swą siedzibę klub piłkarski - Clitheroe F.C.

</doc>
<doc id="1652112" url="https://pl.wikipedia.org/wiki?curid=1652112" title="Port Victoria">
Port Victoria

Port Victoria – miasto w Australii, w stanie Australia Południowa.

</doc>
<doc id="1652116" url="https://pl.wikipedia.org/wiki?curid=1652116" title="Glaetzisch">
Glaetzisch



</doc>
<doc id="1652124" url="https://pl.wikipedia.org/wiki?curid=1652124" title="Clun">
Clun

Clun - miasto w Wielkiej Brytanii, w Anglii, w regionie West Midlands, w hrabstwie Shropshire. W 2001 r. miasto to zamieszkiwało 642 osób.

</doc>
<doc id="1652130" url="https://pl.wikipedia.org/wiki?curid=1652130" title="Ruth von Kleist-Retzow">
Ruth von Kleist-Retzow

Ruth von Kleist-Retzow z domu von Zedlitz-Trützschler (ur. 4 lutego 1867 w Borowie Wielkim, zm. 2 października 1945 w Kikowie) – członkini Kościoła Wyznającego ("Bekennende Kirche"), zaangażowana w ruch oporu w hitlerowskich Niemczech.
Życiorys.
Ruth von Kleist-Retzow urodziła się jako trzecie dziecko z sześciorga hrabiego Roberta Robert von Zedlitza-Trützschlera i jego żony Agnes z domu von Rohr-Levetzow. W roku 1881 rodzina przeprowadziła się do Opola, gdzie ojciec został powołany przez kanclerza Rzeszy Ottona von Bismarcka na stanowisko prezydenta prowincji Śląsk ("Provinz Schlesien"). Tutaj poznała urodzonego w Kikowie Jürgena von Kleista-Retzowa, syna nadprezydenta prowincji Nadrenii Hansa Hugona von Kleista-Retzowa, którego poślubiła w Opolu 4 lutego 1886.
W tym samym roku młoda para przeprowadziła się do Koszalina, a później do Białogardu, gdzie mąż objął stanowisko landrata powiatu Białogard ("Kreis Belgard"). W Białogardzie urodziła czworo dzieci.
Dnia 14 grudnia 1897, krótko po narodzinach piątego dziecka, Jürgen von Kleist-Retzow podczas jazdy do sanatorium zmarł w Dreźnie. Aby zapewnić dzieciom dobre wykształcenie, w roku 1899 wdowa postanowiła przeprowadzić się do Szczecina, gdzie adoptowała dwóch synów: Herberta i Gottfrieda von Bismarcków.
Po wybuchu I wojny światowej Ruth von Kleist-Retzow powróciła do Kikowa. W 1919 roku zrezygnowała całkowicie z mieszkania w Szczecinie i osiadła we wiosce Krosinko, blisko Kikowa. Teraz miała czas, aby zajmować się sprawami politycznymi, teologicznymi i społecznymi.
Twórczość.
W roku 1926 napisała rozprawę pt. "Kryzys społeczny i odpowiedzialność właściciela folwarku" ("Die soziale Krisis und die Verantwortung des Gutsbesitzers"). Domagała się od właściciela folwarku poczucia odpowiedzialności w kontakcie z własnością, podczas którego miał on być zobowiązany do zasady „gospodarzem jest Bóg” i użytkowanie jej winno być dobre dla ludzi.
Poza tym zaangażowała się w ruch młodych, tzw. „Ruch Barnówecki” ("Berneuchener Bewegung") (nazwany od miejscowości Barnówko, wtedy "Berneuchen", własność rodziny Viebahn). Chodziło jej o odnowienie kościoła protestanckiego, o całkowitą pobożność i życie duchowe.
Pod koniec lat 20. XX wieku rozważała nad rodzącym się nacjonalizmem. Do intensywnej wymiany pomysłów dołączył Ewald von Kleist-Schmenzin, który już w 1932 roku wydał publikację "Socjalizm narodowy – zagrożenie" ("Der Nationalsozialismus – eine Gefahr").
W roku 1935 wyjechała do Szczecina do wnuków. Spotyka tam Dietricha Bonhoeffera, który w Zdrojach zarządzał seminarium dla księży Kościoła Wyznającego ("Bekennende Kirche"). Nieświadomie stała się pośrednikiem pomiędzy intelektualnym kołem Bonhoeffera a konserwatywnym ruchem oporu w armii; utrzymywała również kontakty z Hansem Jürgenem oraz Ewaldem von Kleistem-Schmenzinem. Od tego czasu Krosinko stało się miejscem regularnych spotkań działaczy opozycji. Jedną z jej wnucząt była Maria von Wedemeyer, którą poznał w Krosinku Dietrich Bonhoeffer i z którą zaręczył się w 1943 roku.
Planowany zamach na Hitlera nie powiódł się. Wielu jej przyjaciół i znajomych zostało skazanych na śmierć bądź straconych.
Sama próbowała uciec wraz z grupą uchodźców przed zbliżającymi się wojskami radzieckimi. Przeżyła ich wkroczenie do Kikowa i pół roku później w wieku 78 lat tutaj zmarła.

</doc>
<doc id="1652131" url="https://pl.wikipedia.org/wiki?curid=1652131" title="Coggeshall">
Coggeshall

Coggeshall - miasto i civil parish w Wielkiej Brytanii, w Anglii, w regionie East of England, w hrabstwie Essex, w dystrykcie Braintree. W 2011 roku civil parish liczyła 4727 mieszkańców. Coggeshall jest wspomniana w Domesday Book (1086) jako "Cogheshale"/"Coghessala".

</doc>
<doc id="1652132" url="https://pl.wikipedia.org/wiki?curid=1652132" title="Coleshill">
Coleshill



</doc>
<doc id="1652134" url="https://pl.wikipedia.org/wiki?curid=1652134" title="Igrzyska Małych Państw Europy 1993">
Igrzyska Małych Państw Europy 1993

5. Igrzyska Małych Państw Europy – piąta edycja igrzysk małych krajów została zorganizowana na Malcie. Impreza odbyła się między 25, a 29 maja 1993 roku. W zawodach wzięło udział 690 zawodników.

</doc>
<doc id="1652135" url="https://pl.wikipedia.org/wiki?curid=1652135" title="Dama z jednorożcem">
Dama z jednorożcem



</doc>
<doc id="1652138" url="https://pl.wikipedia.org/wiki?curid=1652138" title="Medycyna oparta na faktach">
Medycyna oparta na faktach



</doc>
<doc id="1652141" url="https://pl.wikipedia.org/wiki?curid=1652141" title="Carolina Dynamo">
Carolina Dynamo

Carolina Dynamo – amerykański klub piłkarski z Browns Summit w stanie Karolina Północna, występujący w USL Premier Development League. Występuje na stadionie Macpherson Stadium w odległości 10 mil na północ od miasta Greensboro. Do 1996 nazywał się Greensboro Dynamo.

</doc>
<doc id="1652142" url="https://pl.wikipedia.org/wiki?curid=1652142" title="Orazio Gentileschi">
Orazio Gentileschi

Orazio Gentileschi (ur. 1563 w Pizie, zm. 7 lutego 1639 w Londynie) – włoski malarz okresu baroku, caravaggionista.
Pochodził z florenckiej rodziny Lomi. W Rzymie w 1578 przyjął nazwisko Gentileschi, po wuju, u którego mieszkał. Fundamentalny wpływ na ukształtowanie jego własnego stylu miała znajomość z Caravaggiem. Pracował na usługach Watykanu jako freskant. W l. 1621-23 przebywał w Genui na zaproszenie patrycjusza Giovanniego Antonia Sauli, dla którego wykonał liczne płótna. Następnie przeniósł się do Paryża na dwór de’Medici. W 1626 wyjechał do Londynu, gdzie pracował dla Karola I. Pod koniec życia porzucił światłocień i zajął się malarstwem dekoracyjnym, ozdobił m.in. plafony w Marlborough House w Londynie.
Jego córka Artemisia Gentileschi była również wybitną przedstawicielką caravaggionizmu.

</doc>
<doc id="1652150" url="https://pl.wikipedia.org/wiki?curid=1652150" title="ESU">
ESU

ESU (ang. "European Size Unit") – Europejska Jednostka Wielkości – wyraża się za jej pomocą wielkość (siłę) ekonomiczną gospodarstw rolnych, czyli ich dochodowość.
1 ESU = 1200 EUR
Wielkość (siła) ekonomiczna gospodarstw rolnych wyliczana jest w oparciu o „Regionalne Współczynniki Standardowych Nadwyżek Bezpośrednich” (ang. SGM – "Standard Gross Margin").
Standardowa nadwyżka bezpośrednia (SGM) dla produktu rolnego to standardowa (średnia z trzech lat w określonym regionie) wartość produkcji uzyskiwana z 1 hektara lub od 1 zwierzęcia, pomniejszona o standardowe koszty bezpośrednie niezbędne do wytworzenia tego produktu.
Ekonomiczną wielkość polskiego gospodarstwa (w ESU) w Polsce oblicza się
z uwzględnieniem podziału obszaru kraju na 4 regiony statystyczne SGM (podział ten wraz z oficjalnymi nazwami został zaprezentowany w aneksie do Traktatu
o przystąpieniu Rzeczypospolitej Polskiej do Unii Europejskiej) :
a) Region Pomorze i Mazury (województwo: lubuskie, zachodniopomorskie, pomorskie, warmińsko–mazurskie),
b) Region Wielkopolska i Śląsk (województwo: wielkopolskie, kujawsko–pomorskie, dolnośląskie, opolskie),
c) Region Mazowsze i Podlasie (województwo: podlaskie, mazowieckie, łódzkie, lubelskie),
d) Region Małopolska i Pogórze (województwo: świętokrzyskie, śląskie, małopolskie, podkarpackie).
Aby obliczyć standardową nadwyżkę bezpośrednią gospodarstwa należy przemnożyć areał poszczególnych upraw (bądź ilość hodowanych zwierząt) przez ich współczynniki SGM, a następnie je zsumować.
Na podstawie wyliczonej standardowej nadwyżki bezpośredniej można obliczyć wielkość (siłę) ekonomiczną gospodarstwa rolnego.
1 ESU = 4768,80* SGM "2002”
Za żywotne ekonomicznie uznaje się gospodarstwa rolne o wielkości co najmniej 4 ESU.

</doc>
<doc id="1652151" url="https://pl.wikipedia.org/wiki?curid=1652151" title="Wiktor Osiecki">
Wiktor Osiecki

Wiktor Osiecki (ur. 6 maja 1905 w Belgradzie, zm. 23 maja 1977 w Warszawie) – polski pianista i kompozytor, kierownik muzyczny Teatru Syrena w latach 1958–1971.
Życiorys.
Wychowywał się w domu ojca, Stefana, i macochy, Marii Strasser – śpiewaczki operowej. Matka Wiktora Osieckiego, Wiktoria Oreszkiewicz, była córką rumuńskiej Wołoszki i Serba.
Osiecki był odrzucany przez rówieśników z powodu dziedzicznej choroby skóry, a znalazł pociechę w muzyce. Już jako młody człowiek został cenionym pianistą. Szybko się usamodzielnił, wyjeżdżając do Lwowa. Wiele podróżował po Europie. W latach 1933–1934 był kierownikiem muzycznym (wraz z Zygmuntem Białostockim) teatru Praskie Oko w Warszawie, w latach 1958–1971 pełnił taką funkcję w stołecznym Teatrze Syrena. 
Był żonaty z Marią Sztechman, z którą miał córkę, Agnieszkę Osiecką. Rozwiedli się w 1952. Jego drugą żoną została śpiewaczka Józefina Pellegrini.
Pochowany na Cmentarzu Wojskowym na Powązkach w Warszawie (kwatera A21-3-3).

</doc>
<doc id="1652153" url="https://pl.wikipedia.org/wiki?curid=1652153" title="Franciszek Stadion">
Franciszek Stadion



</doc>
<doc id="1652154" url="https://pl.wikipedia.org/wiki?curid=1652154" title="Sigurður Einarsson">
Sigurður Einarsson

Sigurður Einarsson (ur. 28 września 1962) – islandzki lekkoatleta, który specjalizował się w rzucie oszczepem.
W 1992 roku brał udział w igrzyskach olimpijskich - uzyskał wynik 80,34 i zajął 5. miejsce. Czterokrotny uczestnik mistrzostw świata - Rzym 1987 (nie awansował do finału), Tokio 1991 (6. miejsce w finale z rezultatem 83,46), Stuttgart 1993 (nie awansował do finału) oraz Göteborg 1995 (nie awansował do finału). Trzykrotny reprezentant Islandii w mistrzostwach Europy - Stuttgart 1986 (odpadł w eliminacjach), Split 1990 (odpadł w eliminacjach) oraz Helsinki 1994 (odpadł w eliminacjach). Trzy razy zdobywał złoty medal igrzysk małych państw Europy. Cztery razy wygrywał krajowy czempionat - w 1980, 1983, 1985 oraz 1995.
Rekord życiowy: 84,94 (6 maja 1991, Shizuoka)

</doc>
<doc id="1652156" url="https://pl.wikipedia.org/wiki?curid=1652156" title="Franz Seraph Graf Stadion von Warthausen und Thannhausen">
Franz Seraph Graf Stadion von Warthausen und Thannhausen



</doc>
<doc id="1652157" url="https://pl.wikipedia.org/wiki?curid=1652157" title="Igrzyska Małych Państw Europy 1995">
Igrzyska Małych Państw Europy 1995

6. Igrzyska Małych Państw Europy − szósta edycja igrzysk małych krajów została zorganizowana w Luksemburgu. 

</doc>
<doc id="1652159" url="https://pl.wikipedia.org/wiki?curid=1652159" title="Coleshill (Buckinghamshire)">
Coleshill (Buckinghamshire)

Coleshill – miasteczko w Wielkiej Brytanii, w Anglii, w regionie South East England, w hrabstwie Buckinghamshire. W 2011 roku liczyło 549 mieszkańców.

</doc>
<doc id="1652164" url="https://pl.wikipedia.org/wiki?curid=1652164" title="Igrzyska Małych Państw Europy 1997">
Igrzyska Małych Państw Europy 1997

7. Igrzyska Małych Państw Europy - siódma edycja igrzysk małych krajów została zorganizowana w Reykjavíku na Islandii. 

</doc>
<doc id="1652165" url="https://pl.wikipedia.org/wiki?curid=1652165" title="Specjalny Ośrodek Szkolno-Wychowawczy w Gołotczyźnie">
Specjalny Ośrodek Szkolno-Wychowawczy w Gołotczyźnie

Specjalny Ośrodek Szkolno-Wychowawczy w Gołotczyźnie (dawniej Ośrodek Szkolno-Wychowawczy dla Dzieci i Młodzieży Niesłyszącej i Słabosłyszącej w Gołotczyźnie) – ośrodek wychowawczy dla niesłyszących znajdujący się w Gołotczyźnie.
Organem prowadzącym jest sejmik województwa mazowieckiego. W Ośrodku uczą się osoby z wadami słuchu z pow. ciechanowskiego i sąsiednich, które z racji niepełnosprawności nie mogą uczęszczać do szkoły podstawowej, gimnazjum, szkoły ponadgimnazjalnej i policealnej w miejscu zamieszkania. To jedyna tego typu placówka na północnym Mazowszu. Od 1 września 2009 przy szkole działa Młodzieżowy Ośrodek Socjoterapii. 
Historia.
Historia Ośrodka w Gołotczyźnie sięga czasów związanych z postaciami okresu pozytywizmu jakimi byli Aleksander Świętochowski i Aleksandra z Sędzimirów Bąkowska, która ze swego prywatnego majątku ziemskiego przekazała w 1924 roku ziemie na rzecz Zrzeszenia Inwalidów I wojny światowej.
Jej wolą było powstanie dożywotniego przytułku dla bezdomnych i ułomnych z I wojny światowej oraz farmy rolniczej. Pięć lat później zaczęły się urzeczywistniać jej postanowienia. Powstało gospodarstwo rolne Kolonia Inwalidzka im. Marszałka Józefa Piłsudskiego, które miało być zapleczem dla mającej powstać w przyszłości placówki opiekuńczo - wychowawczej.
W trakcie II wojny światowej w budynku umiejscowiona była szkoła dla niemieckich chłopców Hitlerjugend.
Po II wojnie światowej teren i budowa Kolonii Inwalidzkiej zostały przekazane Ministerstwu Oświaty, które zorganizowało w pozyskanych obiektach Dom Dziecka dla dziewcząt, sierot po żołnierzach poległych w czasie wojny. Po przeniesieniu Domu Dziecka do innej miejscowości, ich miejsce zajęły dzieci koreańskie. 
W roku 1953 Ministerstwo Oświaty przekazało cały obiekt na cele szkolnictwa specjalnego i do Gołotczyzny przeniesiono Państwowy Zakład Wychowawczy dla Dzieci Głuchych, którego kontynuacją jest obecnie funkcjonujący Ośrodek Szkolno-Wychowawczy.

</doc>
<doc id="1652167" url="https://pl.wikipedia.org/wiki?curid=1652167" title="Coleshill (Warwickshire)">
Coleshill (Warwickshire)

Coleshill - miasto w Wielkiej Brytanii, w Anglii, w regionie West Midlands, w hrabstwie Warwickshire. W 2001 r. miasto to zamieszkiwało 6 343 osób.

</doc>
<doc id="1652170" url="https://pl.wikipedia.org/wiki?curid=1652170" title="Inspektorat Zachodni Okręgu Lwów Armii Krajowej">
Inspektorat Zachodni Okręgu Lwów Armii Krajowej

Inspektorat Zachodni Okręgu Lwów AK – terenowa struktura Okręgu Lwów Armii Krajowej o kryptonimach "24", "Lasy".
Inspektorat Zachodni obejmował teren czterech powiatów i (obwodów Armii Krajowej) i należał do mniejszych inspektoratów Okręgu Lwów, Poza zasięgiem jego działalności był fragment powiatu jaworowskiego i zachodnia część powiatu rudeckiego. Ludność pochodzenia ukraińskiego stanowiła tu większość.
Organizacja Inspektoratu.
Pierwsza wzmianka o Inspektoracie Zachodnim "Lasy" - pojawiła się w sprawozdaniu Okręgu Lwów z czerwca 1942. W Inspektoracie działały wówczas cztery punkty organizacyjne. Pracowali w nich: kpt. "Krogulec", ppor.rez. Józef Szymański "Gajowy". Henryk Węgliński "Czarny" - jako spalony musiał odejść na inny teren. 
Komendę Inspektoratu już o kryptonimie "Brokat", a potem "Lapis" objął ppor. "Gajowy" jako pełniący obowiązki komendanta. Pracując we Lwowie w prywatnej firmie budowlanej, mógł bez wzbudzania podejrzeń jeździć w sprawach firmy do Gródka Jagiellońskiego.
1 września 1942 w Inspektoracie był zorganizowany tylko zawiązek obwodu Gródek Jagielloński z dwoma plutonami, a w nich - 9 drużyn i 9 oficerów.
W styczniu 1943 komendę Inspektoratu o kryptonimach "Lapis", "Pilica", "Żółty" objął przybyły z Warszawy kpt. Alfons Jabłoński "Radca" . Ppor. Szymański "Alwi" został oficerem organizacyjnym. 
Przy organizowaniu obwodów inspektoratu napotkano trudności w organizacji obwodu Mościska. Prace konspiracyjną prowadziło tam już kierownictwo Inspektoratu Przemyśl z Okręgu Kraków AK. Dopiero w końcu maja 1943 nastąpiło oficjalne przejęcie powiatu mościskiego.
W sierpniu 1943 były już zorganizowane w Inspektoracie wszystkie cztery obwody z 14 rejonami, 33 plutonami kadrowymi, 75 drużynami i 820 ludźmi w 44 punktach organizacyjnych. Działało w Inspektoracie czterech oficerów zawodowych, 18 - rezerwy, oraz 27 podchorążych.
we wrześniu 1943 stanowisko komendanta Inspektoratu (kryptonimy "Żółty", "Neon",Wiśnia", "Kakao", "Resor", "Podwiązka") objął spalony we Lwowie, por. Witold Szredzki "Sulima". 
W końcu 1943 stan liczebny Inspektoratu wzrósł prawie 1600 ludzi, a 28 plutonów uzupełniono do pełnych stanów. Liczba oficerów rezerwy wzrosła do 28. Do wzrostu stanu liczebnego przyczyniło się scalenie z AK oddziałów BCh, liczących na terenie inspektoratu ok. 400 ludzi.
Obwody inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1652172" url="https://pl.wikipedia.org/wiki?curid=1652172" title="Igrzyska Małych Państw Europy 1999">
Igrzyska Małych Państw Europy 1999

8. Igrzyska Małych Państw Europy - ósma edycja igrzysk małych krajów została zorganizowana w Vaduz na terenie Liechtensteinu. 

</doc>
<doc id="1652173" url="https://pl.wikipedia.org/wiki?curid=1652173" title="Standardowa Nadwyżka Bezpośrednia">
Standardowa Nadwyżka Bezpośrednia

Standardowa Nadwyżka Bezpośrednia (ang. "Standard Gross Margin, SGM") – współczynnik określony dla danej produkcji zwierzęcej lub roślinnej w danym regionie. 
Stanowi standardową (średnią z trzech lat w określonym regionie) wartość produkcji uzyskiwaną z:
pomniejszoną o standardowe koszty bezpośrednie niezbędne do wytworzenia tego produktu.
Współczynniki SGM zostały przygotowane dla poszczególnych produktów rolnych w czterech makroregionach Polski przez Zakład Rachunkowości Rolnej Instytutu Ekonomiki Rolnictwa i Gospodarki Żywnościowej - Państwowy Instytut Badawczy w Warszawie.
Makroregiony rolnicze.
Współczynniki SGM służą do wyliczania wielkości ekonomicznej gospodarstw rolnych wyrażanej w jednostkach ESU.

</doc>
<doc id="1652174" url="https://pl.wikipedia.org/wiki?curid=1652174" title="Nicolas Régnier">
Nicolas Régnier

Nicolas Régnier, zw. Niccolò Renieri (ur. 1591 w Maubeuge, zm. 1667 w Wenecji) – francuski malarz okresu baroku, caravaggionista, kolekcjoner sztuki.
Był uczniem Abrahama Janssensa w Antwerpii. W l. 1615-20 przebywał w Rzymie, gdzie uczył się u Bartolomea Manfrediego. Później pracował w Wenecji. Jego twórczość wykazuje silne wpływy malarstwa włoskiego.

</doc>
<doc id="1652180" url="https://pl.wikipedia.org/wiki?curid=1652180" title="Congleton">
Congleton

Congleton - miasto i civil parish w Wielkiej Brytanii, w Anglii, w regionie North West England, w hrabstwie Cheshire, w dystrykcie (unitary authority) Cheshire East. W 2011 roku civil parish liczyła 26 482 mieszkańców. Congleton jest wspomniana w Domesday Book (1086) jako "Cogeltone".

</doc>
<doc id="1652182" url="https://pl.wikipedia.org/wiki?curid=1652182" title="Igrzyska Małych Państw Europy 2001">
Igrzyska Małych Państw Europy 2001

9. Igrzyska Małych Państw Europy - dziewiąta edycja igrzysk małych krajów została zorganizowana w San Marino. Kraj ten po raz drugi gościł uczestników zawodów. 

</doc>
<doc id="1652183" url="https://pl.wikipedia.org/wiki?curid=1652183" title="Przegląd Lotniczy Aviation Revue">
Przegląd Lotniczy Aviation Revue

Przegląd Lotniczy Aviation Revue – polski miesięcznik koncentrujący się na tematyce lotnictwa ogólnego, ukazujący się od roku 1993. Redaktorem naczelnym od momentu powstania miesięcznika i jego twórcą jest Krzysztof Krawcewicz.
Miesięcznik w 2002 r. otrzymał wyróżnienie Diplome d'Honneur od Międzynarodowej Federacji Lotniczej (FAI) za osiągnięcia w popularyzacji sportów lotniczych.

</doc>
<doc id="1652185" url="https://pl.wikipedia.org/wiki?curid=1652185" title="Inspektorat Południowy Okręgu Lwów Armii Krajowej">
Inspektorat Południowy Okręgu Lwów Armii Krajowej

Inspektorat Południowy Okręgu Lwów Armii Krajowej – terenowa struktura Okręgu Lwów Armii Krajowej.
Organizacja inspektoratu.
Inspektorat rozpoczęto organizować na przełomie lipca i sierpnia 1942. W sztabie komendy Inspektoratu był jeden oficer rezerwy - oficer organizacyjny, pełniący obowiązki komendanta, (NN) por. rez. piech. "Podskarbi", "Stolnik", oraz jeden podchorąży. Komenda Inspektoratu mieściła się Mikołajowie. W obwodzie Mikołajów organizowano dwa plutony z 6 drużynami, a w obwodzie Bóbrka utworzono zawiązki dziewięciu plutonów z 31 drużynami.
W sierpniu 1943 w trzech obwodach inspektoratu funkcjonowało 12 rejonów, a w nich w 109 punktach organizacyjnych 38 plutonów kadrowych ze 118 drużynami i 2184 żołnierzami. Sztab komendy Inspektoratu liczył 9 osób: trzech oficerów zawodowych - komendant kpt. Anatol Sawicki "Młot", oraz prawdopodobnie oficer organizacyjny ppor. sł. st. kaw. Bronisław Kawka "Andrzej" ) i oficer informacyjny ppor. Jastrzębski "Strzała". 
W październiku było już 2263 ludzi w 30 pełnych plutonach i 11 szkieletowych, a w grudniu 2802 partyzantów w 40 pełnych plutonach i 7 szkieletowych. Brakowało jednak oficerów. Było ich zaledwie 24. Miejscem postoju komendy Inspektoratu znajdowało się formalnie na terenie obwodu Bóbrka, a później w największym polskim skupisku w Starym Siole. Często jednak członkowie sztabu przebywali we Lwowie.
Działania UPA w inspektoracie.
W 1943 na terenie inspektoratu UPA dokonała pierwszych zamachów. Pod koniec września miał miejsce napad na plebanię ks. dr Romana Dacy Ukrywające księdza: jego matka i gospodyni, zostały także zamordowane. W połowie października zastrzelono pod Hanaczowem nauczyciela, ppor. Stanisława Weissa. Przed śmiercią odczytano mu wyroku w imieniu "Samostijnej Ukrainy". W nocy z 2 na 3 lutego nastąpił masowy napad UPA na Hanaczów. W połowie lutego zamordowano dwóch księży rzymsko - katolickich - ks. Józefa Kaczorowskiego w Wołkowie i ks. Stanisława Kwiatkowskiego ze Świrza.
Obwody inspektoratu.
W 1942
W 1944:

</doc>
<doc id="1652188" url="https://pl.wikipedia.org/wiki?curid=1652188" title="Iglicznia większa">
Iglicznia większa

Iglicznia większa, iglicznia wielka, iglik ("Syngnathus acus") – gatunek ryby z rodziny igliczniowatych (Syngnathidae), blisko spokrewniony z iglicznią ("Syngnathus typhle").
Występowanie.
Północny Atlantyk, od Zatoki Biskajskiej do zachodnich wybrzeży Wielkiej Brytanii oraz kanał La Manche, południowe rejony Morza Północnego. Żyjący w Morzu Śródziemnym podgatunek "Syngnathus acus rubescens" charakteryzuje się krótszą płetwą grzbietową.
Iglicznia wielka przebywa głównie w strefie morskich wodorostów (łąki morskich traw), rzadko głębiej niż 15 m. Wstępuje również do słonawych wód ujścia dużych rzek oraz do przymorskich zalewów.
Charakterystyka.
Bardzo silnie wyciągnięte, smukłe makaronowate ciało z 17–22 kostnymi pierścieniami pomiędzy głową a płetwą grzbietową. Pysk rurkowaty, okrągły, o długości większej niż połowa długości głowy, jego wysokość jest mniejsza niż połowa wysokości głowy. Czoło silnie wysklepione. W płetwie grzbietowej położonej nad 7 a 9 pierścieniem znajduje się 29–30 miękkich promieni. Płetwy brzuszne i ogonowa obecne. Przed otworem odbytowym znajduje się 17–22 pierścieni tułowia. Ubarwienie jasno- lub ciemnobrązowe, czasami również zielonkawe, lśniące. Strona brzuszna jaśniejsza. Na bokach zwykle znajduje się ciemny, wzorzysty rysunek pierścieni. Nie jest szybkim pływakiem. Porusza się w pozycji pionowej dzięki falistym ruchom płetwy grzbietowej, manewrując przy tym niezwykle zręcznie w roślinnym gąszczu. Pionową postawę uzyskuje dzięki zgromadzonym w pęcherzu pławnym gazom.
Dorasta do 50 cm długości, samice mają mniejsze rozmiary.
Odżywianie.
Żywi się skorupiakami planktonowymi oraz wylęgiem ryb. Czyhając na zdobycz często stoi pionowo pomiędzy pędami morskich traw. Doskonale dopasowuje się kolorystycznie do otoczenia, nieruchomo śledzi potencjalną ofiarę niezależnie poruszającymi się oczami. Z chwilą, gdy zdobycz znajdzie się dostatecznie blisko, rurkowaty pysk niezauważalnie przybiera odpowiednią pozycję, a następnie błyskawicznym rzutem głowy jest wysuwany, by wessać zaskoczoną ofiarę. Wydawany jest przy tym wyraźny, trzeszczący odgłos.
Rozród.
Tarło od wiosny do lata. Samica wytwarza 200–400 ziarenek ikry o średnicy 2,4 mm, które po długich zalotach składane są porcjami do utworzonej z dwóch płatów skóry torby lęgowej samca. Po około 5 tygodniach przez podłużną szczelinę wydostają się z niej w pełni rozwinięte, 3-centymetrowe młode ryby.

</doc>
<doc id="1652190" url="https://pl.wikipedia.org/wiki?curid=1652190" title="Igrzyska Małych Państw Europy 2003">
Igrzyska Małych Państw Europy 2003

10. Igrzyska Małych Państw Europy - jubileuszowa dziesiąta edycja igrzysk małych krajów została zorganizowana na Malcie. Impreza odbyła się między 2, a 7 czerwca 2003 roku. W igrzyskach wystartowało 765 sportowców. Otwarcia zawodów dokonał ówczesny prezydent Malty Guido de Marco. Były to drugie w historii zawody tej rangi, które odbyły się na Malcie. 

</doc>
<doc id="1652191" url="https://pl.wikipedia.org/wiki?curid=1652191" title="Inspektorat Północno-Zachodni Okręgu Lwów Armii Krajowej">
Inspektorat Północno-Zachodni Okręgu Lwów Armii Krajowej

Inspektorat Północno-Zachodni Okręgu Lwów Armii Krajowej – terenowa struktura Okręgu Lwów Armii Krajowej.
Powstał w sierpniu 1942 jako Samodzielny Obwód Rawa Ruska-Żółkiew.
Obwody inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1652194" url="https://pl.wikipedia.org/wiki?curid=1652194" title="Cuckfield">
Cuckfield

Cuckfield - miasto w Wielkiej Brytanii, w Anglii, w regionie South East England, w hrabstwie West Sussex. W 2001 r. miasto to zamieszkiwało 3 200 osób.

</doc>
<doc id="1652197" url="https://pl.wikipedia.org/wiki?curid=1652197" title="Gabriele Mazza">
Gabriele Mazza

Gabriele Mazza (ur. 21 grudnia 1972) – sanmaryński lekkoatleta, który specjalizował się w rzucie oszczepem.
W 2001 roku w San Marino zdobył złoty medal igrzysk małych państw Europy. Uzyskał wówczas rezultat 69,90. Rekord życiowy: 73,31 (26 czerwca 2004, Rzym). Wynik ten jest aktualnym rekordem San Marino.

</doc>
<doc id="1652200" url="https://pl.wikipedia.org/wiki?curid=1652200" title="Demokedes">
Demokedes

Demokedes z Krotonu (VI-V w. p.n.e.) – nadworny lekarz Polikratesa, tyrana Samos, a następnie króla Persów Dariusza. Wspomniany w trzeciej księdze "Dziejów" Herodota jako najzręczniejszy medyk swych czasów.
Demokedes przybył wraz z Polikratesem do Magnezji, podstępnie zwabiony przez Orojtesa - namiestnika perskiego, pragnącego zgładzić władcę Samos. Po zamordowaniu władcy zostaje niewolnikiem Persa, a następnie, gdy ten zgładzony zostaje przez Dariusza, Krotończyk zostaje jego nadwornym lekarzem. Awans ten miał miejsce po tym, gdy Dariusz zsiadając z konia skręcił poważnie kostkę i żaden z jego egipskich medyków nie był mu w stanie pomóc. Cierpiącego na bóle i bezsenność króla poinformowano o talencie Demokedesa, który po pewnym ociąganiu wyleczył władcę. W zamian za to ten obsypał go bogactwami i zaszczytami, Demokedes był jednak nieszczęśliwy, tęskniąc za ojczystą Helladą. 
Powrócił do niej w wyniku podstępu. Wyleczywszy Atossę (córkę Cyrusa i małżonkę Dariusza), polecił jej podpowiedzieć królowi, by ten wybrał się z wyprawą wojenną przeciw Grekom. Wiedział bowiem, że król rozpocznie od wysłania szpiegów. Zgodnie z przewidywaniami Demokedesa władca postawił zaufanego lekarza jako przewodnika na czele zwiadowców, ten zaś - gdy tylko znaleźli się w Helladzie - zbiegł do rodzinnego Krotonu. Wziąwszy za żonę córkę słynnego zapaśnika Milona odmówił powrotu do Persji.

</doc>
<doc id="1652205" url="https://pl.wikipedia.org/wiki?curid=1652205" title="Muzeum Zachodniokaszubskie w Bytowie">
Muzeum Zachodniokaszubskie w Bytowie

Muzeum Zachodniokaszubskie w Bytowie zajmuje cały dawny Dom Zakonny pokrzyżackiego zamku. Ekspozycje podzielono na poświęcone etnografii oraz zabytkom historycznym, w tym związanym z dawnym Bytowem. Ta pierwsza część dzieli się na kilka sal.
Opis.
Parter: sala pierwsza: Rolnictwo (uprawa ziemi i hodowla zwierząt). Sala druga: Zajęcia pozarolnicze, które nie stanowiły głównego źródła utrzymania, jak np. rzemiosła wiejskie, ale były wykonywane jako dodatkowe obok rolnictwa i chowu zwierząt. Zbiór eksponatów dotyczy: rybołówstwa, pszczelarstwa, zbieractwa i łowiectwa. Sala trzecia i czwarta: Rzemiosła wiejskie. Sala piąta: Plecionkarstwo i tkactwo. Sala szósta: Wyposażenie wnętrza domowego. Wiele eksponatów związanych jest z Kaszubami.
Pierwsze piętro Domu Zakonnego zajmują z kolei wystawy o charakterze artystyczno-historycznym. Sala pierwsza: wystawa sztuki sakralnej. Sala druga, trzecia i czwarta: wyposażenie stylizowane na czasy średniowieczne, takie też obejrzeć w nich można eksponaty. Sala piąta – Portretowa, swoją nazwę wzięła od rozwieszonych na ścianach kilkunastu sporej wielkości portretów książąt pomorskich, o których poczytać można w językach polskim i angielskim na podświetlanej tablicy.
Drugie piętro – sala wystaw czasowych, wynajmowana także na konferencje, miejsce spektakli, koncertów.
Oddziały muzeum poza zamkiem: wieża po kościele św. Katarzyny w centrum Bytowa oraz Muzeum Szkoły Polskiej i Zagroda Styp-Rekowskich w Płotowie.

</doc>
<doc id="1652206" url="https://pl.wikipedia.org/wiki?curid=1652206" title="Johann Liss">
Johann Liss

\Johann Liss lub Jan Lys (ur. ok. 1597 w Oldenburgu, zm. 5 grudnia 1631 w Wenecji) – niemiecki malarz, rysownik i grafik okresu wczesnego baroku.
Nauki pobierał w warsztacie rodziców, którzy byli malarzami. Od 1614 podróżował, odwiedzając Haarlem, Amsterdam, Antwerpię, Paryż i Wenecję. Od 1622 mieszkał w Rzymie. W końcu lat 20. powrócił do Wenecji, gdzie zmarł w wieku 33 lat podczas zarazy.
Zaczął od stylu typowego dla szkoły haarlemskiej, następnie poddał się wpływom Petera Paula Rubensa i Jacoba Jordaensa i w końcu pod wpływem Caravaggia i Demenica Fettiego wypracował swój własny styl. Malował obrazy o tematyce mitologicznej, religijnej i biblijnej oraz sceny rodzajowe. Oprócz wspaniałych wielofigurowych kompozycji malarskich i rysunków pozostawił spory dorobek graficzny.

</doc>
<doc id="1652207" url="https://pl.wikipedia.org/wiki?curid=1652207" title="Nord Noratlas">
Nord Noratlas

Nord Noratlas – francuski wojskowy samolot transportowy opracowany przez Nord Aviation, którego pierwszy lot odbył się 10 września 1949 roku.
Samolot służył we Francuskich Siłach Powietrznych ("Armée de l'air") w latach 1953-1989 i był wykorzystywany m.in. pod koniec I wojny indochińskiej, podczas kryzysu sueskiego oraz wojny algierskiej. Obok Francji, głównym użytkownikiem samolotów Nord Noratlas była Republika Federalna Niemiec.

</doc>
<doc id="1652208" url="https://pl.wikipedia.org/wiki?curid=1652208" title="Stefan Urosz II Milutin">
Stefan Urosz II Milutin

Stefan Urosz II Milutin, serb. Стефан Урош II Милутин (ur. w 1253, zm. 29 października 1321) – król serbski w latach 1282-1321, syn Stefana Urosza I.
Zdobycie władzy.
W 1276 roku jego starszy brat Stefan Dragutin zdetronizował ojca. Próbując umocnić swoją pozycję zawarł sojusz z Karolem Andegaweńskim dążącym do wskrzeszenia zlikwidowanego przez Greków w 1261 roku Cesarstwa Łacińskiego. W 1282 roku, w którym Nieszpory sycylijskie położyły kres tym planom Andegaweńczyka, Sabor serbski w Deževie zmusił Dragutina do abdykacji na rzecz Stefana Urosza II Milutina. Dragutin zachował posiadłości na północy państwa nad Zachodnią Morawą i wokół Rudnika, połączone terytorialnie z ziemiami, które otrzymał w lenno od króla węgierskiego – banatem Maczwy, obejmującym dolinę rzeki Kolubary i ziemię belgradzką. Strącony z tronu serbskiego utworzył w północnej części ziem serbskich własne państwo. Przyłączył Usorę i Soli w północnej Bośni, a następnie przy pomocy Milutina zajął ziemię braniczewską.
Ekspansja na południe.
Po objęciu władzy Stefan Milutin podjął ekspansję na południe w stronę Macedonii, którą Michał VIII Paleolog, jeszcze jako dowódca bizantyński, zdobył w 1259 roku częściowo na Epirze, a częściowo na Serbii (w 1258 roku Stefan Urosz I przejściowo opanował bowiem Skopje, Prilep i Kiczewo). W 1282 i 1283 Milutin podbił północną Macedonię ze Skopjem, lecz dopiero po trwającej wiele lat wojnie w 1299 roku uzyskał ostatecznie od cesarza Andronika II jako wiano córki cesarskiej Symonidy Paleologiny, która została czwartą żoną Milutina. W 1308 Stefan Milutin ustalił przebieg granicy z Cesarstwem zajmując ziemie debarskie do Mat, ziemię kiczewską do granic Ochrydu, prilepską do miasta Prilep i do granic Proseka, a w końcu ziemię owczenską po miasto Sztip. Domagał się też przyznania mu Sztipu, który zdobył już wcześniej, ale bez powodzenia. Mimo ustaleń granica była stale naruszana, a jej okolice niespokojne.
Przyłączenie do Serbii znacznych obszarów, których ludność posługiwała się greką i pielęgnowała greckie obyczaje, a także przybycie do Serbii młodej królowej greckiej z licznym dworem wywołało przewrót obyczajowy najpierw na dworze Milutina, a stopniowo w całym państwie. W dokumentach serbskich pojawiły się odtąd nieznane wcześniej greckie terminy dotyczące podatków i stanowisk urzędowych. W nowy sposób z bizantyńskim przepychem zorganizowano dwór królewski. Wzrastające stale dochody czerpane głównie z eksploatacji kopalń srebra pozwoliły też Milutinowi na wznoszenie coraz okazalszych fundacji kościelnych pod kierunkiem sprowadzonych z Konstantynopola artystów. Milutin założył monaster w Nagorczino koło Kumanowa w Macedonii (przetrwała z niego cerkiew z zespołem fresków wykonanym na polecenie władcy) oraz wokół głównych centrów swojego państwa, które w tym czasie przesunęły się z Raszki na Kosowe Pole i do Hvosna zwanego coraz częściej Metohią (od „metoh” - posiadłość cerkiewna). Na Kosowym Polu powstała „zadužbina” Milutina – monaster w Graczanicy, a w Metohii – monastery nad rzeką Banjską i w Prizrenie. Poza Serbią wzniósł Milutin monastery : Chilandar na Atosie, w Tesalonice, w Konstantynopolu oraz monaster św. Michała Archanioła w Jerozolimie.
Ostatnie lata.
Na początku XIV wieku, wspierany przez króla węgierskiego Karola Roberta i papieża Stefan Dragutin wypowiedział wojnę Milutinowi, która zakończyła się po kilku latach ugodą przyznającą synowi Dragutina Władysławowi następstwo tronu serbskiego. Dragutin zmarł w 1316 roku. Po jego śmierci Milutin złamał ugodę i podbił państwo bratanka, wyjąwszy banat Maczwy i Belgrad, który w 1319 roku opanowali Węgrzy.
Zmarł po upadku z łóżka, 29 października 1321 roku, nie wyznaczywszy swego następcy, co doprowadziło do wojny domowej pomiędzy jego dwoma synami i bratankiem.
Rodzina.
Stefan Milutin był czterokrotnie żonaty:
Miał czworo dzieci:

</doc>
<doc id="1652209" url="https://pl.wikipedia.org/wiki?curid=1652209" title="Afrykański Puchar Zdobywców Pucharów">
Afrykański Puchar Zdobywców Pucharów

W rozgrywkach Pucharu Zdobywców Pucharów brały udział drużyny, które w swoich krajach zdobyły puchar kraju. PZP, rozgrywany pod patronatem CAF, organizowany był w latach 1975-2003. Gdy rozwiązano Puchar Zdobywców Pucharów zwycięzcy pucharu danego kraju zaczęli startować w rozgrywkach Afrykańskiego Pucharu Konfederacji.
Zwycięzcy 1975-2003.
Państwa zwycięzców.
Egipt – 8 razy
Tunezja – 4 razy
Nigeria – 3 razy
Kamerun – 3 razy
Wybrzeże Kości Słoniowej – 2 razy
Zair – 2 razy
Kenia – 1 raz
Algieria – 1 raz
Maroko – 1 raz
Zambia – 1 raz
Gwinea – 1 raz
RPA – 1 raz
Sudan – 1 raz
Państwa finalistów.
Nigeria – 10 razy
Egipt – 8 razy
Tunezja – 7 razy
Kamerun – 7 razy
Wybrzeże Kości Słoniowej – 5 razy
Zair – 3 razy
Kenia – 3 razy
Algieria – 2 razy
Maroko – 2 razy
Zambia – 2 razy
Angola – 2 razy
Gwinea – 1 raz
RPA – 1 raz
Sudan – 1 raz
Burundi – 1 raz
Gabon – 1 raz
Ghana – 1 raz
Togo – 1 raz

</doc>
<doc id="1652210" url="https://pl.wikipedia.org/wiki?curid=1652210" title="Igrzyska Małych Państw Europy 2005">
Igrzyska Małych Państw Europy 2005

11. Igrzyska Małych Państw Europy - jedenasta edycja igrzysk małych krajów została zorganizowana Andorze. Impreza odbyła się między 30 maja a 4 czerwca 2005 roku. W igrzyskach wystartowało 793 sportowców. Otwarcia zawodów dokonał Joan Enric Vives Sicília. Były to drugie w historii zawody tej rangi, które odbyły się w Andorze.

</doc>
<doc id="1652211" url="https://pl.wikipedia.org/wiki?curid=1652211" title="Kaprosz">
Kaprosz

Kaprosz ("Capros aper") – gatunek ryby morskiej z rodziny kaproszowatych (Caproidae), jedyny przedstawiciel rodzaju "Capros". Biologia tego gatunku jest słabo poznana.
Występowanie.
Północny Atlantyk od zachodnioafrykańskiego wybrzeża, przez Wyspy Kanaryjskie, Maderę i Wyspy Azorskie do zachodniej Irlandii i kanału La Manche. Czasami podchodzi na północ do Wysp Szetlandzkich, zachodniej Norwegii i Skagerraku. W Morzu Śródziemnym głównie w zachodnich rejonach.
Przebywa zazwyczaj ponad skalistym podłożem na głębokości 50–400 m. Osobniki spotykane czasami w przybrzeżnych wodach są prawdopodobnie wynoszone na powierzchnię razem ze wstępującymi prądami wody. Jego biologia jest prawie nieznana.
Cechy morfologiczne.
Osiąga do 16 cm długości. Wysokie, bocznie ścieśnione ciało okryte małymi, grzebykowatymi łuskami. Głowa długa z bardzo dużymi oczami i wklęsłym, górnym profilem. Długi pysk zakończony jest szerokim, skośnie skierowanym ku górze otworem gębowym, o wysuwalnych daleko do przodu szczękach. Pierwsza płetwa grzbietowa z 9 długimi, silnymi kolcami, druga z 23 promieniami miękkimi. W płetwie odbytowej 3 kolce i 23 promienie miękkie. Płetwa piersiowa z jednym, silnym kolcem. Brak kostnych wyrostków wzdłuż podstawy płetwy grzbietowej i odbytowej. Ubarwienie czerwone do brązowoczerwonego, niejednokrotnie z żółtymi, poprzecznymi pręgami.
Odżywianie.
Drobne bezkręgowce.

</doc>
<doc id="1652212" url="https://pl.wikipedia.org/wiki?curid=1652212" title="Michelangelo Merisi da Caravaggio">
Michelangelo Merisi da Caravaggio



</doc>
<doc id="1652215" url="https://pl.wikipedia.org/wiki?curid=1652215" title="Orojtes">
Orojtes

Orojtes – perski namiestnik Sardes (VI w. p.n.e.). Wspomniany w trzeciej księdze "Dziejów" Herodota.
Pała obsesją uśmiercenia Polikratesa, władcy Samos, choć – jak podaje Herodot – "od Polikratesa z Samos ani nie doznał krzywdy, ani nie usłyszał obraźliwego słowa, ani go nawet przedtem nie widział" "Dzieje" podają dwie możliwe przyczyny tej nienawiści. Były nią bądź zarzuty, że nie uczynił nic, by do Imperium Perskiego przyłączyć Samos, bądź też zniewaga, jakiej herold Orojtesa doznać miał od Polikratesa.
Orojtes zwabia więc tyrana Samos do Magnezji, udając zdrajcę Persji, oferując mu skarby i pomoc w walce z Kambyzesem. Ten zaś najpierw wysyła na zwiad swego sekretarza Majandriosa, następnie zaś – skuszony opowieścią o bogactwie – sam przybywa na dwór Orojtesa, gdzie zostaje ukrzyżowany.
Następnie podczas niepokojów politycznych związanych z upadkiem spisku magów i Sprzysiężeniem Siedmiu Orojtes uśmierca wysłannika Perskiego Mitrobatesa, czym wzbudza gniew Dariusza, który doszedłszy do władzy postanawia zgładzić niepokornego namiestnika Sardes. Wybiera w tym celu grupę najbardziej oddanych wojowników, spośród których los pada na Bagajosa. Ten wyprawia się do Sardes, gdzie podstępem zbadawszy lojalność strażników Orojtesa, nakłania ich, by zamordowali namiestnika.

</doc>
<doc id="1652216" url="https://pl.wikipedia.org/wiki?curid=1652216" title="KC-135 Stratotanker">
KC-135 Stratotanker



</doc>
<doc id="1652217" url="https://pl.wikipedia.org/wiki?curid=1652217" title="Power Dynamos F.C.">
Power Dynamos F.C.

Power Dynamos Football Club – zambijski klub piłkarski założony w Kitwe. Power Dynamos rozgrywa swoje mecze na stadionie Arthur Davis w Kitwe (pojemność: 10000 miejsc). Wśród kibiców w Zambii klub zwany jest "Power 90". Klub występuje w pierwszej lidze Zambii i gra w nim wielu zawodników reprezentacji Zambii.
Klub jest sponsorowany przez Copperbelt Energy Corporation.

</doc>
<doc id="1652219" url="https://pl.wikipedia.org/wiki?curid=1652219" title="Nicolas Regnier">
Nicolas Regnier



</doc>
<doc id="1652220" url="https://pl.wikipedia.org/wiki?curid=1652220" title="Boeing KC-135">
Boeing KC-135



</doc>
<doc id="1652221" url="https://pl.wikipedia.org/wiki?curid=1652221" title="Inspektorat Wschodni Okręgu Lwów Armii Krajowej">
Inspektorat Wschodni Okręgu Lwów Armii Krajowej

Inspektorat Wschodni Okręgu Lwów AK – terenowa struktura Okręgu Lwów Armii Krajowej o kryptonimie "Buki" "13", "Róża", "Bursztyn".
Powstał w 1942. Jego dowódcą był kpt. "Klon". W pierwszym kwartale 1943 inspektorat został przekazany do Okręgu Stanisławów Armii Krajowej (z wyjątkiem Obwodu Przemyślany).
Organizacja inspektoratu.
W kwietniu 1942 istniał zawiązek obwodu w Busku. Zaczynano wówczas organizować obwód ("Baza") z jednym punktem organizacyjnym ("Sklep"). Na terenie przyszłego inspektoratu działali dwaj oficerowie rezerwy, jeden podoficer zawodowy i jeden mężczyzna nie służący wcześniej w wojsku.
W czerwcu 1942 działalność prowadziło już 56 punktów organizacyjnych, istniały zawiązki 37 plutonów ze 102 drużynami. Inspektorat liczył 426 ludzi, w tym jeden zawodowy podporucznik, 19 oficerów rezerwy i 263 podoficerów. Jesienią w sprawozdaniach Inspektoratu podawane były już jednak mniejsze stany. Występują w nich tylko cztery plutony z 19 drużynami, dwaj oficerowie zawodowi i dziewięciu rezerwy, oraz 33 podoficerów. Stany w obwodzie Przemyślany - zerowe.
Z dniem 1 maja 1943 Inspektorat Wschodni został zlikwidowany. Obwody Brody (krypt. "Puchacz") i Krasne - Busk (krypt. "Kania") przekazano do Okręgu Tarnopol (krypt. "Weterynaria"), zaś Obwód Przemyślany do Inspektoratu Południowego.

</doc>
<doc id="1652223" url="https://pl.wikipedia.org/wiki?curid=1652223" title="Kolczak czarny">
Kolczak czarny

Kolczak czarny, kolczak ("Etmopterus spinax") – gatunek ryby koleniokształtnej z rodziny Etmopteridae.
Występowanie.
Północny Atlantyk od Tromsø (Norwegia) i Islandii po Senegal oraz Morze Śródziemne (w [Adriatyku bardzo rzadko). Przebywa zwykle na głębokości od 200 do 500 m (maksymalnie do 2000 m). Nocą pojawia się czasem w górnych warstwach wody. Na obszarach swego północnego występowania spotykany również w płytszych wodach (70–90 m).
Opis.
Osiąga do 90 cm długości (w Morzu Śródziemnym do 50 cm). Silnie wyciągnięte, smukłe ciało o długim pysku. Charakterystyczną cechą jest aksamitny wygląd skóry. Oczy duże, bez przesłony migawkowej. Tryskawki duże, nerkowate, umieszczone skośnie powyżej oczu. Pięć szczelin skrzelowych przed płetwami piersiowymi. Zęby szczęki górnej (27–31) pięciowierzchołkowe (czasem wyjątkowo jednowierzchołkowe, proste i igłowate) z jednym dużym wierzchołkiem oraz z dwoma małymi z każdej strony podstawy. Zęby szczęki dolnej (36–40) z bardzo skośnie ustawionym trójkątnym wierzchołkiem; krawędzie gładkie. Dwie płetwy grzbietowe. Pierwsza mniejsza od drugiej, a jej początek leży z tyłu nasady płetw piersiowych. Przed każdą płetwą grzbietową znajduje się mocny kolec – przy pierwszej mniejszy (sięga tylko do połowy wysokości płetwy), przy drugiej większy, sięgający do górnej krawędzi płetwy. Nasada drugiej płetwy grzbietowej bezpośrednio za nasadą płetw brzusznych. Płetwy piersiowe krótkie i czworokątne. Brak płetwy odbytowej. Duża, silna płetwa ogonowa. Wyraźna linia boczna. Ubarwienie czekoladowobrązowe do czarniawego, z mniej lub bardziej widocznym rysunkiem boków, wywołanym przechodzeniem na ich dolne partie intensywnie czarnego ubarwienia brzucha. Wnętrze jamy gębowej czarne. Na stronie brzusznej maleńkie, świetlne organy wydzielające intensywne zielone lub niebieskawe światło. Płetwa ogonowa u młodych osobników z wyraźną ciemną krawędzią.
Odżywianie.
Ryby, kałamarnice i krewetki.
Rozród.
Żyworodny (jajożyworodny). Młode o przeciętnej długości około 10 cm (15–20 w miocie), rodzą się latem.

</doc>
<doc id="1652224" url="https://pl.wikipedia.org/wiki?curid=1652224" title="Turzyca kulista">
Turzyca kulista

Turzyca kulista ("Carex globularis" L.) – gatunek byliny z rodziny ciborowatych. Występuje w lasach wilgotnych i na obszarach podmokłych w Azji i Europie Wschodniej. W Polsce rośnie współcześnie tylko w Puszczy Augustowskiej.
Biologia i ekologia.
Bylina, hemikryptofit. Kwitnie w maju.
Zagrożenia i ochrona.
Od 2014 roku gatunek jest objęty w Polsce ochroną częściową.

</doc>
<doc id="1652225" url="https://pl.wikipedia.org/wiki?curid=1652225" title="Jan van Bijlert">
Jan van Bijlert

Jan van Bijlert lub Bylert (ur. 1597 w Utrechcie, zm. w 1671 tamże) – niderlandzki malarz malarz okresu baroku, caravaggionista utrechcki.
Życiorys.
Był uczniem u swojego ojca, witrażysty Hermana oraz u manierysty Abrahama Bloemaerta. Ok. 1617 wyjechał przez Francję do Włoch. W 1621 mieszkał w Rzymie. Ok. 1624 powrócił do Utrechtu, gdzie w 1626 został mistrzem gildii malarzy utrechckich. W latach 1632-1635 był jego dziekanem. W 1630 przeszedł na kalwinizm. Piastował wiele ważnych urzędów w mieście. Prowadził duży warsztat malarski.
Malował historie biblijne i mitologiczne oraz sceny rodzajowe w stylu utrechckich caravaggionistów.
W Muzeum Narodowym w Warszawie znajduje się obraz "U rajfurki" (M.Ob.1642).

</doc>
<doc id="1652226" url="https://pl.wikipedia.org/wiki?curid=1652226" title="Igrzyska Małych Państw Europy 2007">
Igrzyska Małych Państw Europy 2007

12. Igrzyska Małych Państw Europy – dwunasta edycja igrzysk małych krajów została zorganizowana w księstwie Monako. Impreza odbyła się między 4, a 9 czerwca 2007 roku. W igrzyskach wystartowało aż 1062 sportowców, którzy rywalizowali w 12 konkurencjach. Głównym obiektem igrzysk był stadion Louisa II. Otwarcia zawodów dokonał Albert II Grimaldi. Były to drugie w historii zawody tej rangi, które odbyły się w Monako – poprzednio igrzyska zorganizowano tutaj w roku 1987. Mimo przyjęcia w poczet członków AASSE w roku 2006 Czarnogóry reprezentacja tego kraju nie wystartowała w igrzyskach.

</doc>
<doc id="1652227" url="https://pl.wikipedia.org/wiki?curid=1652227" title="Grob G-120">
Grob G-120



</doc>
<doc id="1652233" url="https://pl.wikipedia.org/wiki?curid=1652233" title="Rynek Staromiejski w Stargardzie">
Rynek Staromiejski w Stargardzie

Rynek Staromiejski w Stargardzie ("d. Markt") – jeden z głównych placów miasta, stanowi centrum życia lokalnego od połowy XIII wieku.
Rynek jest obecnie największym skupiskiem cennych zabytków w mieście, znajdują się tu: Kolegiata Mariacka, oraz wschodnia pierzeja tworzona przez Ratusz miejski, Odwach oraz dwie neobarokowe kamieniczki. Po II wojnie światowej Rynek (podobnie jak duża część miasta) utracił swój pierwotny wygląd. Najpiękniejsze kamienice np. Loewen Aphoteke z 1487 czy kamienica wzorowana na fasadzie ratusza zostały zastąpione budynkami z wielkiej płyty.
W 1874 roku w centralnej części placu ustawiono pomnik Germanii - ku czci żołnierzy poległych w wojnie francusko-pruskiej. Monument został rozebrany jeszcze przed wybuchem wojny przez narodowych socjalistów. 
Od średniowiecza do zakończenia II wojny światowej plac pełnił funkcje targowe wraz z okolicznymi Rynkami: Solnym, Mięsnym, Drzewnym stanowił miejskie centrum handlowe. Na początku XX wieku ulokowane były w Rynku agencja ubezpieczeniowa, bank, hotel, zakład kolonialny, restauracja, apteka, dom mody i in. 
W planach rewitalizacji miasta do końca 2013 przewidywano się zamknięcia dla ruchu kołowego Rynku Staromiejskiego wraz z ulicami przyległymi. Przebudowana ma być płyta placu, zbudowane podziemne szalety, fontanna, i pozostała mała architektura. Jednym z nowych elementów placu po rewitalizacji jest okrągła mozaika z bruku, ukazująca przedwojenne zabudowania Rynku.
Z Rynku wychodzi 5 ulic: Grodzka (w dwóch kierunkach "d. Poststr." i "Radestr."), Mieszka I ("d. Pyritzerstr."), Mariacka ("d. An der Marienkirche") oraz Kramarska ("d. Krammerstr.").

</doc>
<doc id="1652234" url="https://pl.wikipedia.org/wiki?curid=1652234" title="Synagoga w Metzu">
Synagoga w Metzu

Synagoga w Metzu – zabytkowa synagoga powstała w 1850. 
Historia.
Gmina żydowska istniała w Metzu już w IX wieku. W XII-XIII wieku, w celu usunięcia społeczności z miasta, władze obciążyły wyznawców judaizmu wysokimi podatkami. Dopiero w 1565, mimo utrzymania tych utrudnień, Żydzi zaczęli na nowo osiedlać się w mieście. W 1609 posiadali synagogę, która znajdowała się na miejscu dzisiejszej. W 1657 odwiedził ją Ludwik XIV, w 1690 została powiększona. 
W 1716 Żydzi wznieśli nową, jeszcze większą synagogę, przeznaczoną dla 191 modlących się mężczyzn, oraz stworzyli ośrodek studiów talmudycznych (stąd popularna nazwa obiektu - Stara Szkoła). Synagoga ta stała się zbyt mała na początku XIX wieku w miarę szybkiego wzrostu liczebności gminy żydowskiej. Była również w kiepskim stanie technicznym. W związku z tym, nie rozbierając jej, Żydzi wznieśli nową synagogę, przeznaczoną dla 263 mężczyzn. W mieście znajdowało się też kilka prywatnych świątyń. 
W 1841 Najstarsza Synagoga była już bliska zawalenia się i władze zażądały jej zburzenia, jak również wybudowania nowej świątyni dalej od ulicy. W roku następnym zabroniono odprawiania w niej nabożeństw, a w 1844 ukończono prace rozbiórkowe. W roku następnym ten sam los spotkał Starą Synagogę. Architekt Derobe niemal natychmiast przedstawił projekt nowego obiektu w stylu mauretańskim. Gmina nie dysponowała jednak środkami na budowę nowej, dostatecznie obszernej synagogi. Władze miasta oraz rząd wsparły wówczas projekt, zgadzając się na wzniesienie synagogi mieszczącej łącznie 1400 wiernych oraz szkoły. W zamian gmina miała zlikwidować wszystkie prywatne miejsca kultu. Dyskusja toczyła się również w sprawie wyglądu zewnętrznego obiektu, który ostatecznie pozostawiono w wyłącznej gestii Żydów. Ostateczny koszt budowy synagogi wyniósł ok. 160 tys. franków, z tego 58 tys. gmina otrzymała od władz państwowych i lokalnych. W 1848 rozpoczęto prace budowlane, w 1850 dokonano uroczystego otwarcia budynku. 
Na początku XX wieku istniał projekt zburzenia synagogi i budowy nowej, ze względu na fakt, że dzielnica, w której był położony dotychczasowy obiekt zyskiwała coraz gorszą sławę, a świątynia stała się obiektem wandalizmów. Mimo przekazania parceli przez miasto w 1906, w 1918 Żydzi zrezygnowali z planów wobec trudności ze zgromadzeniem funduszy. Zamiast tego w 1925 dokonali generalnego remontu synagogi. 
W czasie II wojny światowej świątynia została zamknięta i zdewastowana. Obecnie posiada status zabytku, została odremontowana i podświetlona.
Architektura.
Synagoga posiada 40 metrów długości i 20 szerokości. Na fasadzie budynku symetrycznie rozmieszczony został rząd pilastrów doryckich tworzących sześć arkad. W synagodze istnieją osobne wejścia dla mężczyzn i kobiet, wszystkie otoczone neoromańskimi portalami. Okna obiektu są półkoliste, zgrupowane po dwa na najwyższym poziomie fasady. Arkady malowane są na kolor oliwkowy na tle białej fasady. Cały budynek ma kształt nieregularnego wieloboku z prostokątną salą modłów. 

</doc>
<doc id="1652236" url="https://pl.wikipedia.org/wiki?curid=1652236" title="Jasper Cullen">
Jasper Cullen



</doc>
<doc id="1652238" url="https://pl.wikipedia.org/wiki?curid=1652238" title="Stan szlachecki">
Stan szlachecki



</doc>
<doc id="1652246" url="https://pl.wikipedia.org/wiki?curid=1652246" title="Partia Akcji Demokratycznej">
Partia Akcji Demokratycznej

Partia Akcji Demokratycznej (, ) – partia polityczna Bośni i Hercegowiny. Jej pierwszym przewodniczącym był Alija Izetbegović, od 13 października 2001 do 25 września 2014 Sulejman Tihić, a od 25 września 2014 – Bakir Izetbegović.

</doc>
<doc id="1652254" url="https://pl.wikipedia.org/wiki?curid=1652254" title="Uchwyt Herkulesa">
Uchwyt Herkulesa

Uchwyt Herkulesa (ang. Hercules Hold) – konkurencja zawodów siłaczy.
Zadaniem zawodnika jest utrzymanie, w jak najdłuższym czasie, dwóch jednakowych ciężarów o siłach działających równolegle na zewnątrz. Każda z dłoni zawodnika jest obciążona jednym ciężarem. Wypuszczenie z dłoni jednego lub obu ciężarów kończy konkurencję.
Konkurencja jest najczęściej rozgrywana w jednej z dwóch wersji obciążenia. W wersji pierwszej ciężarami są dwie rozchylające się kolumny, przymocowane przegubem do podłoża jedynie na dolnym końcu. W wersji drugiej obciążeniem są dwa samochody z kierowcami, staczające się na zewnątrz, z dwóch pochylni.

</doc>
<doc id="1652255" url="https://pl.wikipedia.org/wiki?curid=1652255" title="Grodzisko w Sońsku">
Grodzisko w Sońsku

Usytuowanie.
Grodzisko jest położone w dolinie rzeki Sony na jej lewym brzegu w odległości około 200 metrów na południowy zachód od kościoła w Sońsku, zwane jest przez miejscową ludność „Szwedzkim Okopem”.
Powierzchnia.
Grodzisko w Sońsku w porównaniu z innymi grodami na Mazowszu charakteryzuje się dość dużą powierzchnią, a wynosi ona ok. 0,5 ha. Posiada kształt pierścieniowaty o wymiarach 80 m x 75 m, wymiary jego wnętrza to 50 m x 40 m. Wał w stosunku do rzeki Sony wznosi się na wysokość do 4,3 m.
Historia.
Od strony wschodniej wał został zniszczony przez wybudowanie w tym miejscu piwnic dworskich. Niegdyś grodzisko od strony południowo-wschodniej i wschodniej było otoczone fosą. W wale południowym znaleziono ślady rowów strzeleckich.
Grodzisko w Sońsku zostało wpisane do rejestru zabytków 26 marca 1960 roku.
Archeologia.
Na południe i południowym zachodzie od grodziska stwierdzono istnienie osady przygrodowej, z której powierzchni zebrano ułamki naczyń glinianych z XI i XII w. oraz kilka fragmentów ceramiki ze starszej fazy wczesnego średniowiecza.
Na podstawie badań terenowych przeprowadzonych w 1937, 1957 i w 1966 określono czas funkcjonowania grodu na XI-XII wiek. Mimo upadku grodu, osada przygrodowa funkcjonowała jeszcze w XII i XIV wieku, chociaż znaleziono również niewielki procent ułamków naczyń z XIV i XV wieku.
Podczas badań archeologicznych zrobiono dwa sondażowe wykopy. W pierwszym znaleziono kamienie (20cm x 20 cm) stanowiące pozostałość lica wałów, a w drugim fragmenty węgla drzewnego co może świadczyć o pożarze wału.

</doc>
<doc id="1652258" url="https://pl.wikipedia.org/wiki?curid=1652258" title="Etmopterus spinax">
Etmopterus spinax



</doc>
<doc id="1652259" url="https://pl.wikipedia.org/wiki?curid=1652259" title="Partia dla Bośni i Hercegowiny">
Partia dla Bośni i Hercegowiny

Partia dla Bośni i Hercegowiny (bośn. "Stranka za Bosnu i Hercegovinu") – formalnie centrowa partia polityczna w Bośni i Hercegowinie. W skład partii wchodzą głównie muzułmanie, z nielicznymi niemuzułmanami w czołowych szeregach w celu sprawienia wrażenia, że partia jest wieloetniczna, jednak jej polityka jest zorientowana na Boszniaków i ma charakter nacjonalistyczny. W trakcie wyborów do Izby Reprezentantów w 2014 roku partia uzyskała 3 mandaty z wynikiem 3,3%, natomiast wynik 2,3% w 2018 roku nie zapewnił żadnego mandatu. Została założona w 1996 roku. Jej siedzibą jest Sarajewo.

</doc>
<doc id="1652262" url="https://pl.wikipedia.org/wiki?curid=1652262" title="Verpa bohemica">
Verpa bohemica



</doc>
<doc id="1652269" url="https://pl.wikipedia.org/wiki?curid=1652269" title="Mirko Sandić">
Mirko Sandić

Mirko Sandić (ur. 9 maja 1942 w Belgradzie, zm. 24 grudnia 2006 w Belgradzie) – serbski piłkarz wodny. W barwach Jugosławii dwukrotny medalista olimpijski.
Mierzący 198 cm wzrostu zawodnik w 1964 w Tokio wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał udział w IO 60 i IO 72. Dwukrotnie był brązowym medalistą mistrzostw Europy (1966 i 1970). W 1999 został przyjęty do International Swimming Hall of Fame. Pracował jako trener w różnych krajach świata.

</doc>
<doc id="1652270" url="https://pl.wikipedia.org/wiki?curid=1652270" title="Hjalte Nørregaard">
Hjalte Nørregaard

Hjalte Bo Nørregaard (ur. 8 kwietnia 1981 w Kopenhadze) – duński piłkarz i trener piłkarski.
Kariera klubowa.
Nørregaard zawodową karierę rozpoczynał w 1999 roku w klubie FC København z Superligaen. Jego barwy reprezentował przez 6 lat. W tym czasie zdobył z klubem 3 mistrzostwa Danii (2001, 2003, 2004), Puchar Danii (2004) oraz 2 Superpuchary Danii (2001, 2004). Wywalczył z nim także 2 wicemistrzostwa Danii (2002, 2005). W 2005 roku został wybrany też wybrany Piłkarzem Roku w FC København. W barwach tego klubu rozegrał w sumie 89 ligowych spotkań i zdobył 12 bramek.
W 2005 Nørregaard podpisał kontrakt z holenderskim SC Heerenveen. W Eredivisie zadebiutował 10 września 2005 w przegranym 1:2 meczu z Heraclesem Almelo. 27 listopada 2005 w wygranym 2:0 pojedynku z RBC Roosendaal strzelił pierwszego gola w lidze holenderskiej. Przez rok w barwach Heerenveen w Eredivisie zagrał w 16 meczach, zdobywając 2 bramki.
W 2006 ponownie został graczem klubu FC København. W 2007, 2009 i 2010 zdobył z nim mistrzostwo Danii, natomiast w 2009 wygrał rozgrywki Pucharu Danii.
W styczniu 2011 Nørregaard podpisał kontrakt z zespołem Aarhus GF. 15 sierpnia 2014 został piłkarzem Vendsyssel FF. W 2015 został zawodnikiem FC Fredericia. W tym samym roku zakończył karierę piłkarską.
Kariera reprezentacyjna.
Nørregaard grał w kadrze Danii U-17, U-19, U-20 oraz U-21. W pierwszej reprezentacji Danii zadebiutował 19 listopada 2008 roku w przegranym 0:1 towarzyskim meczu z Walią.
Kariera trenerska.
10 października 2020 został trenerem tymczasowym FC København po zwolnieniu Ståle Solbakkena. Pełnił tę funkcję do 2 listopada 2020.

</doc>
<doc id="1652271" url="https://pl.wikipedia.org/wiki?curid=1652271" title="Hjalte Norregaard">
Hjalte Norregaard



</doc>
<doc id="1652276" url="https://pl.wikipedia.org/wiki?curid=1652276" title="Usaburo Tsuchida">
Usaburo Tsuchida



</doc>
<doc id="1652289" url="https://pl.wikipedia.org/wiki?curid=1652289" title="Milon z Krotonu">
Milon z Krotonu

Milon (gr. Μίλων) z Krotonu – największy w swoich czasach zapaśnik grecki, wspomniany m.in. w "Dziejach" Herodota, a także przez Pauzaniasza oraz Strabona. Zasłynął nie tylko dzięki zwycięstwom, lecz także z powodu bezsensownej i makabrycznej śmierci – rozszarpały go wilki, gdy jego ręce utkwiły w rozszczepionym drzewie.
Związki z pitagorejczykami.
Strabon w "Geografii" stwierdza, że następujące dwa czynniki przynosiły sławę Krotonowi: liczni osiadli tam pitagorejczycy oraz niezwykłe dokonania Milona. Wedle tegoż autora związki Milona z samym Pitagorasem, który przebywał w Krotonie opuściwszy Samos za tyranii Polikratesa, miały mieć charakter intymny.
Wojna z Sybarytami.
Pod wpływem konfliktu zwolenników różnych form rządu z Sybaris emigrowała liczna opozycja polityczna, która znalazła schronienie w Krotonie. Podburzyli oni, przy udziale Pitagorasa, gospodarzy przeciw swym przeciwnikom. Z tego powodu w roku 510 p.n.e. miała miejsce wojna Krotończyków z mieszkańcami Sybaris, w której – wedle relacji Strabona – Milon miał stanąć na czele stu tysięcy swych ziomków i poprowadzić ich do zwycięstwa przeciw trzykrotnie liczniejszemu wrogowi. Po pokonaniu przeciwników Krotończycy zrównali Sybaris z powierzchnią ziemi.
Niezwykłe czyny i sława.
Wedle Pauzaniasza, Milon zwyciężył sześciokrotnie w igrzyskach olimpijskich oraz również sześciokrotnie w igrzyskach w Delfach. W Olimpii uległ za siódmym razem niejakiemu Timasiteosowi, swemu krajanowi.
Sześciokrotne zwycięstwo było w ówczesnych czasach dokonaniem bezprecedensowym, które uczyniło Milona słynnym w całej Helladzie a także poza jej granicami. Wedle Herodota sława zapaśnika dotarła nawet do Persji. Córkę Milona miał wziąć za żonę chroniący się przed gniewem Dariusza Demokedes, gdyż – jak podaje historyk – "imię zapaśnika Milona miało wielkie znaczenie u króla"
Pauzaniasz w "Wędrówkach po Helladzie" przytacza całą serię niezwykłych dowodów siły, jakie dawał Milon. Potrafił on rzekomo ścisnąć owoc granatu tak, iż nikt nie był mu go w stanie odebrać, zarazem jednak na tyle delikatnie, by go nie zmiażdżyć. Podobno był także w stanie tak napiąć żyły na skroniach, że lina, którą obwiązał głowę, pękała.
Pliniusz Starszy pisze w "Historii naturalnej":
Strabon dodaje jeszcze historię o tym, jak podczas uczty pitagorejczyków zawalił się filar. Milon własnym ciałem podtrzymał spadający strop tak długo, aż wszyscy zgromadzeni nie opuścili sali i sam jeszcze dał radę się wyratować.
Pliniusz wyjaśnia niezwykłą siłę zapaśnika pewnym kamieniem z wyglądu podobnym do kryształu, nazywanym "Alectoria", o wielkości fasoli, który Milon rzekomo zawsze miał przy sobie, co czyniło go niezwyciężonym w zawodach sportowych.
Śmierć.
Zwiedziony własną siłą, Milon popadł w pychę, co nie mogło spodobać się bogom. Wedle Pauzaniasza zaniósł nawet własny posąg do świątyni Zeusa.
Karą za to była bezsensowna i okrutna śmierć, którą w ten sposób utrwala relacja Pauzaniasza. Otóż idąc kiedyś przez rodzinne okolice Milon ujrzał rozszczepiony i wysychający pień drzewa. Wstawiono weń rozpórki, by nie zacisnął się, lecz wysechł rozdwojony. Milon ślepo ufając swej sile włożył dłonie w rozszczepienie. Wtedy rozpórki wypadły, a zapaśnik został uwięziony. Bezbronnego Krotończyka rozszarpały wilki. Relację tę potwierdza także Strabon.
Tak też Milon stał się symbolem nie tylko siły fizycznej, lecz także pychy i głupoty, która obraca ją przeciw właścicielowi. Diodor Sycylijski pisze w tym kontekście:
Nawiązania kulturalne.
Pierwsze rzeźby przedstawiające Milona powstały już za jego życia. Pauzaniasz wspomina o dziele niejakiego Dameasa, współziomka Krotonidy, który wykonał jego posąg. (Być może ten sam, który wiedziony pychą zapaśnik zaniósł potem do świątyni.)
W roku 1682 powstała słynna rzeźba Pierre'a Pugueta przedstawiająca śmierć atlety jako alegorię odbierającej siły starości.
W roku 1754 do tematu nawiązuje w ekspresyjnej formie Étienne-Maurice Falconet.
W roku 1795 obraz przedstawiający śmierć zapaśnika maluje w Charles Meynier, w interesujący sposób łącząc preromantyczną ekspresję z akademickim kanonem.
W literaturze Milon funkcjonuje jako uosobienie siły. W rozdziale XXIII pierwszej księgi "Gargantui i Pantagruela" Rabelaisa porównanie z siłą Milona pojawia się aż dwukrotnie, przy czym Gargantua jest silniejszy od mitycznego zapaśnika. W II rozdziale trzeciej księgi z kolei olbrzym bierze odwet za śmierć zapaśnika i biegnąc przez las obala kolejne drzewa.

</doc>
<doc id="1652294" url="https://pl.wikipedia.org/wiki?curid=1652294" title="Golden Sun">
Golden Sun

 – japońska konsolowa gra fabularna stworzona przez firmę Camelot Software Planning, wydana przez Nintendo w 2001 roku na konsolę Game Boy Advance. W 2002 roku został wydany sequel tej gry: ' na tę samą platformę. W 2010 roku wydana została trzecia część: ' na konsolę Nintendo DS.
Opis fabuły.
Akcja gry osadzona jest w świecie Weyard, w którym niegdyś rządziła alchemia. To dzięki niej rozwijały się cywilizacje. Jednak, aby moc alchemii nie wpadła w niepowołane ręce, kilku dzielnych ludzi zapieczętowało jej moc na górze Aleph. Pewnego dnia ktoś postanawia uwolnić moc alchemii, aby stać się nieśmiertelnym. Blisko tej góry znajduje się wioska Vale, z której pochodzi główny bohater, Isaac. To właśnie on i jego drużyna nie mogą do tego dopuścić.

</doc>
<doc id="1652298" url="https://pl.wikipedia.org/wiki?curid=1652298" title="Leonard Pękalski">
Leonard Pękalski

Leonard Pękalski (ur. 25 października 1896 w Grójcu, zm. 2 września 1944 w Warszawie) – polski malarz, ilustrator.
Życiorys.
W roku 1913 rozpoczął naukę w warszawskiej Szkole Sztuk Pięknych. Dzięki otrzymanym stypendiom kontynuował studia malarskie we Włoszech i Francji. Był członkiem POW. Służył w Wojsku Polskim (podporucznik rezerwy). Uczestniczył w wojnie 1920 r. jako kawalerzysta. 
W latach 1921–1922 pracował w Toruniu w zakładzie graficznym „Sztuka” kierowanym przez Felicjana Szczęsnego Kowarskiego. Był członkiem założonego w Toruniu 16 grudnia 1920 przez Juliana Fałata stowarzyszenia pod nazwą „Konfraternia Artystów”.
Wraz z Kowarskim przeniósł się do Krakowa, gdzie został jego asystentem w Akademii Sztuk Pięknych. W roku 1925 został współzałożycielem i członkiem grupy artystycznej „Jednoróg”. W latach 1927–1930 rekonstruował i wykonywał nowe malowidła i polichromie na Zamku Wawelskim. 
W roku 1932 został powołany na profesora Akademii Sztuk Pięknych w Krakowie, a w roku 1934 na profesora nadzwyczajnego malarstwa dekoracyjnego Akademii Sztuk Pięknych w Warszawie. Był członkiem i prezesem warszawskiej grupy artystycznej „Pryzmat”. 
W czasie II wojny światowej jako oficer Armii Krajowej był instruktorem na tajnych Zastępczych Kursach Szkoły Podchorążych Piechoty. Kontynuował też prywatne nauczanie studentów w swojej pracowni.
Został zamordowany przez Niemców w czasie powstania warszawskiego na Sadybie i pochowany jest na Cmentarzu Czerniakowskim.

</doc>
<doc id="1652299" url="https://pl.wikipedia.org/wiki?curid=1652299" title="Arilyn Księżycowa Klinga">
Arilyn Księżycowa Klinga



</doc>
<doc id="1652303" url="https://pl.wikipedia.org/wiki?curid=1652303" title="Puchar Danii w piłce nożnej">
Puchar Danii w piłce nożnej

Puchar Danii w piłce nożnej ( lub "Landspokalturneringen") – cykliczne rozgrywki piłkarskie o charakterze pucharu krajowego w Danii. Organizowane co sezon przez Duński Związek Piłki Nożnej (DBU) i przeznaczone są dla krajowych klubów piłkarskich. Najważniejsze po Superlidze piłkarskie rozgrywki w kraju. Triumfator danej edycji Pucharu zyskuje prawo reprezentowania swego kraju w następnej edycji Ligi Europy.
Historia.
W sezonie 1954/55 roku odbyły się pierwsze rozgrywki o Puchar Danii. Zwyciężył klub Aarhus GF. Obecna nazwa od 2018 roku to Sydbank Pokalen, pochodząca od sponsora – Sydbank. Wcześniejsze nazwy rozgrywek, to:
Format.
Format rozgrywek był wiele razy zmieniany. W rozgrywkach uczestniczą 104 kluby występujące w Mistrzostwach Danii. Wszystkie drużyny z trzech najwyższych dywizji (Superligaen, 1. division, 2. division) kwalifikują się automatycznie, a reszta drużyn z niższych lig walczą w meczach eliminacyjnych o awans do właściwych rozgrywek. Obecnie wszystkie rywalizacje od rundy pierwszej do finału (oprócz ćwierćfinału i półfinału, które grane są systemem każdy z każdym) rozgrywane w jednym meczu. Zwycięzca kwalifikuje się do dalszych gier, a pokonany odpada z rywalizacji. W wypadku kiedy w regulaminowym czasie gry padł remis zarządza się dogrywkę, a jeśli i ona nie przyniosła rozstrzygnięcia, to dyktowane są rzuty karne. Od sezonu 1998/99 rozgrywki składają się z 6 etapów: rundy wstępnej eliminacyjnej, 1/16 finału, 1/8 finału, ćwierćfinałów, półfinałów i finału. Mecz finałowy rozgrywany jest na różnych obiektach, choć zazwyczaj był to pomiędzy 1955, a 1990 rokiem stadion Idrætsparken w Kopenhadze, a w latach 1993–2015 stadion Parken w Kopenhadze.
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Danii na podium oficjalnie stawało w sumie 35 drużyn. Liderem klasyfikacji jest Aarhus GF, który zdobył 9 Pucharów.
Stan po finale 2022
Klasyfikacja według miast.
Siedziby klubów: stan po finale 2022

</doc>
<doc id="1652308" url="https://pl.wikipedia.org/wiki?curid=1652308" title="Hjalte Noerregaard">
Hjalte Noerregaard



</doc>
<doc id="1652309" url="https://pl.wikipedia.org/wiki?curid=1652309" title="Mistrzostwa Polski w Skokach Narciarskich 2008">
Mistrzostwa Polski w Skokach Narciarskich 2008

83. Mistrzostwa Polski w Skokach Narciarskich – zawody o mistrzostwo Polski w skokach narciarskich, które odbyły się w dniach 18-20 marca 2008 roku na Średniej i Wielkiej Krokwi w Zakopanem.
W konkursie indywidualnym na skoczni normalnej zwyciężył Adam Małysz, srebrny medal zdobył Robert Mateja, a brązowy – Marcin Bachleda. Na dużym obiekcie najlepszy okazał się Małysz przed Mateją i Krzysztofem Miętusem.
Konkurs drużynowy na normalnej skoczni wygrał zespół TS Wisła Zakopane w składzie: Marcin Bachleda, Łukasz Rutkowski, Wojciech Skupień i Robert Mateja.
Wyniki Mistrzostw Polski.
Konkurs indywidualny na normalnej skoczni (18.03.2008).
W konkursie wzięło udział 41 zawodników.
Konkurs drużynowy na normalnej skoczni (19.03.2008).
W konkursie wzięło udział 12 zespołów.
Konkurs indywidualny na dużej skoczni (20.03.2008).
W konkursie wzięło udział 49 zawodników.

</doc>
<doc id="1652316" url="https://pl.wikipedia.org/wiki?curid=1652316" title="Óscar Aguilera">
Óscar Aguilera

Óscar Aguilera (11 marca 1935) - piłkarz paragwajski, napastnik.
Jako gracz klubu Club Olimpia był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo bobrej postawy, odpadł już w fazie grupowej. Aguilera, choć zagrał we wszystkich czterech meczach eliminacyjnych z Kolumbią i Urugwajem, w finałach nie zagrał ani razu.
Po mistrzostwach Aguilera przeniósł się do Hiszpanii, gdzie do 1961 roku grał w klubie Sevilla FC.
Nigdy nie wziął udziału w turnieju Copa América.

</doc>
<doc id="1652321" url="https://pl.wikipedia.org/wiki?curid=1652321" title="Oscar Aguilera">
Oscar Aguilera



</doc>
<doc id="1652325" url="https://pl.wikipedia.org/wiki?curid=1652325" title="HRP-4C">
HRP-4C

HRP-4C – humanoidalny robot stworzony przez Advanced Industrial Science and Technology, publicznie zademonstrowany 16 marca 2009 roku. Mierzący 158 cm o wadze 43 kg (włączając w to baterie). Kształt i kończyny robota bazują na Japanese body dimension database z roku 1997-1998. Robot potrafi syntezować mowę oraz rozpoznawać głos.

</doc>
<doc id="1652327" url="https://pl.wikipedia.org/wiki?curid=1652327" title="Jerzy Strojnowski">
Jerzy Strojnowski

Jerzy Strojnowski (ur. 14 maja 1922 we Włodzimierzu Wołyńskim, zm. 3 kwietnia 1999 w Lublinie) – polski lekarz psychiatra, filozof, profesor Instytutu Psychologii Katolickiego Uniwersytetu Lubelskiego.
Życiorys.
Jego ojciec Antoni, oficer Polskiej Armii, był rządcą majątku w Pruchniku. Matka Helena, z domu Długosz, była tłumaczką języka niemieckiego w Inspektoracie Szkolnym we Włodzimierzu Wołyńskim. Przed II wojną światową Jerzy Strojnowski uczęszczał do szkoły średniej w Jarosławiu, gdzie w roku 1944 złożył egzamin dojrzałości w zakresie liceum matematyczno-fizycznego. Wcześniej, w latach 1941–1943, uczył się w szkole technicznej w Krakowie. W czasach szkolnych należał do harcerstwa i Sodalicji Mariańskiej.
Po wybuchu II wojny światowej przyłączył się do oddziałów Wojska Polskiego, ale jeszcze we wrześniu 1939 roku jego oddział został rozbrojony przez wojsko sowieckie, a on sam dostał się do niewoli. Po kilku dniach udało mu się zbiec z transportu jenieckiego. W grudniu 1939 roku wstąpił do Związku Walki Zbrojnej w Pruchniku, przekształconego następnie w oddział Armii Krajowej. Brał udział w szkoleniu wojskowym i akcjach zwiadowczych oraz szyfrował depesze i meldunki w oddziale łączności. Pracował wówczas w Pruchniku we młynie i w tartaku. Następnie uczył się w Krakowie, pracując jednocześnie jako robotnik. W roku 1944 brał udział w wyzwalaniu Pruchnika w ramach akcji Burza. Należał do oddziału, który we wrześniu 1944 roku podjął próbę przedostania się do Warszawy.
Lata powojenne.
W latach 1945–1949 Jerzy Strojnowski studiował medycynę w Akademii Medycznej w Krakowie, a od roku 1949 również pedagogikę i filozofię w Uniwersytecie Jagiellońskim. Pracował w tym czasie jako stenograf posiedzeń Towarzystwa Lekarskiego Krakowskiego. Po ukończeniu studiów medycznych pracował jako lekarz w Wojewódzkiej Stacji Pogotowia Ratunkowego w Krakowie, a następnie jako asystent w Klinice Neurologicznej AM w Krakowie. W wyniku szykan UB jesienią opuścił Kraków i przeniósł się do Lublina, gdzie kontynuował studia na Wydziale Filozofii Chrześcijańskiej KUL. 20 grudnia 1951 uzyskał tam stopień doktora nauk medycznych na podstawie rozprawy "Stosowanie metod statystycznych w pracy klinicznej". W następnym roku rozpoczął pracę na uczelni, podejmując wykłady z zakresu nauk biologicznych (biologicznych podstaw zachowania się i psychologii fizjologicznej).
W latach 1952–1954 kontynuował studia filozoficzne w KUL, uzyskując w roku 1955 tytuł magistra filozofii, na podstawie pracy "Z filozofii Hexaemerona św. Bazylego Wielkiego". W tym samym roku zdał egzamin na I stopień specjalizacji z psychiatrii. Drugi stopień specjalizacji z psychiatrii uzyskał w 1960 roku. Jednocześnie, w latach 1952–1958 pracował jako lekarz, a następnie dyrektor Wojewódzkiej Przychodni Zdrowia Psychicznego w Lublinie; w 1954 roku podjął również pracę w Domu Pomocy Społecznej Caritas Irena koło Zaklikowa.
W roku 1958 został adiunktem na KUL. W rok później odbył kilkumiesięczne studia specjalistyczne w Klinice Neurologiczno-Psychiatrycznej Uniwersytetu we Fryburgu Bryzgowijskim. Po powrocie z zagranicy kontynuował działalność medyczną, będąc lekarzem i ordynatorem w Państwowym Szpitalu dla Nerwowo i Psychicznie Chorych w Abramowicach, Oddział w Łysołajach (1960–1961 oraz 1970–1974), powrócił też do zajęć na Uniwersytecie. W latach 1967–1970 był członkiem Zarządu Głównego Towarzystwa Przyjaciół KUL, a następnie członkiem sądu honorowego tego towarzystwa.
W roku 1969 uzyskał tytuł doktora habilitowanego w Akademii Medycznej w Warszawie. Jego rozprawa habilitacyjna nosiła tytuł "Psychofizjologia Jędrzeja Śniadeckiego". W 1970 roku został przewodniczącym Komisji Psychologicznej Towarzystwa Naukowego KUL, którego członkiem był od początku swej pracy na Uniwersytecie. W tym też roku odbył studia z zakresu dynamiki grupowej, historii nauki i seksuologii oraz treningi w dynamice grupowej w Paryżu i Leuven.
W 1971 roku zorganizował Zakład i został kierownikiem Katedry Psychopatologii w KUL, którą w roku 1979 przekształcił w Zakład i Katedrę Dynamiki Grupowej i Psychoterapii. Wykłady i ćwiczenia z dynamiki grupowej i psychoterapii prowadził już wówczas od ośmiu lat – i były to pierwsze tego typu zajęcia w ramach studiów psychologicznych w kraju.
Od roku 1974 pracował jako lekarz psychiatra i psychoterapeuta w Zespole Opieki Zdrowotnej dla Szkół Wyższych w Lublinie. W roku 1977 odwiedził kliniki psychiatryczne uniwersytetów w Essen, Moguncji, Fryburgu Bryzgowijskim, Hanowerze i Lubece, przechodząc cykl szkoleń i kursów psychoterapeutycznych. Pracę naukową i psychoterapeutyczną oraz eksplorację nowych dziedzin wiedzy i działalności praktycznej łączył z życiem rodzinnym, będąc ojcem dziewięciorga dzieci. Niektóre teksty publikował we współautorstwie z żoną Bronisławą.
Przez wiele lat był profesorem w Wyższym Seminarium Duchownym w Lublinie, wykładając psychologię pastoralną. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W roku 1981 podjął wykłady i ćwiczenia z psychoterapii w ramach studium podyplomowego z poradnictwa i psychoterapii, którego był współorganizatorem. W latach 1981–1984 pełnił funkcję prodziekana Wydziału Nauk Społecznych KUL.
W 1982 roku otrzymał tytuł profesora nadzwyczajnego. W latach 1984–1985 wyjechał do USA i Kanady, podejmując studia i treningi w zakresie terapii rodzin. W roku 1991 został wybrany członkiem zwyczajnym Polskiej Akademii Medycyny.
Przynależność do organizacji.
Był członkiem wielu towarzystw naukowych, między innymi:
Należąc od 1952 roku do Polskiego Towarzystwa Psychiatrycznego zorganizował w 1975 roku Sekcję Psychoterapii przy Oddziale Lubelskim PTP i był jej przewodniczącym w latach 1978–1984.
Życie polityczne.
Od roku 1980 działał w ramach NSZZ „Solidarność”; w latach 1989–1990 zasiadał w Zespole Doradców ds. Psychologii Społecznej Obywatelskiego Klubu Parlamentarnego. Od 1990 roku był przewodniczącym Unii Demokratycznej w Lublinie, a od maja 1991 członkiem Rady Unii Demokratycznej; jesienią tegoż roku kandydował do Senatu Rzeczypospolitej Polskiej z listy Unii Demokratycznej w województwie chełmskim. Po przekształceniu się tej partii w Unię Wolności nadal aktywnie działał w jej władzach regionalnych. W latach 90. uczestniczył w pracach Rady Programowej przy Ministrze Obrony Narodowej.
Publikacje i odznaczenia.
Opublikował blisko 300 pozycji, w tym monografie, artykuły naukowe i popularnonaukowe, artykuły w prasie katolickiej, recenzje, polemiki, sprawozdania. Jako autor zadebiutował jeszcze w okresie studiów w Krakowie, relacjonując w „Przeglądzie Akademickim” dyskusje studentów medycyny inspirowane w środowisku akademickim przez członków Sodalicji Mariańskiej. Na łamach „Tygodnika Powszechnego” zabierał głos w sprawie roli i zadań lekarza w powojennej Polsce. Publikował liczne opracowania naukowe, rozprawy i artykuły specjalistyczne, a także artykuły popularnonaukowe i publicystyczne oraz wywiady zamieszczane na łamach prasy. Szczególnie intensywnie współpracował z miesięcznikiem „Więź”, a w ostatnich latach, będąc już na emeryturze, z psychologicznym miesięcznikiem „Charaktery”. Był członkiem redakcji „Roczników Filozoficznych” i „Archiwum Historii i Filozofii Medycyny”.

</doc>
<doc id="1652330" url="https://pl.wikipedia.org/wiki?curid=1652330" title="Bland-Allison Act">
Bland-Allison Act

Bland-Allison Act – uchwalona w 1878 roku w Stanach Zjednoczonych ustawa, przywracająca bimetalizm. Nakładała ona na rząd USA obowiązek zakupu po cenach rynkowych srebra o wartości 2 - 4 milionów dolarów miesięcznie i wybijania z niego obiegowych monet srebrnych. Ustalała też stosunek wartości złota do srebra na 1:16. Prawo to zostało uchwalone przez Kongres Stanów Zjednoczonych mimo weta prezydenta Rutherforda Hayesa. 
Nazwa "Bland-Allison Act" pochodzi od nazwisk kongresmenów: Richarda P. Blanda (demokraty z Missouri) oraz Williama B. Allisona (republikanina z Iowy). 
Ustawa została w 1890 roku zastąpiona przez Sherman Silver Purchase Act, podwyższającą nakaz comiesięcznego zakupu srebra do wartości 4,5 mln. uncji. 

</doc>
<doc id="1652331" url="https://pl.wikipedia.org/wiki?curid=1652331" title="Paralelizm walutowy">
Paralelizm walutowy

Paralelizm walutowy - występowanie w jednym kraju dwóch walut.

</doc>
<doc id="1652333" url="https://pl.wikipedia.org/wiki?curid=1652333" title="Mistrzostwa Europy w Zapasach 1930">
Mistrzostwa Europy w Zapasach 1930

11. Mistrzostwa Europy w zapasach odbywały się w 1930 roku w Sztokholmie w Szwecji w stylu klasycznym, a w stylu wolnym w Brukseli w Belgii.

</doc>
<doc id="1652334" url="https://pl.wikipedia.org/wiki?curid=1652334" title="Night of the Demons">
Night of the Demons

Night of the Demons – amerykański film fabularny, którego premiera odbyła się 9 października 2009 roku. Remake horroru klasy „B” "Noc demonów" (1988).
Obsada.
i inni. 

</doc>
<doc id="1652336" url="https://pl.wikipedia.org/wiki?curid=1652336" title="Mistrzostwa Europy w Zapasach 1931">
Mistrzostwa Europy w Zapasach 1931

12. Mistrzostwa Europy w zapasach odbywały się w 1931 roku w Pradze w Czechach w stylu klasycznym, a w stylu wolnym w Budapeszcie na Węgrzech.

</doc>
<doc id="1652337" url="https://pl.wikipedia.org/wiki?curid=1652337" title="Portugalia na Letniej Uniwersjadzie 2007">
Portugalia na Letniej Uniwersjadzie 2007

Portugalię na Letniej Uniwersjadzie w Bangkoku reprezentowało zawodników. Portugalczycy zdobyli 2 medale (1 złoty, 1 srebrnyy)

</doc>
<doc id="1652339" url="https://pl.wikipedia.org/wiki?curid=1652339" title="Mikael Antonsson">
Mikael Antonsson

Mikael Antonsson (ur. 31 maja 1981 w Karlskronie) – szwedzki piłkarz występujący na pozycji obrońcy.
Kariera klubowa.
Antonsson treningi rozpoczął w 1989 roku w klubie AIK Sillhövda. W 1996 roku został włączony do jego pierwszej drużyny. W 1998 roku trafił do zespołu IFK Göteborg z Allsvenskan. W tych rozgrywkach zadebiutował 26 września 2000 roku w zremisowanym 2:2 pojedynku z Örebro SK. W 2004 roku dotarł z zespołem do finału Pucharu Szwecji, ale przegrał tam w nim z Djurgårdens IF. W barwach Göteborga rozegrał 52 ligowe spotkania.
W 2004 roku Antonsson odszedł do Austrii Wiedeń. W Bundeslidze pierwszy mecz rozegrał 1 sierpnia 2004 roku przeciwko Rapidowi Wiedeń (1:1). W 2005 i 2006 roku zdobył z klubem Puchar Austrii. W 2006 roku zdobył także mistrzostwo Austrii.
W 2006 roku podpisał kontrakt z greckim Panathinaikosem. W Superleague Ellada zadebiutował 20 sierpnia 2006 roku w wygranym 4:1 meczu z Egaleo. Przez rok w barwach Panathinaikosu w lidze greckiej rozegrał 7 spotkań.
W 2007 roku Antonsson przeniósł się do duńskiego zespołu FC København. W Superligaen pierwszy mecz rozegrał 28 lipca 2007 roku przeciwko Viborgowi (3:1). 11 listopada 2007 roku w zremisowanym 2:2 pojedynku z FC Midtjylland strzelił pierwszego gola w lidze duńskiej. W 2009 roku wygrał z klubem rozgrywki Pucharu Danii. W latach 2009–2011 zdobył z zespołem z Kopenhagi trzy mistrzostwa Danii.
W 2011 roku Antonsson przeszedł do Bologna FC. W Serie A zadebiutował 21 września 2011 roku w zremisowanym 1:1 spotkaniu z Juventusem. W 2014 roku został zawodnikiem FC København, natomiast cztery lata później zakończył karierę piłkarską.
Kariera reprezentacyjna.
W reprezentacji Szwecji Antonsson zadebiutował 22 stycznia 2004 roku w przegranym 0:3 towarzyskim meczu z Norwegią.

</doc>
<doc id="1652340" url="https://pl.wikipedia.org/wiki?curid=1652340" title="Mistrzostwa Europy w Zapasach 1933">
Mistrzostwa Europy w Zapasach 1933

13. Mistrzostwa Europy w zapasach odbywały się w 1933 roku w Helsinkach w Finlandii w stylu klasycznym, a w stylu wolnym w Paryżu na Francji.

</doc>
<doc id="1652342" url="https://pl.wikipedia.org/wiki?curid=1652342" title="Władysław Frączek">
Władysław Frączek

Władysław Frączek ps. „Janczak”, „Wid”, „Witold Sawicki” (ur. 27 grudnia 1895 w Stryszawie, zm. 19 stycznia 1969 we Wrocławiu) – pułkownik dyplomowany piechoty Wojska Polskiego.
Życiorys.
Władysław Frączek urodził się 27 grudnia 1895 roku w Stryszawie. Od 1906 roku uczył się w gimnazjum w Bochni, gdzie w 1914 otrzymał świadectwo dojrzałości. W sierpniu 1914 roku wstąpił do Legionów Polskich i służył w 3 pułku piechoty Legionów. Uczestnik bitwy pod Rarańczą. Po ukończeniu kursu oficerskiego w Zegrzu otrzymał awans na chorążego. Po kryzysie przysięgowym od września 1917 roku służył w batalionie zapasowym Polskiego Korpusu Posiłkowego. W okresie od lutego do czerwca 1918 roku internowany przez władze austriackie w obozie na Węgrzech, a później we Włoszech.
Po powrocie do Polski od listopada 1918 roku wziął udział w obronie Lwowa. Kolejno pełnił funkcję dowódcy plutonu, dowódcy 4 i 11 kompanii 4 pułku piechoty Legionów. W sierpniu 1920 roku przeniesiony został do 3 pułku piechoty Legionów, w którym kolejno dowodził II batalionem, 5 kompanią i I batalionem. W tym czasie bierze udział w wojnie polsko-bolszewickiej.
W 1921 roku został referentem wyszkolenia a następnie pełnił obowiązki dowódcy I batalionu 3 pp Leg. W sierpniu 1923 roku objął dowództwo III batalionu, a w lutym następnego roku - II batalionu. W kwietniu 1925 roku powierzono mu pełnienie obowiązków zastępcy dowódcy 3 pp Leg. We wrześniu tego roku objął dowództwo III batalionu.
1 listopada 1925 rozpoczął naukę na Kursie Normalnym Wyższej Szkoły Wojennej w Warszawie. Z dniem 28 października 1927, po ukończeniu kursu i uzyskaniu dyplomu naukowego oficera Sztabu Generalnego, przydzielony został do Wyższej Szkoły Wojennej na stanowisko asystenta. Następnie był wykładowcą operacyjnej służby sztabów, a od 1929 roku kierownikiem katedry taktyki ogólnej. W 1931 roku przeniesiony został na stanowisko dyrektora nauk w Szkole Podchorążych dla Podoficerów w Bydgoszczy.
W kwietniu 1932 roku przeniesiony do Ministerstwa Spraw Wojskowych, gdzie został szefem Wydziału Przepisów Służbowych. W 1935 roku został szefem Wydziału Administracyjno-Instrukcyjnego w Biurze Ogólno Administracyjnym M.S.Wojsk. W listopadzie 1935 roku został mianowany dowódcą Pułku KOP „Wołożyn”, a w 1938 roku dowódcą 15 pułku piechoty „Wilków”. Na stopień pułkownika został mianowany ze starszeństwem z 19 marca 1939 i 7. lokatą w korpusie oficerów piechoty.
Brał udział w kampanii wrześniowej jako dowódca 15 pułku piechoty w składzie 28 Dywizji Piechoty. W dniu 3 września 1939 roku został ciężko ranny podczas walk nad Wartą pod Rychłocicami, a jego pułk rozstał rozbity. Z odniesionych ran leczył się najpierw w Łodzi a następnie w Wilnie. Po wyleczeniu z ran wiosną 1940 roku został oficerem Bazy nr 3 ZWZ w Wilnie.
W kwietniu 1943 roku przeniesiony do Warszawy, gdzie objął stanowisko szefa Wydziału Operacyjnego w Oddziale III Komendy Głównej AK, w tym czasie używał nazwiska "Witold Sawicki". 23 sierpnia 1943 roku został szefem sztabu Obszaru Warszawskiego AK. Funkcję tę pełnił do końca powstania warszawskiego. Po kapitulacji oddziałów powstańczych osadzony w Oflagu IIC Woldenberg.
Po wojnie wrócił do Polski i został uznany za inwalidę. Leczy się z powodu gruźlicy w sanatorium Gostynin-Kruk, jednocześnie pracował tam w administracji do czasu przejścia na emeryturę w 1968 roku. Zamieszkał wtedy we Wrocławiu, gdzie zmarł w dniu 19 stycznia 1969 roku.

</doc>
<doc id="1652344" url="https://pl.wikipedia.org/wiki?curid=1652344" title="Julia Varady">
Julia Varady

Júlia Várady (właściwie Júlia Tözsér, ur. 1 września 1941 w Nagyvárad) – niemiecka śpiewaczka operowa, sopran węgierskiego pochodzenia.
Życiorys.
W wieku sześciu lat rozpoczęła naukę gry na skrzypcach w konserwatorium w Klużu, w wieku 14 lat – naukę śpiewu u Emilii Popp. Później uczyła się u Arty Florescu w Bukareszcie.
Debiutowała jako mezzosopran w Cluj Opera w 1962, śpiewając Orfeusza w "Orfeuszu i Eurydyce" Ch.W. Glucka, później także Fiordiligi w "Così fan tutte".
W 1977 wyszła za mąż za barytona Dietricha Fischer-Dieskaua. W 1998 porzuciła występy, obecnie wykłada w Hochschule für Musik Hanns Eisler w Berlinie.
Teatry operowe i festiwale.
także:
Partie operowe.
Przeważnie obejmują występy w przedstawieniach operowych, ale także nagrania płytowe i radiowe oraz wykonania koncertowe.

</doc>
<doc id="1652346" url="https://pl.wikipedia.org/wiki?curid=1652346" title="Kizugawa">
Kizugawa

 – miasto w Japonii, na wyspie Honsiu, w prefekturze Kioto.
Położenie.
Miasto leży w południowej części prefektury Kioto, nad rzeką Kizu. Sąsiaduje z miastami: 
Historia.
Miasto powstało 12 marca 2007 roku.

</doc>
<doc id="1652349" url="https://pl.wikipedia.org/wiki?curid=1652349" title="The 11th Hour">
The 11th Hour

Za pięć dwunasta (ang. "The 11th Hour") – amerykański film dokumentalny z 2007 roku w reżyserii Leili i Nadii Conners. Narratorem, współscenarzystą i współproducentem filmu był Leonardo DiCaprio.
Obraz ostrzegający przed globalnym ociepleniem. Zamieszczone są w nim opinie i wywiady z ekspertami. Film ma na celu przedstawienie przyszłościowej wizji świata.

</doc>
<doc id="1652359" url="https://pl.wikipedia.org/wiki?curid=1652359" title="Kryterium Asów Polskich Lig Żużlowych im. Mieczysława Połukarda 1986">
Kryterium Asów Polskich Lig Żużlowych im. Mieczysława Połukarda 1986

 
V Kryterium Asów Polskich Lig Żużlowych im. Mieczysława Połukarda odbył się 23 marca 1986. Zwyciężył Roman Jankowski.

</doc>
<doc id="1652361" url="https://pl.wikipedia.org/wiki?curid=1652361" title="Julie Carraz">
Julie Carraz



</doc>
<doc id="1652363" url="https://pl.wikipedia.org/wiki?curid=1652363" title="Saneczkarstwo na Zimowych Igrzyskach Olimpijskich 1984">
Saneczkarstwo na Zimowych Igrzyskach Olimpijskich 1984

Saneczkarstwo na Zimowych Igrzyskach Olimpijskich 1984 odbyło się w dniach 9 – 12 lutego 1984 roku na torze na zboczach masywu Trebević. Zawodnicy walczyli w jedynkach kobiet i mężczyzn oraz dwójkach mężczyzn.

</doc>
<doc id="1652366" url="https://pl.wikipedia.org/wiki?curid=1652366" title="Ruth St. Denis">
Ruth St. Denis

Ruth Saint Denis (ur. 20 stycznia 1879, zm. 21 lipca 1968) – prekursorka tańca współczesnego i ekspresjonistycznego, zwana "pierwszą damą amerykańskiego tańca".
Otrzymała staranne wykształcenie, znała taniec klasyczny i teorię François Delsarte'a – na bazie tej wiedzy tanecznej poszukiwała nowej drogi w kreowaniu ruchu. Podobnie jak współczesna jej Isadora Duncan tańczyła boso, ubrana w powiewne, lekkie tuniki.
Najważniejsze cechy twórczości:
W 1915 wraz ze swoim mężem, tancerzem Tedem Shawnem otworzyła w Los Angeles szkołę kształcącą tancerzy w stworzonej przez niej technikę – Denishawn.

</doc>
<doc id="1652368" url="https://pl.wikipedia.org/wiki?curid=1652368" title="Tajlandia na Letniej Uniwersjadzie 2007">
Tajlandia na Letniej Uniwersjadzie 2007

Tajowie na Letniej Uniwersjadzie w Bangkoku reprezentowało 239 zawodników. Tajlandczycy zdobyli 30 medali (13 złotych, 7 srebrnych, 10 brązowych).

</doc>
<doc id="1652370" url="https://pl.wikipedia.org/wiki?curid=1652370" title="Decorticatio retinae">
Decorticatio retinae



</doc>
<doc id="1652372" url="https://pl.wikipedia.org/wiki?curid=1652372" title="Lily Loveless">
Lily Loveless

Lily Loveless (ur. 16 kwietnia 1990 w Londynie) – angielska aktorka, która grała m.in. w serialu "Kumple".
Uczęszczała do szkół Millfields Community Primary School oraz Cardinal Pole R.C. School. Obie znajdują się we wschodnim Londynie.

</doc>
<doc id="1652373" url="https://pl.wikipedia.org/wiki?curid=1652373" title="Irlandia na Letniej Uniwersjadzie 2007">
Irlandia na Letniej Uniwersjadzie 2007

Irlandię na Letniej Uniwersjadzie w Bangkoku reprezentowało zawodników. Irlandczycy zdobyły 3 medale (1 złoty, 2 srebrne).

</doc>
<doc id="1652375" url="https://pl.wikipedia.org/wiki?curid=1652375" title="George Mercer Dawson">
George Mercer Dawson



</doc>
<doc id="1652378" url="https://pl.wikipedia.org/wiki?curid=1652378" title="IBM DB2">
IBM DB2



</doc>
<doc id="1652379" url="https://pl.wikipedia.org/wiki?curid=1652379" title="Kazachstan na Letniej Uniwersjadzie 2007">
Kazachstan na Letniej Uniwersjadzie 2007

Kazachstan na Letniej Uniwersjadzie w Bangkoku reprezentowało 88 zawodników. Kazachowie zdobyły 16 medali (5 złotych, 4 srebrne i 7 brązowych).

</doc>
<doc id="1652380" url="https://pl.wikipedia.org/wiki?curid=1652380" title="Luke Pasqualino">
Luke Pasqualino

Luke Pasqualino, właśc. Luca Giuseppe Pasqualino (ur. 19 lutego 1990 w Peterborough) – brytyjski aktor telewizyjny, filmowy i teatralny włoskiego pochodzenia, najlepiej znany z roli Freddiego McClaira w serialu "Kumple" ("Skins").
Życiorys.
Jego nazwisko w języku włoskim oznacza „Dziecko Wielkanocy”. Urodził się w Peterborough w hrabstwie Northamptonshire. Jego ojciec pochodził z Sycylii, natomiast matka była neapolitanką. Uczęszczał do Walton Community School w Walton. W młodym wieku pracował w salonie fryzjerskim ojca, Image International, a także jako kucharz u swojego kuzyna i jako model.
Kiedy miał dziesięć lat jego pierwszą rolą był Bugsy w przedstawieniu "Bugsy Malone". Uczył się aktorstwa w Stamford Art Centre w Stamford i Lady Lodge Arts Centre w Peterborough. W 2008 roku wystąpił jako protagonista w filmie niskobudżetowym "Stingers Rule!" o lokalnej drużynie piłkarskiej. Potem pojawił się gościnnie w serialach, w tym "Miranda" i "Na sygnale". Brał udział w castingu do roli brytyjskiego nastolatka Tony’ego Stonema w serialu E4 "Kumple" ("Skins"), którą ostatecznie przyjął Nicholas Hoult. Wystąpił jednak w trzecim i czwartym sezonie jako Freddie McClair.
Wspiera charytatywną TXTUP przeciw cyberprzemocy.

</doc>
<doc id="1652382" url="https://pl.wikipedia.org/wiki?curid=1652382" title="Power Rangers In Space">
Power Rangers In Space



</doc>
<doc id="1652387" url="https://pl.wikipedia.org/wiki?curid=1652387" title="Kościół św. Krzysztofa w Lubawce - Ulanowicach">
Kościół św. Krzysztofa w Lubawce - Ulanowicach

Kościół św. Krzysztofa – rzymskokatolicki kościół filialny pod wezwaniem św. Krzysztofa w Lubawce w dzielnicy Ulanowice.
Historia.
Kościół powstał na zlecenie opata krzeszowskiego Bernharda Rosy, jako miejsce pielgrzymkowe związane z kultem Czternastu Świętych Wspomożycieli. Pierwotny kościół wybudowany został przez Marcina Urbana w latach 1685–1687. Sanktuarium cieszyło się taką popularnością, że w 1723 roku opat Dominicus Geyer postanowił wznieść większy, murowany kościół, co też zostało zrealizowane przez Michaela Jentscha. Do zachowanej do dzisiaj świątyni dobudowano w latach 1790–1792 taras z kryptą św. Aleksego i kamienną balustradą. Do kościoła prowadziła niegdyś droga oznaczona 14 kolumnami z posągami świętych, z których zostały tylko trzy. Murowany, na planie prostokąta, o wnętrzu salowym, z niewielką zakrystią od wschodu, nakryty dachem czterospadowym z sygnaturką na kalenicy.
Wyposażenie.
Dość skromne wyposażenie kościoła zostało wykonane głównie w stylu barokowym, a uzupełnia je kilka dziewiętnastowiecznych obrazów. Oprócz cyklu wizerunków Czternastu Wspomożycieli uwagę zwraca ołtarz główny, wykonany w 1690 roku przez krzeszowski warsztat Georga Schröttera. Pierwotnie nastawa ta służyła jako ołtarz boczny w kościele opackim w Krzeszowie, a do Podlesia trafiła w 1728 roku. Ołtarz ten łączy przedstawienie patronów kościoła z wizerunkiem Świętej Rodziny jako "Trójcy Stworzonej". Ten sposób ukazywania Świętych Pomocników stał się później niezwykle popularny na Śląsku i był często naśladowany, jak chociażby w altarioli ołtarza głównego w kościele parafialnym Świętej Rodziny w Chełmsku Śląskim. Dziewiętnastowieczny obraz w centrum przedstawia pasterza, któremu w XV wieku na terenie należącym do cystersów w Langheim ukazali się "Święci Pomocnicy", co zapoczątkowało kult Czternastu Wspomożycieli. Dwa ołtarze boczne zostały wykonane przez Antona Hoffmana w 1714 roku. W niszy w ścianie północnej uwagę zwraca figura Matki Bożej z Dzieciątkiem (1668–1669), najprawdopodobniej dłuta legnickiego rzeźbiarza Matthäusa Knotego. Nad wejściem głównym wiszą trzy małe obrazy wotywne z II połowy XVIII wieku. Drewniany strop z ciekawą dekoracją floralną powstał w 1723 roku. Na szafie w zakrystii stoją rzeźby św. Bernarda z Clairvaux i św. Benedykta autorstwa Schröttera. Na balustradzie tarasu w 1792 roku umieszczono wtórnie dwie kamienne rzeźby: św. Barbary i św. Katarzyny. Szczególną atrakcją kościoła jest zachowana krypta pod schodami, w której znajduje się naturalnej wielkości rzeźba św. Aleksego.
Seria "Czternastu Wspomożycieli".
Głównym zabytkiem kościoła jest seria obrazów "Czternastu Wspomożycieli" namalowanych w pierwszej ćwierci XVIII wieku, z których zachowało się tylko siedem: "św. Barbara", "św. Idzi", "św. Pantaleon", "św. Eustachy", "św. Dionizy", "św. Katarzyna Aleksandryjska" i "św. Błażej". Sądząc na podstawie cech formalnych przedstawień, ich autorem był legnicki malarz Jeremias Josef Knechtel. W końcu XIX wieku postanowiono uzupełnić brakujące przedstawienia świętych. Do tego celu zatrudniono Hieronymusa Richtera z Kłodzka, który w 1884 roku namalował obrazy: "św. Krzysztof", "św. Cyriak" i "św. Akacjusz", oraz Paula Assmanna z Opawy, który wykonał wizerunki: "św. Wit", "św. Małgorzata" i być może także "św. Erazm" i "św. Jerzy". Obecnie wszystkie czternaście obrazów cyklu wisi na ścianach podleskiej świątyni, stanowiąc główny malarski element wnętrza. Postacie "Czternastu Wspomożycieli" na wszystkich obrazach przestawione są do kolan w różnych pozach: bądź to zwracają się do widza albo stoją na wprost, bądź też są obrócone w trzech czwartych. Każdy święty został przedstawiony ze swoimi atrybutami, a w tle widnieje pejzaż lub wnętrze związane z życiem lub męczeńską śmiercią świętego.

</doc>
<doc id="1652389" url="https://pl.wikipedia.org/wiki?curid=1652389" title="Loki (gra komputerowa)">
Loki (gra komputerowa)

Loki (także Loki: Heroes of Mythology) – gra komputerowa typu hack and slash wydana 4 czerwca 2007 roku przez Cyanide Studio na system Microsoft Windows. Jej fabuła łączy mitologie aztecką, egipską, grecką i skandynawską. W Polsce dystrybutorem gry został Techland.
Celem gracza jest pokonanie Seta, egipskiego boga chaosu i pustyni, który został wskrzeszony i planuje wywołać mityczny Ragnarök.

</doc>
<doc id="1652393" url="https://pl.wikipedia.org/wiki?curid=1652393" title="Petras Cesna">
Petras Cesna



</doc>
<doc id="1652394" url="https://pl.wikipedia.org/wiki?curid=1652394" title="Ollie Barbieri">
Ollie Barbieri

Ollie Barbieri (ur. 12 listopada 1991 w Bath w Anglii) – brytyjski aktor, najlepiej znany z roli JJ-a Jonesa w serialu "Kumple".
Od strony ojca jest w jednej czwartej Włochem. Płynnie mówi po hiszpańsku. Uczęszcza do Ralph Allen School Sixth Form.

</doc>
<doc id="1652395" url="https://pl.wikipedia.org/wiki?curid=1652395" title="Ulica Kamienna we Wrocławiu">
Ulica Kamienna we Wrocławiu

Ulica Kamienna – jedna z równoleżnikowych arterii w południowej części Wrocławia, łącząca ulicę Powstańców Śląskich (od pl. Powstańców Śl.) z ulicami Bardzką i Hubską.
Na planach urbanistycznych arteria ta pojawiła w roku 1895 przy projektowaniu Przedmieścia Południowego. Najpierw w 1900 przeprowadzono krótki dwustumetrowy odcinek pomiędzy pl. Powstańców a ul. Drukarską. Ten odcinek ulicy był dwupasmowy, z pasem zieleni pośrodku. Patronem ulicy został zmarły w 1831 pruski minister Heinrich Friedrich Karl Reichsfreiherr vom und zum Stein, nazwano ją więc "Steinstraße". Nieco później, wskutek problemów własnościowych tutejszych gruntów, powstał niespójny z poprzednim odcinek środkowo-wschodni tej ulicy (od dzisiejszego skrzyżowania ulicy Kamiennej ze Ślężną do skrzyżowania z Hubską i Bardzką). W 1902 przy skrzyżowaniu wschodniego odcinka Kamiennej ze Ślężną (ówczesnych "Steinstraße" i "Lohestraße") wybudowano zajezdnię tramwajową, która funkcjonuje do dziś jako . Ulicą Kamienną na odcinku między Borowską a Ślężną kursowały tramwaje.
Na planie miasta z roku 1909 nazwa "Steinstraße" obowiązuje na obu tych odcinkach, a pomiędzy nimi znajduje się m.in. fragment "Neudorfer Friedhof" (Cmentarza Nowowiejskiego). W krótkim czasie po wytyczeniu "Steinstraße" uzyskała kanalizację, wybudowano wzdłuż niej kilkadziesiąt kamienic czynszowych, a obie części ulicy łączyła wówczas ze sobą droga (dziś nieistniejąca) przebiegająca kilkadziesiąt metrów na północ od dzisiejszej Kamiennej, nazwana "Kräuterweg" (dosłownie: „Droga Ziołowa”).
Stan niedokończonej arterii utrzymał się przez następne dziesięciolecia, również po II wojnie światowej, w wyniku której zrównana została niemal cała dotychczasowa zabudowa wzdłuż "Steinstraße" i "Kräuterweg".
Po wojnie polska komisja nazewnictwa potraktowała nazwisko patrona ulicy rzeczownikowo ("Stein" = kamień) i nadała jej nazwę ul. Kamiennej; tę samą nazwę otrzymał łącznik obu części ulicy – dawna "Kräuterweg". Dopiero na przełomie lat 60. i 70. rozpoczęto zabudowę zrujnowanego podczas wojny obszaru osiedli Południe, Huby, a jeszcze później Gaj. Około roku 1975 przedłużono oś dwupasmowej ulicy Kamiennej tak, jak planowane to było jeszcze na początku XX wieku, aż do skrzyżowania ze Ślężną, a odcinek od Ślężnej do Borowskiej również poszerzono do dwóch pasów ruchu z zielenią pośrodku. Rejon "Kräuterweg" znikł pod współczesną zabudową i poszerzoną ulicą Kamienną.
Dzisiejsza ulica Kamienna stanowi ważny fragment systemu komunikacyjnego miasta, łączący węzłowy plac Powstańców Śląskich z nową zabudową mieszkalną osiedli Huby, Gaj i Tarnogaj. Liczy około 2,1 km długości i w swym zachodnim odcinku przebiega niemal dokładnie równoleżnikowo, a od skrzyżowania z ulicą Ślężną nieznacznie skręca w kierunku południowo-wschodnim.

</doc>
<doc id="1652399" url="https://pl.wikipedia.org/wiki?curid=1652399" title="Mercedes-Benz O 405 N2">
Mercedes-Benz O 405 N2



</doc>
<doc id="1652400" url="https://pl.wikipedia.org/wiki?curid=1652400" title="Mercedes O405N2">
Mercedes O405N2



</doc>
<doc id="1652401" url="https://pl.wikipedia.org/wiki?curid=1652401" title="Mercedes O 405 N2">
Mercedes O 405 N2



</doc>
<doc id="1652406" url="https://pl.wikipedia.org/wiki?curid=1652406" title="Milano Koenders">
Milano Koenders

Milano Koenders (ur. 31 lipca 1986 w Amsterdamie) – holenderski piłkarz pochodzenia surinamskiego występujący na pozycji obrońcy.
Kariera klubowa.
Koenders jako junior grał w klubach SDZ oraz AFC Ajax. W Ajaksie grał do 2006 roku, ale nie zdołał zadebiutować w jego pierwszej drużynie. Latem 2006 roku podpisał kontrakt z RKC Waalwijk, grającym w Eredivisie. W tych rozgrywkach zadebiutował 15 września 2006 w wygranym 1:0 pojedynku z ADO Den Haag. Przez rok rozegrał tam 30 spotkań. W 2007 roku, po spadku RKC do Eerste divisie, Koenders odszedł z klubu.
Za 2,5 miliona euro przeszedł do pierwszoligowego AZ Alkmaar. Pierwszy ligowy mecz rozegrał tam 25 sierpnia 2007 przeciwko Vitesse (0:1). W styczniu 2009 został wypożyczony do NEC Nijmegen. Zadebiutował tam 1 lutego 2009 w wygranym 1:0 ligowym spotkaniu z Feyenoordem, w którym strzelił także gola, pierwszego w Eredivisie. Sezon 2009/2010 spędził na wypożyczeniu w Sparcie Rotterdam (Eredivisie), a latem 2010 roku wypożyczono go do NAC Breda, również z Eredivisie.
W 2012 roku odszedł do Heraclesa Almelo. Jego zawodnikiem był do 2015 roku. W 2016 roku został zawodnikiem rumuńskiej Concordii Chiajna. Spędził tam sezon 2016/2017, po czym odszedł z klubu.
W Eredivisie rozegrał 180 spotkań i zdobył 4 bramki.
Kariera reprezentacyjna.
Koenders jest byłym reprezentantem Holandii U-20 oraz U-21.

</doc>
<doc id="1652415" url="https://pl.wikipedia.org/wiki?curid=1652415" title="Glikozamina">
Glikozamina



</doc>
<doc id="1652417" url="https://pl.wikipedia.org/wiki?curid=1652417" title="Roczniki Filozoficzne">
Roczniki Filozoficzne

Roczniki Filozoficzne ("Annales de Philosophie", "Annals of Philosophy") – jedno z najstarszych pism filozoficznych w Polsce wydawane na Wydziale Filozofii Katolickiego Uniwersytetu Lubelskiego Jana Pawła II w Lublinie nieprzerwanie od 1948 roku. W latach 2004–2011, wraz ze zmianą Rady Naukowej, "Roczniki Filozoficzne" ukazywały się w trybie półrocznym. Obecnie, w związku z dostosowywaniem się do nowych standardów oceny czasopism, publikowane są cztery numery rocznie, co oznacza, że pismo stanie się "de facto" kwartalnikiem. "Roczniki Filozoficzne" posiadają międzynarodową Radę Naukową.
Od 2016 r. Roczniki Filozoficzne dostępne są bezpłatnie w wersji elektronicznej online.
Idea czasopisma.
Czasopismo powstało z inicjatywy ks. J. Pastuszki. Oddaje ono modyfikowany nieco profil filozoficzny i ideowy lubelskiej szkoły filozofii klasycznej. Początkowo, zgodnie z koncepcją Wydziału Filozofii KUL, pismo nawiązywało do idei filozofii chrześcijańskiej, już jednak od lat 50. XX w. programowo zwracało uwagę na niebezpieczeństwo nieuprawnionego metodologicznie wiązania filozofii z wiarą, broniąc racjonalnego (naukowego) charakteru filozofii, m.in. wobec presji państwowej filozofii marksistowskiej, zideologizowanej, ale posługującej się wyróżnikiem „naukowości". W piśmie dbano o prezentację maksymalistycznie pojętej filozofii klasycznej, autonomicznej wobec nauk szczegółowych, a więc w duchu neotomizmu, choć nierzadko ukazując filozofię uprawianą w kontekście nauk szczegółowych. Obecnie programowo ukazywane jest krytycznie bogactwo współczesnych sposobów filozofowania. W czasopiśmie publikowano artykuły przedstawicieli różnych polskich środowisk filozoficznych, ale także zamieszczano przekłady i omówienia dokonań zagranicznych. Obecnie w coraz większym stopniu prezentowane są anglojęzyczne artykuły autorów spoza Polski, niekiedy nawet w formie monograficznych numerów wydawanych w całości w języku angielskim, np. t. 63(2015), z. 3 zawiera debatę wokół książki Alexandra R. Prussa (Baylor University, Stany Zjednoczone), One Body. An Essay in Christian Sexual Ethics, a t. 64(2016), z. 4 poświęcony jest filozofii religii.
Wydano także numery specjalne czasopisma, poświęcone upamiętnieniu środowiska lubelskiego i najwybitniejszych przedstawicieli filozofii uprawianej na KUL: t. 16(1968), z. 1 księga pamiątkowa ku czci S. Swieżawskiego, t. 17(1969), z. 4 – księga pamiątkowa ku czci ks. Pastuszki, t.19(1971), z. 4 księga pamiątkowa ku czci M. Grzywak-Kaczyńskiej, t. 39/ 40(1991/92), z. 3 — księga pamiątkowa ku czci ks. F. Jakóbczyka, t. 45(1997), nr 4 – księga pamiątkowa ku czci Z. Płużek, t. 46(1998), z. 3 – wydanie z okazji 40-lecia Filozofii Przyrody na KUL, t. 47(1999), z. 2 – księga pamiątkowa ku czci s. Z.J. Zdybickiej, t. 52(2004), z. 1 – księga pamiątkowa ku czci H. Piersy, t. 52(2004), z. 2 – księga pamiątkowa ku czci ks. J. Herbuta,v, t. 56(2008), z. 2 – księga pamiątkowa ku czci E.I. Zielińskiego, t. 58(2010), z. 1 – księga pamiątkowa ku czci M. Ciszewskie­go, t. 59(2011), z. 2 – pamięci ks. J. Turka, t. 60(2012), z. 4 – pamięci abp. J. Życińskiego.
Rada naukowa.
Obecnie czasopismo ma międzynarodową Radę Naukową, złożoną niemal w połowie z zagranicznych badaczy, m.in.: Susan Haack (University of Miami), Vittorio Possenti (Universita di Venezia), Peter Simons (Trinity College, Dublin), Barry Smith (State University of New York, Buffalo), Richard Swinburne (University of Oxford), oraz Redakcję, w skład której wchodzi Linda Trinkaus Zagzebski (University of Oklahoma) jako zastępca redaktora naczelnego oraz James Barham (University of Notre Dame) jako redaktor językowy.
Okładkę czasopisma w obecnej postaci zaprojektował Bene­dykt Tofil.
Open Access.
Od 2006 r. czasopismo publikowane jest także w formie Open Access, pozwalając na szeroki dostęp do artykułów i gwarantując obecność polskiej myśli filozoficznej w obiegu międzynarodowym, także poprzez zamieszczenie bieżących i archiwalnych numerów w prestiżowych pełnotekstowych bazach czasopism (JSTOR, EBSCO, Philosophy Documentation Center). Od 2016 r. czasopismo indeksowane jest w bazie Scopus (Elsevier).
Zdigitalizowane numery czasopisma (w tym archiwalne) znajdą się w Bibliotece Cyfrowej KUL. 

</doc>
<doc id="1652419" url="https://pl.wikipedia.org/wiki?curid=1652419" title="Emil J. Freireich">
Emil J. Freireich

Emil J. Freireich (ur. 16 marca 1927, zm. 1 lutego 2021) – amerykański biolog, zajmujący się badaniem i leczeniem nowotworów. Był uznawany za pioniera w leczeniu nowotworów i stosowaniu chemioterapii, znany jako ojciec nowoczesnej terapii białaczki.
Wczesne lata.
Freireich urodził się w Chicago 16 marca 1927 roku. Jego rodzice, Mary (Klein) i David Freireich, wyemigrowali do Stanów Zjednoczonych z Węgier. Dorastał w biedzie w czasach Wielkiego Kryzysu. Jego ojciec zmarł, gdy miał dwa lata, a matka pracowała w fabryce, aby utrzymać Emila i jego starszą siostrę. Po wygraniu konkursu naukowego nauczyciel polecił mu, aby rozważył pójście na studia. W wieku 16 lat uczęszczał na Uniwersytet Illinois w Urbanie i Champaign, korzystając z datków sąsiadów, a później ze stypendiów. Ze względu na złamaną nogę został zwolniony z poboru do wojska w czasie II wojny światowej. Tytuł M.D. uzyskał w University of Illinois College of Medicine w 1949 r. Po ukończeniu szkoły medycznej odbył staż w Cook County Hospital. Został jednak zwolniony z powodu sporu z administracją, po tym jak próbował leczyć pacjenta z niewydolnością serca, który został przeniesiony do szpitalnej "sali śmierci" i pozostawiony. W rezultacie przeniósł się do Presbyterian Hospital of Chicago, gdzie studiował medycynę wewnętrzną pod kierunkiem Howarda Armstronga. Następnie studiował hematologię u Joe Rossa w Mass Memorial Hospital w Bostonie i opublikował tam pracę na temat anemii. Tam też poznał swoją żonę, Haroldine Cunningham, która pracowała w szpitalu jako pielęgniarka. W 1955 roku przeniósł się do Narodowego Instytutu Zdrowia, aby uniknąć poboru do wojska jako lekarz i wstąpienia do Public Health Service. Dekadę później dołączył do University of Texas MD Anderson Cancer Center w Houston, wraz z Emilem Frei, swoim przyjacielem i współpracownikiem z National Cancer Institute (NCI). Ich zadaniem było stworzenie programu chemioterapii.
Chemioterapia skojarzona.
W 1965 r. Freireich, Frei i James F. Holland wysunęli hipotezę, że raka można najlepiej leczyć kombinacjami leków, z których każdy ma inny mechanizm działania. Komórki nowotworowe mogłyby mutować, aby stać się odporne na pojedynczy środek, ale stosując jednocześnie różne leki, guzowi trudniej byłoby rozwinąć odporność na kombinację. Po wielu eksperymentalnych wyzwaniach Holland, Freireich i Frei podawali jednocześnie metotreksat, winkrystynę, 6-merkaptopurynę (6-MP) i prednizon, razem określane jako schemat VAMP, i wywołali długotrwałe remisje u dzieci z ostrą białaczką limfoblastyczną (ALL). Dzięki stopniowemu udoskonalaniu oryginalnych schematów, z wykorzystaniem randomizowanych badań klinicznych prowadzonych przez St. Jude Children's Research Hospital, Medical Research Council w Wielkiej Brytanii (protokoły UKALL) i niemiecką grupę badań klinicznych Berlin-Frankfurt-Münster (protokoły ALL-BFM), ALL u dzieci stała się chorobą w znacznym stopniu uleczalną. To podejście zostało rozszerzone na chłoniaki w 1963 roku przez lekarzy z NCI, którzy ostatecznie udowodnili, że iperyt azotowy, winkrystyna, prokarbazyna i prednizon, znane jako schemat MOPP, mogą wyleczyć pacjentów z chłoniakiem Hodgkina i nieziarniczym. Obecnie prawie wszystkie skuteczne schematy chemioterapii nowotworów wykorzystują ten paradygmat wielu leków podawanych jednocześnie, zwany chemioterapią skojarzoną lub polichemioterapią.
Freireich stwierdził, że był niezrażony krytyką, którą początkowo otrzymał za próbę zastosowania tej pionierskiej metody leczenia. Kierował Programem Badań nad Białaczką w Centrum w latach 80. i 90. Miał wkład w ponad 600 prac naukowych i ponad 100 książek. Centrum ustanowiło Nagrodę Emila J. Freireicha za "Excellence in Education", aby uhonorować jego wysiłki w tworzeniu programów nauczania dla absolwentów w celu promowania badań. Wyraża ona uznanie "wykładowcom, za doskonałą pracę w zakresie edukacji".
Późniejsze życie.
Freireich został uhonorowany przez American Association for Cancer Research w 2014 roku. Był zatrudniony jako "Ruth Harriet Ainsworth Chair", "Distinguished Teaching Professor", "Director of Adult Leukemia Research Program", oraz "Director of Special Medical Education Programs", w MD Anderson Cancer Center.
Freireich przeszedł na emeryturę we wrześniu 2015 r., po 50 latach pracy w MD Anderson Cancer Center. Mimo to nadal prowadził zajęcia dydaktyczne w niepełnym wymiarze godzin, aż do wybuchu pandemii COVID-19. Zmarł 1 lutego 2021 roku w MD Anderson Cancer Center. Miał 93 lata, powodem zgonu był COVID-19.
Dr Freireicha przeżyła żona, Haroldine, ich czworo dzieci, sześcioro wnuków i troje prawnuków.
Wybrane nagrody.
Freireich był laureatem licznych nagród za swoje badania, w tym:

</doc>
<doc id="1652423" url="https://pl.wikipedia.org/wiki?curid=1652423" title="Kartaczownica Billinghurst-Requa">
Kartaczownica Billinghurst-Requa

Kartaczownica Billinghurst-Requa (ang. "Billinghurst-Requa Battery Gun") – amerykańska kartaczownica salwowa skonstruowana w 1861 roku przez Josephusa Requa i Wiliama Bilinghursta. Używana podczas wojny secesyjnej przez armię Unii.
Opis.
W XV wieku na uzbrojeniu wielu armii pojawiły się organki. Broń tego typu miała dużą siłę ognia, ale z uwagi na długi czas ładowania broni odprzodowej mogła na ogół oddać w czasie starcia tylko jedną salwę. Wada ta sprawiła, że wraz z rozwojem broni artyleryjskiej w XVIII wieku organki jako broń przestarzała zniknęły z uzbrojenia. W XIX wieku pojawiła się podobna do organek broń odtylcowa – kartaczownica salwowa. Do broni tego typu należała kartaczownica skonstruowana przez Josephusa Requa i Wiliama Bilinghursta.
Opatentowana przez nich kartaczownica miała 25 luf kalibru .58 (14,7 mm) ułożonych w pojedynczym rzędzie. Wszystkie lufy były ładowane jednocześnie przy pomocy ładownika składającego się z dwóch połączonych zawiasami listew pomiędzy którymi umieszczano naboje. Nabój do kartaczownicy składał się z metalowej łuski z kryzą wystającą, elaborowanej prochem czarnym i ołowianego pocisku. Z tyłu łuski znajdował się otwór zapałowy. Lufy od tyłu zamykał pojedynczy zamek ryglowany przy pomocy znajdujących się na jego końcach układów kolankowo-dźwigniowych. Według projektu odciągniecie za pomocą linki, a następnie spuszczenie kurka miało spowodować odpalenie naboju w środkowej lufie. Płomień miał się następnie przedostawać kanałem wewnątrz zamka i za pośrednictwem otworów zapałowych w łuskach odpalać następne naboje. W wersji seryjnej ten mechanizm odpalający zastąpiono odkrytym rowkiem wypełnianym luźnym prochem zapalanym ręcznie.
Prototyp kartaczownicy Billinghurst-Requa został wykonany w 1861 roku przez spółkę Billinghurst Co. z Rochester. Prototyp zaprezentowano następnie publicznie przed budynkiem New York Stock Exchange. Po pokazie kilkadziesiąt sztuk tej broni zostało zakupione przez armię Unii. Następnie została ona użyta w kilku bitwach, ale okazała się bardzo wrażliwa na warunki atmosferyczne. Podczas opadów deszczu broń z odkrytym rowkiem wypełnionym higroskopijnym prochem stawała się bezużyteczna. Dlatego broń wycofano z uzbrojenia jednostek liniowych i przeznaczono do obrony mostów. Ustawiona pod zadaszeniem, chroniona przed wilgocią kartaczownica potrafiła przy trójosobowej obsłudze oddać do 175 strzałów na minutę dzięki czemu małe oddziały chroniące mosty miały znaczną siłę ognia. Donośność pocisków sięgała 1200 metrów. Po zakończeniu wojny secesyjnej kartaczownica Billinghurst-Requa została wycofana z uzbrojenia i zastąpiona nowocześniejszą kartaczownicą Gatlinga.

</doc>
<doc id="1652424" url="https://pl.wikipedia.org/wiki?curid=1652424" title="Mistrzostwa Europy w Zapasach 1934">
Mistrzostwa Europy w Zapasach 1934

14. Mistrzostwa Europy w zapasach odbywały się w 1934 roku w Rzymie we Włoszech w stylu klasycznym, a w stylu wolnym w Sztokholmie w Szwecji.

</doc>
<doc id="1652427" url="https://pl.wikipedia.org/wiki?curid=1652427" title="Gustav Veit">
Gustav Veit

Aloys Constantin Conrad Gustav Veit (ur. 3 czerwca 1824 w Leobschütz, zm. 20 kwietnia 1903 w Deyelsdorf k. Grimmen) – niemiecki ginekolog.
Życiorys.
Urodził się 3 czerwca 1824 w miejscowości Leobschütz (dzisiejsze Głubczyce) jako syn aptekarza. Studiował we Wrocławiu, Berlinie, Heidelbergu i Halle. W 1848 roku otrzymał tytuł doktora nauk medycznych na Uniwersytecie w Halle po przedstawieniu dysertacji "Observationum de sanguinis quantitate nuperrime institutarum recensio". Następnie praktykował jako asystent w klinikach położniczych w Halle i Berlinie. Habilitował się w 1853 roku w Berlinie. W następnym roku objął klinikę położniczą Uniwersytetu w Rostocku.
Jego syn Johann Veit (1852–1917) również był ginekologiem i położnikiem.

</doc>
<doc id="1652429" url="https://pl.wikipedia.org/wiki?curid=1652429" title="Kryterium Asów Polskich Lig Żużlowych im. Mieczysława Połukarda 1987">
Kryterium Asów Polskich Lig Żużlowych im. Mieczysława Połukarda 1987

VI Kryterium Asów Polskich Lig Żużlowych im. Mieczysława Połukarda odbył się 29 marca 1987. Zwyciężył Wojciech Żabiałowicz.

</doc>
<doc id="1652431" url="https://pl.wikipedia.org/wiki?curid=1652431" title="Aloys Constantin Conrad Gustav Veit">
Aloys Constantin Conrad Gustav Veit



</doc>
<doc id="1652432" url="https://pl.wikipedia.org/wiki?curid=1652432" title="Kaliope">
Kaliope



</doc>
<doc id="1652433" url="https://pl.wikipedia.org/wiki?curid=1652433" title="Okręty podwodne typu Scorpène">
Okręty podwodne typu Scorpène

Okręty podwodne typu Scorpène – typ opracowanego we współpracy francusko-hiszpańskiej okrętu podwodnego z napędem elektrycznym lub hybrydowym. Jednostki tego typu, zaprojektowane zostały we francuskiej stoczni DCNS przy współudziale hiszpańskiej stoczni Navantia.
Historia.
Ostatnimi konwencjonalnym okrętami podwodnymi zaprojektowanymi przez francuską firmę "Direction des Constructions Navales" (DCN – poprzedniczka DCNS) były okręty typu "Agosta" i "Daphné", które zostały zaprojektowane na potrzeby francuskiej marynarki wojennej, a następnie eksportowane. Jednak rezygnacja z używania konwencjonalnych napędów na rzecz atomowych okrętów podwodnych przez marynarkę francuską spowodowały, że liderem w dziedzinie konstruowania i eksportu okrętów podwodnych z napędem konwencjonalnym zostały stocznie niemieckie. Aby przeciwdziałać tej tendencji, na początku lat 90. XX wieku francuski koncern rozpoczął projektowanie nowego okrętu podwodnego z napędem konwencjonalnym przeznaczonego od samego początku tylko na eksport. Ułatwieniem dla konstruktorów była zgoda rządu francuskiego na zaadaptowanie niektórych technologii używanych w budowie okrętów atomowych do prac przy okrętach typu "Scorpène". W pracach uczestniczyła również hiszpańska stocznia Navantia, która zdobyte doświadczenia wykorzystała przy opracowywaniu rodzimych okrętów typu "S-80".
Konstrukcja.
"Scorpèny" są średniej wielkości, dwupokładowymi okrętami podwodnymi z napędem elektrycznym, przeznaczonymi do zwalczania żeglugi, okrętów nawodnych i podwodnych, atakowania celów lądowych, operacji specjalnych, stawiania pól minowych i działań rozpoznawczych, zbudowanymi w jednokadłubowym układzie konstrukcyjnym. Okręt swoją budową przypomina atomowe okręty "typu Rubis". Kadłub i dziób jednostek pokryty jest materiałem kompozytowym oraz powłoką anechoiczną tłumiącą fale akustyczne. Stery rufowe mają klasyczny układ krzyżowy, stery dziobowe umieszczone są na kiosku okrętów. Kadłub sztywny o średnicy 6200 mm zbudowano ze stali typu 80 HLES ("haute limite élastique soudable") wytrzymującej nacisk 80 N/mm². Dzięki temu okręty zanurzają się na głębokość ponad 350 metrów. Wnętrze kadłuba podzielone jest poprzez wstawiony pośrodku koferdam, który mieści śluzę i właz przeznaczony do ewakuacji na dwie strefy. Autonomiczność okrętów wynosi 70 dób.
Uzbrojenie.
"Scorpène" wyposażone są sześć wyrzutni torped kalibru 533 mm oraz magazyn torped w przedziale dziobowym okrętów, mieszczącym do 18 sztuk torped (Indie i Chile zleciły integrację z pociskiem SM-39 Exocet). Wyrzutnie torpedowe przystosowane są również do stawiania min morskich. Uzbrojenie umieszczone jest na hydraulicznym automacie ładującym pociski do wyrzutni. Załadunek torped na okręty odbywa się przy użyciu specjalnego stelaża z obrotową kołyską, dzięki któremu po zdjęciu paneli z dziobowej części okrętu, poprzez luk załadowczy można umieścić uzbrojenie w przedziale torpedowym.
Napęd.
Jednostkę napędową okrętów tworzą silnik elektryczny "Magtronic" firmy Jeumont Schneidero mocy 2900 kW, dwie baterie akumulatorów ołowiowo kwasowych firmy Hagen, każda ze 180 ogniwami, które ładowane są za pomocą czterech generatorów spalinowo-elektrycznych MTU 396 12V SE 84 o mocy 632 kW każdy lub dwóch generatorów o mocy 1250 kW każdy. Na życzenie zamawiającego, okręty typu "Scorpène" mogą być wyposażone w system napędu hybrydowego, łączącego klasyczny układ elektryczny z działającym w cyklu zamkniętym układem AIP (Air Independent Propulsion). Obok systemu Stirlinga i ogniw paliwowych niemieckich firm Siemens i Howaldtswerke-Deutsche-Werft AG jest to trzeci działający w takim trybie zespół napędowy. Przedział z zamontowanym systeme AIP nazwany jest modułem MESMA (Module d'Energie Sous-Marine Autonome). Okręt z modułem MESMA jest dłuższy (76,2 m) od jednostki bez tego systemu napędowego. Użycie napędu AIP pozwala wydłużyć czas przebywania okrętu pod wodą do trzech tygodni.
Wyposażenie.
Okręty wyposażone są w system SUBTICS ("Submarine Tactical Integrated Combat System"), zintegrowany system walki dla okrętów podwodnych drugiej generacji. W skład wyposażenia hydrolokacyjnego systemu Thales TSM 2233 wchodzą sonar z dziobową anteną cylindryczną, aktywne i pasywne anteny burtowe, antena holowana, sonar przeciwminowy i urządzenie do pomiaru szumów własnych. Okręt dysponuje również radiolokacyjną stacją nawigacyjną Kelvin-Hughes 1007, pasywnym systemem rozpoznania radiolokacyjnego EDO Reconnaissance Systems AR-9000, peryskopem Sagem APS i masztem optronicznym Sagem SMS. W okrętach przeznaczonych dla chilijskiej marynarki wojennej, zainstalowano opracowany specjalnie dla nich amerykański system walki elektronicznej AR-900
Użytkownicy.
Do tej pory wybudowano 5 okręty podwodne typu "Scorpène", dwa przeznaczone dla Marynarki Wojennej Chile General Carrera (SS-22) i General O'Higgins (SS-23), dwa dla Królewskiej Marynarki Malezji "Tunku Abdul Rahman" (przekazany marynarce 27 stycznia 2009 roku) oraz "Tun Razak" (rozpoczął próby morskie 11 lutego 2009 roku). Okręty zamówiły również Indie, które swoje jednostki (sześć) budują we własnej stoczni Mazagon Dock Ltd. w Mumbaju, większość elementów okrętów powstanie w Indiach, ale z Francji mają zostać dostarczone grodzie dziobowe i rufowe, wyrzutnie torpedowe i spora część wyposażenia, w tym systemy bojowe. Pierwszym okrętem wprowadzonym do indyjskiej marynarki wojennej jest INS Kalvari (S50), który został zwodowany 7 kwietnia 2015 roku w stoczni Mazagon Dock a przekazany marynarce 14 grudnia 2017. Ostatnim użytkownikiem jednostek będzie Brazylia, która zamówiła cztery okręty z opcją na piąty. Specjalnie w tym celu Brazylia wybudowała stocznie w Itaguaí niedaleko Rio de Janeiro. 16 lipca 2011 roku w brazylijskiej stoczni uroczyście rozpoczęto budowę nowego okrętu podwodnego. Nowa jednostka przeznaczona jest dla "Marinha do Brasil" (Brazylijska Marynarka Wojenna). Okręt ma wejść do służby w 2017 roku i będzie jednym z czterech jednostek z konwencjonalnym napędem. Zebrane przy ich budowie doświadczenia mają zostać wykorzystane przy budowie kolejnych jednostek, tym razem wykorzystujących napęd atomowy, w realizacji projektu weźmie również udział francuski producent.
Oferta dla Polskiej Marynarki Wojennej.
We wrześniu 2014 roku media poinformowały, że producent okrętów, koncern DCNS zapowiedział zaproponowanie ich Marynarce Wojennej w planowanym przetargu na trzy nowe okręty podwodne w ramach programu Orka. Podano również, że miałyby one być produkowane i serwisowane w gdyńskiej Stoczni Nauta.

</doc>
<doc id="1652435" url="https://pl.wikipedia.org/wiki?curid=1652435" title="You Are the Music...We're Just the Band">
You Are the Music...We're Just the Band

You Are The Music, We're Just The Band – trzeci studyjny album rockowego zespołu Trapeze, wydany w roku 1972.

</doc>
<doc id="1652437" url="https://pl.wikipedia.org/wiki?curid=1652437" title="Kryterium Asów Polskich Lig Żużlowych im. Mieczysława Połukarda 2009">
Kryterium Asów Polskich Lig Żużlowych im. Mieczysława Połukarda 2009

XXVIII Kryterium Asów Polskich Lig Żużlowych im. Mieczysława Połukarda odbył się 29 marca 2009. Zwyciężył Szwed Andreas Jonsson.
Wyniki.
Bieg po biegu 

</doc>
<doc id="1652439" url="https://pl.wikipedia.org/wiki?curid=1652439" title="Jenő Brandi">
Jenő Brandi

Jenő Brandi (ur. 23 maja 1913 w Budapeszcie, zm. 4 grudnia 1980 tamże) – węgierski piłkarz wodny. Dwukrotny medalista olimpijski.
Startował na dwóch igrzyskach przedzielonych światową (1936 i 1948) i na obu stawał na podium. Na dwóch turniejach rozegrał 8 spotkań i strzelił tyle samo bramek. Dwa razy był mistrzem Europy w (1934 i 1938).

</doc>
<doc id="1652440" url="https://pl.wikipedia.org/wiki?curid=1652440" title="Jeno Brandi">
Jeno Brandi



</doc>
<doc id="1652451" url="https://pl.wikipedia.org/wiki?curid=1652451" title="György Bródy">
György Bródy

György Bródy (ur. 21 lipca 1908 w Budapeszcie, zm. 5 sierpnia 1967 w Johannesburgu) – węgierski piłkarz wodny, bramkarz. Dwukrotny złoty medalista olimpijski.
Na igrzyskach startował dwa razy (1932 i 1936) i za każdym razem zwyciężał z drużyną waterpolistów. W dwóch turniejach wystąpił łącznie w ośmiu meczach. Dwa razy był mistrzem Europy (1931 i 1934).
W trakcie II wojny światowej był robotnikiem przymusowym na froncie wschodnim. W 1948 roku wyemigrował do Związku Południowej Afryki.

</doc>
<doc id="1652452" url="https://pl.wikipedia.org/wiki?curid=1652452" title="Gyorgy Brody">
Gyorgy Brody



</doc>
<doc id="1652454" url="https://pl.wikipedia.org/wiki?curid=1652454" title="Czoło (Pieniny)">
Czoło (Pieniny)

Czoło (815 m n.p.m.) – szczyt w Pieninach Właściwych, we wschodniej części Pienin Czorsztyńskich.
Jest niewybitnym, najdalej na wschód wysuniętym szczytem głównego grzbietu Pienin Czorsztyńskich. Od zachodu sąsiaduje w tym grzbiecie z Łączaną, natomiast na wschodzie przełęcz Szopka oddziela go od Trzech Koron. Czoło ma dwa wierzchołki – wyższy wschodni i niższy zachodni będący zwornikiem dla odgałęziającego się na północ grzbietu Wysokiego Działu. Nieco dalej na zachód, w pobliżu przełęczy Zakoczył (Czerniawa) jest zwornik dla biegnącego na południe grzbietu Nowej Góry. Takie usytuowanie na styku grzbietów rozchodzących się na cztery strony powoduje, iż stoki są odwadniane przez cztery potoki płynące dolinami rozdzielającymi te grzbiety. Stok północny – nachylony najłagodniej – opada do doliny Pienińskiego Potoku, północno-zachodnie zbocze zachodniego wierzchołka obniża się ku dolinie Zagrońskiego Potoku, południowo-zachodnie do wąwozu Za Kocioł. Od południowej strony stoki stromo opadają do Wąwozu Szopczańskiego i dwóch dolinek: wąwozu Za Kocioł oddzielającego Czoło od Nowej Góry i dolinki Pod Kopą oddzielającej Czoło od Trzech Koron. Dolinki te łączą się przy Rojowej Skale stanowiącej południowe zakończenie Czoła, a spływające nimi strumyki zasilają Szopczański Potok.
Sam główny szczyt oraz południowy stok jest porośnięty lasem, jednak tuż poniżej, a także pod kulminacją zwornikowego wierzchołka rozciągają się liczne polany: Wielka Dolina i Wydziorki na stokach północnych oraz Toporzyskowo po południowej stronie głównego pienińskiego grzbietu. Czoło w całości znajduje się na terenie Pienińskiego Parku Narodowego.

</doc>
<doc id="1652456" url="https://pl.wikipedia.org/wiki?curid=1652456" title="Wesele Muriel">
Wesele Muriel

Wesele Muriel () – australijski komediodramat z 1994 roku w reżyserii P. J. Hogana.
Opis fabuły.
Zakompleksiona i otyła nastolatka Muriel żyje w prowincjonalnym miasteczku na wybrzeżu oceanu. Jej jedyną pociechą są staromodne piosenki ABBY. Pewnego dnia postanawia zmienić swe życie, kradnie pieniądze i ucieka wraz z najbliższą przyjaciółką Rhondą do Sydney.

</doc>
<doc id="1652457" url="https://pl.wikipedia.org/wiki?curid=1652457" title="José Hernández (astronauta)">
José Hernández (astronauta)

José Moreno Hernández (ur. 7 sierpnia 1962 w French Camp, stan Kalifornia, USA) – inżynier elektrotechnik, były astronauta NASA, syn meksykańskich imigrantów.

</doc>
<doc id="1652459" url="https://pl.wikipedia.org/wiki?curid=1652459" title="Dynamos FC (Południowa Afryka)">
Dynamos FC (Południowa Afryka)

Dynamos Football Club – klub piłkarski z Południowej Afryki założony w 1997 w Giyani. Dynamos rozgrywa swoje mecze na stadionie Nkowa-Nkowa w Tzaneen lub na stadionie Lulekani w Phalaborwa. Wśród kibiców w RPA klub zwany jest „Ri Khomeni Ri Nga Peli (Never let it set), The Dynamites”. Klub występuje obecnie w drugiej lidze Południowej Afryki, zwanej National First Division.

</doc>
<doc id="1652461" url="https://pl.wikipedia.org/wiki?curid=1652461" title="Święty Grób w Görlitz">
Święty Grób w Görlitz

Święty Grób w Görlitz ("kalwaria w Zgorzelcu") – zespół trzech kaplic w Görlitz, stanowiących kopię grobu Chrystusa w Jerozolimie.
Historia.
Kaplice wzniesiono przy drodze prowadzącej ze Starego Miasta i Przedmieścia Mikołajskiego w kierunku wsi Girbigsdorf. W 1325 stał w tym miejscu krzyż, a w 1453 jest wzmiankowana drewniana kaplica Świętego Krzyża. Aż do 1581 istniał tu cmentarz dla skazanych na śmierć i nieochrzczonych.
Powstanie budowli murowanych wiąże się z osobą Georga Emmericha, syna bogatego kupca i wielokrotnego burmistrza Görlitz Urbana Emmericha. W 1464, liczący wówczas 42 lata i ciągle nieżonaty Georg Emmerich nawiązał romans z Benigną Horschel, córką Mikołaja, kupca, radnego, dowódcy miejskich wojsk i przeciwnika politycznego swojego ojca. Benigna Horschel zaszła w ciążę, a Georg Emmerich odmówił zawarcia z nią małżeństwa, czym wywołał wielki skandal. W tej sytuacji ojciec wysłał go na pielgrzymkę do Jerozolimy, licząc na załagodzenie napięć podczas jego nieobecności. Georg wyruszył w drogę w kwietniu 1465. Otrzymał od proboszcza pieniądze na zakup w Wenecji materiału na ornat do nowej kaplicy Świętego Krzyża, którą planowano wznieść na miejscu istniejącej drewnianej. W Jerozolimie Georg otrzymał godność rycerza Świętego Grobu; powrócił jesienią tego samego roku. W 1470 został po raz pierwszy radnym miejskim, a następnie był kilkakrotnie burmistrzem.
W 1473 rada miejska zakupiła ogród w celu poszerzenia terenu budowy. Zezwolenie na rozpoczęcie inwestycji wydał 1 października 1480 oficjał biskupa z Miśni. Prace budowlane trwały ponad 20 lat. Biskup poświęcił kaplicę Świętego Krzyża 28 maja 1504; oprócz niej powstały także kaplica Namaszczenia i kaplica Świętego Grobu. Dwie pierwsze budowle ufundowała rada miejska, trzecią – Georg Emmerich. Po reformacji całe założenie stało się własnością rodziny Emmerichów. Ostatnia wzmianka o przynależności zespołu kaplic do rodu Emmerichów pochodzi z 1670.
Opis zespołu kaplic.
Zespół Świętego Grobu w Görlitz składa się z trzech kaplic. Pierwsza z nich to kaplica Świętego Krzyża. Jest to budowla dwupoziomowa. Dolna część to kaplica Adama, a górna to kaplica Golgoty. Układ jest wzorowany na bazylice Grobu Świętego w Jerozolimie.
Kaplica Namaszczenia jest obudowaną wnęką zawierającą późnogotycką piaskowcową pietę. Jej nazwa nawiązuje do znajdującego się w bazylice Grobu Świętego Kamienia Namaszczenia, na którym położono zwłoki Chrystusa w celu ich namaszczenia.
Trzecim elementem zespołu jest kaplica Świętego Grobu, która jest wierną pomniejszoną kopią oryginału w Jerozolimie, w jego formie przed przebudową dokonaną w 1555. Wewnątrz znajdował się rodzaj sarkofagu, w którym w Wielki Piątek składano rzeźbę martwego Chrystusa. Do 1525 w Wielkanoc rano przenoszono ją procesyjnie przez całe miasto, a następnie odnoszono do zakrystii kaplicy Świętego Krzyża, gdzie była przechowywana przez cały rok. W 1537 w Boże Ciało rzeźbę zniszczył piorun, co uznano za znak gniewu bożego i zaniechano wystawiania zwłok w Wielki Piątek. W 1915 wykonano w kaplicy ławę grobową na wzór istniejącej w Jerozolimie.

</doc>
<doc id="1652463" url="https://pl.wikipedia.org/wiki?curid=1652463" title="Majandrios">
Majandrios

Majandrios (gr. Μαιάνδριος VI w. p.n.e.) sekretarz Polikratesa a później krótko samodzielny tyran Samos. Wspomniany w trzeciej księdze "Dziejów" Herodota.
Majandrios (syn Majandriosa) zostaje przez Polikratesa wysłany, by ocenił rzeczywistą wartość skarbów Orojtesa, które ten ofiaruje mu rzekomo w zamian za pomoc w buncie przeciw Kambyzesowi.
Następnie, gdy Polikrates zostaje przez Orojtesa wciągnięty w pułapkę i zamordowany, Majandrios przejmuje władzę na Samos, na podstawie przekazania mu rządów opiekuńczych na czas nieobecności prawowitego władcy. Wznosi świątynię Zeusa Oswobodziciela. Pragnie zrzec się władzy i wprowadzić na Samos demokrację, lecz Samijczycy nie chcą władzy z rąk byłego niewolnika. Majandrios zostaje więc tyranem i rządzi wyspą z pomocą braci: porywczego Lykaretosa oraz chorego na umyśle Charileosa.
Gdy na dwór Dariusza trafia wygnany przed laty brat Polikratesa – Sylosont, Persowie podejmują pod dowództwem Otanesa wyprawę na Samos, mającą przywrócić go na tron. Majandrios, nie chcąc zrzec się władzy, prowokuje za poduszczeniem Charileosa rzeź Samos przez Persów, po czym ucieka do Sparty. Lacedemończycy jednak rozważnie odmawiają udzielenia mu pomocy militarnej i przepędzają z kraju.

</doc>
<doc id="1652465" url="https://pl.wikipedia.org/wiki?curid=1652465" title="Umowa społeczna Debiana">
Umowa społeczna Debiana

Umowa społeczna Debiana (ang. Debian Social Contract) to dokument wydany przez producenta systemu Debian GNU/Linux określający główne zasady projektu dotyczące jego filozofii, tj. wolności i otwartości. Skrócona treść Umowy społecznej Debiana:

</doc>
<doc id="1652468" url="https://pl.wikipedia.org/wiki?curid=1652468" title="Skrodzkie (powiat ełcki)">
Skrodzkie (powiat ełcki)

Skrodzkie - uroczysko; dawna miejscowość w Polsce położona w województwie warmińsko-mazurskim, w powiecie ełckim, w gminie Prostki.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). Tak jak i inne wsie w tej części Mazur, zasiedlona była kolonistami z Mazowsza. Być może nazwa bierze się od osadników ze wsi Skrodzkie z okolic Rajgrodu (powiat grajewski).
Wieś założona została nad jeziorem Święcek, a dobra nadane zostały mieszkańcom Pisza, jeden z nich miał imię Bogusz. W 1449 r. Skrodzkie określane były jako "Bogusch" (czyli Bogusze). W tym czasie Skrodzkie miały 9 łanów na prawie magdeburskim z obowiązkiem połowy służby zbrojnej.

</doc>
<doc id="1652472" url="https://pl.wikipedia.org/wiki?curid=1652472" title="Przepływ nienaruszalny">
Przepływ nienaruszalny

Przepływ nienaruszalny – przepływ minimalnej ilości wody, niezbędnej do utrzymania życia biologicznego w cieku wodnym. Zwykle przyjmuje się, że w zależności od rzeki może on wynosić od 0,5 do 1,5 SNQ tj. średniego z najniższych rocznych przepływów wody w rzece w wieloleciu.

</doc>
<doc id="1652475" url="https://pl.wikipedia.org/wiki?curid=1652475" title="DebConf">
DebConf

DebConf – coroczna konferencja informatyczna dotycząca systemu operacyjnego Debian GNU/Linux. Spotykają się na niej deweloperzy projektu ustalając między innymi szczegóły na temat jego dalszego rozwoju. DebConf zwykle odbywa się w czerwcu, a pierwsza konferencja miała miejsce w roku 2000 w Bordeaux we Francji.

</doc>
<doc id="1652476" url="https://pl.wikipedia.org/wiki?curid=1652476" title="Pentwyn Dynamo F.C.">
Pentwyn Dynamo F.C.

Pentwyn Dynamo Football Club - walijski klub piłkarski z dzielnicy Cardiffu Pentwyn, w sezonie 2008/09 występujący w walijskiej pierwszej lidze, zwanej Welsh Football League, w drugiej grupie.

</doc>
<doc id="1652478" url="https://pl.wikipedia.org/wiki?curid=1652478" title="Barabus TKR">
Barabus TKR

Barabus TKR-1 – hipersamochód zaprojektowany przez brytyjską firmę Barabus Sportscars Ltd. celem rywalizacji z najpotężniejszymi samochodami sportowymi. Założeniem twórców było stworzenie pojazdu o najlepszych osiągach pośród konkurencji, a jednocześnie wygodnego w użyciu na drogach publicznych. Do tego celu, od 1996 roku, brytyjscy i włoscy konstruktorzy poszukiwali na całym świecie odpowiednich rozwiązań technicznych, wspomagając się przy tym wiedzą i doświadczeniem kierowców wyścigowych. Całość miała powstawać we włoskiej miejscowości Colonnella, jedynie układ napędowy dostarczany miał być z fabryki w Wielkiej Brytanii.
Prototyp.
Na światło dzienne prototyp wyszedł na salonie samochodowym w Londynie w 2006 roku. Efektem prac brytyjsko-włoskiej ekipy był potężny samochód o stworzonym przez filipińczyka Adonisa Alanagan wyglądzie, który kojarzył się z amerykańskim Saleenem S7 (przód) oraz włoskim Pagani Zonda (tył pojazdu). Sercem był natomiast silnik V8 o pojemności 6 litrów i wyposażony w dwie turbosprężarki. Potężny motor miał moc 1005 KM, co przyrównywało go do najmocniejszych samochodów na świecie - Bugatti 16.4 Veyron, Bristol Fighter T czy też SSC Ultimate Aero. Najbardziej dziwiły jednak osiągi pojazdu - według producenta przyśpieszenie do 100 km/h wynosiło zaledwie 1,67 sekundy (!), a prędkość maksymalna 435 km/h biła na głowę potwierdzone wartości osiągane przez Veyrona (407) i Ultimate Aero TT (412). Ponadto samochód miał mieć bogate, innowacyjne wyposażenie (m.in. kamerę i monitor zamiast typowego lusterka wstecznego, wnętrze jako połączenie skóry, zamszu i elementów z aluminium lub włókna węglowego), superlekką konstrukcję z materiałów "ery kosmicznej" (magnez, tytan, włókno węglowe) oraz specjalnie przygotowane do przeniesienia ogromnej mocy na koła i utrzymania pełnej kontroli nad pojazdem układy chłodzenia, przeniesienia napędu, dolotowy i wydechowy.
Produkcja.
Początek produkcji supersamochodu planowano jeszcze na rok 2006, jednakże z bliżej nieznanych powodów wizja stworzenia w ciągu 3 lat około 300-400 samochodów z każdym dniem oddalała się coraz bardziej. Cena samochodu miała wynosić 360 tys. funtów, co również stawało się z czasem planem zbyt ambitnym jak na poziom konstrukcji takiego samochodu.Po trzech latach od pojawienia się prototypu, Barabus TKR nadal nie wszedł do produkcji, czego skutkiem jest również brak jakichkolwiek dowodów na osiąganie przez niego przyśpieszenia i prędkości deklarowanych przez producenta. Nawet gdyby jednak doszło do testów potwierdzających te dane, możliwe jest, iż samochód nie zostanie oficjalnie najszybszym seryjnie produkowanym samochodem na świecie. Prędkość maksymalną najnowszego modelu SSC Ultimate Aero TT '08, Shelby Super Cars określa na o 20 km/h większą od Barabusa; Amerykanie mają już na koncie jeden udany pomiar (w 2007 roku SSC Ultimate Aero TT osiągnął 412 km/h).

</doc>
<doc id="1652479" url="https://pl.wikipedia.org/wiki?curid=1652479" title="Réseau express régional bruxellois">
Réseau express régional bruxellois



</doc>
<doc id="1652480" url="https://pl.wikipedia.org/wiki?curid=1652480" title="Sylosont">
Sylosont

Sylosont (gr. Συλοσών VI w. p.n.e.) tyran Samos, brat Polikratesa. Wspomniany w trzeciej księdze "Dziejów" Herodota.
Sylosont wraz z Polikratesem obalił na Samos rządy oligarchów, brat wygnał go jednak z wyspy i samodzielnie objął tyranię. Jako wygnaniec Sylosont spotyka w Egipcie Dariusza, przyszłego władcę Persów. Ten, zachwycony jego purpurowym płaszczem, pragnie go kupić od tułacza, jednak Sylosont – jak pisze Herodot – natchniony przez bogów darował mu płaszcz za darmo.
Gdy wiele lat później Sylosont dowiedział się, że człowiek, któremu niegdyś wyświadczył przysługę, został władcą Persji, wyruszył niezwłocznie na spotkanie Dariusza. Ten, przypomniawszy sobie uprzejmość, jakiej doznał od obcego, wysyła zaufanego przyjaciela Otanesa by na czele wojsk perskich przywrócił panowanie Sylosonta na Samos. Misja kończy się sukcesem, z winy Majandriosa i jego szalonego brata Samijczycy ponoszą jednak dotkliwe straty i będą od tego czasu trwale uzależnieni od panowania perskiego.

</doc>
<doc id="1652484" url="https://pl.wikipedia.org/wiki?curid=1652484" title="Antoine Collette">
Antoine Collette

Antoine Collette (ur. 21 stycznia 1965) – luksemburski lekkoatleta, który specjalizował się w rzucie oszczepem.
Złoty medalista igrzysk małych państw w roku 1999. Wielokrotny mistrz kraju począwszy od 1995 roku. 
Rekord życiowy: 73,32 (25 lipca 2003, Saarbrücken), wynik ten był do 2011 rekordem Luksemburga.

</doc>
<doc id="1652486" url="https://pl.wikipedia.org/wiki?curid=1652486" title="Festung Küstrin">
Festung Küstrin



</doc>
<doc id="1652487" url="https://pl.wikipedia.org/wiki?curid=1652487" title="Alien (program komputerowy)">
Alien (program komputerowy)

Alien – to program komputerowy służący do konwersji formatów linuksowych pakietów binarnych. Obsługuje deb (Debian), RPM (Red Hat), tgz (Slackware), slp (Stampede) oraz pkg (Solaris). Chociaż jest rozwijany już od dłuższego czasu, nadal uznawany jest za eksperymentalny i nie gwarantuje stuprocentowej stabilności.

</doc>
<doc id="1652490" url="https://pl.wikipedia.org/wiki?curid=1652490" title="Feliks Słonicki">
Feliks Słonicki

Feliks Słonicki (ur. 26 października 1879 w Zawadach koło Łomży, zm. 12 grudnia 1949 w Płocku) – polski duchowny katolicki, scholastyk kapituły płockiej, wykładowca i rektor Wyższego Seminarium Duchownego w Płocku.
Był synem Stefana i Anny z Marczaków, którzy prowadzili w Zawadach nieduże gospodarstwo rolne; wkrótce po narodzinach Feliksa rodzina przeniosła się do nieodległego Bronowa. Słonicki wychowywał się w atmosferze patriotycznej, m.in. dzięki opowieściom ojca, weterana powstania styczniowego. Przez pewien czas pobierał nauki prywatne u nauczyciela w Bronowie, potem uczęszczał do szkoły w Łomży. W 1899 rozpoczął studia w seminarium duchownym w Płocku. Święcenia kapłańskie otrzymał 3 września 1905 z rąk ówczesnego ordynariusza płockiego Apolinarego Wnukowskiego.
Po święceniach diecezjalni zwierzchnicy skierowali go na dalsze studia do Akademii Duchownej w Petersburgu, ale trudności ze strony władz carskich opóźniły wyjazd o kilka lat. W tym czasie Słonicki pełnił posługę wikariusza w Klukowie, Bielsku i przy katedrze płockiej, był kapelanem więziennym, prefektem w progimnazjum Topolińskiego, urzędnikiem konsystorza. Ostatecznie wyjechał do Petersburga w 1907 i po czterech latach uzyskał magisterium teologii. Udał się wówczas do Rzymu i w Papieskim Instytucie Biblijnym zgłębiał nauki biblijne, wieńcząc w 1914 studia tytułem licencjata. Zarówno w latach petersburskich, jak i potem rzymskich, odbył szereg podróży po Rosji i krajach Europy Zachodniej. Ze względu na zakazy władz carskich dotyczących wyjazdów na studia zagraniczne, w Rzymie posługiwał się nazwiskiem Felice Constantini.
W 1914 podjął wykłady w Seminarium Duchownym w Płocku. Prowadził zajęcia z przedmiotów biblijnych, zastępczo także z pedagogiki, ascetyki, teologii pastoralnej. W latach 1918-1933 pełnił posługę kapelana garnizonu płockiego. Ponadto wykonywał obowiązki egzaminatora synodalnego, sędziego sądu biskupiego, cenzora książek religijnych. Był też profesorem i dyrektorem Diecezjalnego Instytutu Wyższej Kultury Religijnej w Płocku. Otrzymał kilka godności kościelnych – szambelana papieskiego (1925), kanonika teologa kapituły płockiej (1933), prałata domowego Jego Świątobliwości (1939).
W chwili wybuchu wojny przebywał w Płocku, przygotowując z innymi profesorami seminarium nowy rok akademicki. W listopadzie 1939 został aresztowany przez Niemców i przez kilka dni w miejscowym więzieniu był przetrzymywany w charakterze zakładnika. Po przejęciu gmachu seminaryjnego przez Niemców w grudniu tegoż roku, za zgodą ordynariusza wyjechał z Płocka i osiadł w podwarszawskim Międzylesiu. Był tam kapelanem Sióstr Rodziny Maryi, pomagał księżom w pracy duszpasterskiej, prowadził rekolekcje. Nie uczestniczył regularnie w zorganizowanej działalności konspiracyjnej, chociaż wygłaszał konspiracyjne wykłady dla alumnów. W sierpniu 1944 został wysiedlony, jakiś czas przebywał w obozie w Pruszkowie, końca wojny doczekał w Grodzisku Mazowieckim.
Już wiosną 1945 odebrał nominację administratora diecezji płockiej ks. Stanisława Figielskiego na rektora Seminarium Duchownego w Płocku. Powrót Słonickiego do Płocka opóźnił się nieco przez wypadek w Warszawie – na wóz, którym jechał duchowny z siostrzeńcem i trzema innymi osobami, zawaliła się ściana zniszczonego budynku; siostrzeniec został ranny, pozostałe osoby poniosły śmierć, jedynie ksiądz uniknął poważniejszych obrażeń, gdyż trafił na niego pusty otwór okienny. Po kilkutygodniowym okresie potrzebnym dla rekonwalescencji krewnego Słonicki objął w maju 1945 funkcję rektora płockiego seminarium. Przyszło mu kierować uczelnią w trudnym czasie, zarówno ze względu na potrzeby odbudowy powojennej, jak i stosunek ówczesnych władz państwowych do Kościoła. Z misji organizacji na nowo życia seminaryjnego wywiązał się z powodzeniem, zyskując szacunek i przywiązanie ze strony alumnów, a także profesorów. W 1947 otrzymał godność prałata-scholastyka kapituły płockiej.
Na stanowisku rektora pozostawał do końca życia. Przez lata cieszył się dobrym zdrowiem, dopiero na kilka miesięcy przed śmiercią zaczął uskarżać się na ból nogi; wskutek błędnej diagnozy leczony był na zapalenie stawów, w rzeczywistości dotknęła go choroba nowotworowa. Pochowany został w Płocku na cmentarzu parafialnym. 

</doc>
<doc id="1652491" url="https://pl.wikipedia.org/wiki?curid=1652491" title="Smerfowy flet">
Smerfowy flet

Smerfowy flet (fr. "La Flûte à six schtroumpfs", ang. "The Smurfs and the Magic Flute", 1976) – belgijski film animowany stworzony przez belgijskiego rysownika Peyo, adaptacja pierwszego komiksu, w którym pojawiły się Smerfy. W Polsce nadawany był w wersji lektorskiej.
Fabuła.
Głównymi bohaterami filmu są paź królewski – Johan oraz chełpliwy giermek Piłit. Smerfy pomagają odzyskać bohaterom magiczny flet, który sprawia, że ludzie tańczą bez opamiętania, a następnie wycieńczeni od tańczenia zapadają w śpiączkę.
Wersja polska.
Tekst polski: Joanna Klimkiewicz
Przekład piosenek: Dorota Filipek-Załęska
Czytał: Mieczysław Gajda

</doc>
<doc id="1652495" url="https://pl.wikipedia.org/wiki?curid=1652495" title="Mark Otten">
Mark Otten

Mark Otten (ur. 2 września 1985 w Nijmegen) – były holenderski piłkarz występujący podczas kariery na pozycji obrońcy.
Kariera.
Otten profesjonalną karierę rozpoczynał w pierwszoligowym NEC Nijmegen. W jego barwach zadebiutował 27 marca 2004 w przegranym przez jego zespół 2-5 ligowym pojedynku z NAC Breda. Łącznie w sezonie 2003/2004 rozegrał trzy spotkania. Po jego zakończeniu odszedł do Feyenoordu. Jednak przed debiutem w tym klubie, został wypożyczony do drugoligowego Excelsioru Rotterdam. Pierwszy występ zanotował tam 13 sierpnia 2004 w wygranym przez jego zespół 2-1 ligowym meczu z FC Eindhoven. 9 grudnia 2005 strzelił pierwszego gola w zawodowej karierze. Było to w wygranym 4-0 ligowym spotkaniu z SC Cambuur. Na koniec drugiego sezonu w Excelsiorze zajął z klubem pierwsze miejsce w Eerste Divisie i awansował do ekstraklasy. Wówczas jednak powrócił do Feyenoordu, ale ponownie go wypożyczono, tym razem do NEC Nijmegen, którego był wychowankiem. Przez cały sezon wystąpił tam w 27 meczach, a po jego zakończeniu pozostał w NEC na zasadzie transferu definitywnego. 30 sierpnia 2008 zdobył pierwszą bramkę w trakcie gry w pierwszej lidze. Było to w spotkaniu z De Graafschap, wygranym 2-0.

</doc>
<doc id="1652496" url="https://pl.wikipedia.org/wiki?curid=1652496" title="Kościół św. Ottona Biskupa w Grzymiradzu">
Kościół św. Ottona Biskupa w Grzymiradzu

Kościół pw. św. Ottona Biskupa w Grzymiradzu – kościół filialny parafii Narodzenia Najświętszej Marii Panny w Smolnicy.
Opis.
Kościół orientowany, na rzucie prostokąta, zbudowany z nieregularnych kamieni narzutowych i cegły, korpus przykryty dachem dwuspadowym, z niską sygnaturką przy szczycie zachodnim.
Historia.
Pierwotna konstrukcja pochodzi z I poł. XIV w. (przed 1333 r.). Późniejsze przeróbki zmieniły świątynię w budowlę barokową. W 1493 r. wymieniony jako kościół parafialny pod patronatem Georga von der Marwitz. W 1797 r. zbudowano ryglową wieżę i ufundowano bogate wyposażenie wnętrza. W kościele znajdował się ołtarz szafkowy pochodzący z przełomu XIV/XV w., wystrój stanowiły drewniane rzeźby z początku XVI w. oraz ławki kolatorskie z XVII w. W XIX w. dobudowano zakrystię. 25 grudnia 1945 r. został spalony i następnie wysadzony w powietrze przez Armię Czerwoną, pozostały tylko ściany obwodowe. W 1980 r. na tymczasową kaplicę parafii św. Apostołów Piotra i Pawła z Dębna przeznaczono remizę strażacką. Proboszcz tej parafii, Stanisław Sadowski, wykupił w 1982 r. plac przy kościele wraz z ruinami zniszczonego kościoła. Podobnie jak w Smolnicy, prace rekonstrukcyjne z udziałem mieszkańców podjęto w 1984 r. pod nadzorem salezjanina ks. Wiesława Dąbrowskiego. Konsekracja kościoła nastąpiła 30 czerwca 1985 r.

</doc>
<doc id="1652501" url="https://pl.wikipedia.org/wiki?curid=1652501" title="Festung Swinemünde">
Festung Swinemünde



</doc>
<doc id="1652505" url="https://pl.wikipedia.org/wiki?curid=1652505" title="Festung Neisse">
Festung Neisse



</doc>
<doc id="1652510" url="https://pl.wikipedia.org/wiki?curid=1652510" title="Dom Wydawniczy Rafael">
Dom Wydawniczy Rafael

Dom Wydawniczy „Rafael” – wydawnictwo założone 1 stycznia 2000 roku, z inicjatywy kilku dziennikarzy mediów katolickich. Właścicielami od początku powstania są Halina Marchut i Tomasz Balon-Mroczka. Prezesem wydawnictwa jest Jolanta Kozakiewicz.
Do 2020 roku Dom Wydawniczy „Rafael” opublikował około 2 tys. tytułów w łącznym nakładzie ponad 10 mln egzemplarzy. Patronem wydawnictwa jest św. Rafał Archanioł. Rafał po hebrajsku znaczy: Bóg uzdrawia – Bóg uleczy. Pismo Święte w Księdze Tobiasza przedstawia św. Rafała jako doradcę, towarzysza drogi i przewodnika Tobiasza.
Wśród autorów publikacji „Rafaela” są m.in. trzej ostatni papieże; Jan Paweł II, Benedykt XVI i Franciszek, a także wielu czołowych pisarzy katolickich i nie tylko: Peter Seewald, Dinesh D’Souza, Paul Kengor, George Pell, Fulton Sheen, Karen Kingsbury, Antonio Socci, Andrea Tornielli, Andreas English, Glauco Benigni, Karin Struck, Newt Gingrich, Teodor Sawielewicz, Robert Skrzypczak, Jarosław Szarek, Edward Staniek. Dom Wydawniczy „Rafael” wydaje około 70 nowych tytułów rocznie i mniej więcej tyle samo wznowień. Najbardziej znaczące bestsellery w historii to „Tajemnice Jana Pawła II” Antonio Socci’ego (300 tys. egz.), „Niebo istnieje naprawdę” Lynn Vincet (200 tys. egz.), kolekcja „Uczta Duchowa” (łącznie 500 tys. egz.), „Pismo Święte dla młodych” (100 tys. egz.), „Modlitewnik za wstawiennictwem św. Jana Pawła II” (500 tys. egz.), seria: „Kocham Polskę” (300 tys. egz.).
Częścią grupy „Rafael” jest Rafael Film. Początkowo wydawnictwo promowało i dystrybuowało na nośnikach VHS „Pasję” Mela Gibsona. W 2013 roku wydzielono w Domu Wydawniczym jednostkę, której zadaniem była produkcja i dystrybucja w kinach filmów z ewangelicznym przesłaniem. Tak powstał Rafael Film. Jego dyrektorem jest Przemysław Wręźlewicz.
Do 2022 roku Rafael Film wprowadził do polskich kin samodzielnie lub z partnerami około trzydziestu obrazów, które obejrzało kilka milionów widzów (m.in.: „Niebo istnieje... naprawdę”, „Bóg nie umarł”, „Mary’s Land. Ziemia Maryi”, „Jak Bóg da”, „Sprawa Chrystusa”, „Tajemnica Ojca Pio film”, „Najświętsze Serce”, „Fatima”). Największą widownię osiągnął film „Nieplanowane”, który wzbudził światopoglądową dyskusję, a w kinach obejrzało go blisko 400 tys. widzów. Rafael Film ściśle współpracuje ze Stowarzyszeniem „Rafael”, którego prezesem jest Andrzej Sobczyk. Głównym zadaniem Stowarzyszenia jest wspieranie produkcji kina z ewangelicznym przesłaniem. Dzięki tej współpracy wyprodukowano i wprowadzono do kin kilka pełnometrażowych produkcji; „Karolina”, „Bóg w Krakowie”, „Teraz i w godzinę śmierci”, „Gurgacz. Kapelan Wyklętych”, „Największy Dar”, „Opiekun”. W produkcjach firmowanych przez Rafael Film i Stowarzyszenie „Rafael” zagrali aktorzy, m.in.: Jerzy Trela, Anna Dymna, Rafał Zawierucha, Kamilla Baar, Radosław Pazura, Dorota Pomykała, Piotr Cyrwus, Karolina Chapko, Anna Radwan, Edward Lubaszenko. Filmy „Teraz i w godzinę śmierci” oraz „Największy Dar” miały dystrybucję kinową odpowiednio w kilkunastu i kilkudziesięciu krajach świata”.
Dom Wydawniczy „Rafael” jest także producentem słodyczy o nieprzypadkowej nazwie „Boguchwałki”. Inspiracją do ich powstania stały się słowa św. Pawła: „Czy jecie, czy pijecie, wszystko na chwałę Boga czyńcie”. Cytat ten znajduje się na opakowaniu „Boguchwałek”. Dom Wydawniczy „Rafael” jest twórcą miesięcznika „Dobre Nowiny”, a także księgarni internetowej gloria24.pl.

</doc>
<doc id="1652511" url="https://pl.wikipedia.org/wiki?curid=1652511" title="Debian Social Contract">
Debian Social Contract



</doc>
<doc id="1652513" url="https://pl.wikipedia.org/wiki?curid=1652513" title="Festung Cosel">
Festung Cosel



</doc>
<doc id="1652515" url="https://pl.wikipedia.org/wiki?curid=1652515" title="Dinamo Kemerowo">
Dinamo Kemerowo

Dinamo Kemerowo (ros. Футбольный клуб «Динамо» Кемерово, "Futbolnyj Kłub "Dinamo" Kiemierowo") - rosyjski klub piłkarski z siedzibą w Kemerowie.
Historia.
Chronologia nazw:
Piłkarska drużyna Dinamo Kemerowo została założona w 1991.
W sezonie 1991 startował w drugiej niższej lidze ZSRR i zajął 13. miejsce.
Z rozpoczęciem rozrywek piłkarskich w Rosji w 1992 występował w Drugiej Lidze. W pierwszym że sezonie zajął wysokie piąte miejsce w grupie. W następnym sezonie zajął czwarte miejsce. Jednak przed rozpoczęciem sezonu 1994 zrezygnował z dalszych występów na poziomie profesjonalnym i został pozbawiony statusu klubu profesjonalnego. 

</doc>
<doc id="1652516" url="https://pl.wikipedia.org/wiki?curid=1652516" title="Dakota (skamieniałość)">
Dakota (skamieniałość)

Dakota – nazwa nadana skamieniałemu edmontozaurowi znalezionemu w formacji Hell Creek w Dakocie Północnej. Jest ona datowana na około 67 milionów lat (mastrycht) i ma ok. 11 m długości i 3,5 t wagi. Jest to cenne i rzadkie znalezisko, ze względu na zachowane tkanki miękkie, w tym skórę i mięśnie. Daje to badaczom możliwość bliższego przebadania anatomii edmontozaura. Oględziny tej skamieliny wykazały, że hadrozaury miały cięższe ogony i potrafiły biegać szybciej, niż wcześniej przypuszczano.
Stan zachowania.
Skamieniałości takie jak „Dakota” są niezwykle rzadkie i do ich powstania dochodzi tylko w wyjątkowych okolicznościach. Padlina musi uniknąć padlinożerców i zostać zmineralizowana przez rozkładem. Musi też podobnie jak wszelkie inne skamieliny uniknąć zniszczenia w ciągu milionów lat przez czynniki takie jak wiatr czy zmiany temperatury.
"Dakota" została rozsławiona jako "mumia", jednak w rzeczywistości to tkanki miękkie, które podczas fosylizacji skamieniały. Inne bardziej znane mumie zostały nazwane "Trachodon" i "Leonardo". Obok Dakoty znaleziono sfozylizowaną łapę krokodyla, który najprawdopodobniej pożywiał się zwłokami edmontozaura. Została ona rozsławiona jako „dłoń zagłady”.
Odkrycie i badania.
"Dakota" została odkryta przez Tylera Lysona – 17-letniego studenta paleontologii w położonej w Dakocie Północnej posiadłości jego rodziny. Została ona zakupiona w 1999, kiedy Lyson był uczniem szkoły średniej, ale po raz pierwszy zbadał ją dokładnie w poszukiwaniu skamielin w 2004 po znalezieniu "Dakoty". Lyson skontaktował się z brytyjskim paleontologiem Phillipem Manningiem i latem 2006 odkopano ową skamielinę. Zespół Manninga użył największego w USA tomografu położonego w Kalifornii w celu zbadania tej skamieliny. Został on udostępniony przez NASA i przedsiębiorstwo Boeing Company. Jednak skamielina owa jest tak gruba, że jej przeskanowanie trwało by kilka miesięcy. Ustalano również, że edmontozaur mógł biec z prędkością 45 km/h czyli szybciej niż tyranozaur mogący biec, jak się szacuje, maksymalnie z prędkością 32 km/h.
Bill Sellers – biolog z Uniwersytetu w Manchesterze ustalił również, że edmontozaur w czasie biegu poruszał się z głową przy ziemi, a jego kończyny przednie dotykały niemal gruntu. Skóra zachowała swoją fakturę. Wprawdzie nie udało się ustalić ubarwienia edmontozaura, ale stwierdzono obecność pasków w okolicach ramion. Cześć ogonowa edmontozaura okazała się 1/4 większa niż do tej pory sądzono. Badacze oczekują znalezienia kompletnych białek w tej skamielinie.

</doc>
<doc id="1652518" url="https://pl.wikipedia.org/wiki?curid=1652518" title="Twierdza Nowogeorgijewsk">
Twierdza Nowogeorgijewsk



</doc>
<doc id="1652527" url="https://pl.wikipedia.org/wiki?curid=1652527" title="Arturo Parisi">
Arturo Parisi

Arturo Mario Luigi Parisi (ur. 13 września 1940 w San Mango Piemonte) – włoski polityk, były minister obrony, parlamentarzysta.
Życiorys.
Ukończył studia prawnicze na Uniwersytecie w Sassari. Pracował naukowo na włoskich uczelniach, a także w wydawnictwie "Il Mulino". Działał przez lata w krajowej Akcji Katolickiej.
W połowie lat 90. stał się jednym z najbliższych współpracowników Romano Prodiego. W jego pierwszym rządzie objął stanowisko zastępcy sekretarza Rady Ministrów. Od 1996 do 2013 nieprzerwanie zasiadał w Izbie Deputowanych, sprawując mandat posła XIII, XIV, XV i XVI kadencji. Uchodził za pomysłodawcę nazwy Drzewo Oliwne, przyjętej przez koalicję centrowych i lewicowych partii, która wygrała wybory w 1996.
W 1998 razem z byłym premierem organizował nowego ugrupowanie – Demokratów. Kierował tą partią od 1999 do 2002, przystępując następnie wraz z nim do partii Margherita. W „Stokrotce” do 2006 pełnił funkcję przewodniczącego zgromadzenia krajowego. Od 17 maja 2006 do 8 maja 2008 sprawował urząd ministra obrony Włoch w rządzie Romano Prodiego.
W 2007 wstąpił do Partii Demokratycznej. W 2009 ubiegał się o przywództwo w tej formacji, w głosowaniu uzyskał jednak tylko 92 na 1258 głosów.

</doc>
<doc id="1652531" url="https://pl.wikipedia.org/wiki?curid=1652531" title="Niccolo Ranieri">
Niccolo Ranieri



</doc>
<doc id="1652532" url="https://pl.wikipedia.org/wiki?curid=1652532" title="Chloebia gouldiae">
Chloebia gouldiae



</doc>
<doc id="1652537" url="https://pl.wikipedia.org/wiki?curid=1652537" title="Niccolò Renieri">
Niccolò Renieri



</doc>
<doc id="1652538" url="https://pl.wikipedia.org/wiki?curid=1652538" title="Kościół św. Marcina w Zawadzie">
Kościół św. Marcina w Zawadzie

Kościół św. Marcina Biskupa – niewielki drewniany kościół z XV wieku, znajdujący się w Zawadzie niedaleko Tarnowa.
Historia.
Najwcześniejsze wzmianki o istnieniu parafii w dzisiejszej Zawadzie pochodzą z 1326 roku. W tym czasie funkcjonowała na tym terenie organizacja kościelna założona przez benedyktynów z opactwa w Tyńcu. Od patrona parafii pochodzi też nazwa góry, na której znajduje się wieś i kościół. Obecny kościół powstał w XV wieku, w I połowie XVII wieku został gruntownie odremontowany, wtedy też dobudowana została wieża konstrukcji słupowej o lekko pochyłych ścianach z nadwieszoną izbicą.
Autorstwo znajdującego się w kościele, sporych rozmiarów (3mx2m) obrazu "Święty Marcin poleca księdza Andrzeja Tarłę Chrystusowi" przypisywane jest Tomaszowi Dolabelli.
W 1968 roku kościół przeszedł gruntowną renowację, w czasie której wzmocniono konstrukcję, wyremontowano wieżę i soboty oraz wymieniono szalunek ścian i pokrycie gontem.
Architektura.
Jest to drewniany gotycki kościół konstrukcji zrębowej, jednonawowy, z węższym prezbiterium. Dach świątyni pokryty jest gontem. Nawa otoczona jest przez charakterystyczne soboty, dodane prawdopodobnie w XVIII lub XIX wieku. Wnętrze, przykryte płaskim stropem, posiada barokowy wystrój. W ołtarzu głównym z I połowy XVII wieku znajduje się obraz z wizerunkiem patrona kościoła i rzeźby świętych Wojciecha i Stanisława. Na belce tęczowej barokowy krucyfiks z XVIII w. Organy (usytuowane w szafie o rokokowo-klasycystycznym prospekcie) wykonała na przełomie XIX i XX wieku firma Rieger z Karniowa.

</doc>
<doc id="1652539" url="https://pl.wikipedia.org/wiki?curid=1652539" title="Lonchura punctulata">
Lonchura punctulata



</doc>
<doc id="1652540" url="https://pl.wikipedia.org/wiki?curid=1652540" title="Youssef El Akchaoui">
Youssef El Akchaoui

Youssef El Akchaoui (ur. 18 lutego 1981 w Dordrechcie) – marokański piłkarz występujący na pozycji obrońcy.
Kariera klubowa.
El Akchaoui urodził się w Holandii w rodzinie pochodzenia marokańskiego. Zawodową karierę rozpoczynał w Excelsiorze Rotterdam z Eerste divisie. Latem 2002 roku został wypożyczony do niemieckiego Unionu Berlin grającego w 2. Bundeslidze. W 2003 roku powrócił do Excelsioru, jednak w jego barwach nie rozegrał już żadnego spotkania.
Latem 2003 roku przeszedł do ADO Den Haag z Eredivisie. W tych rozgrywkach zadebiutował 28 września 2003 roku w wygranym 2:1 meczu z NEC Nijmegen. 4 kwietnia 2004 w przegranym 3:5 pojedynku z Utrechtem strzelił pierwszego gola w Eredivisie. W ADO spędził 3 lata.
W 2006 roku El Akchaoui podpisał kontrakt z innym pierwszoligowym zespołem, NEC Nijmegen. Pierwszy ligowy mecz zaliczył tam 20 sierpnia 2006 roku przeciwko PSV Eindhoven (1:3). W sezonie 2008/2009 występował z klubem w Pucharze UEFA, w którym dotarł z nim do 1/16 finału. W styczniu 2010 roku został wypożyczony do niemieckiego klubu FC Augsburg (2. Bundesliga).
Latem 2010 roku El Akchaoui podpisał kontrakt z ekipą SC Heerenveen występującą w Eredivisie. Był z niej wypożyczony do VVV Venlo i NAC Breda. Następnie grał w takich klubach jak SBV Excelsior i Haaglandia.
Kariera reprezentacyjna.
W reprezentacji Maroka El Akchaoui zadebiutował 20 sierpnia 2008 roku w wygranym 3:1 towarzyskim meczu z Beninem.

</doc>
<doc id="1652542" url="https://pl.wikipedia.org/wiki?curid=1652542" title="Jeremy Podeswa">
Jeremy Podeswa

Jeremy Podeswa (ur. w 1962 w Toronto, Ontario) – kanadyjski reżyser, scenarzysta filmowy i telewizyjny.
Życiorys.
Jest synem polsko-żydowskiego malarza. Wychował się w religijnej rodzinie zamieszkałej w toronckiej dzielnicy North York. Ukończył prywatną żydowską szkołę średnią Tanenbaum Community Hebrew Academy of Toronto oraz Uniwersytet Ryersona. Pierwszy film, "David Roche Talks to You About Love", zrealizował dzięki pożyczce studenckiej w 1984, rok przed ukończeniem studiów. Następnie kształcił się w American Film Institute. W 1985 wrócił do Toronto.
Jest zadeklarowanym gejem.

</doc>
<doc id="1652543" url="https://pl.wikipedia.org/wiki?curid=1652543" title="Georges Collignon">
Georges Collignon

Georges Collignon (ur. 1923 w Flémalle-Haute, zm. 2002 w Liège) – belgijski malarz.

</doc>
<doc id="1652545" url="https://pl.wikipedia.org/wiki?curid=1652545" title="Paolo Ferrero">
Paolo Ferrero

Paolo Ferrero (ur. 17 listopada 1960 w Pomaretto) – włoski polityk, działacz komunistyczny, były minister i parlamentarzysta, lider Odrodzenia Komunistycznego.
Życiorys.
Pracę zawodową rozpoczynał jako robotnik w jednej z fabryk koncernu FIAT. W wieku 17 lat wstąpił do niewielkiej komunistycznej partii Demokracji Proletariatu ("Democrazia Proletaria"), na początku lat 90. przyłączyła się do Odrodzenia Komunistycznego. Od 1993 do 1997 Paolo Ferrero zasiadał w radzie miasta w Turynie.
W wyborach parlamentarnych w 2006 uzyskał mandat posła do Izby Deputowanych XV kadencji, z którego jednak zrezygnował zaledwie półtora miesiąca po złożeniu ślubowania. W rządzie Romano Prodiego od 17 maja 2006 do 8 maja 2008 sprawował urząd ministra solidarności społecznej.
W połowie 2008 po porażce wyborczej łączącej partie skrajnej lewicy koalicji Lewica-Tęcza, został nowym sekretarzem krajowym Odrodzenia Komunistycznego, pierwszym nienależącym nigdy do Włoskiej Partii Komunistycznej. Ugrupowaniem tym zarządzał do 2017.

</doc>
<doc id="1652551" url="https://pl.wikipedia.org/wiki?curid=1652551" title="Raúl Silva Henríquez">
Raúl Silva Henríquez

Raúl Silva Henríquez, (ur. 27 września 1907 w Talca, zm. 9 kwietnia 1999 w Santiago) – chilijski duchowny katolicki, kardynał, arcybiskup metropolita Santiago de Chile.
Życiorys.
Studiował prawo, a następnie wstąpił do nowicjatu salezjańskiego. Po studiach filozoficznych i teologicznych przyjął święcenia kapłańskie 3 lipca 1938 w Turynie. Powróciwszy do Chile, wykładał teologię, był kolejno dyrektorem kilku szkół, a także organizatorem i przez sześć lat przewodniczącym chilijskiej Caritas. 
24 października 1959 został mianowany biskupem Valparaiso, a w niespełna dwa lata później, 14 maja 1961 – arcybiskupem Santiago. 
Jan XXIII wyniósł go do godności kardynalskiej z tytułem prezbitera San Bernardo alle Terme 19 marca 1962. Aktywnie uczestniczył w obradach Soboru Watykańskiego II. W Chile angażował się osobiście w obronę praw człowieka oraz najsłabszych członków społeczeństwa, troszcząc się zarazem o zachowanie suwerenności Kościoła w skomplikowanym kontekście socjopolitycznym swojego kraju. 3 maja 1983 zrezygnował z rządów archidiecezją. 

</doc>
<doc id="1652553" url="https://pl.wikipedia.org/wiki?curid=1652553" title="Hendrick Terbrugghen">
Hendrick Terbrugghen



</doc>
<doc id="1652557" url="https://pl.wikipedia.org/wiki?curid=1652557" title="Egika">
Egika

Egika (zm. 702) – król Wizygotów od 687 do 702. Był po kądzieli wnukiem obalonego w 642 i wysłanego do klasztoru króla Tulgi. W trakcie swego panowania dążył do ograniczenia władzy Kościoła. Osiągnął częściowy sukces kiedy podczas XII Synodu w Toledo przyjęto zasadę mianowania biskupów przez króla przy udziale biskupa Toledo. Po jego śmierci władzę przejął jego syn Wittiza.

</doc>
<doc id="1652561" url="https://pl.wikipedia.org/wiki?curid=1652561" title="Dinamo Astrachań">
Dinamo Astrachań

Dinamo Astrachań (ros. Футбольный клуб «Динамо» Астрахань, "Futbolnyj Kłub "Dinamo" Astrachań") - rosyjski klub piłkarski z siedzibą w Astrachaniu.
Historia.
Piłkarska drużyna Dinamo została założona w Astrachaniu w czasach Związku Radzieckiego. Klub występował w Mistrzostwach obwodu astrachańskiego. W sezonie 1994 startował w Mistrzostwach Rosji spośród zespołów kultury fizycznej.

</doc>
<doc id="1652563" url="https://pl.wikipedia.org/wiki?curid=1652563" title="Judo na Letniej Uniwersjadzie 2007 – kategoria poniżej 52 kilogramów kobiet">
Judo na Letniej Uniwersjadzie 2007 – kategoria poniżej 52 kilogramów kobiet

Zawody w judo w kategorii poniżej 52 kilogramów kobiet odbyły się 15 sierpnia w hali Thammasat University.
Złoto wywalczyła Mongolka Mönkhbaataryn Bundmaa. Srebro dla Koreanki Lee Jee-hae, a brązowy medal przypadł: Iwonie Machałek i Anush Hakobyan.

</doc>
<doc id="1652564" url="https://pl.wikipedia.org/wiki?curid=1652564" title="Ornithoptera alexandrae">
Ornithoptera alexandrae

Ornithoptera alexandrae – gatunek motyla z rodziny paziowatych (Papilionidae), największy dzienny motyl świata. Jego rozpiętość skrzydeł wynosi 17–28 cm. Jest niezwykle rzadko spotykanym endemitem Nowej Gwinei. Obszar występowania obejmuje głównie południowy wschód tej wyspy i ograniczony jest od zachodu Górami Owena Stanleya.
Jest uznawany za jednego z najpiękniejszych motyli na świecie. W 1966 roku rząd Papui-Nowej Gwinei zakazał handlu tym gatunkiem, mimo to kłusownicy wciąż stanowią dla niego poważne zagrożenie. Na czarnym rynku cena za jeden okaz to kilka tysięcy dolarów.
Charakterystyka.
U gatunku tego widać wyraźny dymorfizm płciowy. Samice są większe od samców, a brunatne ubarwienie ich skrzydeł z czarnymi żyłkami czyni je trudnymi do odróżnienia od pokrewnych gatunków. Jedyną cechą diagnostyczną dla tej płci jest maleńka, biała plamka na tylnym skrzydle. Samce są znacznie mniejsze i łatwiejsze do odróżnienia dzięki charakterystycznemu wzorowi i metalicznemu ubarwieniu wierzchniej strony skrzydeł, a także złocistożółtej barwie z czarnymi żyłkami i zielonymi cieniami na spodniej stronie tylnych skrzydeł. U obu płci odwłok jest jasny, u samca nieco bardziej jaskrawy i świadczy o właściwościach trujących.
Gąsienica "Ornithoptera alexandrae" jest praktycznie cała czarna. Jedynymi elementami o innej barwie są: białe siodło w środkowym odcinku ciała oraz jaskrawoczerwone, mięsiste, spiczaste wyrostki na całym ciele. Jak wszystkie larwy paziowatych, na pierwszym segmencie tułowia posiada osmaterium – organ w kształcie rożków, który w razie niebezpieczeństwa produkuje lotną, terpenową substancję o zapachu ananasa.
Ekologia.
Larwy tego gatunku są monofagiczne, żerują na roślinach z rodzaju kokornak ("Aristolochia"), głównie na "Aristolochia schlecteri". Motyl składa zawsze tylko jedno jajo na liściu (na jego spodniej stronie). Po 11–13 dniach wykluwa się gąsienica, która pożera niemal cały liść, rosnąc przy tym bardzo szybko. Rośliny, którymi się żywi mają trujące właściwości dla potencjalnych drapieżników, ale nie dla samej gąsienicy, co podnosi jej bezpieczeństwo. Po 6 linieniach larwa zmienia się w poczwarkę. Metamorfoza zachodzi po 40–45 dniach. Imagines żywią się nektarem tych samych roślin, na których żerują gąsienice.

</doc>
