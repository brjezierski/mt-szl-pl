<doc id="1652566" url="https://pl.wikipedia.org/wiki?curid=1652566" title="Wojciech Lis">
Wojciech Lis

Wojciech Lis ps. „Mściciel” (ur. 28 października 1913 w Ostrowach Tuszowskich, zm. 30 stycznia 1948 w Ostrowach Baranowskich) – żołnierz AK, NSZ, WiN, NOW, dowódca oddziału partyzanckiego walczącego przeciw Niemcom i Sowietom w Puszczy Sandomierskiej.
Działalność.
Przed wojną.
Syn Józefa i Anny z domu Sałdyka. Miał piątkę rodzeństwa (dwoje z pierwszego małżeństwa ojca i troje z drugiego). Mieszkał wraz z rodzicami i rodzeństwem w miejscowości Toporów, niewielkiej wsi leżącej pośród lasów na zachód od Ostrowów Tuszowskich. Ukończył cztery klasy szkoły powszechnej i pracował w gospodarstwie rolnym Sylwestra Kozioła w Dobryninie. Mając 21 lat, wstąpił do ZMW „Wici”, a następnie do Stronnictwa Ludowego.
Walka z Niemcami.
W kampanii wrześniowej nie brał udziału z racji wcześniejszego urazu stopy, który uniemożliwiał mu służbę wojskową. Po zakończeniu działań wojennych przystąpił do zbierania uzbrojenia i jego przechowywania w konspiracyjnych kryjówkach. W związku z wysiedleniem jego rodzinnej wioski przez Niemców w latach 1940-1941 ukrywał się w lasach. W tym czasie związał się ze Związkiem Walki Zbrojnej, gdzie prawdopodobnie miał pseudonim „Ryś”. W 1942 pracował w firmie Johanna Henninga przy budowie dróg na niemieckim poligonie „Południe”. W niejasnych okolicznościach pobił i zabrał broń niemieckiemu oficerowi, po czym uciekł do lasu, gdzie się ukrywał. 
Lis dołączył się do działającego w okolicy oddziału partyzanckiego złożonego z Polaków i zbiegłych jeńców radzieckich, który nie podlegał bezpośrednio żadnej strukturze politycznej. W wyniku podziału objął dowództwo nad jego częścią, która podporządkowała się Narodowej Organizacji Wojskowej. Pod koniec 1942 podporządkował się Narodowym Siłom Zbrojnym, objął dowództwo nad oddziałem Akcji Specjalnej NSZ. Jego oddział atakował mniejsze ugrupowania Wehrmachtu, niszczył niemiecką infrastrukturę na poligonie, zastraszał niemieckich osadników oraz volksdeutschów. W odwecie Niemcy 2 kwietnia 1943 spalili gospodarstwo jego rodziców i zabili ojca i siostrę. W odpowiedzi oddział Lisa, który przyjął wówczas pseudonim „Mściciel”, zintensyfikował swoją działalność, m.in. 18 września 1943 zlikwidował Otto Engelhardta, dowódcę niemieckiej żandarmerii na terenie Lager Mielec.
W sierpniu 1944 jego grupa, po utracie łączności z NSZ, weszła w skład Armii Krajowej. Brał udział w odbiorze zrzutów broni, m.in. w nocy z 27 na 28 kwietnia 1944 ubezpieczał placówkę odbiorczą „Wrona” w okolicach Radomyśla Wielkiego. W sierpniu 1944 jego oddział stanowił podstawę do sformowania oddziału AK „Hejnał”, który wziął udział w akcji „Burza”, w ramach której współpracował z Armią Czerwoną. 6 sierpnia jego żołnierze wkroczyli do Mielca, gdzie nie dopuścili do zniszczenia fabryki lotniczej.
Walka z komunistami i Armią Czerwoną.
Po wyzwoleniu Lis zgłosił się do służby w MO, ale wobec jego odmowy udziału w wyłapywaniu akowców został w październiku 1944 aresztowany przez NKWD. Udało mu się zbiec z więzienia w Mielcu poprzez wyłamanie drzwi do aresztu. Ukrywał się w Kolbuszowej oraz Hykach Dębiakach, gdzie podjął pracę w tamtejszym młynie jako strażnik i magazynier. Został rozpoznany, w marcu 1945 funkcjonariusze MO z Kolbuszowej nieskutecznie próbowali go aresztować. Wiosną rozpoczął formowanie oddziału partyzanckiego z żołnierzy AK i BCh, wkrótce oddział osiągnął liczebność ok. 100 osób. W maju 1945 podporządkował oddział komendantowi powiatowemu NSZ w Mielcu kpt. Janowi Fijałkowskiemu, a w czerwcu otrzymał awans na stopień chorążego. W połowie 1946 oddział Lisa stał się częścią zgrupowania WiN dowodzonego przez mjr. Hieronima Dekutowskiego. Nawiązywał współpracę z innymi oddziałami podziemia niepodległościowego, podlegały mu oddziały Antoniego Zycha „Bohuna” i Tadeusza Jaworskiego „Zerwikaptura”. Zwalczał oddziały KBW i MO, likwidował agenturę UB, zwalczał bandytyzmy oraz dokonywał ataków na patrole Armii Czerwonej. Jego oddział przetrwał kilka obław wykonanych przez siły komunistyczne, głównie dzięki doskonałej znajomości terenu na którym działał. W tym czasie otrzymał awans na porucznika. 
Przez oddział Lisa przewinęło się około 160 osób, przeprowadzono około 200 akcji przeciwko komunistom i Armii Czerwonej. Po bardziej spektakularnych akcjach, tj. atak na stację PKP w Jaślanach czy rozbiciu posterunku MO w Cmolasie Urząd Bezpieczeństwa poddał represjom członków jego rodziny. Po amnestii w 1947 większość jego żołnierzy ujawniła się, pozostało 10. Wobec nieskutecznych akcji złapania Lisa kierownictwo UB w Mielcu podjęło decyzję o jego likwidacji przez agenta. Dokonał jej były żołnierz Lisa z czasów wojny, Wojciech Paluch, który działał jako szpieg w oddziale „Mściciela” od września 1945. 30 stycznia 1948 Paluch zastrzelił Lisa i Konstantego Kędziora „Kędziorka”, jednego z jego żołnierzy, podczas snu w okolicach wsi Ostrowy Baranowskie. Zwłoki Lisa i Kędziora przewieziono do Mielca i wystawiono na widok publiczny. Ciała zamordowanych zakopano na śmietniku KP MO w Mielcu. Zostały odnalezione w 1992 i pochowane na cmentarzu parafialnym w Mielcu.
Życie prywatne.
Był zaręczony z Marią Gruszką, z którą miał córkę Jadwigę.
Upamiętnienie.
Wojciech Lis został wymieniony na tablicy upamiętniającej szczególnie zasłużonych żołnierzy podziemia antykomunistycznego ziemi mieleckiej, która została odsłonięta w 2014. Znajduje się przy drodze Mielec – Szydłowiec. 4 września 2022 r. został odsłonięty "Pomnik Żołnierzy Wyklętych Niezłomnych", Wojciech Lis jest jedną z dwunastu postaci polskiego podziemia antykomunistycznego w nim upamiętnionych.
Pamięć o Wojciechu Lisie jest również kultywowana poprzez "Rajd Rowerowy Śladami Walk Wojciecha Lisa „Mściciela”", którego jednym z organizatorów jest "Grupa Rekonstrukcyjna Historyczna im. W. Lisa „Mściciela”".

</doc>
<doc id="1652575" url="https://pl.wikipedia.org/wiki?curid=1652575" title="Parafia św. Mateusza Ewangelisty w Dalikowie">
Parafia św. Mateusza Ewangelisty w Dalikowie

Parafia św. Mateusza Ewangelisty w Dalikowie – parafia rzymskokatolicka znajdująca się w archidiecezji łódzkiej w dekanacie aleksandrowskim.
Rys historyczny.
Data erygowania: 1422-1436 (abp gnieźnieński Wojciech herbu Jastrzębiec)
Historia budowy kościoła i jego architektura:
Wzniesiony w latach 1908-1913 według projektu warszawskiego arch. Apoloniusza Nieniewskiego, neogotycki, trzynawowy, w formie krzyża, konsekrowany 21 VIII 1921 r. przez bpa Wincentego Tymienieckiego (pierwsza konsekracja kościoła w diecezji). Jest to kościół w stylu gotyku nadwiślańskiego. Powstał on na miejscu starszego, modrzewiowego z XVII w., który spłonął wraz z całą wsią po bitwie pod Dalikowem 1863 r. Obecny kościół, murowany zbudowany został dzięki staraniom parafian w latach 1908-1913 zgodnie z projektem warszawskiego architekta Apolloniusza Nieniewskiego. Trzeba nadmienić, iż sama parafia została erygowana w latach 1422-1436. W czasie I wojny światowej został poważnie uszkodzony. Gruntownie odbudowany w latach 1918-1920. Ponownie całkiem zniszczony podczas II wojny światowej, odbudowany w 1947 r. Kościół ten jest trójnawowy, z wielobocznie zamkniętym prezbiterium oraz sklepieniem krzyżowym. Posiada on również wysoką wieżę i kaplicę z obrazem Matki Bożej. Wyposażony jest w stylu neogotyckim. Na uwagę zasługuje zabytkowa ambona z wizerunkami czterech Ewangelistów oraz obraz św. Antoniego Padewskiego z Dzieciątkiem Jezus.
Kaplice na terenie parafii.
Jedyną kaplicą na terenie parafii jest neogotycka kaplica pw. św. Rocha (opiekuna parafii) z 1867 r., znajdująca się na terenie tutejszego cmentarza. Ufundowany został on przez rodzinę Wardęskich. Powstał na miejscu starszej świątyni św. Ducha. Jest to świątynia murowana, jednonawowa, orientowana, z dwuspadowym dachem oraz półokrągło zamkniętym prezbiterium, nad którym znajduje się niewielka wieżyczka. Fasada posiada dwie nisze, datę rozpoczęcia budowy nad wejściem a zakończona jest spływowym szczytem z wolutami i ceglanymi sterczynami. Wewnątrz uwagę zwraca ołtarz z obrazem św. Rocha (towarzyszą mu zwierzęta gospodarskie oraz pies). Wyposażenie nosi cechy późnego gotyku i baroku. Pod świątynią znajdują się groby członków rodziny Wardęskich.
Cmentarz grzebalny.
Cmentarz parafialny grzebalny o powierzchni 1ha, oddalony o 800m od kościoła parafialnego, przy ulicy Wschodniej. Na terenie cmentarza znajduje się kaplica parafialna św. Rocha oraz zbiorowa mogiła powstańców styczniowych, poległych w bitwie pod Dalikowem. W odnowionej mogile na cmentarzu leżą prochy prawdopodobnie 63 powstańców, w symbolicznej mogile po lewej stronie bramy głównej – nie ustalona liczba spalonych mieszkańców wsi.
Grupy parafialne.
Żywa Róża, Oaza, Bractwo Światła
Księgi metrykalne.
Wiek XIX i XX niekompletne (brak ciągłości),
ochrzczonych 1946–2006, małżeństw 1946–2006, zmarłych 1946–2006.
Plebania.
Wybudowana w 1964 r., murowana, kanalizacja, centralne ogrzewanie, pl. Powstańców 5.
Triduum Eucharystyczne.
Niedziela Zesłania Ducha Świętego, poniedziałek i wtorek.

</doc>
<doc id="1652578" url="https://pl.wikipedia.org/wiki?curid=1652578" title="Mozaika genetyczna">
Mozaika genetyczna



</doc>
<doc id="1652581" url="https://pl.wikipedia.org/wiki?curid=1652581" title="Lusaka Dynamos">
Lusaka Dynamos

Lusaka Dynamos Football Club – zambijski klub piłkarski założony w Lusace. Lusaka Dynamos rozgrywa swoje mecze na stadionie Queensmead w Lusace (pojemność: 20 000 miejsc). Klub występuje w zambijskiej Premier League.

</doc>
<doc id="1652583" url="https://pl.wikipedia.org/wiki?curid=1652583" title="Ciąża jajnikowa">
Ciąża jajnikowa

Ciąża jajnikowa – ciąża ektopowa zlokalizowana w jajniku. Komórka jajowa nie jest uwalniana i wychwytywana po owulacji, ale ulega zapłodnieniu w jajniku, gdzie jest implantowana. Ciąża tego rodzaju zazwyczaj nie trwa dłużej, niż cztery tygodnie. Nieleczona może spowodować potencjalnie śmiertelne krwawienie wewnątrzbrzuszne, powodując stan nagły.
Chorobowość.
Ciąża jajnikowa stanowi rzadkość, gdyż większość ciąż ektopowych umiejscawia się w jajowodzie. Jedynie około 0,15–3% ciąż ektopowych zagnieżdża się w jajniku. Ocenia się, że chorobowość mieści się w zakresie od 1:3.000 do 1:7.000 porodów.
Etiologia i patologia.
Etiologii ciąży jajnikowej nie wyjaśniono, zwłaszcza że takie czynniki sprawcze ciąży jajowodowej, jak zapalenie w obrębie miednicy czy jej operacje, wydają się nie odgrywać tutaj roli. Wydaje się istnieć zależność pomiędzy IUDem, jednak nie udowodniono jakiejkolwiek zależności przyczynowo-skutkowej. Być może po prostu IUD zapobiega wszystkim ciążom z wyjątkiem jajnikowych. Zasugerowano, że pacjentki po przebyciu IVF cechuje wyższe ryzyko ciąży jajnikowej.
Zazwyczaj przyjmuje się, że ciąża jajnikowa rozpoczyna się, gdy dojrzała komórka jajowa nie jest uwalniana z pęcherzyka, a plemniki dostają się do niego, by zapłodnić jajo, powodując "intrafollicular pregnancy". Dyskutowano także możliwość zapłodnienia na zewnątrz jajnika z następczą implantacją na powierzchni gonady, być może spowodowaną przez reakcję doczesnową bądź endometriozę. Ciąże jajnikowe rzadko trwają dłużej, niż 4 tygodnie, niemniej istnieje możliwość, że trofoblast znajdzie oparcie poza jajnikiem, zajmując jajowód bądź inne narządy. Bardzo rzadko ciąża może znaleźć wystarczające oparcie poza jajnikiem, by trwać jako ciąża brzuszna, odnotowano nawet poród.
Diagnoza.
Diagnozę stawia się bezobjawowej kobiecie ciężarnej dzięki ultrasonografii położniczej. W badaniu miednicy może zostać znaleziona jednostronna masa wychodząca z przydatku. Typowe objawy to ból brzucha i – rzadziej – krwawienie waginalne podczas ciąży. Pacjentki mogą prezentować hipowolemię, a nawet wpaść we wstrząs z powodu krwotoku.
W przypadku idealnym badanie ultradźwiękowe wskaże położenie pęcherzyka płodowego w obrębie jajnika obok pustej jamy macicy. Jeśli występuje krwotok wewnętrzny, również może zostać uwidoczniony. Z powodu bliskości jajowodu rozróżnienie ultrasonograficzne ciąży jajnikowej i jajowodowej może sprawiać trudności. Seryjne oznaczenia hCG generalnie różnią się od normalnego wzrostu
. W próbie 12 pacjentek średni wiek ciążowy wyniósł 45 dni.
Histologicznie diagnozę stawia się z użyciem kryteriów Spiegelberga dzięki usuniętym chirurgicznie jajnikowi i jajowodowi. Jednakże jajowód i jajnik nie są zazwyczaj usuwane, gdyż ultrasonografia pozwala na wcześniejsze rozpoznanie i operator stara się zachować gonadę. Przed wprowadzeniem kryteriów Spiegelberga w 1878 istnienie ciąży jajnikowej nasuwało wątpliwości. Wspomniane kryteria pomogły w identyfikacji ciąży jajnikowej od innych ciąż ektopowych:
Ciążę jajnikową można pomylić z ciążą jajowodową bądź krwawiącą torbielą jajowodową, a także ciałkiem żółtym przed zabiegiem operacyjnym. Czasami tylko obecność tkanki trofoblastu w badaniu histologicznym materiału z krwawiącego jajnika wykazuje ciążę jajnikową jako przyczynę krwawienia.
Postępowanie.
Ciąże jajnikowe stanowią niebezpieczeństwo i ryzyko krwotoku wewnętrznego. W razie podejrzenia wymagana jest interwencja lekarska. Tradycyjnie wykonywano laparotomię eksploracyjną. Gdy znajdywano się ciążę jajnikową, przeprowadzano ooforektomię bądź salpingoooforektomię. Zabiegi te obejmują usunięcie ciąży. Obecnie zabieg wykonuje się metodą laparoskopową. Rozległość operacji zależy od ilości zniszczonych tkanek. Prognoza jest dobra, jeśli chodzi o zachowanie płodności, dlatego zaleca się postępowanie chirurgiczne zachowawcze. Dla utrzymania tkanki jajnika zabieg może obejmować usunięcie ciąży z częścią jajnika. Można w takim wypadku wykonać wedge resection.
Ciąże jajnikowe można z powodzeniem leczyć metotreksatem, od kiedy wprowadzono go do terapii ciąży ektopowej w 1988.

</doc>
<doc id="1652584" url="https://pl.wikipedia.org/wiki?curid=1652584" title="Najib Razak">
Najib Razak



</doc>
<doc id="1652587" url="https://pl.wikipedia.org/wiki?curid=1652587" title="Grupa metinowa">
Grupa metinowa

Grupa metinowa, metin – trójwartościowa grupa funkcyjna pochodząca od metanu, z cząsteczki którego usunięto trzy atomy wodoru. W zależności od rodzaju wiązań, które tworzy z resztą cząsteczki, wyróżnić można trzy grupy:

</doc>
<doc id="1652590" url="https://pl.wikipedia.org/wiki?curid=1652590" title="Mazowiecki Hufiec Harcerzy „Kresy” im. hm. RP Henryka Glassa">
Mazowiecki Hufiec Harcerzy „Kresy” im. hm. RP Henryka Glassa

Mazowiecki Hufiec Harcerzy "Kresy" im. hm. RP Henryka Glassa – "Chudego Wilka" – jednostka terytorialna Mazowieckiej Chorągwi Harcerzy ZHR. Zrzesza drużyny i gromady działające na terenie Podkowy Leśnej, Komorowa, Brwinowa, Milanówka, Grodziska Mazowieckiego, Błonia i Leszna.
Historia.
Geneza.
Hufiec powstał 11 listopada 2000 r. rozkazem L12/00 komendanta chorągwi Konrada Obrębskiego. W jego skład weszły drużyny wydzielone z Hufca "Klucz" oraz Związek Drużyn Harcerzy Ziemi Skierniewickiej. W 2008 roku hufcowi nadano patrona – hm RP Henryka Glassa "Chudego Wilka"
Patron Hufca hm. RP Henryk Glass – "Chudy Wilk".
5 października 2008, na Mszy św. w kaplicy Muzeum Powstania Warszawskiego, hm Michał Kuczmierowski HR – komendant Mazowieckiej Chorągwi Harcerzy nadał rozkazem patrona – hm. RP Henryka Glassa.
Starania trwały równo dwa lata. Na Zlocie Hufca w 2006 r. podczas Rady Hufca zapadła decyzja zdobywaniu patrona “Chudego Wilka”. W porozumieniu z hm. Andrzejem Glassem – synem Henryka ułożono wymagania próby. Zdobywanie rozpoczęło się 19 stycznia 2007 r. Zadania dotyczyły całego hufca, poszczególnych drużyn oraz indywidualnego rozwoju każdego instruktora.
5 października 2008 zameldowaliśmy hm. Andrzejowi Glassowi i komendantowi Chorągwi Mazowieckiej o wykonaniu zadań.
Szkoła Zastępowych.
Od 2001 w hufcu działa Szkoła Zastępowych "Dębina".
Szef szkoły zastępowych: pwd Antoni Kutyło HR

</doc>
<doc id="1652591" url="https://pl.wikipedia.org/wiki?curid=1652591" title="Brett Gallant">
Brett Gallant

Brett Gallant (ur. 18 lutego 1990 w Charlottetown), kanadyjski curler, wicemistrz świata juniorów 2009, 6-krotny mistrz Wyspy Księcia Edwarda, zawodnik Bally Haly Golf &amp; Curling Club, do 2012 reprezentował Charlottetown Curling Club. Studiuje na Uniwersytecie Wyspy Księcia Edwarda.
Gallant pierwsze mistrzostwa prowincji juniorów wygrał w 2004, rok później zakwalifikował się do finału. Mecz ten wygrał Steve Howard wynikiem 5:0. W 2006 zespół Bretta Gallanta ponownie zdobył mistrzostwo Wyspy i tego tytułu nie odstąpił do 2009.
Pięć razy reprezentował swoją prowincję na mistrzostwach Kanady juniorów. W 2004 został sklasyfikowany na 11. pozycji z 3 wygranymi i 9 przegranymi. W 2006 zajął 7. miejsce z bilansem 7-5. W kolejnych mistrzostwach Gallant wygrał półfinał z Quebecem 7:6 a w finale przegrał z Albertą (Charley Thomas, mistrzowie świata z tego roku) 6:7. W 2008 po Round Robin zespół Gallanta zajmował 2. miejsce (9 wygranych, 3 przegrane), jednak w półfinale przegrał z Ontario 4:5.
Największe sukcesy drużyna z Wyspy Księcia Edwarda odniosła w 2009, po Round Robin Mistrzostw Kanady Juniorów Gallant zajmował 2. miejsce. W półfinale pokonał 13:3 Albertę (Yablonski) i ostatecznie zdobył tytuł mistrza Kanady pokonując w finale Ontario Północne 7:6. Na Mistrzostwach Świata Juniorów 2009 reprezentacja Kanady zdobyła srebrne medale po przegranym meczu z Duńczykami (Rasmus Stjerne) 6:9.
W 2010 Gallant bronił juniorskiego mistrzostwa Kanady, zajął 4. miejsce nie awansując do strefy playoff. Ostatni mecz przeciwko Ontario (Jake Walker) przegrał 3:8, gdyby mecz ten wygrała Wyspa Księcia Edwarda, obie drużyny spotkały by się w tie-breaker. Podczas tych zawodów Gallant ustanowił rekord w liczbie zwycięstw w mistrzostwach Kanady juniorów – ma ich obecnie 48.
W sezonie 2012/2013 dołączył do zespołu Brada Gushue, z którym wygrał mistrzostwa prowincji. W Tim Hortons Brier 2013 reprezentanci Nowej Fundlandii i Labradoru zajęli 4. miejsce. W fazie play-off przegrali 5:6 z Northern Ontario (Brad Jacobs) i 6:7 przeciwko Ontario (Glenn Howard), obydwa te mecze kończyły się extra endem.

</doc>
<doc id="1652593" url="https://pl.wikipedia.org/wiki?curid=1652593" title="Synth rock">
Synth rock



</doc>
<doc id="1652594" url="https://pl.wikipedia.org/wiki?curid=1652594" title="Tralee Dynamos F.C.">
Tralee Dynamos F.C.

Tralee Dynamos Football Club - irlandzki klub piłkarski z Tralee, w sezonie 2008/09 występujący w irlandzkiej trzeciej lidze, zwanej Newstalk 'A' Championship.

</doc>
<doc id="1652595" url="https://pl.wikipedia.org/wiki?curid=1652595" title="Salomon Herzfeld">
Salomon Herzfeld

Salomon (Ernst) Herzfeld (ur. 14 lutego 1875 w Grodzisku Wielkopolskim, zm. w 1948 w Buenos Aires) – niemiecki adwokat pochodzenia żydowskiego i działacz organizacji żydowskich.
Życiorys.
Do 1894 uczęszczał do Gimnazjum im. Fryderyka Wilhelma w Poznaniu, a potem studiował prawo i ekonomię na uniwersytetach we Fryburgu Bryzgowijskim, Monachium, Berlinie i Wrocławiu.
Po uzyskaniu tytułu doktora praw był aplikantem sądowym w Łobżenicy, Pile, Bydgoszczy i Poznaniu. W styczniu 1902 został asesorem sądowym. W 1903 osiadł w Essen, gdzie otworzył kancelarię adwokacką specjalizującą się w prawie handlowym. W 1920 został notariuszem.
W historii zapisał się przede wszystkim jako członek, a w latach 1936-1938 prezes zarządu Centralnego Związku Obywateli Niemieckich Wyznania Mojżeszowego oraz współzałożyciel i doradca 
Delegacji Żydów Niemieckich w Rzeszy (1933-1938).
W 1939 wyemigrował do Palestyny. Z małżeństwa z Klarą Frankenstein miał czworo dzieci.

</doc>
<doc id="1652599" url="https://pl.wikipedia.org/wiki?curid=1652599" title="Lausanne Sports Lozanna">
Lausanne Sports Lozanna



</doc>
<doc id="1652602" url="https://pl.wikipedia.org/wiki?curid=1652602" title="Mistrzostwa Polski w Biathlonie 2009">
Mistrzostwa Polski w Biathlonie 2009

43. Mistrzostwa Polski w biathlonie 2009 odbyły się w Wiśle w dniach 3-7 kwietnia 2009.
Mężczyźni.
Sprint – 10 km.
Data: 03.04.2009
Bieg pościgowy – 12,5 km.
Data: 04.04.2009
Bieg indywidualny – 20 km.
Data: 07.04.2009
Sztafeta 4 × 7,5 km.
Data: 06.04.2009
Kobiety.
Sprint – 7,5 km.
Data: 03.04.2009
Bieg pościgowy – 10 km.
Data: 04.04.2009
Bieg indywidualny – 15 km.
Data: 07.04.2009
Sztafeta 4 × 6 km.
Data: 06.04.2009

</doc>
<doc id="1652605" url="https://pl.wikipedia.org/wiki?curid=1652605" title="Dinamo Pančevo">
Dinamo Pančevo

FK Dinamo Pančevo (serb: ФК Динамо Панчево) - serbski klub piłkarski z miasta Pančevo, utworzony w roku 1945. Obecnie występuje w Srpska Liga Vojvodina.

</doc>
<doc id="1652608" url="https://pl.wikipedia.org/wiki?curid=1652608" title="Tomasz Ochońko">
Tomasz Ochońko

Tomasz Ochońko (ur. 29 sierpnia 1986 w Nowym Dworze Mazowieckim) - polski koszykarz grający na pozycji rozgrywającego, obecnie zawodnik WKK Wrocław. 
9 sierpnia 2020 został zawodnikiem grającej w Suzuki 1 lidze koszykówki, Zetkamy Doral Nysa Kłodzko. 
1 stycznia 2021 przeszedł do Górnika Trans.eu Wałbrzych.

</doc>
<doc id="1652612" url="https://pl.wikipedia.org/wiki?curid=1652612" title="Zespół otworu piersiowego">
Zespół otworu piersiowego



</doc>
<doc id="1652613" url="https://pl.wikipedia.org/wiki?curid=1652613" title="Zespół otworu klatki piersiowej">
Zespół otworu klatki piersiowej



</doc>
<doc id="1652615" url="https://pl.wikipedia.org/wiki?curid=1652615" title="Religia Traków">
Religia Traków

Religia Traków – słabo znany zespół wierzeń politeistycznych, z których wiele elementów zostało zapożyczonych przez Greków (m.in. kult Aresa, Dionizosa, mit o Orfeuszu, misteria eleuzyjskie, wiara w nieśmiertelność duszy).
Wszystkie źródła o religii Traków pochodzą od autorów greckich, którzy w opisach stosowali analogie do wierzeń własnych.
Według Herodota południowo-wschodnie plemiona trackie najbardziej czciły Słońce, a w okolicy Abdery Trakowie nadali Apollonowi rodzimy epitet Derajnos. Wodzowie plemienni największą cześć oddawali Hermesowi (o przydomku Ajnos), opiekującemu się bydłem, a pozostali członkowie wspólnoty – Aresowi, Dionizosowi i Artemidzie.
Opisując żyjących na północ od Dunaju Getów, Herodot podaje, że mieli zwyczaj strzelać z łuków w niebo, gdy grzmiało, a jeden z ich odłamów (Krobyzi) wierzył w nieśmiertelność (iż nie umierają, lecz idą do boga Zalmoksisa, któremu co pięć lat składano ofiary z ludzi wybieranych poprzez losowanie). 
O samym tym bóstwie Herodot odnotował następujące podanie: „Zalmoksis nie był wcale bogiem, lecz człowiekiem śmiertelnym, niewolnikiem żyjącym na wyspie Samos u Pitagorasa. Po wyzwoleniu i zgromadzeniu majątku powrócił do ojczyzny. W czasie organizowanych przyjęć mówił zaproszonym rodakom, że ani on, ani oni nie umrą, lecz żyć będą wiecznie i nic im nie będzie zbywało. Ponieważ nikt mu nie wierzył, zamknął się w mieszkaniu podziemnym, a gdy wszyscy myśleli, że umarł, po pięciu latach wyszedł z niego cały i zdrowy i dopiero wtedy rodacy uwierzyli w jego nauki”.
Hekatajos z Miletu stwierdzał, że inne odłamy Getów – Teryzowie i Krozybowie, również wierzyły w nieśmiertelność. Platon w dialogu "Charmides" wspominał leczniczą działalność Zalmoksisa, a według Strabona Zalmoksis nie był ani bogiem, ani herosem, ale człowiekiem umiejącym odczytywać wolę bogów.
Zdaniem Strabona także muzy helikońskie były trackiego pochodzenia, podobnie jak muzycy Orfeusz, Muzajos, Eumolpos. Muzajos miał być synem Orfeusza i ojcem Eumolposa – jednego z twórców misteriów eleuzyjskich. Platon w "Obronie Sokratesa" bezpośrednio przed Orfeuszem i Muzajosem wymienia Triptolemosa jako kultowego herosa Eleuzyny, który według podań orfików był potomkiem bóstw mających bezpośredni związek z kultem rolniczym Traków.
Bóstwem typowo trackim była Bendis (Bendida) – bogini łowów, urodzaju, roślinności, Księżyca, opiekunka dziewcząt, kobiecej czystości i wielodzietności. Grecy utożsamiali ją z Artemidą lub Hekate, rzadziej z Persefoną. Z czasów rzymskich zachowało się jej wyobrażenie na płaskorzeźbie jako kobiety siedzącej tyłem na koniu, trzymającej w lewej ręce łuk, a w prawicy zająca, którego podgryza pies; towarzyszy jej inna kobieta z pochodnią w ręku (prawdopodobnie hipostaza Bendis-Hekate).
Platon w "Państwie" dał opis obchodów ku czci Bendis w Pireusie, gdzie o północy odbywały się wyścigi konne, podczas których galopujący jeźdźcy podawali sobie nawzajem płonące pochodnie (podobnie w tesalskiej Larisie). Z innych źródeł wiadomo, iż kult tej bogini również miał charakter orgiastyczny.
Spośród wierzeń trackich szczególnie charakterystyczny i popularny był też (zwłaszcza w wojsku) kult tzw. Jeźdźca trackiego – herosa porównywalnego z Herkulesem, który w powszechnych wierzeniach utrzymał się aż do IV wieku n.e.

</doc>
<doc id="1652624" url="https://pl.wikipedia.org/wiki?curid=1652624" title="Kwas kargluminowy">
Kwas kargluminowy

Kwas kargluminowy () – organiczny związek chemiczny, pochodna kwasu -glutaminowego, stosowana w leczeniu hiperamonemii wywołanej niedoborem syntazy "N"-acetyloglutaminianowej.
Mechanizm działania.
Kwas kargluminowy budową chemiczną przypomina "N"-acetyloglutaminian. Jest to występujący w organizmie aktywator sytetazy karbamoilofosforanowej, która jest pierwszym enzymem cyklu mocznikowego. Kwas kargluminowy wykazuje mniejsze powinowactwo do syntetazy karbamoilofosforanowej niż "N"-acetyloglutaminian. Badania kliniczne wykazały jednak, że jest silniejszym aktywatorem tego enzymu i znacznie skuteczniej chroni przed zatruciem amoniakiem w przypadku hiperamonemii. Dzieje się tak dlatego, że kwas kargluminowy:
Kwas kargluminowy, w wyniku aktywacji syntetazy karbamoilofosforanowej, zmniejsza stężenie amoniaku we krwi poprzez zwiększenie syntezy mocznika. Zapobiega to powstawaniu nieodwracalnych zmian w narządach, przede wszystkim w mózgu.
Farmakokinetyka.
Lek słabo wchłania się z przewodu pokarmowego (30%), osiągając maksymalne stężenie we krwi po około 3 godzinach. Lek nie wiąże się z białkami osocza. Okres półtrwania kwasu kargluminowego jest dwufazowy i wynosi odpowiednio 12 i 28 godzin.
Lek metabolizowany jest w jelitach przy udziale tamtejszej flory bakteryjnej. Powstałe w ten sposób metabolity osiągają we krwi stężenie szczytowe po 36–48 godzinach. Ostatecznym metabolitem kwasu kargluminowego jest dwutlenek węgla, który wydalany jest przez płuca. Około 9% podanej dawki wydalane jest w postaci niezmienionej, głównie z kałem (60%).
Wskazania.
Leczenie hiperamonemii wywołanej niedoborem syntazy "N"-acetyloglutaminianowej. Lek obniża niebezpiecznie wysokie stężenie amoniaku we krwi w ciągu 24 godzin. Leczenie kwasem kargluminowym powinno rozpocząć się tak szybko, jak to tylko możliwe (nawet pierwszego dnia życia), zanim dojdzie do nieodwracalnych uszkodzeń mózgu spowodowanych toksycznym działaniem amoniaku.
Interakcje.
Wydaje się, że kwas kargluminowy nie wchodzi w interakcje z innymi lekami. Brak jednak specyficznych badań w tym zakresie.
Działania niepożądane.
Występują sporadycznie i nie wymagają przerywania leczenia. Zaobserwowano tylko zwiększenie potliwości oraz wzrost aktywności aminotransferaz.
Przypadki przedawkowania.
Odnotowano tylko jeden tego typu przypadek – u pacjenta otrzymującego kwas kargluminowy w ilości 750 mg/kg mc./dobę. Miał on charakter reakcji sympatykomimetycznej, objawiającej się: tachykardią, obfitym poceniem się, nadmiernym wydzielaniem śluzu w oskrzelach, podwyższoną ciepłotą ciała i niepokojem ruchowym. Objawy zatrucia ustąpiły po obniżeniu dawki.

</doc>
<doc id="1652626" url="https://pl.wikipedia.org/wiki?curid=1652626" title="Fernando Gallego">
Fernando Gallego

Fernando Gallego (1440–1507) – malarz hiszpański. Jego twórczość reprezentuje styl hiszpańsko-flamandzki (hiszp. "estilo hispano-flamenco"). Przypuszcza się, że urodził się on w Salamance, jednak nie jest to potwierdzone. Jego pierwsze prace były wystawiane w katedrach takich miast jak: Plasencia, Coria czy w Cáceres. Gallego wyrażał w swej twórczości motyw przedstawiania dramatycznych i intensywnych ludzkich uczuć, ich znacznie w jego życiu. Większość swego życia spędził w Salamance, gdzie pracował.
Jego najbardziej znane dzieła to:

</doc>
<doc id="1652627" url="https://pl.wikipedia.org/wiki?curid=1652627" title="Gmina zbiorowa Ostheide">
Gmina zbiorowa Ostheide

Gmina zbiorowa Ostheide (niem. "Samtgemeinde Ostheide") – gmina zbiorowa położona w niemieckim kraju związkowym Dolna Saksonia, w powiecie Lüneburg. Siedziba gminy zbiorowej znajduje się w miejscowości Barendorf.
Położenie geograficzne.
Gmina zbiorowa Ostheide jest położona w północno-wschodniej części Pustaci Lüneburskiej. 
Leży na południu powiatu Lüneburg. Graniczy od południa z powiatem Uelzen. Na zachodzie sąsiaduje z gminą zbiorową Ilmenau i miastem Lüneburg. Od północy sąsiaduje z gminą zbiorową Scharnebeck. Na wschodzie sąsiaduje z Bleckede i gminą zbiorową Dahlenburg.
Teren gminy znajduje się pomiędzy rzeką Neetze na wschodzie a Kanałem Bocznym Łaby ("niem Elbe-Seitenkanal") na zachodzie, łączącym Kanał Śródlądowy pod Wolfsburgiem i Łabę.
Podział administracyjny.
Do gminy zbiorowej Ostheide należy sześć gmin:

</doc>
<doc id="1652630" url="https://pl.wikipedia.org/wiki?curid=1652630" title="Karel Miljon">
Karel Miljon

Karel Leendert Miljon (ur. 17 września 1903 w Amsterdamie, zm. 8 lutego 1984 w Bennebroeku) – holenderski bokser, medalista olimpijski, wicemistrz Europy.
Debiutował na Igrzyskach Olimpijskich w Paryżu w 1924 roku, w kategorii półciężkiej. W swoim drugim występie w Igrzyskach Olimpijskich w Amsterdamie 1928 roku, wywalczył brązowy medal w tej samej wadze.
Startując w Mistrzostwach Europy w Sztokholmie 1925 roku, został brązowym medalistą w wadze półciężkiej. Tytuł wicemistrza Europy wywalczył w Berlinie 1927 roku, w tej samej kategorii wagowej.

</doc>
<doc id="1652641" url="https://pl.wikipedia.org/wiki?curid=1652641" title="Katastrofa lotu Alaska Airlines 261">
Katastrofa lotu Alaska Airlines 261

 
Katastrofa lotu Alaska Airlines 261 – katastrofa lotnicza, która wydarzyła się 31 stycznia 2000 roku. McDonnell Douglas MD-83 należący do Alaska Airlines, lecący z Puerto Vallarta do Seattle z międzylądowaniem w San Francisco, rozbił się nieopodal wyspy Anacapa, w wyniku awarii stabilizatorów. Śmierć poniosło 88 osób (83 pasażerów + 5 członków załogi).
Przebieg lotu.
McDonnell Douglas MD-83 miał 8 lat. Wylatał 26584 godzin, wykonując przy tym 14315 cykli presuryzacji. Kapitanem feralnego rejsu był Edward Thomson, a drugim pilotem William Tansky. Maszyna leciała z Portu lotniczego Puerto Vallarta do Portu lotniczego Seattle, z międzylądowaniem w Porcie lotniczym San Francisco. O godz. 14:30 wzniosła się na wysokość 31 tys. stóp. 2 godziny później w okolicach Los Angeles, piloci skontaktowali się z lotniskiem w Los Angeles, gdzie zgłosili awarię stabilizatorów (odpowiadających za zmianę wysokości). Ani załoga, ani kontrola ruchu lotniczego nie potrafiły znaleźć przyczyny zablokowania sterów wysokości. Próby odblokowania sterów skończyły się fiaskiem. O 16:10 samolot wpadł w pierwszy lot nurkowy. Maszyna z wysokości 31.000 stóp zniżyła się do 23.000-24.000 stóp. Pilotom udało się ustabilizować lot, po czym postanowili awaryjnie lądować w Los Angeles. W czasie podejścia do lądowania doszło do drugiego lotu nurkowego, w czasie którego zaczęły odrywać się części statecznika pionowego. Maszyna odwróciła się do góry kołami, po czym uderzyła w taflę wody (nieopodal wyspy Anacapa) i zatonęła. Wrak spoczął na głębokości 210 m p.p.m.
Dochodzenie.
Odzyskanie wraku.
Korzystając z wojskowych łodzi podwodnych marynarki wojennej jednocześnie wojskowych skanerów sonarowych oraz pomocy innych, odzyskano 85% wraku (w tym ogon i skrzydła). Znaleziono także silniki i rejestrator głosu. Wszystkie znalezione części od MD-83 zmagazynowano w Porcie Hueneme.
Identyfikacja ofiar katastrofy.
Następujące wskaźniki zostały wykorzystane do identyfikacji ofiar katastrofy: 
Niewystarczające smarowanie.
Przyczyną katastrofy mogło być niewystarczające smarowanie. W wywiadach pracownik Alaska Airlines, który wykonywał smarowanie tego samolotu przyznał, że ostatnie smarowanie miało miejsce we wrześniu 1999 roku. W NTSB zbadano, że przed wypadkiem całkowite smarowanie samolotu, które nastąpiło we wrześniu 1997 r., nie wykryło nadmiernego zużycia. Dochodzenie ujawniło, że niestandardowe narzędzie używane przez Alaska Airlines mogło spowodować błędne pomiary smarowania. Uważa się, że przy użyciu urządzeń zalecanych przez producenta wykryto by niedostateczne smarowanie i można by było zapobiec tragedii.
Pokłosie.
Śledztwo przeprowadzone przez NTSB wykazało, że do katastrofy przyczyniło się przedłużenie przez Alaska Airlines okresów międzyserwisowych oraz międzyprzeglądowych. Zwiększenie czasu między przeglądami zwiększyło prawdopodobieństwo niewykrycia niedostatecznego smarowania lub nadmiernego zużycia elementów steru pionowego.
Po katastrofie w 2008 r. Alaska Airlines wycofała wszystkie MD-83 z użytku. Rodziny ofiar postawiły pomnik w postaci zegara słonecznego w Porcie Hueneme.

</doc>
<doc id="1652644" url="https://pl.wikipedia.org/wiki?curid=1652644" title="Panajotis Kalojiru">
Panajotis Kalojiru

Panajotis Kalojiru (gr. Παναγιώτης Καλογήρου; ur. 6 czerwca 1976) – cypryjski lekkoatleta, który specjalizował się w rzucie oszczepem.
W 2003 roku zdobył złoty medal rozgrywanych na Malcie igrzysk małych państw. Uzyskał wówczas wynik 72,10. Medalista mistrzostw kraju oraz reprezentant Cypru w pucharze Europy.
Rekord życiowy: 74,58 (15 kwietnia 2004, Larnaka) – wynik ten jest aktualnym rekordem Cypru.

</doc>
<doc id="1652648" url="https://pl.wikipedia.org/wiki?curid=1652648" title="Skotyzm">
Skotyzm

Skotyzm, szkotyzm – kierunek teologii katolickiej zapoczątkowany w XIII wieku przez Jana Dunsa Szkota i w XXI stuleciu dalej rozwijany; pod pewnymi względami stanowi antytezę tomizmu. Jak podaje Mały słownik teologiczny:

</doc>
<doc id="1652650" url="https://pl.wikipedia.org/wiki?curid=1652650" title="Jacques de Milly">
Jacques de Milly

Jacques de Milly (zm. 17 sierpnia 1461 w Rodos) — 37 wielki mistrz joannitów od 1454 do 1461.

</doc>
<doc id="1652651" url="https://pl.wikipedia.org/wiki?curid=1652651" title="Bilardzista">
Bilardzista

Bilardzista (oryg. "The Hustler") – amerykański dramat filmowy z 1961 roku w reżyserii Roberta Rossena. Jest to adaptacja powieści Waltera Tevisa pod tym samym tytułem.
Opis fabuły.
Film opowiada historię bilardzisty "Fast Eddie" Felsona, którego marzeniem jest pokonanie legendy bilardu zwanego "Minnesota Fats" i uzyskanie tym samym tytułu najlepszego gracza w kraju. Po porażce "Fast Eddie" wiąże się z pozbawionym skrupułów menadżerem Bertem Gordonem i ostatecznie pokonuje Fatsa, płacąc za zwycięstwo utratą ukochanej kobiety.

</doc>
<doc id="1652657" url="https://pl.wikipedia.org/wiki?curid=1652657" title="René Michlig">
René Michlig

René Michlig (ur. 18 stycznia 1980) - lekkoatleta specjalizujący się w rzucie oszczepem, który reprezentuje Liechtenstein.
W 2007 wywalczył złoty medal podczas igrzysk małych państw uzyskując wynik 71,68. W 2008 roku startował w Splicie w zawodach zimowego pucharu Europy w rzutach, gdzie uzyskał wynik 65,55. Rekord życiowy: 71,68 (5 czerwca 2007, Monako). Wynik ten jest aktualnym rekordem Liechtensteinu.

</doc>
<doc id="1652659" url="https://pl.wikipedia.org/wiki?curid=1652659" title="Rene Michlig">
Rene Michlig



</doc>
<doc id="1652660" url="https://pl.wikipedia.org/wiki?curid=1652660" title="Piero Raimondo Zacosta">
Piero Raimondo Zacosta

Piero Raimondo Zacosta (zm. 21 lutego 1467 w Rzymie) — 38 wielki mistrz joannitów od 1461 do 1467.

</doc>
<doc id="1652662" url="https://pl.wikipedia.org/wiki?curid=1652662" title="Puchar Europy w Lekkoatletyce 1979">
Puchar Europy w Lekkoatletyce 1979

7. Puchar Europy w lekkoatletyce - cykl zawodów lekkoatletycznych zorganizowanych przez European Athletic Association latem 1979 roku. Finał pucharu Europy został rozegrany 4 i 5 sierpnia we włoskim Turynie na stadionie miejskim.
Finał B.
Panowie.
Zawody męskiego Finału B odbyły się 21 i 22 lipca w Karlovac. Awans do Finału A, który 2 tygodnie później odbył się we Włoszech wywalczyli lekkoatleci z Jugosławii.
Panie.
Zawody damskiego Finału B odbyły się 21 lipca w Antony. Awans do Finału A wywalczyła reprezentacja Rumunii.
Półfinały.
Mężczyźni.
Półfinałowe zawody pucharu Europy w rywalizacji mężczyzn odbyły się 30 czerwca i 1 lipca. Reprezentacje podzielono na trzy grupy, które rywalizowały w Genewie, Lüdenscheid oraz w Malmö.
Kobiety.
Półfinałowe zawody pucharu Europy w rywalizacji kobiet odbyły się 30 czerwca w Sofii oraz 1 lipca w Cwmbran i Sittard.
Eliminacje.
Najsłabsze męskie reprezentacje o prawo udziału w półfinałach walczyły 16 i 17 czerwca na stadionie w Luksemburgu.

</doc>
<doc id="1652664" url="https://pl.wikipedia.org/wiki?curid=1652664" title="Dinamo Kirow">
Dinamo Kirow

Dinamo Kirow () - rosyjski klub piłkarski z siedzibą w Kirowie.
Historia.
Drużyna występowała pod nazwami:
Piłkarska drużyna "Dinamo" została założona w 1923 we Wiatce (tak wtedy nazywało się miasto Kirow). 4 sierpnia 1923 zespół rozegrał historyczny pierwszy mecz.
Od 1935 Dinamo było najmocniejszym zespołem piłkarskim miasta, wygrywając w latach 1935—1937 sześć mistrzowskich tytułów (po dwa w roku).
W 1953 debiutował w Mistrzostwach Rosyjskiej FSRR w grupie "Ural" (4. miejsce spośród 9 drużyn: 5 wygranych, 3 porażki, bramki 23-16).
W 1956 zwyciężył w turnieju grupowym Mistrzostw Rosyjskiej FSRR oraz zajął 4. miejsce w turnieju finałowym.
W 1963 zdobył wicemistrzostwo Rosyjskiej FSRR.
W 1981 został mistrzem Rosyjskiej FSRR i dostał się do radzieckiej Pierwoj Ligi, gdzie występował 2 sezony, a w 1983 spadł do Wtoroj Ligi.
W 1994 klub został rozformowany. Potem na stadionie Dinamo występował klub "Wiatka Kirow". 
W 1999 na bazie Dinama utworzono klub "Dinamo-Maszynostroitiel", który otrzymał prawo występować w Drugiej Dywizji, grupie Nadwołżańskiej.
W 2000 klub został przeniesiony do grupy Uralskiej, a od 2003 występował w grupie uralsko-nadwołżańskiej, powstałej w wyniku scalenia dwóch grup.
W 2004 drużyna wróciła pod historyczną nazwę "Dinamo Kirow".
18 lipca 2017 klub zrezygnował z dalszych występów w Drugiej Dywizji z przyczyn finansowych i przeszedł do Ligi Amatorskiej (poziom niżej). Grać tam drużyna mogła zacząć dopiero w 2018 roku, ponieważ Liga Amatorska gra systemem "wiosna-jesień".

</doc>
<doc id="1652665" url="https://pl.wikipedia.org/wiki?curid=1652665" title="Giovanni Battista Orsini (wielki mistrz joannitów)">
Giovanni Battista Orsini (wielki mistrz joannitów)

Giovanni Battista Orsini (zm. 8 czerwca 1476 w Rodos) — 39 wielki mistrz joannitów od 1467 do 1476.

</doc>
<doc id="1652667" url="https://pl.wikipedia.org/wiki?curid=1652667" title="Puchar Europy w Wielobojach 1981">
Puchar Europy w Wielobojach 1981

5. Puchar Europy w wielobojach – cykl zawodów lekkoatletycznych zorganizowanych przez European Athletic Association latem 1981 roku. Finał pucharu Europy odbył się 29 i 30 sierpnia w brytyjskim Birmingham. Rywalizację wśród mężczyzn zwycięstwem zakończyła drużyna RFN. Wśród pań najlepsza okazała się reprezentacja NRD
Rezultaty.
Półfinały.
Zawody półfinałowe w sezonie 1981 odbyły się w trzech europejskich miastach. Wieloboiści rywalizowali w Brukseli, Malmö oraz Zug.

</doc>
<doc id="1652670" url="https://pl.wikipedia.org/wiki?curid=1652670" title="Ramón Gómez de la Serna">
Ramón Gómez de la Serna

Ramón Gómez de la Serna (ur. 3 lipca 1888 w Madrycie, zm. 13 stycznia 1963 w Buenos Aires) – pisarz hiszpański, jeden z ważniejszych przedstawicieli hiszpańskiej awangardy i prekursor (obok Salvadora Dalí) surrealizmu.
Charakterystyka twórczości.
Najbardziej znany z twórczości aforystycznej. Swoim aforyzmom nadał własną nazwę. Jego gregueria to aforyzm pełen humoru, zaskakującej gry słów, zabawnych skojarzeń i przenośni. Gómez de la Serna był również autorem powieści, w których zachował swój specyficzny aforystyczny język. W swoich powieściach często odwołuje się do sfery podświadomości okazując człowieka jako surrealistyczną marionetkę miotaną wewnętrznymi i zewnętrznymi bodźcami. Napisał także wiele biografii znanych malarzy i poetów. Uprawiał również inne gatunki literackie. W sumie był autorem ponad 100 książek, a oprócz tego, dużej liczby artykułów w pismach europejskich i południowoamerykańskich.
Życiorys.
Gómez de la Serna miał wykształcenie prawnicze, lecz nigdy nie podjął praktyki prawniczej poświęcając się bez reszty literaturze. Zadebiutował już jako szesnastolatek esejem ""Entrando en fuego. Santas inquietudes de un colegial". Siedem lat później opublikowana została jego pierwsza powieść "El ruso".
W roku 1931 wyemigrował do Argentyny, gdzie osiadł w Buenos Aires. Zaczął wydawać tam pismo literackie "Prometeo"". Mimo iż Gómez de la Serna był całkowicie apolityczny, wydarzenia najbliższych lat — wojna domowa w Hiszpanii i późniejsza dyktatura generała Franco — spowodowały, że nigdy już nie powrócił do ojczystej Hiszpanii. Mimo to i tu dosięgły go zawirowania polityczne i społeczne po upadku Peróna.
Wybrane utwory.
Aforyzmy.
Wydanie polskie
"Myśli rozbrykane", PIW 1979 – wybór aforyzmów
Linki zewnętrzne.
es:Książki Ramóna Gómeza de la Serny

</doc>
<doc id="1652671" url="https://pl.wikipedia.org/wiki?curid=1652671" title="Jacques-Louis Soret">
Jacques-Louis Soret

Jacques-Louis Soret (ur. 30 czerwca 1827 w Genewie, zm. 13 maja 1890 tamże) – chemik szwajcarski. W 1878 roku, razem z Markiem Delafontainem, zaobserwował spektroskopowo holm. Niezależnie od nich Per Teodor Cleve oddzielił chemicznie holm od tulu i erbu w roku 1879. Tych trzech naukowców jest uznawanych za odkrywców tego pierwiastka chemicznego.
Wcześniej Soret ustalił budowę cząsteczki ozonu jako składającej się z trzech atomów tlenu.
W spektroskopii nazwany jest silne pasmo absorpcyjne w bliskim ultrafiolecie kompleksów porfiryn z metalami, opisane przez Soreta w 1883 r.
Jego syn, Charles Soret, był także znanym fizykiem i chemikiem.

</doc>
<doc id="1652673" url="https://pl.wikipedia.org/wiki?curid=1652673" title="Puchar Europy w Wielobojach 1983">
Puchar Europy w Wielobojach 1983

6. Puchar Europy w wielobojach – cykl zawodów lekkoatletycznych zorganizowanych przez European Athletic Association latem 1983 roku.
Finał A.
Finał A pucharu Europy odbył się 10 i 11 września w stolicy Bułgarii Sofii. Rywalizację wśród mężczyzn zwycięstwem zakończyła drużyna RFN. Wśród pań najlepsza okazała się reprezentacja NRD
Finał B.
Zawody finału B zostały zorganizowane we francuskim Montargis. 
Finał C.
Finał C odbył się w austriackim Grazu.

</doc>
<doc id="1652675" url="https://pl.wikipedia.org/wiki?curid=1652675" title="Streptococcus salivarius ssp. thermophilus">
Streptococcus salivarius ssp. thermophilus

Streptococcus salivarius ssp. thermophilus, dawniej "Streptococcus thermophilus" – Gram-dodatnia, termofilna bakteria o optymalnej temperaturze wzrostu wynoszącej 45 °C. Zalicza się ją do paciorkowców zieleniejących, do grupy "salivarius" (wraz z "Streptococcus salivarius" i "Streptococcus vestibularis"). Jako jedyny paciorkowiec grupy "viridans" nie wchodzi w skład flory fizjologicznej człowieka.
Dokładna analiza genomu wykazała, że "Streptococcus thermophilus" oddzielił się od innych gatunków nie tak dawno temu; jest to przykład ewolucji regresywnej, w której specjalizacja wynika z utraty funkcji.
Zastosowania.
Używa się jej w przemyśle spożywczym do produkcji jogurtów, serów i innych przetworów mlecznych; uważa się, że jest drugim po "Lactobacillus lactis" najważniejszym drobnoustrojem w procesach przetwarzania mleka. Głównym procesem fermentacji jest wytwarzanie mleczanu z laktozy.
Bakteria jest doskonale przystosowana do rozwoju w produktach mlecznych – świadczy o tym dobrze rozwinięty metabolizm azotu, oszczędne gospodarowanie cukrami (których jest mało w tym środowisku) i wykorzystywanie laktozy jako źródła węgla. Potrafi metabolizować glukozę, sacharozę i laktozę, a część szczepów także galaktozę i fruktozę. Nie posiada charakterystycznych dla patogenów czynników wirulencji, takich jak zdolność do adhezji i gatunek ten zaliczany jest do bezpiecznych drobnoustrojów (GRAS – ang. "generally recognized as safe").
"Streptococcus thermophilus" produkuje czynnik bakteriocynogeniczny (do których zalicza się termofiliny), ureazę, wykazuje zdolność do syntezy polisacharydów oraz toleruje środowisko tlenowe.
Wiele szczepów wydziela na zewnątrz komórek polisacharydy (takie jak kwas hialuronowy). Nie wiadomo, jakie miałoby to przynosić bakterii korzyści, na przykład w postaci przyspieszonego wzrostu lub większych szans na przeżycie. Proces ten jest jednak pożądany w przemyśle, ponieważ zwiększa lepkość sfermentowanych produktów; być może wpływa także korzystnie na właściwości sera Mozzarella.
Wchodzi w skład mieszanek niektórych probiotyków.
Analiza genomu bakterii może odegrać rolę w analizie ewolucji bakteriofagów.

</doc>
<doc id="1652676" url="https://pl.wikipedia.org/wiki?curid=1652676" title="Streptococcus thermophilus">
Streptococcus thermophilus



</doc>
<doc id="1652677" url="https://pl.wikipedia.org/wiki?curid=1652677" title="Jan Jessenius">
Jan Jessenius

Jan Jessenius, , , (ur. 27 grudnia 1566 we Wrocławiu, zm. 21 czerwca 1621 w Pradze) – lekarz, filozof i polityk pochodzenia słowackiego okresu humanizmu, rektor Uniwersytetu Karola w Pradze.
Życiorys.
Pochodził ze szlacheckiego rodu Jesenských, wywodzącego się z Turczańskiego Jasiona (słow. Turčianske Jaseno) w Turcu, u podnóży Wielkiej Fatry. Jego ojciec, Baltazár Jesenský, zdolny dyplomata, przyjechał w połowie XVI w. jako wysłannik szlachty górnowęgierskiej do bogatego Wrocławia, by tu zyskać pomoc przeciwko wzbierającej nawale tureckiej. Tu się ożenił i tu urodził mu się syn Jan.
Zdolny i pilny, Jan po ukończeniu miejskiej szkoły we Wrocławiu studiował w Wittenberdze, a następnie w Lipsku filozofię i medycynę. W 1587 r. uzyskał stopień bakałarza. Kontynuował studia we włoskiej Padwie, gdzie był aktywny w środowisku studentów z Czech i z ówczesnych Górnych Węgier (dzis. Słowacji). Tu w 1591 r. ukończył studia, tu też po raz pierwszy użył swojego przydomku (). Jako protestant nie mógł jednak uzyskać doktoratu na katolickim uniwersytecie padewskim – tytuł ten nadał mu dopiero królewski Uniwersytet Karola w Pradze.
Początkowo prowadził praktykę lekarską w rodzinnym Wrocławiu, gdzie też ożenił się z Marią Fels. Po dwóch latach został osobistym lekarzem saskiego księcia Wilhelma w Dreźnie, a po dalszych dwóch – profesorem anatomii, chirurgii i botaniki uniwersytetu w Wittenberdze. Wkrótce też został powołany na rektora tej uczelni. Na zaproszenie słynnego astronoma, Tychona Brahego, odwiedził w czerwcu 1600 r. Pragę. Wykonał tam pierwszą w tej części Europy publiczną sekcję zwłok ludzkich, opisaną później w osobnym dziele. Pozostał w mieście i w 1602 r. został obywatelem Pragi. Tu zetknął się z dworem cesarza Rudolfa II. Jako żonaty nie mógł zostać zatrudniony na praskim uniwersytecie, prowadził więc praktykę lekarską. Specjalizował się w chirurgii i anatomii.
W 1608 r. był obecny w Wiedniu przy koronacji króla Macieja Habsburga, a wkrótce został jego nadwornym lekarzem i historiografem. Po śmierci żony w 1612 r. przez cztery lata podróżował po Europie, by w 1616 r. ponownie wrócić do Pragi. W następnym roku został wybrany rektorem praskiego Uniwersytetu Karola. Nawiązał przyjaźń z innymi uczonymi, pochodzącymi z terenu dzisiejszej Słowacji (m.in. Vavrinec Benedikti z Nedožier i Basilius z Nemeckej Ľupče).
W tym czasie zaangażował się w politykę, stając po stronie czeskich protestantów przeciwko cesarzowi Ferdynandowi II Habsburgowi. M.in. w 1618 r. przybył do Preszburga (ówczesna Bratysława) z misją uniemożliwienia wyboru Ferdynanda II na króla Węgier. Misja ta nie powiodła się, a Jessenius spędził kilka miesięcy w więzieniu. Po klęsce Czechów na Białej Górze w grudniu 1620 r., Jessenius został znów uwięziony i w czerwcu 1621 r. stracony wraz z 26 innymi oskarżonymi na Rynku Starego Miasta w Pradze. Jego głowa, przez kilka tygodni wystawiona na postrach prażanom, została w końcu pochowana pod posadzką praskiego Kościoła Marii Panny przed Tynem.
Upamiętnienie.
W urzędzie słowackiej gminy Turčianske Jaseno wydzielono dwa pomieszczenia na izbę pamięci o Janie Jesseniusie.
Linki zewnętrzne.
 

</doc>
<doc id="1652678" url="https://pl.wikipedia.org/wiki?curid=1652678" title="Faik Konica">
Faik Konica

Faik Konica także jako: Faik bej Konica (ur. 15 marca 1875 w Korczy, zm. 15 grudnia 1942 w Waszyngtonie) – albański pisarz, dziennikarz, dyplomata i działacz narodowy, brat Mehmeta.
Życiorys.
Pochodził z rodziny albańskich właścicieli ziemskich wyznania muzułmańskiego, był synem Shahina Beja i Lajli. W 1895 dokonał konwersji na katolicyzm, przyjmując drugie imię Domenik. Uczył się w kolegium jezuickim im. św. Franciszka Ksawerego w Szkodrze, w liceum francuskim w Konstantynopolu. Od 1890 mieszkał we Francji, gdzie ukończył liceum w Carcassonne. W tym czasie miał zaprzyjaźnić się z przebywającym w Carcassonne Guillaume Apollinairem. Studiował filozofię na uniwersytecie w Dijon, gdzie w 1895 ukończył studia z zakresu filologii romańskiej. W 1912 ukończył studia z zakresu literatury na Uniwersytecie Harwardzkim.
W młodym wieku związał się z albańskim ruchem narodowym, pisząc do wydawanego w Londynie periodyku „Albania” – jednego z najważniejszych pism politycznych albańskiego Odrodzenia Narodowego (alb. Rilindja Kombëtare). W 1909 po zamknięciu pisma Albania wyjechał do USA, gdzie kierował pismem „Dielli” (Słońce), a następnie „Trumpeta e Krujës” (Trąbka Krui). Po założeniu Federacji Vatra, skupiającej albańskich działaczy narodowych w USA Konica został jej sekretarzem generalnym. W 1912 został wysłany na konferencję pokojową do Londynu, aby tam występować w obronie interesów ludności albańskiej. W czasie I wojny światowej prowadził intensywną działalność dyplomatyczną, podróżując do Austrii, Szwajcarii i Włoch.
W 1921 wyjechał do Bostonu, gdzie stanął na czele Panalbańskiej Federacji Vatra, ale wkrótce potem powrócił do Albanii, gdzie kierował czasopismem „Dielli”. W 1924 został mianowanym przedstawicielem dyplomatycznym Albanii w USA.
Oprócz działalności politycznej Faik Konica był jednym z najbardziej płodnych pisarzy albańskich. Pozostawił po sobie powieści, tomiki poezji, eseistykę, a także dzieła z zakresu krytyki literackiej.
Po śmierci pochowany na cmentarzu Forest Hills w Bostonie. W 1998 jego doczesne szczątki zostały przewiezione do Tirany i spoczęły w nekropolii nad Jeziorem Tirańskim (Liqeni i Tiranës).
Imię Faika Konicy noszą ulice w Tiranie, Peciu, Djakowicy i w Prizrenie.

</doc>
<doc id="1652680" url="https://pl.wikipedia.org/wiki?curid=1652680" title="Edmund Goldzamt">
Edmund Goldzamt

Edmund Goldzamt (ur. 18 sierpnia 1921 w Lublinie, zm. 3 listopada 1990 w Moskwie) – polski architekt pochodzenia żydowskiego, teoretyk architektury.
Życiorys.
W czasie okupacji niemieckiej przez Lwów i Taszkent trafił do Moskwy, gdzie ukończył studia w Moskiewskim Instytucie Architektury. Jego obroniona w 1946 roku pod kierunkiem Wiktora Baburowa praca dyplomowa nosiła tytuł "Warszawa − projekt odbudowy". 
Był autorem referatu wygłoszonego na naradzie architektów członków Polskiej Zjednoczonej Partii Robotniczej, zorganizowanej w dniach 20−21 czerwca 1949 roku w Warszawie, na podstawie którego przyjęto w Polsce realizm socjalistyczny jako „obowiązującą metodę twórczą” w architekturze.
W 1952 z inicjatywy Józefa Sigalina zamieszkał wraz z rodziną w Polsce. W latach 1952–1970 doktoryzował się i wykładał na Wydziale Architektury Politechniki Warszawskiej. W 1964 zrealizował w Kołobrzegu (wraz z żoną Haliną Gurianową) budynek sanatorium.
Życie prywatne.
Był ojcem Aleksandra Gurjanowa.

</doc>
<doc id="1652683" url="https://pl.wikipedia.org/wiki?curid=1652683" title="Dinamo Kostroma">
Dinamo Kostroma

Dinamo Kostroma (ros. Футбольный клуб «Динамо» Кострома, "Futbolnyj Kłub "Dinamo" Kostroma") - rosyjski klub piłkarski z siedzibą w Kostromie.
Historia.
Chronologia nazw:
Piłkarska drużyna Dinamo została założona w 1926 w Kostromie.
Do połowy lat 30. występował w mistrzostwach miasta. Od 1946 jedna z najmocniejszych zespołów miasta (mistrzostwa obwodu wtedy nie rozgrywano).
W 1947 zdobył mistrzostwo obwodu kostromskiego.
W latach 1951-1952 uczestniczył w rozgrywkach amatorskiej ligi Rosyjskiej FSRR.
Obecnie występuje w amatorskiej lidze Rosji w grupie "Zołotoje Kolco".

</doc>
<doc id="1652684" url="https://pl.wikipedia.org/wiki?curid=1652684" title="Dinamo Krasnodar">
Dinamo Krasnodar



</doc>
<doc id="1652686" url="https://pl.wikipedia.org/wiki?curid=1652686" title="Dinamo Grozny">
Dinamo Grozny



</doc>
<doc id="1652687" url="https://pl.wikipedia.org/wiki?curid=1652687" title="Emma Bonino">
Emma Bonino

Emma Bonino (ur. 9 marca 1948 w Bra) – włoska polityk, członkini Komisji Europejskiej, minister w różnych rządach, parlamentarzystka krajowa i europejska.
Życiorys.
W 1972 ukończyła studia z zakresu literaturoznawstwa na Uniwersytecie Bocconi.
W połowie lat 70. zaangażowała się w działalność polityczną włoskiego ruchu radykalnego, głoszącego postulaty pacyfistyczne, libertyńskie i antyklerykalne. W 1975 założyła instytut "C.I.S.A." (Centrum Informacyjne ds. Sterylizacji i Aborcji), który przyczynił się do zalegalizowania (na skutek referendum) aborcji we Włoszech. Od tego czasu Emma Bonino, wspólnie z m.in. Markiem Pannellą, przeprowadzała szereg zagranicznych kampanii i akcji na rzecz praw człowieka, upowszechniania legalizacji rozwodów, środków odurzających, znoszenia kary śmierci.
Pierwszy raz posłanką została w 1976, wygrywając z ramienia Partii Radykalnej wybory do Izby Deputowanych VII kadencji. Mandat złożyła dwa lata później. Ponownie zasiadała w izbie niższej parlamentu w okresie od 1979 do 1995, tj. w trakcie VIII, IX, X, XI i XII kadencji. W latach 1979–1988 była także posłanką do Parlamentu Europejskiego.
Emma Bonino stała się jednym z liderów Partii Radykalnej, po jej rozwiązaniu (pod koniec lat 80.) współorganizowała kolejne listy wyborcze skupiające działaczy tego ruchu. W 1994 radykałowie przystąpili do centroprawicowej koalicji Silvia Berlusconiego w okresie jego pierwszego rządu. W zamian za poparcie polityczne tego gabinetu Emma Bonino została włoskim przedstawicielem w Komisji Europejskiej, obejmując tekę komisarza UE ds. zdrowia i ochrony konsumentów. Do dymisji podała się 15 marca 1999 wraz z całą KE Jacques’a Santera w związku z zarzutami defraudacji i nepotyzmu wobec jednego z jej członków (komisarz Édith Cresson). Końcowy raport sporządzony w tej sprawie wskazywał jednak na szereg nieprawidłowości w postępowaniu większości pozostałych komisarzy, w tym także Emmy Bonino, której zarzucano brak kontroli i kreatywną księgowość przy programach pomocy humanitarnej.
W 1999 i 2004 ponownie była wybierana w skład Parlamentu Europejskiego, dwukrotnie z sygnowanej swoim nazwiskiem listy wyborczej. W pierwszych z tych wyborów radykałowie uzyskali 8,5% głosów, wprowadzając aż siedmiu deputowanych. Wynik ten skłonił to środowisko do utworzenia partii politycznej. Doszło do tego w 2001, gdy powołano ugrupowanie Włoscy Radykałowie, którego liderami zostali Emma Bonino i Marco Pannella. Nowa formacja nie odniosła jednak wyborczego sukcesu w wyborach krajowych.
W 2005 Emma Bonino doprowadziła do podpisania porozumienia z Włoskimi Demokratycznymi Socjalistami, tworząc koalicję Róża w Pięści, która przystąpiła do centrolewicowego bloku "L’Unione". W wyborach w 2006 z listy tej koalicji została ponownie posłanką (XV kadencji). W utworzonym rządzie Romano Prodiego od maja 2006 do maja 2008 sprawowała urząd ministra stosunków europejskich i handlu zagranicznego.
W przedterminowych wyborach w 2008 z listy Partii Demokratycznej (z ramienia której startowali przedstawiciele radykałów) uzyskała mandat senatora XVI kadencji, obejmując następnie stanowisko wiceprzewodniczącego wyższej izby parlamentu. Funkcję tę pełniła do 2013.
27 kwietnia 2013 kandydat na premiera Enrico Letta ogłosił jej nominację na urząd ministra spraw zagranicznych w nowo powołanym rządzie. Stanowisko to objęła następnego dnia i zajmowała je do 22 lutego 2014.
W 2015 ujawniła, że zdiagnozowano u niej nowotwór płuca. W wyborach w 2018 została wybrana w skład Senatu XVIII kadencji jako kandydatka centrolewicowej koalicji.

</doc>
<doc id="1652689" url="https://pl.wikipedia.org/wiki?curid=1652689" title="Bristol Brigand">
Bristol Brigand

Bristol Typ 164 Brigand – brytyjski dwusilnikowy samolot bombowy produkowany przez wytwórnie Bristol Aeroplane Company w latach 1946 – 1949. Ostatni bombowiec napędzany silnikami tłokowymi w służbie Royal Air Force.
Historia rozwoju konstrukcji.
Bristol Brigand był ostatnim przedstawicielem linii konstrukcyjnej samolotów, wywodzących się z bombowca Bristol Blenheim. Powstał jako następca torpedowej wersji samolotu Bristol Beaufighter dla Coastal Command. W projekcie Briganda wykorzystano usterzenie i konstrukcję skrzydeł z rozwijanego równolegle średniego bombowca Bristol Buckingham.
Pierwszy lot prototypu odbył się 4 grudnia 1944 roku. Samolot napędzany dwoma silnikami "Bristol Centaurus VII" o mocy 2400 KM osiągnął w czasie prób prędkość maksymalną 576 km/h na wysokości 4175 m. Wersję produkcyjną wyposażono w mocniejsze silniki "Bristol Centaurus 57". Jednak zbliżający się koniec wojny oraz szybki rozwój nowych broni przeciwokrętowych (a także coraz doskonalszych środków obrony przeciwlotniczej okrętów) spowodował zmianę przeznaczenia nowo budowanych Brigandów. Zdecydowano o przeznaczeniu ich do służby jako lekkich bombowców operujących na Bliskim i Dalekim Wschodzie. Dlatego, po wykonaniu w 1946 roku 11 egzemplarzy wersji torpedowej wstrzymano produkcję, aby wprowadzić niezbędne zmiany.
Produkcję nowej wersji, oznaczonej B Mk 1, rozpoczęto w 1947 roku. Do jej zakończenia dwa lata później zbudowano 104 samoloty wersji bombowej oraz 16 Brigandów Met Mk 3, będących nieuzbrojonymi maszynami rozpoznania meteorologicznego. Część bombowców przebudowano na wersję treningową T Mk 4 przeznaczoną do szkolenia operatorów radaru. W okresie od lutego do października 1951 roku zbudowano jeszcze od podstaw dziewięć egzemplarzy tej wersji. Ostatnim wariantem rozwojowym był, również treningowy, T Mk 5 z zamontowanym ulepszonym radarem. Maszyny tej wersji powstały jednak wyłącznie z przebudowy wcześniejszych B Mk 1 i T Mk 4.
Użycie operacyjne.
Jednostki treningowe RAF otrzymały pierwsze Brigandy w sierpniu 1948 roku. Od lutego 1949 roku rozpoczęto wyposażanie w te samoloty dywizjonów liniowych RAF. Były to: 84 dywizjon, stacjonujący w Al Habbaniyah w Iraku, 45 dywizjon w Kuala Lumpur na Malajach i 8 dywizjon w Adenie. Brigandy dywizjonów 45 i (również przebazowanego na Malaje) 84 brały udział w zwalczaniu tam komunistycznej partyzantki. Liczne wypadki, spowodowane głównie usterkami instalacji hydraulicznej oraz wadliwą konstrukcją płatowca spowodowały szybkie wycofanie samolotu ze służby liniowej. Ostatnie loty bojowe na Brigandzie wykonano na początku 1953 roku.
Samoloty rozpoznania meteorologicznego pełniły swą służbę na Cejlonie, w składzie 1301 eskadry RAF, w okresie od 1949 do 1951 roku. Najdłużej pozostawały w użyciu maszyny treningowe: oficjalne wycofanie ich z użycia nastąpiło 17 marca 1958 roku.
Pod koniec 1948 roku dwa egzemplarze Briganda B Mk 1 otrzymało do prób lotnictwo Pakistanu. Jednak po rozbiciu jednego z nich nie zdecydowano się na zakup większej ich ilości.
Opis konstrukcji.
Trzyosobowy, dwusilnikowy samolot bombowy przystosowany do ataków szturmowych, średniopłat o konstrukcji metalowej z chowanym klasycznym podwoziem z kółkiem ogonowym. Napęd stanowiły dwa silniki gwiazdowe "Bristol Centaurus 57" w układzie podwójnej gwiazdy z czterołopatowymi śmigłami. Samolot uzbrojony był w 4 działka Hispano-Suiza kal. 20 mm w nosie kadłuba, do 907 kg bomb na wyrzutnikach pod kadłubem i centropłatem oraz do 16 rakiet na prowadnicach pod zewnętrznymi częściami skrzydeł.

</doc>
<doc id="1652702" url="https://pl.wikipedia.org/wiki?curid=1652702" title="Dinamo Machaczkała">
Dinamo Machaczkała

Futbolnyj Kłub „Dinamo” Machaczkała () – rosyjski klub piłkarski z siedzibą w Machaczkale.
Historia.
Chronologia nazw:
Piłkarska drużyna Dinamo została założona w 1946 w Machaczkale i debiutowała w trzeciej lidze Mistrzostw ZSRR w grupie północnokaukaskiej. Zespół zajął przedostatnie 7.miejsce i został rozwiązany. Dopiero w 1958 pod nazwą Tiemp Machaczkała zespół został odrodzony i startował w klasie B.
Po sezonie 1962 drużyna Dinama spada do niższej ligi, a powraca w 1968.
W 1971 po reorganizacji systemu radzieckich lig spada do Wtoroj Ligi. W 1989 zajął 17 miejsce i spadł do drugiej niższej ligi.
W 1993 Dinamo debiutowało w Drugiej Lidze Rosji. W 1994 zespół zajął 20 miejsce i spadł z drugiej ligi. Występował w lidze amatorskiej. Dopiero w 1998 po reformie systemu lig rosyjskich otrzymał prawo występować w Drugiej Lidze.
W 2003 zdobył 1.miejsce w lidze i awansował do Pierwoj Dywizji.
Po sezonie 2006 klub został pozbawiony licencji klubu profesjonalnego i występował w 2007 w lidze amatorskiej.

</doc>
<doc id="1652706" url="https://pl.wikipedia.org/wiki?curid=1652706" title="Trzydziestościan rombowy">
Trzydziestościan rombowy

Trzydziestościan rombowy – wielościan posiadający 30 ścian, 32 wierzchołki i 60 krawędzi.
Wzory i właściwości.
formula_2
formula_4
formula_5
Ih

</doc>
<doc id="1652707" url="https://pl.wikipedia.org/wiki?curid=1652707" title="Okręty podwodne typu Scorpene">
Okręty podwodne typu Scorpene



</doc>
<doc id="1652708" url="https://pl.wikipedia.org/wiki?curid=1652708" title="Carcharocles megalodon">
Carcharocles megalodon



</doc>
<doc id="1652709" url="https://pl.wikipedia.org/wiki?curid=1652709" title="Apache Continuum">
Apache Continuum

Apache Continuum – serwer ciągłej integracji ("continuous integration"), stworzony przez Apache Software Foundation. Służy on do samoczynnego budowania projektu zgodnie z określonym harmonogramem. Continuum wykorzystuje Apache Maven jako narzędzie automatyzujące budowę projektu.

</doc>
<doc id="1652711" url="https://pl.wikipedia.org/wiki?curid=1652711" title="Jednane">
Jednane

Jednane, łac. "poena concordiae," "poena compositionis" – w średniowiecznym prawie polskim opłata należna sądowi w przypadku zawarcia ugody po rozpoczęciu procesu sądowego. 
Postępowanie polubowne (jednanie) było popularne ze względu na wysokie koszty procesu sądowego oraz jego przewlekłość. Było dopuszczalne w sprawach cywilnych i o przestępstwa prywatne, do których zaliczano: mężobójstwo, uszkodzenie ciała (zranienie, okaleczenie), obrazę czci, gwałty (na osobie i majątku), szkody (naruszenie cudzych praw majątkowych). Możliwość jednania po rozpoczęciu procesu była ograniczona, gdyż godziła w dochody sądownictwa. Opłaty sądowe, które stanowiły źródło utrzymania sądu i urzędników sądowych, pobierane były na każdym etapie procesu. Jeżeli strony pojednały się po wniesieniu pozwu, płaciły sądowi opłatę karną nazwaną jednane. 
Jednane zostało zniesione w Koronie przywilejem brzeskim (1425), co zostało potwierdzone w 1430 roku przywilejem jedlneńskim: Na Mazowszu książę Bolesław V zezwolił w statucie dla ziemi zakroczymskiej z 1478 roku na jednanie bez kary przed rozprawą, a przywilejem z 1482 roku zniósł jednane w ogóle. W następnych latach rozciągnięto przywilej na pozostałe ziemie Mazowsza.

</doc>
<doc id="1652719" url="https://pl.wikipedia.org/wiki?curid=1652719" title="Drzewiszka kolumbijska">
Drzewiszka kolumbijska

Drzewiszka kolumbijska ("Rhipidomys caucensis") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północnej Ameryce Południowej.
Zasięg występowania.
Drzewiszka kolumbijska występuje endemicznie w Andach w zachodniej Kolumbii, na terenie departamentów Huila, Cauca, Valle del Cauca oraz Antioquia.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1913 roku amerykański zoolog Joel Asaph Allen nadając mu nazwę "Rhipidomys caucensis". Holotyp pochodził z Cerro Munchique, na wysokości , w departamencie Cauca, w Kolumbii.
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 103 mm, długość ogona 133 mm, długość tylnej stopy 22 mm; brak danych dotyczących masy ciała. 
Ekologia.
Ssak ten żyje w zalesionych częściach gór, na wysokościach od 2200 do 3500 m .n.p.m.. Gatunek opisano na podstawie 12 osobników, wiedza na temat jego ekologii jest bardzo ograniczona.

</doc>
<doc id="1652721" url="https://pl.wikipedia.org/wiki?curid=1652721" title="Drzewiszka wenezuelska">
Drzewiszka wenezuelska

Drzewiszka wenezuelska ("Rhipidomys venezuelae") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Drzewiszka wenezuelska występuje w północnej Kolumbii oraz północno-zachodniej i północno-środkowej Wenezueli. Brak danych o wschodniej granicy występowania. 
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1896 roku brytyjski zoolog Oldfield Thomas nadając mu nazwę "Rhipidomys venezuelae". Holotyp pochodził z Méridy, na wysokości 1630 m, w Wenezueli. 
W populacjach nizinnych związanych z "R. venezuelae" i "R. couesi" istnieje znaczna zmienność morfologiczna i niepewność taksonomiczna. "Rhipidomys nitela tobagi" z wyspy Little Tobago może być wyspową formą "R. venezuelae". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 120–152 mm, długość ogona 134–188 mm, długość ucha 17–29 mm, długość tylnej stopy 26–29 mm; masa ciała 74–81 g. 
Ekologia.
Jest to dość pospolity gatunek, występujący głównie w lasach górskich.

</doc>
<doc id="1652723" url="https://pl.wikipedia.org/wiki?curid=1652723" title="Drzewiszka nizinna">
Drzewiszka nizinna

Drzewiszka nizinna ("Rhipidomys couesi") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Drzewiszka nizinna występuje od środkowej Kolumbii do północnej Wenezueli (włącznie z wyspą Margarita) oraz na wyspie Trynidad.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1893 roku amerykańscy zoolodzy Joel Asaph Allen i Frank Michler Chapman nadając mu nazwę "Tylomys couesi". Holotyp pochodził z na południowy wschód od Princes Town i na północ od południowego wybrzeża, na wyspie Trynidad, na Trynidad i Tobago. 
Okazy z wysp Trynidad i Margarita są przeciętnie większe niż te z kontynentalnej części Wenezueli. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 150–210 mm, długość ogona 171–195 mm, długość ucha 19–32 mm, długość tylnej stopy 28–33 mm; masa ciała 53–125 g. 
Ekologia.
Ssak ten jest zwierzęciem nocnym. Żyje w lasach deszczowych, głównie na terenach nizinnych oraz w niższych partiach gór.

</doc>
<doc id="1652726" url="https://pl.wikipedia.org/wiki?curid=1652726" title="Sŏngju">
Sŏngju

Sŏngju (lub sŏngju-san, 성주산문/聖住山門)) – jedna z 9 koreańskich górskich szkół sŏn założona w IX w. przez Muyŏma.
Mistrz sŏn Muyŏm powrócił do Silli z Chin w 845 r. W Chinach był uczniem mistrza chan Magu Baoche i od niego otrzymał przekaz Dharmy.
W 847 r. Muyŏm odrestaurował klasztor Chohap w Ungju, którego nazwa została zmieniona potem na Sŏngju, od góry, na której się znajdował.
Nowa szkoła sŏn i energiczna działalność mistrza sprawiły, że w klasztorze przebywało 2000 mnichów, m.in. Sunu, Wŏnjang, Yóngwŏn, Hyŏnyŏng, Sŏnsin, Sŭnggwang i Simwang, o których właściwie nic nie wiadomo.
Zapewne szkoła miała konfrontacyjny styl nauczania. Muyŏm kontynuował tę konfrontacyjną działalność rozpoczętą przez mistrza sŏn Toŭi. Muyŏm atakował szkoły doktrynalne, a nawet zaostrzył spór, bardziej kontrastując różnice pomiędzy sŏn (empirycznymi szkołami medytacyjnymi) a kyo (teoretycznymi szkołami doktrynalnymi). Dla niego nauki scholastyczne były tylko wstępnym i częściowym wyjaśnieniem prawdy, podczas gdy sŏn był prawdą samą w sobie.
Jego najwybitniejszymi uczniami byli:
W 1356 r. wszystkie szkoły sŏn zostały zjednoczone pod nazwą chogye przez wybitnego mistrza sŏn T'aego Poŭ (1301-1382).
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1652730" url="https://pl.wikipedia.org/wiki?curid=1652730" title="Admirał (radioodbiornik)">
Admirał (radioodbiornik)

Admirał – polski radioodbiornik samochodowy produkowany w Zakładach Radiowych im. Marcina Kasprzaka w Warszawie. Umożliwia odbiór stacji na falach długich i średnich. Posiada 8 obwodów strojonych i klawiszowy przełącznik zakresów, zasilany jest z akumulatora samochodowego (6 lub 12 V). Układ odbiornika zawiera 8 tranzystorów germanowych (2×TG-40, 2×TG-39, TG-5, TG-50, 2×TG-70) i 2 diody germanowe (DOG-53).

</doc>
<doc id="1652731" url="https://pl.wikipedia.org/wiki?curid=1652731" title="Ara (radioodbiornik)">
Ara (radioodbiornik)

Ara – polski radioodbiornik turystyczny produkowany w Zakładach Radiowych Eltra w Bydgoszczy. Rozwinięcie konstrukcji produkowanego przez Omig odbiornika Tramp. Umożliwia odbiór stacji na falach długich i średnich. Posiada wbudowaną antenę ferrytową, gniazdo anteny zewnętrznej, gniazdo słuchawek i przesuwny przełącznik zakresów. Zasilany jest napięciem 3 V (2 baterie typu R6/AA 1,5 V). Układ odbiornika zawiera 7 tranzystorów germanowych (3×TG-40, 2×TG-3, 2×TG-50) i diodę germanową (DOG-56).

</doc>
<doc id="1652732" url="https://pl.wikipedia.org/wiki?curid=1652732" title="Brzezie-Stacja">
Brzezie-Stacja

Brzezie-Stacja – miejscowość będąca niegdyś częścią wsi Rózinowo. Obecnie Rózinowo jest włocławskim osiedlem. Decyzją uchwały Rady Miasta Włocławek postanowiono wnioskować za pośrednictwem Wojewody Kujawsko-Pomorskiego do „ministra właściwego do spraw administracji publicznej” o przyporządkowanie miejscowości Brzezie-Stacja jako część miasta Włocławek. Obecnie w Krajowym Rejestrze Urzędowym Podziału Terytorialnego Kraju Brzezie-Stacja funkcjonuje już jako część miasta Włocławek.

</doc>
<doc id="1652733" url="https://pl.wikipedia.org/wiki?curid=1652733" title="Brzezie-Tartak">
Brzezie-Tartak

Brzezie-Tartak – miejscowość będąca niegdyś częścią wsi Rózinowo. Obecnie Rózinowo jest włocławskim osiedlem. Decyzją uchwały Rady Miasta Włocławek postanowiono wnioskować za pośrednictwem Wojewody Kujawsko-Pomorskiego do „ministra właściwego do spraw administracji publicznej” o przyporządkowanie miejscowości Brzezie-Tartak jako część miasta Włocławek. Obecnie w Krajowym Rejestrze Urzędowym Podziału Terytorialnego Kraju Brzezie-Tartak funkcjonuje już jako część miasta Włocławek.

</doc>
<doc id="1652734" url="https://pl.wikipedia.org/wiki?curid=1652734" title="Boughera El Ouafi">
Boughera El Ouafi

Ahmed Boughèra El Ouafi (ur. 15 października 1898 w Aulad Dżalal, zm. 18 października 1959 w Paryżu) – francuski lekkoatleta maratończyk, mistrz olimpijski z Amsterdamu.
Urodził się we wiosce Aulad Dżalal niedaleko Biskiry w Algierii, która w tym czasie należała do Francji. Podczas służby wojskowej zauważono uzdolnienia El Ouafiego w biegach lekkoatletycznych i skierowano na zawody wojskowe w lekkoatletyce we Francji. Tam zrobił dobre wrażenie i dopuszczono go do kwalifikacji przed igrzyskami olimpijskimi w 1924 w Paryżu.
Otrzymał nominację olimpijską i wystąpił na igrzyskach w biegu maratońskim, w którym zajął 7. miejsce. Później nie startował wiele, ale podczas wojny z republiką Rifu służył jako kurier, przebiegając długie dystanse po pustyni z meldunkami. W biegu maratońskim na następnych igrzyskach olimpijskich w 1928 w Amsterdamie przez trzy czwarte dystansu biegł za prowadzącą grupą, a na 5 kilometrów przed metą zaczął kolejno wyprzedzać czołowych zawodników i samotnie zwyciężył o 26 sekund przed Manuelem Plazą z Chile.
Po zwycięstwie występował w Stanach Zjednoczonych, ale pieniądze, które za nie otrzymał, pozbawiły go statusu amatora. Otworzył kawiarnię w Paryżu. Przypomniano sobie o El Ouafim, kiedy w 1956 inny Francuz pochodzący z Algierii Alain Mimoun został mistrzem olimpijskim w maratonie. El Ouafi był wówczas biedakiem. Został zastrzelony w kawiarni przez członków Frontu Wyzwolenia Narodowego Algierii, kiedy odmówił im poparcia.
Był pierwszym mistrzem olimpijskim w biegu maratońskim urodzonym w Afryce.

</doc>
<doc id="1652736" url="https://pl.wikipedia.org/wiki?curid=1652736" title="Pułk Zachodnioingermanlandzki">
Pułk Zachodnioingermanlandzki

Pułk Zachodnio-Ingermanlandzki (ros. Западно-Ингерманландский полк) – ochotnicza jednostka wojskowa podczas wojny domowej w Rosji
26 marca 1919 r. delegacja Ingermanlandzyków podczas rozmów z prezydentem Estonii Konstantinem Pätsem i głównodowodzącym wojskami estońskimi gen. Johanem Laidonerem uzyskała zgodę na sformowanie własnej jednostki wojskowej. Rozpoczęto tworzenie 3-batalionowego pułku piechoty, którego umundurować, uzbroić i wyposażyć mieli Estończycy. Miał on uczestniczyć w składzie Armii Północno-Zachodniej białych i wespół z estońskimi oddziałami w ofensywie na Piotrogród. Do pocz. maja został sformowany 325-osobowy 1 Ingermanlandzki Batalion, w połowie złożony z ochotników z północnej Ingermanlandii. Większość oficerów było Finami. Na jego czele stanął kpt. Aleksandr Tiunin. Od poł. maja batalion brał udział w walkach z wojskami bolszewickimi w składzie Armii Północno-Zachodniej gen. Aleksandra P. Rodzianki. 
Uczestniczył w desancie z okrętów estońskich w rejonie Ust'-Ługi. Pierwszy desant 13 maja został powstrzymany przez oddziały bolszewickie, ale drugi, przeprowadzony 17 maja, zakończył się sukcesem. Po zajęciu Półwyspu Soikińskiego batalion został zasilony jedynie ok. 50 ochotnikami, gdyż większość miejscowej ludności popierała władze bolszewickie. 18 maja atakował bezskutecznie twierdzę Koporie, ponosząc bardzo duże straty od zmasowanego ognia karabinów maszynowych. Zginął dowódca A. Tiunin i 3 oficerów, a także 43 innych żołnierzy. Kolejny atak 24 maja umożliwił w końcu zająć twierdzę. Następnie batalion wycofano na tyły dla odpoczynku. W wyniku przybycia z Ingermanlandii uzupełnień do końca czerwca liczebność batalionu wzrosła do 1624 ludzi, w tym fińskich, estońskich i szwedzkich ochotników. Został on przeformowany w 3-batalionowy pułk z baterią artylerii. Jego sztandarem była flaga Ingermanlandii z herbem tej krainy. W zajętych wsiach żołnierze pułku tworzyli oddziały samoobrony i wyznaczali ich komendantów. Jednocześnie głosili hasła szerokiej autonomii dla Ingermanlandii w ramach Rosji. Prowadziło to do konfliktów z dowództwem Armii Północno-Zachodniej, które uznawało to za przejaw separatyzmu. Z kolei Ingermanlandczycy widzieli w białych Rosjanach "reakcjonistów". Ostatecznie pułk został podporządkowany dowództwu Armii Północno-Zachodniej (dotychczas podlegał dowództwu armii estońskiej), co wywołało niezadowolenie fińskich oficerów. 13 czerwca rozpoczęło się natarcie na forty Krasnaja Gorka i Sieraja Łoszczadź. W tym czasie w garnizonie Krasnej Gorki wybuchło powstanie antybolszewickie, ale żołnierze pułku nie byli w stanie go wspomóc z powodu silnego ognia artyleryjskiego oddziałów wiernych bolszewikom. Generał A. P. Rodzianko oskarżył Ingermanlandczyków o rzekome ukrywanie faktu wybuchu powstania i nie udzielenie pomocy, po czym wydał rozkaz o rozformowaniu pułku. Byli żołnierze mogli wstąpić do innych oddziałów. 350 z nich przeszło do specjalnie utworzonego samodzielnego batalionu Pułku Ostrowskiego. Pozostali powrócili do Estonii i Finlandii.

</doc>
<doc id="1652746" url="https://pl.wikipedia.org/wiki?curid=1652746" title="Paciorkowiec termofilny">
Paciorkowiec termofilny



</doc>
<doc id="1652749" url="https://pl.wikipedia.org/wiki?curid=1652749" title="Niewidzialny myśliwiec">
Niewidzialny myśliwiec

Niewidzialny myśliwiec – amerykański film z 1999.
Opis fabuły.
Amerykański pilot Owen Turner (Ice-T) zaczyna współpracować z terrorystą handlującym bronią Roberto Mendezem (Andrew Divoff). Powierza on mu kradzież nowoczesnego samolotu do zadań specjalnych „F-117”, który jest nieosiągalny dla radarów. By zadanie wykonać Turner finguje własną śmierć. Jednocześnie misję odzyskania maszyny armia przydziela dawnemu kompanowi Turnera – Ryanowi (Costas Mandylor).

</doc>
<doc id="1652750" url="https://pl.wikipedia.org/wiki?curid=1652750" title="Starszy ogniomistrz">
Starszy ogniomistrz

Starszy ogniomistrz (st. ogn.) − najwyższy stopień podoficerski Państwowej Straży Pożarnej. Niższym stopniem jest ogniomistrz, a wyższym młodszy aspirant. Dawny stopień podoficerski w Wojsku Polskim.
W Wojsku Polskim prowadzony w 1924 roku. W wojskach rakietowych i artylerii odpowiadał stopniowi starszy sierżant.
W Siłach Zbrojnych PRL należał do grupy podoficerów starszych.
Odpowiadał mu stopień starszego sierżanta.
W policji odpowiednikiem tego stopnia jest sierżant sztabowy Policji.

</doc>
<doc id="1652751" url="https://pl.wikipedia.org/wiki?curid=1652751" title="Sporty samochodowe">
Sporty samochodowe



</doc>
<doc id="1652755" url="https://pl.wikipedia.org/wiki?curid=1652755" title="Alfons III Wielki">
Alfons III Wielki

Alfons III Wielki (ur. ok. 848, zm. 910) – król Asturii w latach 866 – 910. 
Życiorys.
W czasie swego panowania prowadził wiele wypraw wojennych, dzięki którym przesunął granicę chrześcijańskiej Hiszpanii do Coimbry. Założył miasto Burgos. Nieporozumienia z synami skłoniły go do abdykacji i podzielenia królestwa pomiędzy synów. Garcia otrzymał Leon, Ordoño Galicję a Fruela Asturię wraz z Oviedo.

</doc>
<doc id="1652757" url="https://pl.wikipedia.org/wiki?curid=1652757" title="Sport wodny">
Sport wodny



</doc>
<doc id="1652758" url="https://pl.wikipedia.org/wiki?curid=1652758" title="Power Rangers W Kosmosie">
Power Rangers W Kosmosie



</doc>
<doc id="1652761" url="https://pl.wikipedia.org/wiki?curid=1652761" title="George Grey (biegacz narciarski)">
George Grey (biegacz narciarski)

George Grey (ur. 22 lipca 1979 w Sidcup) – kanadyjski biegacz narciarski pochodzenia brytyjskiego, zawodnik klubu Blackjack Ski Club.
Kariera.
Po raz pierwszy na arenie międzynarodowej George Grey pojawił się 28 listopada 1998 roku podczas zawodów Pucharu Kontynentalnego w Vernon, gdzie w biegu na 10 km techniką klasyczną był dziewiąty. W 1999 roku wystartował na mistrzostwach świata juniorów w Saalfelden am Steinernen Meer, gdzie zajął 32. miejsce w biegu na 10 km klasykiem, a na dystansie 30 km stylem dowolnym uplasował się dziesięć pozycji niżej. W Pucharze Świata zadebiutował 10 stycznia 2001 roku w Soldier Hollow, zajmując 46. miejsce w biegu na 30 km technika dowolną. Pierwsze pucharowe punkty zdobył 15 grudnia 2005 roku w Canmore, gdzie był szesnasty w biegu na 15 km stylem dowolnym. Nigdy nie stanął na podium zawodów PŚ. W klasyfikacji generalnej najlepiej wypadł w sezonie 2008/2009, który ukończył na 85. miejscu. W 2003 roku wziął udział w mistrzostwach świata w Val di Fiemme, indywidualnie plasując się poza czołową trzydziestką, a w sztafecie Kanadyjczycy zajęli piętnaste miejsce. Najlepsze wyniki na imprezach tego cyklu osiągnął podczas rozgrywanych w 2009 roku mistrzostw świata w Libercu, gdzie był piąty w sztafecie i dziewiąty w sprincie drużynowym. W parze z Devonem Kershawem był ponadto szósty w sprincie drużynowym na mistrzostwach świata w Oberstdorfie w 2005 roku. W 2006 roku brał udział w igrzyskach olimpijskich w Turynie, gdzie był jedenasty w sztafecie i sprincie drużynowym, a indywidualnie zajął między innymi 25. miejsce w biegu łączonym na 30 km. Na rozgrywanych cztery lata później igrzyskach olimpijskich w Vancouver Grey był siódmy w sztafecie i ósmy w biegu łączonym na 30 km. Jest ponadto wielokrotnym medalistą mistrzostw kraju, przy czym w 2011 roku zdobył trzy złote medale: na 10 i 50 km stylem dowolnym oraz na 15 km klasykiem. W marcu 2011 roku zakończył karierę.

</doc>
<doc id="1652763" url="https://pl.wikipedia.org/wiki?curid=1652763" title="Shōhei Honda">
Shōhei Honda

 – japoński biegacz narciarski.
Osiągnięcia.
Puchar Świata.
Miejsca na podium.
Honda nigdy nie stał na podium indywidualnych zawodów Pucharu Świata.
Linki zewnętrzne.
Rezultaty na stronie FIS

</doc>
<doc id="1652767" url="https://pl.wikipedia.org/wiki?curid=1652767" title="Fliegerersatz Abteilung Nr. 13">
Fliegerersatz Abteilung Nr. 13

Fliegerersatz Abteilung Nr. 13 – FEA13 jednostka szkoleniowa lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w lutym 1917 roku w bazie lotniczej w Bydgoszczy i stacjonowała tamże do zakończenia działań wojennych i przejęciu lotniska 24 stycznia 1920 roku przez 8 Pułk Strzelców Wielkopolskich pod dowództwem kpt. Śliwińskiego.
W jednostce służyli m.in. Kurt Wüsthoff, Willibald Spang, Gotthardt Rossteuscher.
W jednostce zostały utworzone m.in. następujące eskadry myśliwskie: Jasta 36, Jasta 50 oraz Jasta 71.

</doc>
<doc id="1652768" url="https://pl.wikipedia.org/wiki?curid=1652768" title="Over My Head (Better Off Dead)">
Over My Head (Better Off Dead)

Over My Head (Better Off Dead) - singel kanadyjskiego zespołu Sum 41 wydany w 2003, ostatni singel promujący album "Does This Look Infected?". Był najmniej popularnym nagraniem wydanym z albumu, był jednak często nadawany za pośrednictwem kanadyjskich stacji radiowych. Według niepotwierdzonych źródeł, jest to ulubiony utwór gitarzysty basowego zespołu, Jasona McCaslina.
Akustyczna wersja albumu znajduje się na mini albumie Chuck Acoustic EP.
Teledysk do utworu został wydany jedynie w Kanadzie, Japonii i Wielkiej Brytanii. Wideo jest kompilacją urywków z koncertów grupy.

</doc>
<doc id="1652769" url="https://pl.wikipedia.org/wiki?curid=1652769" title="Yūichi Onda">
Yūichi Onda

 – japoński biegacz narciarski.
Osiągnięcia.
Puchar Świata.
Miejsca na podium.
Onda nigdy nie stał na podium zawodów Pucharu Świata.

</doc>
<doc id="1652770" url="https://pl.wikipedia.org/wiki?curid=1652770" title="We're All to Blame">
We're All to Blame

We're All to Blame – pierwszy singel Sum 41 z albumu Chuck, wydany w 2004 za pośrednictwem Island Records. Sam zespół zadeklarował, że utwór opowiada o obecnym stanie świata, który skupia się obecnie na wojnach, śmierci ludzi, strachu i sile organizacji komercyjnych.
Utwór jest jednym z najlepiej przyjętych przez krytykę singli Sum 41. Piosenka została napisana po wyjeździe zespołu do Konga, napisano ją jako ostatnią – utwór zastąpił na płycie piosenkę "Noots", która pierwotnie miała pojawić się na albumie.
Utwór został wykorzystany w 2004 w filmie "". W amerykańskiej wersji filmu utwór jest odtwarzany w trakcie pokazywania napisów otwierających.
Teledysk.
Wideo jest parodią serialu musicalowego "Solid Gold" i przedstawia tancerzy z serialu. Pod koniec teledysku komentator filmu zapowiada występ zespołu Pain for Pleasure (zespół założony przez Whibleya i McCaslina). Reżyserem teledysku był Marc Klasfeld. Teledysk nie jest popularny wśród fanów Sum 41, którzy w większości twierdzą, że jest mało poważny, żartobliwy otacza poważną piosenkę.

</doc>
<doc id="1652771" url="https://pl.wikipedia.org/wiki?curid=1652771" title="Black Coffee">
Black Coffee

„Black Coffee” - piosenka napisana Sonny’ego Burke’a i Paula Francisa Webstera, opublikowana w 1948 roku. Utwór w wykonaniu Sarah Vaughan w 1949 uplasował się na liście "Billboard" Hot 100.
Covery.
Własne wersje piosenki nagrało wielu artystów, wśród których byli m.in.:

</doc>
<doc id="1652773" url="https://pl.wikipedia.org/wiki?curid=1652773" title="Gualtherus Michael van Nieuwenhuisen">
Gualtherus Michael van Nieuwenhuisen

Gualtherus Michael van Nieuwenhuisen, Walter van Nieuwenhuisen (zm. 14 kwietnia 1797) - duchowny holenderski, arcybiskup Utrechtu Rzymskokatolickiego Kościoła Starobiskupiego Kleru w latach 1767-1797.
Życiorys.
Walter van Nieuwenhuisen był proboszczem parafii w Dort. 19 listopada 1767 roku został jednomyślnie wybrany przez kapitułę utrechcką arcybiskupem Utrechtu. Po konsekracji biskupiej w 1768 roku podobnie jak jego poprzednicy został uznany przez Stolicę Apostolską za ekskomunikowanego i pozostającego w schizmie z Kościołem rzymskokatolickim.
Arcybiskup van Nieuwenhuisen tak jak Petrus Meindaerts prowadził starania w Kurii Rzymskiej o pojednanie się z papieżem. Nie doszło jednak do żadnego polepszenia relacji między Stolicą Apostolską i Kościołem Utrechtu.
W 1778 roku Walter van Nieuwenhuisen konsekrował Adrianusa Broekmana i Nicolausa Nellemansa na biskupów Haarlemu i Deventer.

</doc>
<doc id="1652774" url="https://pl.wikipedia.org/wiki?curid=1652774" title="Kryterium Asów Polskich Lig Żużlowych im. Mieczysława Połukarda 1988">
Kryterium Asów Polskich Lig Żużlowych im. Mieczysława Połukarda 1988

VII Kryterium Asów Polskich Lig Żużlowych im. Mieczysława Połukarda odbył się 29 marca 1988. Zwyciężył Ryszard Dołomisiewicz.

</doc>
<doc id="1652776" url="https://pl.wikipedia.org/wiki?curid=1652776" title="Lista ukraińskich parlamentarzystów II RP">
Lista ukraińskich parlamentarzystów II RP

Lista ukraińskich parlamentarzystów II RP

</doc>
<doc id="1652777" url="https://pl.wikipedia.org/wiki?curid=1652777" title="Puchar Polski w piłce nożnej (1981/1982)">
Puchar Polski w piłce nożnej (1981/1982)

Puchar Polski w piłce nożnej mężczyzn w sezonie 1981/1982 – 28. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1982/83. Zwycięzcą rozgrywek został Lech Poznań, dla którego był to pierwszy Puchar Polski w historii klubu. 
Mecz finałowy odbył się 19 maja 1982 na Stadionie przy Oporowskiej we Wrocławiu. 
I runda.
 
1/16 finału.
Do rywalizacji dołączyły zespoły z I ligi.

</doc>
<doc id="1652778" url="https://pl.wikipedia.org/wiki?curid=1652778" title="Anacapa">
Anacapa

Anacapa – grupa 3 wulkanicznych wysp leżąca 23 km od wybrzeża hrabstwa Ventura w Kalifornii. Anacapa jest częścią archipelagu i częścią wysp Parku narodowego Channel Islands. Składa się z trzech wysp: East Island, Middle Island i West Island. Nazwa "Anacapa" wywodzi się od słowa "eneepah" z języka Indian Chumash (ang. "mirage island"). 

</doc>
<doc id="1652780" url="https://pl.wikipedia.org/wiki?curid=1652780" title="Ivan Babikov">
Ivan Babikov

Ivan Babikov (ur. 4 lipca 1980 w Syktywkarze, ZSRR, jako Iwan Siergiejewicz Babikow, ros. Иван Сергеевич Бабиков) – rosyjski biegacz narciarski, od sezonu 2007/08 roku reprezentujący Kanadę.
Kariera.
Po raz pierwszy na arenie międzynarodowej Ivan Babikov pojawił się 30 grudnia 2001 roku w Krasnogorsku, gdzie w zawodach FIS Race zajął 28. miejsce na dystansie 30 km techniką dowolną. W Pucharze Świata zadebiutował 10 grudnia 2005 roku w kanadyjskim Vernon, zajmując 14. miejsce w biegu łączonym na 20 km. Tym samym Babikov już w swoim debiucie zdobył pierwsze pucharowe punkty. Reprezentant Rosji został co prawda zgłoszony do startu w zawodach PŚ w Kawgołowie 4 stycznia 2003 roku, ale ostatecznie nie wziął w nich udziału. Jak dotąd jego najlepszym wynikiem w zawodach tego cyklu jest czwarta pozycja w biegu na 15 km stylem dowolnym, którą wywalczył 15 grudnia 2005 roku w Canmore. W klasyfikacji generalnej PŚ najlepiej wypadł w sezonie 2009/2010, kiedy zajął 23. miejsce. Jako reprezentant Rosji wystąpił na igrzyskach olimpijskich w Turynie w 2006 roku i rozgrywanych rok później mistrzostwach świata w Sapporo. Jego najlepszymi wynikami na tych imprezach były odpowiednio 13. miejsce w biegu łączonym oraz 45. miejsce na dystansie 50 km techniką klasyczną. W barwach Kanady był między innymi piąty w sztafecie na mistrzostwach świata w Libercu w 2009 roku, a jego najlepszym wynikiem indywidualnym na MŚ jest piętnaste miejsce w biegu łączonym na 30 km zajęte podczas mistrzostw świata w Oslo w 2011 roku. W międzyczasie wystąpił na igrzyskach w Vancouver, zajmując między innymi piątą pozycję w biegu łączonym na 30 km i ósmą w biegu na 15 km stylem dowolnym. Babikov dwukrotnie stawał na podium etapów cyklu Tour de Ski: w trzeciej edycji zwyciężył w 9 km podbiegu na Alpe Cermis, a w siódmej edycji na tej samej trasie był drugi. Siódmą edycję Tour de Ski Ivan Babikov ukończył na wysokim, siódmym miejscu.
Osiągnięcia.
Puchar Świata.
Miejsca na podium.
Babikov nigdy nie stał na podium indywidualnych zawodów Pucharu Świata.

</doc>
<doc id="1652781" url="https://pl.wikipedia.org/wiki?curid=1652781" title="Rezerwat przyrody Dęby Sądowskie">
Rezerwat przyrody Dęby Sądowskie

Rezerwat przyrody „Dęby Sądowskie” – leśny rezerwat przyrody w województwie zachodniopomorskim, w powiecie stargardzkim, w gminie Dolice. Jest położony przy torach kolejowych linii Szczecin-Poznań, około 0,6 km na południowy wschód od przystanku osobowego Ziemomyśl, 2 km na wschód od Sądowa i 7 km na zachód od Choszczna.
Został utworzony zarządzeniem Ministra Leśnictwa i Przemysłu Drzewnego z dnia 11 kwietnia 1985 roku. Zajmuje powierzchnię 3,10 ha (akt powołujący podawał 2,98 ha).
Rezerwat przyrody to wyróżniający się w krajobrazie płat lasu z dobrze ukształtowanym okrajkiem, częściowo otoczony roślinnością nieleśną.
Celem ochrony w rezerwacie jest zachowanie ekosystemu leśnego z dojrzałym lasem liściastym o charakterze grądu subatlantyckiego "Stellario holosteae-Carpinetum betuli" z licznymi pomnikowymi okazami drzew. W drzewostanie przeważa dąb szypułkowy ("Quercus robur") z domieszką buka zwyczajnego ("Fagus sylvatica"), wiązu szypułkowego ("Ulmus laevis"), grabu pospolitego ("Carpinus betulus") i lipy drobnolistnej ("Tilia cordata"). W cennym starodrzewie 36 dębów szypułkowych o obwodach powyżej 300 cm (w tym jeden okaz o obwodzie powyżej 700 cm), wiek drzew określany na 320–400 lat. Rezerwat chroni też stanowiska rzadkich i cennych gatunków roślin, grzybów i bezkręgowców.
Rezerwat jest pod zarządem Nadleśnictwa Choszczno. Nadzór sprawuje Regionalny Konserwator Przyrody w Szczecinie.
Według obowiązującego planu ochrony ustanowionego w 2006 roku, obszar rezerwatu objęty jest ochroną czynną.

</doc>
<doc id="1652782" url="https://pl.wikipedia.org/wiki?curid=1652782" title="Doshu">
Doshu



</doc>
<doc id="1652785" url="https://pl.wikipedia.org/wiki?curid=1652785" title="Daniel Richardsson">
Daniel Richardsson

Jan Olof Daniel Richardsson (ur. 15 marca 1982 w Hudiksvall) – szwedzki biegacz narciarski, trzykrotny medalista olimpijski i trzykrotny medalista mistrzostw świata.
Kariera.
Po raz pierwszy na arenie międzynarodowej Daniel Richardsson pojawił się 29 grudnia 2001 roku podczas zawodów FIS Race w szwedzkiej miejscowości Garphyttan, gdzie zajął 46. miejsce w biegu na 10 km techniką dowolną. W styczniu 2002 roku wystartował na mistrzostwach świata juniorów w Schonach, gdzie zajął 28. miejsce na dystansie 30 km techniką klasyczną oraz 33. miejsce w sprincie stylem dowolnym.
W Pucharze Świata zadebiutował 21 lutego 2004 roku w Umeå, zajmując 65. miejsce w biegu na 15 km klasykiem. Pierwsze pucharowe punkty zdobył 5 marca 2006 roku w Mora, gdzie był trzynasty na dystansie 90 km stylem klasycznym. Były to jego jedyne punkty w sezonie 2005/2006, który ukończył na 120. miejscu w klasyfikacji generalnej. W kolejnym sezonie wystąpił tylko dwa razy i w obu przypadkach nie punktował. Na przełomie 2007 i 2008 roku wziął udział w drugiej edycji Tour de Ski. Punkty zdobył tylko w jednym etapie, 2 stycznia 2008 roku w Novym Měscie zajął 25. miejsce w biegu na 15 km stylem klasycznym. Cały cykl Szwed zakończył na 47. miejscu. W sezonie 2007/2008 punktował jeszcze dwa razy (24. miejsce w biegu na 15 km klasykiem i 19. miejsce w sprincie stylem dowolnym w Otepää) i ostatecznie został sklasyfikowany na 112. pozycji.
Sezon 2008/2009 zakończył na 50. pozycji w klasyfikacji generalnej. W 19 startach punktował siedmiokrotnie, przy czym 14 marca 2009 roku w Trondheim po raz pierwszy znalazł się w czołowej dziesiątce zawodów Pucharu Świata – na dystansie 50 km techniką klasyczną był ósmy. Dwa tygodnie wcześniej Richardsson zadebiutował na dużej międzynarodowej imprezie biorąc udział w mistrzostwach świata w Libercu. Zajął tam szóste miejsce w sztafecie, dwudzieste w biegu na 15 km klasykiem, a bieg na 50 km stylem dowolnym ukończył na trzydziestej pozycji. Najważniejszym punktem sezonu 2009/2010 były igrzyska olimpijskie w Vancouver. Wspólnie z Johanem Olssonem, Andersem Södergrenem i Marcusem Hellnerem wywalczył tam złoty medal w sztafecie. Był to pierwszy od 22 lat złoty medal dla Szwecji w tej konkurencji. W swoim najlepszym indywidualnym starcie, biegu na 50 km techniką klasyczną Richardsson był siódmy. W zawodach pucharowych dwukrotnie plasował się w pierwszej dziesiątce: 20 grudnia 2009 roku w Rogli był ósmy w biegu na 30 km klasykiem, a niecały miesiąc później ósmy był także w klasyfikacji końcowej czwartej edycji Tour de Ski. Szwed punktował w sześciu z ośmiu etapów TdS, przy czym 7 stycznia w Toblach wygrał bieg na 10 km klasykiem. Sezon zakończył na siedemnastym miejscu.
Pierwsze pucharowe podium (wygrana w Toblach jest zwycięstwem etapowym) Szwed wywalczył już w pierwszym biegu sezonu 2010/2011 – 20 listopada 2010 roku w Gällivare był trzeci w biegu na 15 km stylem dowolnym. Wyprzedzili go jedynie jego rodak Marcus Hellner oraz Dario Cologna ze Szwajcarii. Następnie zajął trzecie miejsce w Ruka Triple za Rosjaninem Aleksandrem Legkowem i Dario Cologną, stając przy tym na trzecim stopniu podium jednego z etapów. Piątą edycję TdS ukończył na dziewiątym miejscu, punktów nie zdobywając tylko w prologu. W pozostałych startach sezonu jeszcze czterokrotnie plasował się w czołowej dziesiątce, w tym 22 stycznia w Otepää był drugi w biegu na 15 km klasykiem, a 19 lutego na tym samym dystansie w Drammen był najlepszy. W Finale Pucharu Świata był szósty, przy czym zajął trzecie miejsce podczas trzeciego etapu, biegu łączonego na 20 km w Falun. Cały sezon zakończył na trzeciej pozycji w klasyfikacji generalnej, ulegając tylko Cologni i Norwegowi Petterowi Northugowi, a w klasyfikacji dystansowej był drugi za Szwajcarem. Na mistrzostwach świata w Oslo w marcu 2011 roku Szwedzi w tym samym składzie co na igrzyskach w Vancouver zdobyli srebrny medal w sztafecie. Podobnie też jak na igrzyskach indywidualnie najlepiej wypadł na dystansie 50 km stylem dowolnym, ponownie zajmując siódme miejsce. Był to najlepszy wynik wśród Szwedów.
W sezonie 2011/2012 wypadł słabiej w porównaniu z poprzednim rokiem. W 24 startach punktował trzynastokrotnie, jednak na podium stanął tylko podczas trzeciego etapu Ruka Triple 2011 – w biegu na 15 km stylem klasycznym był trzeci za Kazachem Aleksiejem Połtoraninem i Norwegiem Eldarem Rønningiem. Fiński cykl Richardsson ukończył na trzynastym miejscu. Wystartował także w szóstym Tour de Ski, jednak wycofał się przed siódmym etapem. W klasyfikacji generalnej sezonu zajął ostatecznie 38. pozycję. Mistrzostwa świata w Val di Fiemme w 2013 roku przyniosły mu kolejny medal. Szwedzka sztafeta w składzie: Daniel Richardsson, Johan Olsson, Marcus Hellner i Calle Halfvarsson wywalczyła kolejny srebrny medal. W startach indywidualnych Richardsson był dziesiąty w biegu na 50 km klasykiem i biegu na 15 km stylem dowolnym, a w biegu łączonym na 30 km był osiemnasty. W zawodach pucharowych jego najlepszym wynikiem było siódme miejsce w biegu na 15 km stylem dowolnym 10 marca 2013 roku w Lahti. Był też między innymi ósmy na dystansie 50 km techniką klasyczną w Oslo, jedenasty w zawodach Finału Pucharu Świata oraz trzynasty w siódmej edycji Tour de Ski. W klasyfikacji generalnej zajął 24. pozycję.
Sezon 2013/2014 Szwed zaczął od zajęcia 28. miejsca w Ruka Triple. Następnie był dziesiąty 7 grudnia 2013 roku w Lillehammer w biegu na 15 km klasykiem, a w styczniu 2014 roku ukończył ósmą edycję TdS na dwudziestym miejscu. W ostatnim pucharowym starcie przed igrzyskami olimpijskimi w Soczi zajął dziewiąte miejsce w biegu na 15 km stylem klasycznym 1 lutego 2014 roku w Toblach.

</doc>
<doc id="1652786" url="https://pl.wikipedia.org/wiki?curid=1652786" title="Zamach na Napoleona Bonapartego w 1800">
Zamach na Napoleona Bonapartego w 1800

Zamach na Napoleona Bonapartego, "zamach machiny piekielnej" lub "zamach na ulicy Saint-Nicaise" – nieudany zamach na Napoleona Bonapartego, pierwszego konsula Francji, dokonany 24 grudnia 1800 (według kalendarza republikańskiego 3 nivôse'a roku IX) w Paryżu. Jego organizatorami byli rojaliści.
Do ataku wykorzystano tzw. machinę piekielną, skonstruowaną według wzoru z XVI stulecia.
Spisek.
Wobec sukcesów militarnych Bonapartego w walkach z II koalicją antyfrancuską i rosnącej słabości ruchu rojalistycznego, wśród walczących jeszcze szuanów pojawił się pomysł zamordowania Napoleona. Na czele spisku stanął Georges Cadoudal, który wysłał do Paryża, w celu przygotowania ataku, Josepha Picota de Limoëlan, Édouarda de La Haye-Saint-Hilaire'a, André Joyaux d’Assasa oraz Pierre'a Robinault de Saint-Régeanta. W ostatniej chwili do grupy dołączył doświadczony szuan François-Joseph Carbon. 
17 grudnia 1800 (26 frimaire'a roku IX) zamachowcy kupili powóz i konia od Lamballe'a, handlarza zbożem. Carbon przedstawił się jako kupiec, który pilnie potrzebował przewieźć swój towar do miasteczka Laval. Zamiast tego szuanie przewieźli powóz i konia na ulicę Saint Lazare, gdzie wynajęli mieszkanie. Przez kolejnych pięć dni przygotowywali właściwe narzędzie zamachu: beczkę wzmacnianą żelaznymi obręczami, którą docelowo planowali wypełnić prochem i podpalić. 
22 grudnia Saint-Régeant dowiedział się, że w dwa dni później Napoleon planuje udać się razem z żoną do opery. Zamachowcy postanowili wykorzystać machinę piekielną atakując ich powóz. Tego samego dnia, po przejściu spodziewanej trasy przejazdu, Saint-Régeant wybrał jako miejsce ataku ulicę Saint-Nicaise, w pobliżu budynku Komedii Francuskiej i kościoła św. Rocha w Paryżu, na schodach którego zginęło w 1796 kilkudziesięciu zbuntowanych rojalistów. Powóz z machiną piekielną miał stanąć na ulicy Saint-Nicaise, drugi zamachowiec miał obserwować trasę przejazdu Napoleona z przeciwnej strony ulicy, a następnie dać sygnał do podpalenia beczki z prochem.
Zamach.
24 grudnia 1800, późnym popołudniem, Carbon (główny konstruktor machiny) oraz Limoëlan, wyjechali powozem za bramę św. Dionizego, by tam w opuszczonym budynku wypełnić beczkę prochem. Następnie wrócili na wybrane dwa dni wcześniej miejsce ataku. Limoëlan rozpoczął obserwację ulicy. Saint-Régeant, który miał pilnować powozu, dał 12 sous przypadkowo zauważonej dziewczynce, by ta trzymała uzdę konia. 
Około godziny 19 Bonaparte, pewien iż tajna policja zapobiegła już wszystkim próbom ataku na niego, wyjechał z Tuileries na francuską premierę oratorium Haydna "Stworzenie świata". Przed jego karetą jechała eskorta złożona z gwardzistów konsula. Razem z Bonapartem w karecie znajdowali się minister wojny Berthier, generał Lannes i adiutant Napoleona Lauriston. Siostra konsula Karolina oraz jego żona Józefina jechały w drugim powozie. 
Woźnica Bonapartego, Cesar, najprawdopodobniej był tego wieczora pijany. Obserwujący nierówny tor jazdy karety Limoëlan, w decydującym momencie spanikował i nie dał Saint-Régeantowi umówionego znaku. Ten zorientował się w sytuacji dopiero kilka minut później, kiedy przejechali przed nim grenadierzy Pierwszego Konsula. Dopiero wtedy podpalił lont i uciekł. Machina piekielna wybuchła, zabijając od 6 do 22 osób i raniąc około 100, nie dosięgając jednak celu zamachu. Ofiary były w większości mieszkańcami ubogich dzielnic miasta.
Represje.
Atak na jakobinów.
Napoleon bezpośrednio po zamachu uznał, że był on dziełem jakobinów, którzy zachowali pewne wpływy wśród ubogich mieszkańców Paryża. Na jego polecenie zatrzymano w mieście dwóch znanych aktywistów jakobińskich: Metge'a, autora pamfletu politycznego, w którym porównywał Napoleona do Juliusza Cezara, oraz Chevaliera, który eksperymentował ze środkami wybuchowymi i był podejrzewany o chęć zabicia pierwszego konsula. Zatrzymań dokonano mimo perswazji ministra policji Josepha Fouché, który od początku wskazywał na środowiska rojalistyczne, jako najbardziej prawdopodobnych organizatorów zamachu. Bonaparte nie wierzył jednak, że osłabieni szuanie byli jeszcze w stanie przygotować tego rodzaju akcję, postanowił też wykorzystać zamach jako pretekst do ostatecznej rozprawy z jakobinami. 
Łącznie aresztowano 133 jakobinów lub osób związanych z tym środowiskiem. Ich zatrzymania były prowadzone nawet po ustaleniu sprawstwa szuanów, a Bonaparte odmówił ich ułaskawienia. Spośród aresztowanych 130 osób zostało skazanych na deportację na Seszele, wyspę Ré i Oléron, bez procesu sądowego, ani możliwości odwołania się od wyroku. Dwóch skazanych zdołało uciec.
Odkrycie spisku rojalistycznego.
Fouché oraz prefekt policji w Paryżu Louis Nicolas Dubois natychmiast po zamachu przystąpili do śledztwa, zabezpieczając pozostałe szczątki powozu i konia, po czym przesłuchali wszystkich paryskich handlarzy końmi i wozami. Udało się dotrzeć do Lamballe'a, który przedstawił rysopis Carbona, człowieka, który kupił od niego powóz na kilka dni przed zamachem. Udowodniono również, że bomba konstruowana przez Chevaliera nie była "machiną piekielną". 
Chociaż Bonaparte żądał kolejnych represji wobec jakobinów, Fouché, chcąc udowodnić, że środowiska rojalistyczne są o wiele bardziej niebezpieczne od byłych uczestników rewolucji francuskiej (do których zresztą sam należał), doprowadził do osądzenia i skazania na śmierć czterech członków spisku sztyletów, których ogłoszono współwinnymi zamachu. Nawet w tym momencie konsul nakazał stracić Chevaliera, a następnie Metge'a, chociaż nie było żadnych dowodów na ich wspólnictwo w ataku. Jednak 18 stycznia 1801 policja odnalazła Carbona, który na torturach podał nazwiska wspólników. 25 stycznia został zatrzymany Saint-Régeant. Obydwaj, po czterodniowym procesie na przełomie marca i kwietnia, zostali straceni 20 kwietnia na placu Grève - w miejscu, gdzie przed rewolucją dokonywano egzekucji niedoszłych zabójców królów. Jedynie Limoëlan zdołał uciec do Stanów Zjednoczonych.

</doc>
<doc id="1652787" url="https://pl.wikipedia.org/wiki?curid=1652787" title="Bezik">
Bezik

Bezik – gra karciana pomiędzy dwiema, trzema lub czterema osobami, za pomocą połączonych kilku talii, najczęściej 32-kartowych. Gracze otrzymują po 8–10 kart, resztę stanowi tzw. talon i służy do dokupywania kart w miarę rozgrywki.

</doc>
<doc id="1652789" url="https://pl.wikipedia.org/wiki?curid=1652789" title="Eksperyment mikołowski">
Eksperyment mikołowski

Eksperyment mikołowski – eksperyment pedagogiczny opierający się na doświadczeniach ruchu harcerskiego przeprowadzony w latach 1935–1939 w Szkole Powszechnej nr 1 w Mikołowie pod kierunkiem A. Kamińskiego. 
Eksperyment polegał głównie na kierowaniu społecznymi i kulturalnymi zainteresowaniami uczniów i wiązał się z działalnością kształcąco-wychowawczą. Pracami kierował A. Kamiński któremu w eksperymencie pomagały czynniki takie jak: stosowanie zabaw w nauczaniu, praca grupowa, zdobywanie sprawności czy swoista atmosfera wychowawcza na którą składały się elementy takie jak przyjazny stosunek nauczycieli do uczniów, dobry przykład osobisty nauczyciela, wzajemne zaufanie i nastrój w toku pracy, samodzielność uczniów i szczerość w ich stosunkach z nauczycielami oraz wykrywanie, zaszczepianie i rozwijanie uzdolnień dzieci i młodzieży.
Zastosowanie osiągnięć eksperymentu mikołowskiego w procesie wychowawczym zostało przedstawione w książce A. Kamińskiego "Aktywizacja i uspołecznianie uczniów w szkole podstawowej".

</doc>
<doc id="1652791" url="https://pl.wikipedia.org/wiki?curid=1652791" title="Bas Sibum">
Bas Sibum

Bas Sibum (ur. 26 grudnia 1982 w Nieuw Amsterdam) - holenderski piłkarz występujący na pozycji pomocnika. Od 2014 jest zawodnikiem Heraclesa Almelo.
Kariera.
Sibum profesjonalną karierę rozpoczynał w drugoligowym FC Emmen. W jego barwach zadebiutował 7 kwietnia 2001 w przegranym 0-2 ligowym meczu z Heraclesem Almelo. W debiutanckim sezonie 2000/2001 Sibum zagrał w lidze osiem razy. W następnym zagrał w trzynastu meczach. W pierwszym składzie Emmen zaczął regularnie występować od początku sezonu 2002/2003. Wystąpił wówczas w 33 meczach i zdobył 5 bramek. Łącznie spędził tam trzy sezony i w tym czasie rozegrał 54 spotkania i strzelił 5 goli.
W 2003 roku przeniósł się do pierwszoligowego FC Twente. Pierwszy występ zanotował tam 30 sierpnia 2003 w przegranym 0-2 ligowym spotkaniu z PSV Eindhoven. W pierwszym sezonie dotarł z klubem do finału Pucharu Holandii, ale uległ tam z nim 0-1 FC Utrechtowi. W sezonie 2005/2006 uplasował się z Twente na dziewiątej pozycji w lidze i po barażach awansował z nim do Pucharu UEFA. Jednak po porażce w dwumeczu z Levadią Tallinn zakończyli go na drugiej rundzie kwalifikacyjnej. W sumie barwach Twente rozegrał 87 spotkań.
W styczniu 2007 przeszedł do innego pierwszoligowca - Rody Kerkrade. Pierwszy mecz rozegrał tam 20 stycznia 2007 w ligowym pojedynku z Willem II Tilburg (2-1 dla Rody). Od początku gry na Parkstad Limburg Stadion był rezerwowym i w ciągu rocznego pobytu w Rodzie zagrał 20 razy i strzelił jednego gola.
W styczniu 2008 został zawodnikiem NEC Nijmegen. Zadebiutował tam 20 stycznia 2008 w zremisowanym 1-1 meczu z Ajaxem Amsterdam. W sezonie 2007/2008 zajął z klubem siódme miejsce w lidze i po barażach awansował z nim do Pucharu UEFA. Dotarli tam do 1/16 finału, gdzie ulegli w dwumeczu Hamburgerowi SV.

</doc>
<doc id="1652796" url="https://pl.wikipedia.org/wiki?curid=1652796" title="Bańdzioch">
Bańdzioch

Bańdzioch (, , ) – kocioł lodowcowy na północnych, opadających do Morskiego Oka ścianach Mięguszowieckich Szczytów. Jest największym wśród kilku kotłów w Dolinie Rybiego Potoku. Dawniej nazywany był Mięguszowieckim Kotłem, Wielkim Mięguszowieckim Kotłem lub Mięguszowieckim Bańdziochem. Nazwy te jednak nie przyjęła się ani w środowisku taternickim, ani turystycznym i obecnie praktycznie używana jest tylko nazwa Bańdzioch. W gwarze podhalańskiej i w polskiej gwarze spiskiej słowo "bańdzioch" oznacza brzuch, zaś w Tatrach nazwą tą określano kotły lodowcowe.
Bańdzioch ma ogromną rozpiętość pionową – od 1700 do 2100 m n.p.m. Znajduje się poniżej pionowych ścian wszystkich trzech Mięguszowieckich Szczytów. Jego prawe (patrząc od dołu) ograniczenie tworzy Mięguszowiecki Filar, lewe Siodło za Kazalnicą, Kazalnica, opadająca z niej grzęda, niżej przechodząca w wał zakończony Bulą pod Bańdziochem. Z najniższej części Bańdziocha na Szeroki Piarg nad Morskim Okiem opada ogromne żlebisko zwane Maszynką do Mięsa. Odwadnia ono całą depresję pod Mięguszowieckimi Szczytami, nim też schodzą lawiny śnieżne i kamienne.
Bańdzioch jest dobrze widoczny znad Morskiego Oka. Najwyższe piętro kotła, podchodzące pod Mięguszowiecką Przełęcz pod Chłopkiem (2307 m), to Wyżni Bańdzioch. W linii spadku przełęczy znajduje się płat "wiecznego" śniegu o cechach lodowczyka – tzw. Lodowczyk Mięguszowiecki lub Mięguszowiecki Śnieżnik, zauważony już w 1910 r. przez Mariusza Zaruskiego. Obecnie płat powoli topnieje. Roślinność w obrębie Bańdziocha jest uboga, ale w niektórych miejscach znajdują się stanowiska ziołorośli takich jak miłosna górska i omieg górski. Rosną też tutaj warzucha tatrzańska i ukwap karpacki – rzadkie rośliny wysokogórskie, w Polsce występujące tylko w Tatrach i to na nielicznych stanowiskach. Często można tu dostrzec kozice.
Bańdzioch odwadniany jest przez dwa niewielkie cieki wodne. Lewy z nich to Potoczek spływający wzdłuż zachodnich podnóży Kazalnicy Mięguszowieckiej. Drugi ciek odwadnia południowo-zachodni kraniec Bańdziocha. Obydwa, zwykle ubogie w wodę cieki wpadają dwoma wodospadami do głębokiego kociołka nad progiem Maszynki do Mięsa.
Dolną częścią Bańdziocha prowadzi znakowany szlak turystyczny na Przełęcz pod Chłopkiem. Znajduje się przy nim wielki głaz – Koleba pod Chłopkiem.
Turystyka i taternictwo.
Do Bańdziocha można też dojść dwiema drogami wspinaczkowymi (tylko dla taterników). W. Cywiński ostrzega: miejsce bardzo lawiniaste, W warunkach złych należy go unikać "jak diabeł święconej wody":

</doc>
<doc id="1652797" url="https://pl.wikipedia.org/wiki?curid=1652797" title="Curdin Perl">
Curdin Perl

Curdin Perl (ur. 15 listopada 1984 w Samedan) – szwajcarski biegacz narciarski, wicemistrz świata juniorów i młodzieżowców.
Kariera.
Po raz pierwszy na arenie międzynarodowej Curdin Perl pojawił 9 grudnia 2000 roku w szwajcarskiej miejscowości Campra w zawodach Pucharu Kontynentalnego, zajmując 128. miejsce w biegu na 10 km techniką klasyczną. W 2003 roku wystartował na mistrzostwach świata juniorów w Sollefteå, gdzie był między innymi dwunasty na dystansie 30 km stylem dowolnym. Na rozgrywanych rok później mistrzostwach świata juniorów w Stryn wywalczył na tym samym dystansie stylem klasycznym srebrny medal. Kolejny medal zdobył w 2007 roku, kiedy podczas mistrzostw świata młodzieżowców w Tarvisio zajął drugie miejsce w biegu łączonym na 30 km. W Pucharze Świata zadebiutował 19 marca 2005 roku w Falun, zajmując 46. miejsce w biegu łączonym na 30 km. Pierwsze pucharowe punkty wywalczył blisko dwa lata później - 3 lutego 2007 roku w Davos, gdzie był dziesiąty w biegu na 15 km techniką dowolną. W klasyfikacji generalnej najlepszy wynik osiągnął w sezonie 2010/2011, który ukończył na czternastej pozycji. W 2010 roku wziął udział w igrzyskach olimpijskich w Vancouver, plasując się na dziesiątej pozycji w sztafecie i siedemnastej w biegu na 15 km stylem dowolnym. Kilkakrotnie startował na mistrzostwach świata, najlepsze wyniki osiągając podczas MŚ w Val di Fiemme w 2013 roku, gdzie był między innymi jedenasty w biegu na 15 km stylem dowolnym i szósty w sztafecie. Startuje także w zawodach FIS Marathon Cup, w których dwukrotnie stawał na podium: w 2009 roku był trzeci, a trzy lata później drugi w szwajcarskim Engadin Skimarathon.
Osiągnięcia.
Puchar Świata.
Miejsca na podium.
Perl jak dotąd nie stał na podium zawodów Pucharu Świata.

</doc>
<doc id="1652798" url="https://pl.wikipedia.org/wiki?curid=1652798" title="Mięguszowiecki Kocioł">
Mięguszowiecki Kocioł



</doc>
<doc id="1652800" url="https://pl.wikipedia.org/wiki?curid=1652800" title="Kocioł Mięguszowiecki">
Kocioł Mięguszowiecki



</doc>
<doc id="1652801" url="https://pl.wikipedia.org/wiki?curid=1652801" title="Karim Szahir">
Karim Szahir

Karim Szahir - (również Karim Szahr), stadium rozwoju tzw. protoneolitu Zagrosu, następuje po kulturze/fazie Zawi Szemi Szanidar. Najwcześniej datowane znaleziska tej kultury pochodzą z poł. IX tys. p.n.e. jednak okres pełnego rozwoju tej kultury następuje na przełomie IX i VIII tys. p.n.e. Kultura ta trwała około 1500 lat, rozwinięto osadnictwo i produkcję żywności, podjęto pierwsze próby wytwarzania ceramiki. Od połowy VII tys. p.n.e. na terenie Zagrosu kończy się protoneolit i rozpoczyna się etap wczesnoneolityczny.
Podział na fazy.
Stanowisko eponimiczne (Karim Szahir) tej kultury pochodzi z najwcześniejszego okresu, podobne stadia rozwojowe reprezentują stanowiska Gandż Dareh "E" i Tepe Asib, bardziej już rozwinięte formy budownictwa odkryto w Tell M'lefaat. Rozwój jeszcze bardziej zaawansowanego stadium kultury Karim Szahir zaobserwowano w znaleziskach w Ali Kosh (również zw. "Ali Kusz" i "Ali Kosz", faza Bus Mordeh) i Gandż Dareh "D" (i późniejsze).
Karim Szahir.
Społeczność myśliwsko-zbieracka, na stanowisku Karim Szahir odnaleziono resztki sezonowego obozowiska, są to pozostałości prymitywnych brukowań podłóg szałasów. Płytkość warstwy wskazuje na krótki okres zamieszkiwania, brak śladów stałego budownictwa. Wokół szałasów znajdowały się liczne jamy. Wszystkie odnalezione kości należą do dziko żyjących zwierząt, głównie owiec i kóz. Polowano na ptaki i zbierano ślimaki. O zbieractwie dzikich zbóż świadczą znaleziska krzemiennych ostrzy sierpaków z charakterystycznymi wyświeceniami oraz nieliczne kamienne moździerze i rozcieracze.
Dużo staranniejsza niż w kulturze Zawi Szemi Szanidar jest obróbka kamiennych narzędzi, są to głównie wióry i odłuki z wnękami (70%). Mieszkańcy obozowiska używali także kamienia do wykonywania ozdób, bransolety i pierścienie wykonywano z marmuru. Proste narzędzia i ozdoby wykonywano również z kości.
Ważnym znaleziskiem są dwie małe bezkształtne figurki z lekko wypalanej gliny. Jest to pierwszy przypadek wykorzystania tego surowca w tej części Bliskiego Wschodu do produkcji jakiś wyrobów.
Gandż Dareh "E" i Tepe Asib.
W Gandż Dareh (zach. Iran, rejon Kermanszah) w warstwie "E" odkryto pozostałości sezonowego obozowiska zabudowanego najprawdopodobniej szałasami. Na stanowisku odkryto ok. 30 owalnych zagłębień wyciętych w calcu o głębokości ok. 0,5 m i średnicy od 80 do 170 cm. Ponieważ niekiedy jamy te wypełnione są popiołem, przypuszcza się, że były to jamy paleniskowe służące do pieczenia potraw lub ogrzewania (na wysokości 1350 m n.p.m., gdzie leży to stanowisko w porze zimowej panują znaczne chłody). Licznie reprezentowane jest wyposażenie kamienne, jednak brak moździerzy, rozcieraczy i kamiennych gładzonych naczyń. Znaleziono natomiast liczne już figurki gliniane przedstawiające prymitywnie ulepione postacie kobiece i zwierzęce.
Najciekawszym znaleziskiem z warstwy "E" jest fragment naczynia ceramicznego datowanego metodą radiowęglową na 8450 p.n.e., zdobionego punktowymi nacięciami (jest to izolowane znalezisko i nie potwierdzone innymi datowaniami). Może to być najstarszy na Bliskim Wschodzie przykład wytwarzania naczynia z wypalanej gliny.
Tepe Asib to stanowisko prawdopodobnie o tysiąc lat późniejsze. Położone na wysokości 1400 m n.p.m. Odkryto tam obozowisko macierzyste zamieszkiwane okresowo pomiędzy lutym i kwietniem. Mieszkańcy budowali już solidniejsze schronienia, odsłonięto fragment półziemianki o średnicy prawdopodobnie 10 m. Brak śladów wsporników uniemożliwia odtworzenie sposobu przekrycia tej konstrukcji. Wspólnota ta była bardziej zaawansowana w rozwoju od Karim Szahir, swoją gospodarkę myśliwsko-zbieracką wspierała już prawdopodobnie hodowlą kozy.
Tell M'lefaat.
Na stanowisku Tell M'lefaat odsłonięto pozostałości kolistych i owalnych półziemianek z kamiennymi podłogami, zagłębionych w ziemi na ok. 120 cm, czasami posiadających jamy paleniskowe w środku. Wymiary półziemianek to ok. 3,5 x 2,7 m; potem powiększone do wymiarów 4 x 3 m. Prawdopodobnie nie jest to już tylko obozowisko lecz osada półstała. Przemysł kamienny posiada liczne analogie z przemysłem z Karim Szahir, lecz narzędzia są staranniej wykonane. Licznie występują moździerze, żarna, płytkie misy kamienne czy gładzone toporki. Obficie występują już wyroby gliniane np. lekko wypalone figurki (przedstawiające owce i bydło rogate), paciorki i kulki. Stanowisko datowane na okres 7000-6500 p.n.e.
Ali Kosh.
W Ali Kosh można zaobserwować już bardziej rozwiniętą fazę kultury Karim Szahir. warstwy C1 i C2 tego stanowiska datowano na 7800-7000 p.n.e. i wydzielono jako stadium Bus Mordeh. Pierwsi mieszkańcy Ali Kosh przybyli z wyżyn Luristanu już z opanowaną prymitywną uprawą zbóż i hodowlą owiec. Potrafili także trzymać w niewoli stada kóz (szczątki kóz są dziesięciokrotnie liczniejsze od kości owiec). 
Dzikie zboża, które ze sobą przynieśli nie rosną w Zagrosie poniżej 300 m n.p.m. (a Ali Kosh znajduje się na poziomie 145 m n.p.m.) więc wyciągnięto wniosek, że z uprawą musieli zapoznać się na wyżynie. Znali uprawę pszenicy płaskurki i dwurzędowego jęczmienia okrytego, również pszenicę samopszę. Zapasy zbóż przechowywano w koszach, niekiedy umocnionych z zewnątrz smołą. Jednak zbieractwo dostarczało nadal 90% pokarmu roślinnego, były to głównie wyka, komosa, kapar, lucerna, groszek i inne. Hodowlę uzupełniali polowaniem i rybołówstwem, polowali głównie na gazele.
W Ali Kosh w fazie Bus Mordeh założono osadę zabudowaną prostokątnymi chatami o małych pomieszczeniach o długości do 220 cm. Podłogi wykonywano z ubitego mułu lub gliny i pokrywano matami. Ściany chat układano z wycinanych w lokalnych pokładach gliny małych płyt ułożonych jak cegły w murze. Wejścia miały do 1,5 m szerokości. Brak w chatach palenisk.
Przemysł kamienny tej kultury to głównie w 90% nieretuszowane wióry krzemienne, dodatkowo drapacze, mikrolity używane jako wkładki do sierpów. Nieliczne są narzędzia z obsydianu importowanego z okolic jeziora Wan. Znaleziono również kamienne misy, wapienne i wykonane z piaskowca żarna, gładziki i kopaczki.
Kultura Ali Kosh w fazie Bus Mordeh reprezentuje końcowy etap rozwoju protoneolitycznej kultury Zagrosu. Ludność nie jest jeszcze w pełni osiadła, jest raczej wpół osiadłą wspólnotą rolniczo-pasterską jednak reprezentuje już kulturę o cechach neolitycznej gospodarki, produkującej żywność.
Gandż Dareh "D" i późniejsze.
W warstwie "D" stanowiska Gandż Dareh odsłonięto małą wiejską osadę z solidnymi chatami zbudowanymi z cegły mułowej. datowanie metodą radiowęglową wskazało na okres od ok. 7290 do 6940 p.n.e. Zabudowa to ciasno stłoczone, jednoizbowe chaty. W osadzie prawdopodobnie nie było uliczek pomiędzy domostwami, wchodzono do środka przez otwory w dachach. Długość cegieł dochodziła do 1m. Stosowano również technikę polegającą na naprzemiennym układaniu pasów ubitego mułu i gipsowej zaprawy. Mała powierzchnia pomieszczeń (1 m kw.) wskazuje, że mogą to być magazyny żywności nad którymi wznoszono dopiero właściwe pomieszczenia mieszkalne. 
Ceramika występuje już powszechnie, lekko wypalana z gliny z dużą domieszką sieczki. Wykonywano różne naczynia od małych do dużych naczyń zasobowych. Inne obiekty wypalane z gliny to figurki ludzkie z szypułkowatymi głowami i w przypadku postaci kobiecych - spiczastymi piersiami. Znaleziono bardzo liczne figurki zwierzęce przedstawiające owce i brodate kozły.
W warstwach "C", "B" i "A" odnaleziono zbudowane na planie prostokąta domy wieloizbowe z paleniskami w środku, budowane podobną techniką jak w warstwie "D". Odnaleziono również piec do wypieku pieczywa lub wypału ceramiki. Przemysł kamienny bazuje na surowcu krzemiennym, brak narzędzi obsydianowych. Występują liczne narzędzia i wyposażenie jak rozcieracze i moździerze z wapienia. Znaleziono 40 pochówków, głównie w warstwie "D". Dary grobowe występują najczęściej w pochówkach niemowlęcych i dziecięcych (paciorki), czasami pochówki dziecięce umieszczano pod podłogą domu.
Gospodarkę tej fazy w Gandż Dareh określa się już jako rolniczo-hodowlaną, podstawę hodowli stanowiła udomowiona koza .

</doc>
<doc id="1652804" url="https://pl.wikipedia.org/wiki?curid=1652804" title="Chinguetti">
Chinguetti



</doc>
<doc id="1652806" url="https://pl.wikipedia.org/wiki?curid=1652806" title="Motylik krasnouchy">
Motylik krasnouchy

Motylik krasnouchy ("Uraeginthus bengalus") – gatunek małego ptaka z rodziny astryldowatych (Estrildidae). Występuje w Afryce Subsaharyjskiej: rozpowszechniony od Senegambii przez całą Afrykę Zachodnią i Środkową po Sudan, Kenię i północne Zimbabwe. Introdukowany na Hawajach. Nie jest zagrożony wyginięciem. Popularny w hodowli.
Systematyka.
Wyróżniono cztery podgatunki "U. bengalus":
Proponowany podgatunek "littoralis" (południowo-wschodnia Kenia i północno-wschodnia Tanzania) jest obecnie uznawany za synonim podgatunku "brunneigularis".
Ekologia.
Biotop.
Porośnięte krzewami sawanny i łąki, rzadkie lasy i tereny blisko miejsca zamieszkania człowieka, zwłaszcza tam, gdzie uprawiane jest proso i maniok.
Długość życia.
Dożywa 5–8 lat, a w niewoli nawet do 14.
Pożywienie.
Nasiona traw i chwastów, a w okresie wychowu młodych także bogate w białko drobne owady i ich larwy. Żeruje głównie w parach albo małych stadach, niekiedy w mieszanych stadach z innymi gatunkami astryldów.
Status.
Międzynarodowa Unia Ochrony Przyrody (IUCN) uznaje motylika krasnouchego za gatunek najmniejszej troski (LC, "Least Concern") nieprzerwanie od 1988 (stan w 2022). Liczebność populacji nie została oszacowana, ale ptak ten opisywany jest jako pospolity lub bardzo liczny. Ze względu na brak dowodów na spadki liczebności bądź istotne zagrożenia dla gatunku BirdLife International ocenia trend liczebności populacji jako stabilny.

</doc>
<doc id="1652807" url="https://pl.wikipedia.org/wiki?curid=1652807" title="Remo Fischer">
Remo Fischer

Remo Fischer (ur. 13 sierpnia 1981 w Bäretswil) – szwajcarski biegacz narciarski, zawodnik klubu SC Arve Mols.
Kariera.
Po raz pierwszy na arenie międzynarodowej Remo Fischer pojawił się 5 grudnia 1999 roku w Ulrichen w zawodach FIS Race, zajmując drugie miejsce w biegu na 10 km techniką dowolną. W 2000 roku wystartował na mistrzostwach świata juniorów w Štrbskim Plesie, gdzie zajął między innymi 28. miejsce w biegu na 10 km stylem dowolnym. Na rozgrywanych rok później mistrzostwach świata juniorów w Szklarskiej Porębie jego najlepszym wynikiem było 17. miejsce na dystansie 30 km techniką dowolną. W Pucharze Świata zadebiutował 7 grudnia 2002 roku w Davos, zajmując 80. miejsce w biegu na 15 km stylem dowolnym. Pierwsze pucharowe punkty wywalczył blisko dwa lata później - 18 grudnia 2004 roku w Ramsau zajął 23. miejsce na dystansie 30 km. Pierwsze i jak dotąd jedyne pucharowe podium wywalczył 8 marca 2008 roku w Oslo, gdzie rywalizację na dystansie 50 km stylem dowolnym ukończył na trzeciej pozycji. W klasyfikacji generalnej najlepszy wynik osiągnął w sezonie 2007/2008, który ukończył na 60. pozycji.
W 2006 roku wziął udział w igrzyskach olimpijskich w Turynie, gdzie był między innymi siódmy w sztafecie, a bieg na 50 km stylem dowolnym ukończył na 21. pozycji. Na rozgrywanych cztery lata później igrzyskach w Vancouver, uplasował się na dziesiątej pozycji w sztafecie i piętnastej w biegu na 15 km stylem dowolnym. Kilkakrotnie startował na mistrzostwach świata, najlepszy indywidualny wynik osiągając podczas MŚ w Oberstdorfie w 2005 roku, gdzie był szesnasty w biegu na 15 km stylem dowolnym. Ponadto na mistrzostwach śwaita w Val di Fiemme w 2013 roku Szwajcarzy z Fischerem w składzie zajęli szóste miejsce w sztafecie.
Srebrny medalista Zimowych igrzysk wojskowych w Dolinie Aosty (2010), w drużynowym biegu patrolowym na 25 km. W 2013 w Annecy zdobył złoty medal w biegu patrolowym na 25 km.

</doc>
<doc id="1652808" url="https://pl.wikipedia.org/wiki?curid=1652808" title="Henryk Julian Levittoux">
Henryk Julian Levittoux

Henryk Julian Levittoux (ur. 31 marca 1899 w Rokitnej na Ukrainie, zm. w kwietniu 1940 w Charkowie) – major lekarz Wojska Polskiego, ofiara zbrodni katyńskiej.
Życiorys.
Był synem Jana i Marii z domu Krzyszkowskiej, bratem Jerzego. Rozpoczął studia na uniwersytecie Kijowskim, ukończył na Uniwersytecie Warszawskim z tytułem doktora medycyny. Od 1918 służył w Wojsku Polskim, w 8 pułku artylerii przeciwlotniczej. Brał udział w wojnie polsko-bolszewickiej w szeregach 21 pułku piechoty i 205 pułku piechoty. Otrzymał Krzyż Walecznych.
W 1924 pełnił służbę w 4 pułku lotniczym w Toruniu na stanowisku naczelnego lekarza i jednocześnie pozostawał oficerem nadetatowym 8 batalionu sanitarnego. Następnie wykonywał praktykę lekarską w 1 Szpitalu Okręgowym w Warszawie pod kierownictwem doc. Adolfa Wojciechowskiego. Tam w 1933 awansował ze stanowiska ordynatora na stanowisko starszego ordynatora. Pod jego opieką był m.in. utytułowany lekkoatleta Janusz Kusociński, któremu w 1936 Levittoux usunął zwyrodniałą łąkotkę.
Po wybuchu II wojny światowej, w czasie kampanii wrześniowej był w szpitalu w Brześciu. Po agresji ZSRR na Polskę został aresztowany przez sowietów i przetrzymywany początkowo w Brześciu, a potem w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
Dąb Pamięci - zasadzony 14. 10. 2009 r. przy Zespole Szkół Sportowych nr 50, ul. B.S. Lindego 20, w Warszawie na Bielanach w ramach ogólnopolskiej akcji posadzenia 21473 dębów na 70-lecie zbrodni katyńskiej - „Katyń... ocalić od zapomnienia”.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości "Katyń Pamiętamy – Uczcijmy Pamięć Bohaterów".

</doc>
<doc id="1652809" url="https://pl.wikipedia.org/wiki?curid=1652809" title="Rudolf Klemensiewicz">
Rudolf Klemensiewicz

Rudolf Klemensiewicz (ur. 12 listopada 1848 w Grazu, zm. 21 stycznia 1922 tamże) – austriacki lekarz, patolog. Członek korespondent Wiedeńskiej Akademii Nauk, profesor patologii ogólnej i doświadczalnej na Uniwersytecie w Grazu. 
Studiował medycynę na Uniwersytecie w Grazu i na Uniwersytecie Wiedeńskim. Tytuł doktora medycyny otrzymał w Wiedniu w 1871 roku. Zmarł 21 stycznia 1922 roku.

</doc>
<doc id="1652810" url="https://pl.wikipedia.org/wiki?curid=1652810" title="Parafia św. Jana Chrzciciela w Piszu">
Parafia św. Jana Chrzciciela w Piszu

Parafia Świętego Jana Chrzciciela w Piszu – rzymskokatolicka parafia należąca do dekanatu Pisz diecezji ełckiej. 
Kościół parafialny istniał w Piszu już w 1449 i należał do dekanatu reszelskiego. W okresie reformacji zajęli go protestanci. Odbudowany po pożarze w 1694, w 1838 został rozebrany, bo groził zawaleniem (pozostała tylko wieża) i wybudowano nową nawę w 1843 w kształcie istniejącym obecnie. Po II wojnie światowej przejęli go katolicy i rozebrali boczne balkony. Uratował tę świątynię przed ruiną ks. Bolesław Winkiel, przeprowadzając kapitalny remont kościoła (1962–1965) z pomocą inż. Romualda Kozioła. W latach 1945–1990 był to jedyny kościół katolicki w mieście. 

</doc>
<doc id="1652811" url="https://pl.wikipedia.org/wiki?curid=1652811" title="Eksperyment poznański">
Eksperyment poznański

Eksperyment poznański – pięcioletni eksperyment pedagogiczny prowadzony od 1968 roku, którego przedmiotem było opracowanie systemu wychowawczego w szkołach socjalistycznych.
Wprowadzenie.
Przygotowania do eksperymentu trwały kilka lat. W końcu rozpoczęto go w szkołach podstawowych, a następnie średnich, w Poznaniu oraz województwie poznańskim. Początkowo akcja obejmowała 9 placówek oświatowych, lecz liczba ta znacznie się rozrosła. Cały proces polegał na indoktrynacji i opierał się na propagandzie ówczesnych władz. Popularyzacją systemu, jak również jego założeń oraz doświadczeń zajmowało się czasopismo "Życie Szkoły" w 1973. Ono też zamieściło Uchwałę Kolegium Ministerstwa Oświaty i Wychowania w sprawie upowszechnienia "jednolitego systemu wychowania socjalistycznego".
W 1973 Ministerstwo Oświaty i Wychowania (później Ministerstwo Edukacji Narodowej) zleciło zastosowanie założeń eksperymentu we wszystkich szkołach. Próbowano stworzyć założenia nowego modelu szkoły socjalistycznej, która jednocześnie kształciłaby, wychowywała oraz opiekowała się uczniami. Opiekę nad całą akcją sprawował Zakład Teorii Wychowania Uniwersytetu im. Adama Mickiewicza w Poznaniu pod kierunkiem Heliodora Muszyńskiego.
Przebieg i charakter.
Ministerstwo Oświaty i Wychowania oceniło projekt bardzo wysoko, wskazując na jego zasadnicze wartości: właściwą podstawę i cele wychowawcze, zaproponowane metody wychowawcze i holistyczne, całościowe ogarnięcie oddziaływaniem systemowym wszystkich odcinków działalności szkoły oraz jej wewnętrznej organizacji. Założenia eksperymentu wywodzono od klasyków marksizmu-leninizmu, m.in. ustalenia Karola Marksa, że "wychowanie dla przyszłości może być tylko angażowaniem wychowanków do walki o tę przyszłość". Władze oświatowe, oprócz wytyczonych celów eksperymentu, niezwykle ceniły sobie również sposób organizowania szkolnej społeczności wokół ich osiągania. 
Punktem wyjścia dla wprowadzanego systemu wychowawczego, według uchwały ministerstwa, były cele właściwe ideałowi człowieka socjalistycznego, który powinien się charakteryzować: zaangażowaniem ideowo-politycznym, świadomością zasad, celów i ideałów socjalizmu, emocjonalnym związkiem z tymi ideałami, uspołecznieniem, dbałością o wspólne dobro, rzetelną pracą, ofiarnością i zdyscyplinowaniem społecznym, patriotyzmem i internacjonalizmem socjalistycznym, emocjonalnym związkiem z postępowymi tradycjami narodowymi i społecznymi, solidarnością i braterstwem z narodami ZSRR i innych krajów socjalistycznych, humanitaryzmem socjalistycznym, szacunkiem, zrozumieniem i życzliwością do innych ludzi, przestrzeganiem zasad współżycia socjalistycznego, aktywnością i twórczą postawą zawodową, umiejętnością przyswajania sobie wyników postępu nauki i techniki, dążeniem do samokształcenia, umiejętnością pożytecznego wykorzystania czasu, umiejętnym korzystaniem z dóbr kultury świeckiej, wrażliwością estetyczną, posiadaniem nawyków pielęgnowania zdrowia i podnoszenia sprawności fizycznej, a także udziałem w sporcie, turystyce i krajoznawstwie.
Wprowadzenie eksperymentu oznaczało uruchomienie procesów wychowawczych w skali całej szkoły, w odniesieniu do każdego ucznia i w każdym aspekcie jego działalności. Życie szkolne podzielono na "odcinki", którym przyporządkowane zostały "odrębne grupy wychowawczych zadań realizacyjnych". "Odcinki" przygotowywały młodych ludzi do pełnienia zadań i funkcji właściwych dorosłym członkom społeczeństwa socjalistycznego. I tak np. wewnętrzne życie klasy przygotowywać miało uczniów do uzyskania świadomości czym jest kolektyw, a praca na "odcinku" samorządowym ukazywać miała miejsce aktywu i aktywistów w życiu społecznym. Grupy zadań do realizacji były też dostosowywane do rozwoju psychofizycznego uczniów. I tak w klasach niższych wchodzono w struktury społecznościowe głównie poprzez tradycję, symbolikę i obrządek, w tym celebrację świąt socjalistycznych, a także różnych dni, np. Dnia Pierwszego Dzwonka. Miało to na celu wywołanie u dzieci głębokich i silnych przeżyć o "wartościowych treściach". W klasach starszych natomiast przede wszystkim "planowano pracę", "realizowano i przekraczano plany", a także "odbywano narady". 
Całość koncepcji była bardzo odpowiednia dla komunistycznych władz politycznych. Wpisywała się w narzucany przez reżim obrządek świętowania i kolektywnej pracy na rzecz przekraczania planów i zwiększania wydajności.
Krytyka i skutki.
Duże kontrowersje wywoływała warstwa realizacyjna założeń eksperymentu. Źródłem informacji na ten temat są głównie tendencyjne i nierzetelne sprawozdania oraz ankiety sporządzane przez władze szkolne dla nadzoru pedagogicznego, a także artykuły i publikacje prasowe częstokroć obnażające jałowość prowadzonych działań. W stosunku do publicystów krytykujących projekt podnosiły się protesty władz politycznych, nazywano ich "szkodnikami". Głównymi krytykami eksperymentu byli Bogusława Latawiec i Stanisław Bortnowski. Bortnowski na łamach "Życia Literackiego" przedstawił krytyczny opis sytuacji, demaskując nierzetelności w arkuszach sprawozdawczych oraz nazywając sytuację w szkołach dramatyczną, a momentami tragikomiczną ("Jaka infantylizacja dwunasto- i piętnastolatków, ileż oficjalności, pompy, zewnętrzności, ileż biurokratycznej pisaniny." […] "I ta ciągła musztra młodego obywatela, podział dzieci jakby na pułki, bataliony, kompanie, odbieranie im prywatności i bezwzględne podporządkowywanie kolektywom, które uczą, wychowują i bez przerwy świętują"). Latawiec na stronach tego samego czasopisma opublikowała opowiadanie "Pusta szkoła" ukazujące jałowy proces edukacyjno-wychowawczy, a także jego niedobre skutki.
Najbardziej niekorzystne okazały się wytworzone w toku eksperymentu niezdrowe relacje międzyludzkie, oparte na biurokracji i formalizmie. Według Bortnowskiego wykładnikami złego stanu rzeczy były m.in.: "buchalteryjna i rygorystyczna ocena młodego człowieka", "skrupulatne podliczanie aktywności społecznej", co oduczało bezinteresowności oraz totalna kontrola (zarówno nad uczniami, jak i nad wychowawcami). Powyższe uruchamiało nadmierną formalizację struktur szkolnych, standaryzację wzorów zachowań i sposobów ich kontroli. Było to w istocie "ukrytą formą manipulacji pozbawiającej nauczyciela i ucznia podmiotowości i swobody wyboru działań". Ucznia widziano jako jednostkę realizującą się jedynie w układzie zaplanowanym przez system, a nauczyciel miał zostać inspiratorem i nadzorcą wszelkich tego rodzaju aktów depersonalizacji.

</doc>
<doc id="1652813" url="https://pl.wikipedia.org/wiki?curid=1652813" title="Kaspar Kokk">
Kaspar Kokk

Kaspar Kokk (ur. 3 sierpnia 1982 w Tartu) – estoński biegacz narciarski.
Osiągnięcia.
Puchar Świata.
Miejsca na podium.
Kokk nigdy nie stał na podium indywidualnych zawodów Pucharu Świata.
Linki zewnętrzne.
Rezultaty na stronie FIS

</doc>
<doc id="1652822" url="https://pl.wikipedia.org/wiki?curid=1652822" title="Choum">
Choum



</doc>
<doc id="1652827" url="https://pl.wikipedia.org/wiki?curid=1652827" title="Ronny Hornschuh">
Ronny Hornschuh

Ronny Hornschuh (ur. 2 lutego 1975 w Neuhaus am Rennweg) – niemiecki skoczek narciarski i trener tej dyscypliny. Był dwukrotnym brązowym medalistą MŚ Juniorów w latach 1992 i 1993. W Pucharze Świata zadebiutował 15 stycznia 1994 w czeskim Libercu. Tam też zdobył swoje pierwsze punkty zajmując 25. miejsce. Niecałe 5 lat później w Harrachovie stanął na drugim stopniu podium. To była jedyna lokata tego zawodnika w pierwszej trójce. 29 grudnia 2000 w Oberstdorfie wystartował po raz ostatni w PŚ w swojej karierze. Zajął tam 49. (przedostatnie) miejsce. Później startował tylko w Pucharze kontynentalnym, gdzie nie odnosił większych sukcesów. W swojej karierze wystąpił 76 razy w PŚ.
Po sezonie 2015/2016 został trenerem kadry Szwajcarii w skokach narciarskich, pełnił funkcję trenera Szwajcarów do końca sezonu 2022/2023.
Kariera trenerska.
Ronny Hornschuh po zakończeniu sezonu 2014/2015 został trenerem reprezentacji Szwajcarii
Sukcesy podopiecznych Hornschuha:

</doc>
<doc id="1652831" url="https://pl.wikipedia.org/wiki?curid=1652831" title="Madoka Natsumi">
Madoka Natsumi

 – japońska biegaczka narciarska. W 2012r. Japonka zakończyła swoją karierę.

</doc>
<doc id="1652835" url="https://pl.wikipedia.org/wiki?curid=1652835" title="Arguin">
Arguin



</doc>
<doc id="1652837" url="https://pl.wikipedia.org/wiki?curid=1652837" title="Eksperyment 50 szkół">
Eksperyment 50 szkół

Eksperyment 50 szkół – eksperyment pedagogiczny, w którym uczestniczyło 50 z 585 szkół, biorących udział we wcześniejszym eksperymencie. Był to eksperyment naturalny, którego celem było przekształcenie ostatnich dwóch klas 10-letniej szkoły ogólnokształcącej tak, aby po przedłużeniu jej trwania o rok dawała także zawodowe kwalifikacje robotnicze na poziomie tzw. "trzeciej grupy kwalifikacyjnej". 
Eksperyment przeprowadzony był w latach 1957-1958 w Rosyjskiej Federacyjnej Socjalistycznej Republice Radzieckiej pod kierownictwem Akademii Nauk Pedagogicznych RFSRR.
Uczniowie dwóch ostatnich klas szkoły ogólnokształcącej w ZSRR odbywali lekcje przez 4 lub 3 dni w tygodniu, natomiast resztę spędzali w zakładach produkcyjnych, zdobywając jakąś specjalność zawodową. Wyniki akcji stały się źródłem przesłanek dla reformy szkoły radzieckiej.

</doc>
<doc id="1652846" url="https://pl.wikipedia.org/wiki?curid=1652846" title="Perianne Jones">
Perianne Jones

Perianne Jones (ur. 18 lutego 1985 w Almonte) – kanadyjska biegaczka narciarska, zawodniczka klubu Nakkertok Ski Club.
Kariera.
Po raz pierwszy na arenie międzynarodowej Perianne Jones pojawiła się 22 listopada 2001 roku w kanadyjskim Silver Star, gdzie zajęła 45. miejsce w biegu na 5 km techniką klasyczną. W 2003 roku wystąpiła na Mistrzostwach Świata Juniorów w Sollefteå, jednak we wszystkich indywidualnych startach plasowała się w piątej dziesiątce, a w sztafecie była dwunasta. Rok później, podczas Mistrzostw Świata Juniorów w Stryn w swoim najlepszym starcie, sprincie techniką dowolną zajęła trzynastą pozycję. Dobrze prezentowała się także na Mistrzostwach Świata Juniorów w Rovaniemi w 2005 roku, gdzie była czternasta w biegu na 5 km stylem dowolnym oraz piętnasta w sprincie stylem klasycznym.
W Pucharze Świata zadebiutowała 10 grudnia 2005 roku w Vernon, zajmując 45. miejsce w biegu łączonym na 15 km. Pierwsze pucharowe punkty wywalczyła jednak dopiero 26 stycznia 2008 roku w Canmore, gdzie była trzydziesta w sprincie techniką dowolną. W klasyfikacji generalnej sezonu 2007/2008 zajęła ostatecznie 104. miejsce.
Pierwszą seniorską imprezą w jej karierze były Mistrzostwa Świata w Libercu w 2009 roku, gdzie była między innymi szósta w sprincie drużynowym, a w biegu na 10 km klasykiem zajęła 48. miejsce. Dwa lata później, podczas Mistrzostw Świata w Oslo ponownie była szósta w sprincie drużynowym, a indywidualnie najlepiej spsiała się w sprincie techniką dowolną, w którym uplasowała się na 29. pozycji. W 2010 roku brała udział w Igrzyskach Olimpijskich w Vancouver, gdzie była między innymi piętnasta w sztafecie, a w sprincie stylem klasycznym zajęła 41. miejsce.
Osiągnięcia.
Puchar Świata.
Miejsca na podium.
Jak dotąd Jones nie stała na podium indywidualnych zawodów Pucharu Świata.

</doc>
<doc id="1652847" url="https://pl.wikipedia.org/wiki?curid=1652847" title="Euplectes">
Euplectes

Euplectes – rodzaj ptaka z podrodziny wikłaczy (Ploceinae) w rodzinie wikłaczowatych (Ploceidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 10–25 cm; masa ciała 11–49 g (samce są z reguły nieco cięższe od samic).
Systematyka.
Podział systematyczny.
Do rodzaju należą następujące gatunki:

</doc>
<doc id="1652849" url="https://pl.wikipedia.org/wiki?curid=1652849" title="Zahr Takant">
Zahr Takant



</doc>
<doc id="1652850" url="https://pl.wikipedia.org/wiki?curid=1652850" title="Dhar Tagant">
Dhar Tagant



</doc>
<doc id="1652851" url="https://pl.wikipedia.org/wiki?curid=1652851" title="Zahr Adrar">
Zahr Adrar



</doc>
<doc id="1652858" url="https://pl.wikipedia.org/wiki?curid=1652858" title="Ubożę">
Ubożę



</doc>
<doc id="1652861" url="https://pl.wikipedia.org/wiki?curid=1652861" title="Oksana Jacka">
Oksana Jacka

Oksana Aleksandrowna Jacka (ros Оксана Александровна Яцкая, ur. 22 września 1978 w Ürżarze) – kazachska biegaczka narciarska.
Kariera.
Po raz pierwszy na arenie międzynarodowej Oksana Jacka pojawiła się w marcu 1995 roku, podczas mistrzostw świata juniorów w Gällivare, gdzie zajęła 21. miejsce w biegu na 15 km techniką dowolną, a w biegu na 5 km stylem klasycznym była czternasta. Najlepszy wynik w tej kategorii wiekowej osiągnęła trzy lata później, na mistrzostwach świata juniorów w Pontresinie, zajmując dwunaste miejsce w biegu na 5 km stylem dowolnym.
W Pucharze Świata zadebiutowała 9 grudnia 1995 roku w Davos, zajmując 76. miejsce w biegu na 5 km stylem dowolnym. Pierwsze pucharowe punkty wywalczyła dopiero 1 marca 1997 roku w Trondheim, kiedy zajęła 21. miejsce na dystansie 30 km klasykiem. W sezonie 1996/1997 nie zdobyła już punktów i w klasyfikacji generalnej zajęła ostatecznie 66. miejsce. Jak dotąd najlepsze wyniki w Pucharze Świata osiągnęła w sezonie 2003/2004, który ukończyła na 30. pozycji. W zawodach pucharowych najbliżej podium była 6 lutego 2010 roku w Canmore, gdzie była szósta w sprincie stylem klasycznym.
Najlepsze wyniki na dużej imprezie międzynarodowej osiągnęła w 2003 roku, kiedy na mistrzostwach świata w Val di Fiemme była czwarta w sztafecie. W startach indywidualnych najlepiej wypadła podczas mistrzostw świata w Oberstdorfie w 2005 roku, gdzie na dystansie 30 km techniką klasyczną była ósma. Jej największym sukcesem olimpijskim jest zajęcie dziewiątego miejsca w sprincie drużynowym stylem klasycznym podczas igrzysk olimpijskich w Turynie w 2006 roku. Taki sam wynik osiągnęła w sztafecie cztery lata później, na igrzyskach olimpijskich w Vancouver.
Osiągnięcia.
Puchar Świata.
Miejsca na podium.
Jak dotąd Jacka nie stała na podium zawodów Pucharu Świata.

</doc>
<doc id="1652865" url="https://pl.wikipedia.org/wiki?curid=1652865" title="Herb gminy Zdzieszowice">
Herb gminy Zdzieszowice



</doc>
<doc id="1652870" url="https://pl.wikipedia.org/wiki?curid=1652870" title="Eliminacje do Grand Prix na Żużlu 2010">
Eliminacje do Grand Prix na Żużlu 2010

Eliminacje do Grand Prix 2010
Terminarze.
Kwalifikacje do Grand Prix 2010:
Eliminacje polskie.
Złoty Kask.
Awans do rundy kwalifikacyjnej: 3
Bieg po biegu:
Finał polski.
Uwaga!: Damian Sperz zastąpił rezerwowego Roberta Miśkowiaka
Awans do rundy kwalifikacyjnej: 5
Bieg po biegu:
Zasady kwalifikowania się zawodników do IMŚ GP:
Runda kwalifikacyjna.
Pocking.
Awans do półfinału uzyska czołowa szóstka zawodników. Drugim rezerwowym Tobias Busch, a nie Thomas Stange, poza tym bez zmian. W Pocking ładna pogoda, zawody niezagrożone.
Uwaga!: Tobias Busch zastąpił Thomasa Stange’a
Awans do półfinałów: 6
Bieg po biegu:

</doc>
<doc id="1652871" url="https://pl.wikipedia.org/wiki?curid=1652871" title="Wędrówki dinozaurów">
Wędrówki dinozaurów

Wędrówki dinozaurów ("When Dinosaurs Roamed America") – dwugodzinny, złożony z dwóch odcinków serial produkcji amerykańskiej, opowiadający o życiu amerykańskich dinozaurów. Reżyserem tego filmu był Pierre de Lespinois, a narratorem w oryginalnej wersji John Goodman. Dinozaury przedstawione w tym serialu zostały przygotowane przez zespół paleoartystów oraz Marka Dubeau'a, znanego z przygotowania modeli także do innych produkcji filmowych. Animacje dinozaurów zostały natomiast stworzone przez Dona Wallera ze studia Meteor w Montrealu (Kanada). Fabułę serialu uzupełniają także komentarze paleontologów, np. Sankara Chatterjee. W Polsce emitowany był w 2007 na Discovery HD.
Odcinek pierwszy.
Epizod pierwszy: okolice Nowego Jorku, późny trias, 225 mln lat temu.
Przedstawione zwierzęta:
Akcja serialu rozpoczyna się w dzisiejszym Nowym Jorku. Narrator opowiada jak wielkie wymierania permskie, doprowadziło do powstania nowych form życia w tym dinozaurów. Następnie akcja filmu przenosi się w jego okolice sprzed 225 milionów lat. Niewielki teropod – celofyz biegając po lesie poluje na owady i niewielkie gady, jak ikarozaur. Spotyka też niedinozaurowe archozaury jak "Rutiodon" czy "Desmatosuchus". Celofyz jest tam przedstawiony jako szybki i zwinny oraz bardzo ciekawski, odnoszący sukcesy mieszkaniec ziemi.
Epizod drugi: Pensylwania, wczesna jura, 200 milionów lat temu.
Przedstawione zwierzęta:
Polująca grupa megapnozaurów (określonych jako syntarsy) napotyka na anchizaura, który próbuje przed nimi uciec. Kiedy po niej nieudanej próbie ucieczki zostaje otoczony przez megapnozaury pojawia się dilofozaur, który odpędza je i zabija anchizaura. Po chwili pojawia się jego potomek, który rozpoczyna ucztę. Jakiś czas później grupka megapnozaurów próbuje pożywić się resztkami padliny anchizaura, jednak zostają od niej odpędziny przez dilofozaura. Narrator wyjaśnia, że w przyszłości syntarsy dadzą początek wielkim mięsożercom, takim jak tyranozaur czy allozaur, podczas gdy dalsza ewolucja anchizaura doprowadzi do powstania gigantycznych zauropodów.
Epizod trzeci: Utah, późna jura, 150 milionów lat temu.
Przedstawione zwierzęta:
Akcja rozpoczyna się w porze suchej. Samica dryozaura z młodymi oraz stegozaur próbują dokopać się do resztek wody. Wtedy drapieżny ceratozaur atakuje grupkę dryozaurów i pożera jedno z młodych, jednak reszcie rodziny udaje się ukryć w pobliżu kamarazaurów. Obok przechadza się para stegozaurów. Samiec próbuje kopulować z samicą, jednak ona nie jest do tego gotowa. Później nadchodzi pora deszczowa. Do Utah przybywa stado apatozaurów. Allozaur bezskutecznie próbuje zaatakować młodego apatozaura. Nieco później ceratozaur znowu próbuje zapolować na dryozaury, jednak zostaje zabity przez allozaura. Pod koniec pory deszczowej apatozaury ponownie wyruszają w wędrówkę, podczas której jeden z nich spada do urwiskai łamie sobie nogę, po czym zostaje posiłkiem grupki allozaurów. Narrator wyjaśnia, że allozaury wkrótce wyginą, podczas gdy zauropody jeszcze długo będą występować na ziemi.
Odcinek drugi.
Epizod czwarty: Nowy Meksyk, środkowa kreda, 90 milionów lat temu.
Przedstawione zwierzęta:
Grupka dromeozaurów pożywia się na padlinie zuniceratopsa. Zwabiony zapachem padliny niezidentyfikowany celurozaur próbuje przyłączyć się do ,uczty", jednak zostaje odgoniony przez dromeozaury. Jeden z nich podczas pogoni za celurozaurem napotyka notronycha, którego próbuje zaatakować. Roślinożercy udaje się jednak obronić przed atakiem. Tymczasem zuniceratopsy rozpoczynają okres godowy. Jeden z samców próbuje zdobyć względy samicy, jednak zostaje przez nią odrzucony. Rozpoczyna on walkę godową ze starym przywódcą stada, który podczas niej odnosi ranę. Zostaje on później zaatakowany przez dromeozaury, jednak z pomocą stada odpiera atak. Później stary, wyczerpany samiec zuniceratopsa upada na ziemię i staje się pożywieniem dromeozaurów, które nie przestały go śledzić. Tymczasem dochodzi do burzy i pożaru lasu. Zajęte konsumpcją padliny dromeozaury ignorują niebezpieczeństwo i zostają ogarnięte przez płomienie, natomiast reszta mieszkańców lasu rzuca się do ucieczki. Mimo wszystko większości dinozaurów uda się przetrwać pożar. Narrator stwierdza, że w ciągu milionów lat ewolucji zuniceratops przekształci się w triceratopsa, notronych powiększy jeszcze swoje rozmiary, a dromeozaury, mimo że pozostaną niewielkimi i zwinnymi dinozaurami, staną się jeszcze inteligentniejsze i bardziej przebiegłe.
Epizod piąty: Południowa Dakota, 65 milionów lat temu.
Stada anatotytanów, ornitomimów i triceratopsów pasą się razem. Wyczuwając młodego tyranozaura triceratopsy formują obronny krąg. Nie mogąc się przedostać przez rogi i tarcze tych marginocefali młody tyranozaur atakuje żerującego na padlinie triceratopsa kecalkoatla, który jednak w porę odlatuje. Po nieudanym polowaniu młodzieniec wraca do rodziny. Następnego dnia rodzina tyranozaurów wspólnie idzie polować na anatotytany. Udaje im się wspólnie zabić jednego młodego przedstawiciela tego rodzaju. Podczas „uczty” na padlinie anatotytana w Zatokę Meksykańską uderza olbrzymi meteoryt. Zasypuje on wszystko w pobliżu wielu kilometrów rozgrzanymi odłamkami skalnymi, pyłami, gazami zamieniając rodzinę tyranozaurów w skamieliny i powodując wymieranie kredowe w wyniku którego ginie ponad 60% zwierząt. Jednak życiu udało się przetrwać ten kataklizm. Z kryjówki wyłaniają się żółw i purgatoriusy, którym udało się przetrwać ten kataklizm. Narrator informuje, że ze wszystkich dinozaurów udało się tylko ptakom, a pewnego dnia ludzie – potomkowie purgatoriusa wylądują na Księżycu i spróbują wyobrazić sobie czasy, kiedy dinozaury wędrowały po Ameryce. Jednak i tak żadna grupa zwierząt nie osiągnie nigdy takiej potęgi, jak niegdyś dinozaury.
Podglądy wybranych części ciała dinozaurów.
W serialu przedstawiony z blisko struktury ciała kilku dinozaurów:

</doc>
<doc id="1652873" url="https://pl.wikipedia.org/wiki?curid=1652873" title="Swietłana Małachowa">
Swietłana Małachowa

Swietłana Anatoljewna Małachowa-Szyszkina (ros. Светлана Анатольевна Шишкина-Малахова, ur. 27 marca 1977 w Leninogorsku) – kazachska biegaczka narciarska.
Kariera.
Po raz pierwszy na arenie międzynarodowej Swietłana Małachowa-Szyszkina pojawiła się w marcu 1995 roku, podczas mistrzostw świata juniorów w Gällivare, gdzie zajęła 37. miejsce w biegu na 5 km techniką klasyczną. W Pucharze Świata zadebiutowała 9 grudnia 1995 roku w Davos, zajmując 73. miejsce w biegu na 5 km stylem dowolnym. Pierwsze pucharowe punkty wywalczyła dopiero 19 lutego 1999 roku w Ramsau, kiedy zajęła 16. miejsce w biegu na 15 km stylem dowolnym. W sezonie 1998/1999 punktowała jeszcze parę razy, ale wyniku z Ramsau nie poprawiła i w klasyfikacji generalnej zajęła ostatecznie 48. miejsce. Jak dotąd najlepsze wyniki w Pucharze Świata osiągnęła w sezonie 2005/2006, który ukończyła na 32. pozycji. W zawodach pucharowych najlepszy wynik osiągnęła 16 lutego 2007 roku w Changchun, gdzie była trzecia w biegu na 15 km stylem dowolnym. Było to jej jedyne pucharowe podium.
Najlepsze wyniki na dużej imprezie międzynarodowej osiągnęła w 2003 roku, kiedy na mistrzostwach świata w Val di Fiemme była czwarta w sztafecie. W startach indywidualnych najlepiej wypadła podczas mistrzostw świata w Oberstdorfie w 2005 roku, gdzie na dystansie 10 km techniką dowolną była siódma. Jej największym sukcesem olimpijskim jest zajęcie dziewiątego miejsca w sztafecie na igrzyskach olimpijskich w Vancouver w 2010 roku.

</doc>
<doc id="1652874" url="https://pl.wikipedia.org/wiki?curid=1652874" title="Normalny poziom piętrzenia">
Normalny poziom piętrzenia

Normalny poziom piętrzenia – najwyższe położenie zwierciadła spiętrzonej wody w okresach poza wezbraniami. Normalny poziom piętrzenia jest wymieniany jako jeden z podstawowych parametrów w dokumentacji wodno-prawnej dotyczącej wszystkich zbiorników posiadających możliwość piętrzenia wody, a jest określany w metrach nad poziomem morza (m n.p.m.) i podawany z dokładnością do 1 cm.

</doc>
<doc id="1652876" url="https://pl.wikipedia.org/wiki?curid=1652876" title="Minimalny poziom piętrzenia">
Minimalny poziom piętrzenia

Minimalny poziom piętrzenia – najniższy poziom zwierciadła spiętrzonej wody umożliwiający prawidłową pracę budowli piętrzącej. Minimalny poziom piętrzenia jest wymieniany jako jeden z podstawowych parametrów w dokumentacji wodno-prawnej dotyczącej wszystkich zbiorników posiadających możliwość piętrzenia wody, a jest określany w metrach nad poziomem morza (m n.p.m.) i podawany z dokładnością do 1 cm.

</doc>
<doc id="1652879" url="https://pl.wikipedia.org/wiki?curid=1652879" title="Maksymalny poziom piętrzenia">
Maksymalny poziom piętrzenia

Maksymalny poziom piętrzenia – najwyższe położenie zwierciadła spiętrzonej wody przy uwzględnieniu pojemności powodziowej stałej; w przypadku budowli piętrzącej wodę lecz niemającej określonej pojemności powodziowej, maksymalny poziom piętrzenia równy jest normalnemu poziomowi piętrzenia. 
Maksymalny poziom piętrzenia jest wymieniany jako jeden z podstawowych parametrów w dokumentacji wodno-prawnej dotyczącej wszystkich zbiorników posiadających możliwość piętrzenia wody, a jest określany w metrach nad poziomem morza (m n.p.m.) i podawany z dokładnością do 1 cm.

</doc>
<doc id="1652880" url="https://pl.wikipedia.org/wiki?curid=1652880" title="Ivana Janečková">
Ivana Janečková

Ivana Janečková (ur. 8 marca 1984 w Rychnovie nad Kněžnou) – czeska biegaczka narciarska, wicemistrzyni świata juniorów i brązowa medalistka mistrzostw świata młodzieżowców.
Kariera.
Po raz pierwszy na arenie międzynarodowej Ivana Janečková pojawiła się w 2002 roku podczas mistrzostw świata juniorów w Schonach, gdzie była czternasta w biegu na 5 km stylem dowolnym, a sprincie była trzydziesta. Na rozgrywanych rok później mistrzostwach świata juniorów w Sollefteå była dziesiąta, zarówno w biegu na 15 km stylem dowolnym, jak i na 5 km klasykiem. Największy sukces w tej kategorii wiekowej osiągnęła podczas mistrzostw świata juniorów w Stryn, gdzie wraz z koleżankami z reprezentacji zdobyła srebro w sztafecie, a indywidualnie była piąta w biegu na 5 km stylem dowolnym. W 2007 roku wystąpiła na mistrzostwach świata młodzieżowców w Tarvisio, gdzie zdobyła brązowy medal w biegu łączonym na 15 km. W Pucharze Świata zadebiutowała 18 stycznia 2003 roku w Novym Měscie, zajmując 45. miejsce w biegu na 10 km stylem dowolnym. Pierwsze pucharowe punkty wywalczyła 13 marca 2004 roku w Pragelato, za 25. miejsce w biegu na 15 km stylem dowolnym. W klasyfikacji generalnej najlepiej wypadła w sezonie 2009/2010, który zakończyła na 63. pozycji. W 2003 roku wystartowała na mistrzostwach świata w Val di Fiemme, gdzie zajęła ósme miejsce w sztafecie i 47. miejsce w biegu łączonym na 10 km. Jej najlepszym indywidualnym wynikiem na imprezach tego cyklu jest dwudzieste miejsce w biegu na 30 km stylem dowolnym podczas mistrzostw świata w Oslo w 2011 roku. Ponadto była piąta w sztafecie na mistrzostwach świata w Sapporo w 2007 roku. Na igrzyskach olimpijskich w Turynie w 2006 roku zajęła 23. miejsce w biegu łączonym na 15 km i 27. miejsce na dystansie 30 km stylem dowolnym, a w sztafecie była szósta. Brała także udział w igrzyskach w Vanoucer w 2010 roku, jednak osiągnęła słabsze wyniki.
Osiągnięcia.
Puchar Świata.
Miejsca na podium.
Janečková nie stała na podium zawodów PŚ.

</doc>
<doc id="1652882" url="https://pl.wikipedia.org/wiki?curid=1652882" title="Ossewabrandwag">
Ossewabrandwag

Ossewabrandwag (z afr. "Strażnik transportu wołów", skrót. "OB") – południowoafrykańska organizacja polityczna i paramilitarna o orientacji skrajnie prawicowej działająca w latach 1939 – 1952.
Została założona 4 lutego 1939 r. w Bloemfontein. Liderem ruchu był znany prawnik Johannes Van Rensburg. Program Ossewabrandwag był oparty na całkowitym sprzeciwie wobec polityki rządzącej Partii Jedności Jamesa Hertzoga i Jana Smutsa, dążeniu do pełnej niezależności Związku Południowej Afryki oraz samorządu ludności białej. Była silnie powiązana z ugrupowaniem nacjonalisty Daniela F. Malana – Oczyszczoną Partią Narodową. Gdy rząd Jana Smutsa 6 września 1939 r. podjął decyzję o przyłączeniu się do wojny przeciwko III Rzeszy, OB rozpoczęło akcję sabotażową przeciwko niemu. W tym celu sformowano specjalne oddziały szturmowe wzorowane na nazistowskim SA pod nazwą "Stormjaers", których dowódcą został późniejszy premier i prezydent Balthazar Johannes Vorster. Sabotowały one rządy brytyjskie w kraju. Wielu działaczy OB w 1944 r. trafiło z tego powodu do obozu internowania w Koffiefontein.
W końcu wojny OB została wchłonięta przez Partię Narodową, choć formalnie istniała do 1952 roku.

</doc>
<doc id="1652883" url="https://pl.wikipedia.org/wiki?curid=1652883" title="Nadzwyczajny poziom piętrzenia">
Nadzwyczajny poziom piętrzenia

Nadzwyczajny poziom piętrzenia - najwyższe dopuszczalne, krótkotrwałe położenie zwierciadła spiętrzonej wody ponad
maksymalnym poziomem piętrzenia. Nadzwyczajny poziom piętrzenia (określany również żargonowym terminem "nadpiętrzenie") jest wymieniany w dokumentacji wodno-prawnej dotyczącej niektórych zbiorników posiadających takie możliwości piętrzenia wody, a jest określany w metrach nad poziomem morza (m n.p.m.) i podawany z dokładnością do 1 cm.

</doc>
<doc id="1652885" url="https://pl.wikipedia.org/wiki?curid=1652885" title="Eksperyment 500 szkół">
Eksperyment 500 szkół

Eksperyment 500 szkół – eksperyment pedagogiczny, którego celem było sprawdzenie praktycznego zastosowania nowego planu nauczania w 10-letnich szkołach ogólnokształcących w Rosyjskiej Federacyjnej Socjalistycznej Republice Radzieckiej. Eksperyment przeprowadzany był w latach 1956-1958 i obejmował swoim zasięgiem 585 szkół RFSRR.
Projekt przewidywał wprowadzenie nowych przedmiotów i zajęć rozszerzających zakres wykształcenia technicznego. Był on przeprowadzany w formie naturalnej, a polegał na zaznajomieniu młodzieży m.in. z ważnymi dziedzinami produkcji przemysłowej, wyrobieniu politechnicznych nawyków pracy oraz zapewnieniu uczniom szerszej specjalizacji produkcyjnej.
W wyniku eksperymentu – prowadzonego przez Akademię Nauk Pedagogicznych RFSRR – rozszerzone plany nauczania wprowadzono do 25% szkół Federacji Rosyjskiej.

</doc>
<doc id="1652887" url="https://pl.wikipedia.org/wiki?curid=1652887" title="Paweł Zyzak">
Paweł Zyzak

Paweł Zyzak (ur. 1984 w Żywcu) – polski historyk, amerykanista, analityk rządowy, publicysta, przedsiębiorca, autor m.in. biografii Lecha Wałęsy "Lech Wałęsa – idea i historia" (2009), konsul generalny RP w Chicago (od 2022).
Życiorys.
Absolwent Zespołu Szkół Elektronicznych, Elektrycznych i Mechanicznych im. J. Śniadeckiego w Bielsku-Białej (technik elektronik). Ukończył studia historyczne (specjalizacje archiwistyczna i nauczycielska) na Uniwersytecie Jagiellońskim (w 2008). Absolwent IESE Business School.
W 2010 odbył czteromiesięczny staż naukowy do Institute of World Politics w Waszyngtonie, z rekomendacji historyka Marka Jana Chodakiewicza. W latach 2013–2014 studiował na Uniwersytecie Wiedeńskim. Stażysta w Institute of World Politics w Waszyngtonie. Stypendysta The Albert Shanker Institute w Waszyngtonie, Institute for Democracy in Eastern Europe i Polish &amp; Slavic FCU. Uczestnik Harvard Project on Cold War Studies "na Uniwersytecie Harvarda". W 2015 ukończył studia doktoranckie na Uniwersytecie im. Adama Mickiewicza w Poznaniu, rok później zaś obronił tamże napisaną pod kierunkiem Tomasza Schramma pracę doktorską „Dzieje współpracy amerykańskich i polskich związkowców, 1918–1989”.
Od października 2008 do kwietnia 2009 był zatrudniony w Oddziale Instytutu Pamięci Narodowej w Krakowie jako archiwista. Po nieprzedłużeniu mu pracy w IPN, bez powodzenia starał się o pracę nauczyciela historii w Bielsku-Białej. Ostatecznie znalazł pracę w supermarkecie w Bielsku-Białej, gdzie przepracował pięć miesięcy jako magazynier.
Działał w Lidze Republikańskiej i bielskim kole FM PiS, którego był przewodniczącym. W wyborach samorządowych w 2006 bez powodzenia kandydował do rady miejskiej Bielska-Białej z trzeciego miejsca na liście PiS, uzyskując 389 głosów (3,74%). Po tym wystąpił z partii.
W publicystyce zadebiutował w 2003 artykułem "Czy diabeł jeździ na Woodstock?", w którym wyraził krytykę Przystanku Woodstock, jego uczestników i organizatora. Publikował w pismach „Zakaz Skrętu w Lewo” (którego był założycielem) i w samodzielnie wydawanym periodyku „W prawo zwrot!”, a do 2006, przez trzy lata, był redaktorem powiązanego z PiS pisma „Zapis Śląski”. W innej publikacji nazwał homoseksualistów „pedałami”, porównał ich do zwierząt i stwierdził, że są wysłannikami diabła.
Rozgłos Pawłowi Zyzakowi przyniosła oparta na jego pracy magisterskiej licząca 626 stron książka na temat Lecha Wałęsy "Lech Wałęsa – idea i historia", wydana w marcu 2009 przez wydawnictwo Arcana. Za książkę tę otrzymał w 2010 Nagrodę Literacką im. Józefa Mackiewicza. W tym samym roku został również laureatem Nagrody im. Jacka Maziarskiego.
Publikował artykuły na stronie Niezalezna.pl. Publikuje w dwumiesięczniku „Arcana”, „Gazecie Polskiej”, „Niezależnej Gazecie Polskiej”, „Nowym Państwie” i „Niezależna Gazeta Polska – Nowe Państwo”.
W 2013, w 35. rocznicę wypadku, ukazała się jego monografia pt. "Tajemnica Wilczego Jaru" poświęcona katastrofie autobusów pod Żywcem z 15 listopada 1978.
Współzałożyciel i od 2014 prezes zarządu Spółdzielni Socjalnej „Strzelec”.
W latach 2013–2015 uczestniczył w projekcie „OWES Subregionu Południowego” w ramach Priorytet VII – Promocja Integracji Społecznej, Działanie 7.2 Przeciwdziałanie wykluczeniu i wzmocnieniu sektora Ekonomii Społecznej. Projekt oferował szkolenia i doradztwo m.in. w zakresie podejmowania i prowadzenia działalności w ramach spółdzielni socjalnej, marketingu i technik sprzedaży, etc.
Wiceprezes Centrum Innowacji FIRE. Prezes Stowarzyszenia Ruch Republikański. Członek Rady Programowej Stowarzyszenia Twórców dla Rzeczypospolitej.
Stały korespondent Radia Chicago z Polski i ekspert radia ds. amerykańskich. Stały felietonista „Kuriera Chicago” oraz kanadyjskiego „Gońca”. Redaktor naczelny portalu "Historia i Dyplomacja".
W 2017 uczestniczył w programie Transatlantic Fellowship w Waszyngtonie organizowanym przez „"The World Affairs Journal"”, ukończył również The Transatlantic Fellows Project.
W grudniu 2018 zaczął pracę jako członek Zespołu Organizacyjnego Centrum Analiz Strategicznych, po czym został powołany na stanowisko zastępcy dyrektora Departamentu Studiów Strategicznych w Kancelarii Prezesa Rady Ministrów w rządzie Mateusza Morawieckiego.
6 września 2022 objął stanowisko konsula generalnego RP w Chicago.

</doc>
<doc id="1652888" url="https://pl.wikipedia.org/wiki?curid=1652888" title="Minimalny poziom energetyczny">
Minimalny poziom energetyczny

Minimalny poziom energetyczny – najniższe położenie zwierciadła spiętrzonej wody umożliwiające pracę elektrowni. Minimalny poziom energetyczny jest określany w metrach nad poziomem morza (m n.p.m.) i podawany z dokładnością do 1 cm.

</doc>
<doc id="1652890" url="https://pl.wikipedia.org/wiki?curid=1652890" title="Kamila Rajdlová">
Kamila Rajdlová

Kamila Rajdlová (ur. 22 kwietnia 1978 w Libercu) – czeska biegaczka narciarska.
Osiągnięcia.
Puchar Świata.
Miejsca na podium.
Zawodniczka nie stała na podium ani razu.

</doc>
<doc id="1652891" url="https://pl.wikipedia.org/wiki?curid=1652891" title="Rezerwat przyrody Gogolewo">
Rezerwat przyrody Gogolewo

Rezerwat przyrody „Gogolewo” – rezerwat florystyczny o powierzchni 3,00 ha, w województwie zachodniopomorskim, w powiecie stargardzkim, w gminie Marianowo, 1 km na południowy wschód od przystanku kolejowego Gogolewo na linii Stargard-Gdańsk, 2,5 km na południowy wschód od Dalewa, 2,5 km na północ od Pęzina i 5,5 km na południowy zachód od Marianowa. Został utworzony zarządzeniem Ministra Leśnictwa i Przemysłu Drzewnego z dnia 21 maja 1974 roku.
Rezerwat przyrody położony w zakolu Krąpieli, na jej wschodnim brzegu, stanowi zbiorowiska łąki rdestowo-ostrożeniowej ("Cirsio Polygonetum bistortae") oraz łąki z pełnikiem europejskim ("Polygono bistortae-Trollietum europei").
Celem ochrony jest zachowanie w stanie naturalnym stanowisk pełnika europejskiego ("Trollius europaeus"), storczyków ("Dactylorhiza majalis" i "Dactylorhiza maculata") oraz wielu innych rzadkich gatunków roślin chronionych.
Według obowiązującego planu ochrony ustanowionego w 2006 roku, obszar rezerwatu objęty jest ochroną czynną.
Rezerwat znajduje się w zasięgu terytorialnym Nadleśnictwa Dobrzany, ale poza administrowanymi przez nie gruntami. Nadzór sprawuje Regionalny Konserwator Przyrody w Szczecinie.
1 km na południowy wschód prowadzi znakowany czerwony turystyczny Szlak Hetmana Stefana Czarnieckiego ze Stargardu do Marianowa.

</doc>
<doc id="1652892" url="https://pl.wikipedia.org/wiki?curid=1652892" title="Sony Cinealta">
Sony Cinealta

Sony Cinealta - kamery z serii HDCAM wykorzystująca nowe technologie filmowe produkowana przez firmę SONY obecnie produkowana pod typem HDW-F900R. W 2009 r. zaprezentowali nowy model CineAlty - SRW-9000. Są też inne serie np. XDCAM.

</doc>
<doc id="1652893" url="https://pl.wikipedia.org/wiki?curid=1652893" title="Szczyt głupoty">
Szczyt głupoty

Szczyt głupoty (tytuł oryginalny: "Fund i marrëzisë", też jako: Fundi i marrëzisë) – albański film fabularny z roku 1995 w reżyserii Ariana Çuliqiego.
Opis fabuły.
Film telewizyjny. Wypełnianie krzyżówek tak pochłonęło uwagę mieszkańców miasta, że zapomnieli o swoich codziennych obowiązkach i wykonywanej pracy. Krzyżówkowej obsesji ulegają urzędnicy, politycy, ale także przeciętni ludzi. Sytuacji tej nie są w stanie zrozumieć cudzoziemcy, przybywający do miasta.
Zdjęcia do filmu kręcono w Durrësie.

</doc>
<doc id="1652894" url="https://pl.wikipedia.org/wiki?curid=1652894" title="Gustaf Gründgens">
Gustaf Gründgens

Gustaf Gründgens, Gustaf Heinrich Arnold Gründgens (ur. 22 grudnia 1899 w Düsseldorfie, Cesarstwo Niemieckie; zm. 7 października 1963 w Manili, Filipiny) – niemiecki aktor teatralny i filmowy, reżyser, producent, dyrektor teatrów. Uważany jest za najwybitniejszego aktora niemieckiego okresu III Rzeszy, a niewątpliwie był również najpopularniejszym aktorem w ówczesnych Niemczech.
Lata dwudzieste.
Jego ojciec był przemysłowcem. Gründgens debiutował na scenie w 1918. Jego kariera artystyczna rozpoczęła się w prowincjonalnych teatrach Kilonii i Halberstadt. Następnie występował jako aktor i reżyser w hamburskim teatrze "Kammerspiele" i ostatecznie w Berlinie. Debiut reżyserski Gründgensa nastąpił w 1925 sztuką "Anja i Estera" Klausa Manna, swojego wielbiciela z tamtych lat. W sierpniu 1926 Gründgens ożenił się z jego siostrą, Eryką. Państwo młodzi zamieszkali w Hamburgu. Pod koniec lat dwudziestych, już po rozwodzie z Eryką, który nastąpił w 1929, Gründgens pracował w Teatrze Niemieckim (niem. "Deutsches Theater") w Berlinie jako aktor i reżyser oraz współpracownik Maxa Reinhardta. Występował również w kabaretach i grał w filmie. W 1932 został dyrektorem (intendentem) berlińskiego Teatru Państwowego. W tym też roku wystąpił po raz pierwszy w teatrze w roli swego życia – jako Mefisto w "Fauście" Goethego, którą to rolę powtarzał jeszcze kilkakrotnie w swoim życiu. W tym okresie, jak wielu ówczesnych intelektualistów niemieckich, wykazywał sympatie lewicowe, wyrazem czego było snucie planów utworzenia „teatru rewolucyjnego”.
W III Rzeszy.
W momencie przejęcia władzy przez Hitlera w 1933 Gründgens przebywał w Szwajcarii, zdecydował się jednak na powrót do Niemiec w kwietniu tego roku. W 1934 mianowany został dyrektorem Państwowego Teatru Pruskiego w Berlinie na miejsce Hannsa Josta, który sprowadził go ze Szwajcarii. W 1936 ożenił się powtórnie, tym razem z aktorką Marianne Hoppe.
Gründgens uchodził za protegowanego ministra lotnictwa i dowódcy Luftwaffe marszałka Hermanna Göringa, co pozwalało mu niejednokrotnie opierać się naciskom Josepha Goebbelsa, ministra propagandy i człowieka mającego najwięcej do powiedzenia w dziedzinie kulturalnej w III Rzeszy. Dzięki temu m.in. oparł się naciskom zmierzającym do obsadzenia go w głównej roli w antysemickim filmie "Jud Süss" ("Żyd Süss") Veita Harlana.
W drugiej połowie lat trzydziestych działalność aktorska i reżyserska Gründgensa rozkwitła. Wielu krytyków uważa, że właśnie w jego berlińskim teatrze w czasie wojny klasyczny teatr niemiecki osiągnął swój najwyższy poziom. Sam Gründgens zaznał w tym okresie licznych przywilejów (został członkiem pruskiej Rady Stanu, otrzymał tytuły generalnego intendenta oraz aktora państwowego) i zdobył olbrzymią popularność, popartą znacznym majątkiem (m.in. luksusowa willa, luksusowe samochody, konie). Jego gaża za film wynosiła wówczas 80 tysięcy marek, gdy np. pensja ministra w hitlerowskim rządzie wynosiła 20 tysięcy. O jego towarzystwo zabiegali czołowi przedstawiciele nazistowskiej elity. Dzięki poparciu najwyższych czynników w państwie Gründgens miał znaczną swobodę twórczą, m.in. w 1939 zrealizował film "Dwa światy", w którym pojawiły się motywy miłości homoseksualnej, oficjalnie zakazanej i potępianej w III Rzeszy.
Jego nazwisko figurowało na Gottbegnadeten-Liste ("Lista obdarzonych łaską Bożą" w III Rzeszy) wśród "Niezastąpionych".
W armii i niewoli.
W 1943 Gründgens wstąpił do armii. Służył w obronie przeciwlotniczej m.in. na terenie Holandii. W 1944 powrócił do Berlina, ale w związku z zamknięciem teatrów w Rzeszy przez Goebbelsa, nie występował na scenie. W 1945, po zdobyciu Berlina przez Armię Czerwoną i klęsce Niemiec, trafił do radzieckiego obozu jenieckiego w Jamlitz. W jego uwolnienie z obozu zaangażowali się wybitni artyści niemieccy, w tym Paul Wegener, Erich Kästner i Ernst Busch. Petycje oraz wstawiennictwo sowieckiego oficera kulturalnego (a później znanego historyka filozofii), Arsenija Gułygi, przyczyniły się do uwolnienia aktora już w 1946. W obozie spędził 9 miesięcy.
Okres powojenny.
Po uwolnieniu zamieszkał wraz z żoną w Charlottenburgu i powrócił do pracy scenicznej. Wkrótce jednak małżonkowie rozwiedli się. W 1949 adoptował Petera Gorskiego. W latach 1946–1947 grał w berlińskim teatrze im. Maxa Reinhardta. W 1947 Gründgens został dyrektorem teatru miejskiego w Düsseldorfie, a w 1955 – teatru dramatycznego w Hamburgu. Grał w teatrach niemieckich i zagranicznych, m.in. w Moskwie, Leningradzie, Nowym Jorku i Edynburgu. W 1963 wyruszył w podróż dookoła świata. Zmarł w Manili na Filipinach w nocy z 6 na 7 października 1963 na skutek przedawkowania środków nasennych.
Gründgens spoczywa na Cmentarzu Ohlsdorf w Hamburgu.
Klaus Mann i "Mefisto".
Gustaf Gründgens w znacznej mierze został sportretowany w postaci głównego bohatera Hendrika Höfgena w powieści „z kluczem” "Mefisto" Klausa Manna. Drogi Manna i Gründgensa rozeszły się jeszcze w latach dwudziestych. Klaus Mann był przeciwny związkowi swojej siostry z aktorem. Po opuszczeniu Niemiec po dojściu Hitlera do władzy Mann wytykał dawnemu przyjacielowi służenie reżymowi hitlerowskiemu i bliskie kontakty z Göringiem. Przedstawił go w powieści jako sadomasochistę, podczas gdy krążące plotki zarzucały aktorowi homoseksualizm czy biseksualizm.
Próba wydania powieści w Niemczech zaraz po wojnie się nie powiodła – żaden z wydawców nie chciał wydać powieści, w której został w niekorzystnym świetle sportretowany najpopularniejszy, i o ogromnych wpływach, aktor niemiecki. Powieść ukazała się w Niemczech najpierw w NRD w 1956, później kilkakrotnie w RFN.
W 1966 adoptowany syn Gründgensa, Peter Gorski-Gründgens, doprowadził do sądowego zakazu wydawania książki jako powieści z kluczem, w której, jak brzmiała sentencja wyroku 

</doc>
<doc id="1652895" url="https://pl.wikipedia.org/wiki?curid=1652895" title="Antonella Confortola">
Antonella Confortola

Antonella Confortola-Wyatt (ur. 16 października 1975 w Cavalese) – włoska biegaczka narciarska, brązowa medalistka olimpijska oraz dwukrotna medalistka olimpijska.
Kariera.
Jej pierwszą dużą imprezą były igrzyska olimpijskie w Nagano w 1998 r. Zajmowała tam miejsca w trzeciej dziesiątce. Na igrzyskach w Salt Lake City jej najlepszym indywidualnym wynikiem było 16. miejsce w biegu na 15 km techniką dowolną. Największy sukces olimpijski osiągnęła podczas igrzysk w Turynie, gdzie wraz z Arianną Follis, Gabriellą Paruzzi i Sabiną Valbusą wywalczyła brązowy medal w sztafecie 4x5 km. Startowała także na igrzyskach w Vancouver, gdzie zajęła 16. miejsce w biegu na 30 km techniką klasyczną.
Na mistrzostwach świata zadebiutowała w 1999 r. podczas mistrzostw w Ramsau. To właśnie tam zdobyła swój pierwszy medal w karierze zajmując razem z Valbusą, Paruzzi i Stefanią Belmondo drugie miejsce w sztafecie 4x5 km. Na mistrzostwach świata w Val di Fiemme jej najlepszym indywidualnym wynikiem było 15. miejsce w biegu na 15 km techniką dowolną. Podczas mistrzostw świata w Oberstdorfie zdobyła swój drugi medal zajmując wspólnie z Valbusą, Paruzzi i Follis trzecie miejsce w sztafecie. Startowała ponadto na mistrzostwach w Sapporo oraz na mistrzostwach w Libercu, ale bez sukcesów, indywidualnie ani razu nie znalazła się w pierwszej dziesiątce.
Najlepsze wyniki w Pucharze Świata osiągnęła w sezonie 2003/2004, kiedy to zajęła 26. miejsce w klasyfikacji generalnej.
W maju 2009 r. wyszła za mąż za nowozelandzkiego lekkoatletę Jonathana Wyatta. Podczas mistrzostw Europy w biegach górskich w 2010 roku indywidualnie zajęła czwarte miejsce, a drużynowo zdobyła srebrny medal. Rok później wywalczyła drużynowo złoty medal mistrzostw świata w biegach górskich, które odbyły się w Tiranie.
Osiągnięcia.
Puchar Świata.
Miejsca na podium.
Zawodniczka nie stała na podium ani razu.

</doc>
<doc id="1652896" url="https://pl.wikipedia.org/wiki?curid=1652896" title="Mniszka kapturowa">
Mniszka kapturowa

Mniszka kapturowa ("Lonchura malacca") – gatunek małego ptaka z rodziny astryldowatych (Estrildidae). Podgatunek nominatywny zamieszkuje Indie i Sri Lankę. Został introdukowany na Hawajach, Haiti, Jamajce, w Japonii, Portugalii, Puerto Rico, Kolumbii i Wenezueli. Nazywany jest także mniszką trójbarwną, ze względu na występowanie w jego ubarwieniu trzech kolorów.
Systematyka.
Systematyka gatunku jest kwestią sporną. Część systematyków (np. Międzynarodowy Komitet Ornitologiczny) wydziela wszystkie podgatunki "L. malacca", oprócz nominatywnego ("L. m. malacca"), w dwa odrębne gatunki:
Status.
Międzynarodowa Unia Ochrony Przyrody (IUCN) uznaje mniszkę kapturową za gatunek najmniejszej troski (LC, "least concern") nieprzerwanie od 2000 roku. Całkowita liczebność populacji nie została oszacowana, ale ptak opisywany jest jako lokalnie pospolity. Trend liczebności populacji uznaje się za stabilny.

</doc>
<doc id="1652897" url="https://pl.wikipedia.org/wiki?curid=1652897" title="First Time (album Morning Musume)">
First Time (album Morning Musume)

First Time – pierwszy album j-popowej grupy Morning Musume, wydany 8 lipca 1998 roku.

</doc>
<doc id="1652899" url="https://pl.wikipedia.org/wiki?curid=1652899" title="Michiko Kashiwabara">
Michiko Kashiwabara

 – japońska biegaczka narciarska.
Osiągnięcia.
Puchar Świata.
Miejsca na podium w zawodach indywidualnych Pucharu Świata chronologicznie.
Jak dotąd Kashiwabara nie stała na podium indywidualnych zawodów Pucharu Świata.

</doc>
<doc id="1652900" url="https://pl.wikipedia.org/wiki?curid=1652900" title="Kamilla Kancewicz">
Kamilla Kancewicz

Kamilla Kancewicz z domu Horwitz, znana również jako Leonia Aleksandrowna Kancewicz (ur. 30 listopada 1879 w Warszawie, zm. 27 października 1952 tamże) – polska działaczka komunistyczna pochodzenia żydowskiego, psychiatra, redaktorka komunistycznego pisma "Robotnica"; członkini Polskiej Partii Socjalistycznej i opozycyjnej frakcji Komunistycznej Partii Polski.
Życiorys.
Urodziła się w rodzinie żydowskiej jako córka Gustawa Horwitza (1844–1882) i Julii de domo Kleinmann (1845–1912). Jej dziadek ze strony ojca, Lazar Horowitz (1804–1868) był naczelnym rabinem Wiednia. 
W 1916 urodziła syna, Jana Kancewicza. W 1929 została oskarżona z paragrafu 102 Kodeksu Tagancewa i aresztowana. Więzienie opuściła w 1930, po czym wyemigrowała z synem do ZSRR. W okresie wielkiej czystki aresztowana przez NKWD i więziona. Powróciła do Warszawy po II wojnie światowej.
Pracowała jako dyrektor poradni zdrowia psychicznego w Warszawie. Jest autorką wielu opracowań i referatów dotyczących psychiatrii społecznej oraz pracy "Schizofrenia w wieku dziecięcym" (1923), w której zwracała uwagę na domniemaną rolę negatywnych warunków środowiskowych w patogenezie schizofrenii. 
Zmarła na atak serca, czytając informację "Trybuny Ludu" o aresztowaniach w Moskwie kremlowskich lekarzy pochodzenia żydowskiego, co było uważane za wstęp do kolejnej fali terroru. Została pochowana w Alei Zasłużonych na Cmentarzu Wojskowym na Powązkach w Warszawie (kwatera A26-tuje-24).
Była siostrą Maksymiliana Horwitza.

</doc>
<doc id="1652904" url="https://pl.wikipedia.org/wiki?curid=1652904" title="Nobuko Fukuda">
Nobuko Fukuda

 – japońska biegaczka narciarska.
Osiągnięcia.
Puchar Świata.
Miejsca na podium.
Zawodniczka nie stała na podium ani razu.

</doc>
<doc id="1652909" url="https://pl.wikipedia.org/wiki?curid=1652909" title="Aubert">
Aubert

Aubert, Obert (?) – męskie imię germańskie, notowane w Polsce po raz pierwszy w 1229 roku w formie "Aubertus". Drugi człon imienia, "-bert", nie budzi wątpliwości. Wywodzi się on z pnia "bercht", pochodzącego od germ. "berhta" – „jasny”. Pierwszy człon natomiast jest interpretowany różnie. Według Zygmunta Klimka wywodzi się on od germańskiego "audha" – „posiadanie, własność”, stsas. "ōd", stwniem. "ōt" – „posiadanie, dobrobyt”. W Polsce człon ten występował w wariantach: "Od", "Ot", "Op", "Ut", "Ub", "Of", "O", "U", "Aud" (ten ostatni w pisowni romańskiej). Pierwszy człon zapisu "Aubertus" Klimek kwalifikuje jako zawierający człon "audha" w wariancie „O-”.
Maria Malec tłumaczy "Aubertusa" jako francuską postać imienia Albert (&lt; Adalbert). Również Auguste Longnon wskazuje na francuskiego Auberta jako formę imienia Adalbert (Albert); według tego badacza A(da)lbert miesza się jednak w formie Aubert na gruncie fr. z imieniem św. Autberta (dwóch świętych o tym imieniu).
Franciszek Sowa jako wariant tego imienia traktuje formy Autbert, Aubert i Audobert, a etymologię pierwszego członu tłumaczy poprzez "alde", "alt" – „stary, dawny”.
Aubert, Obert imieniny obchodzi:
Znane osoby noszące imię Aubert, Obert:

</doc>
<doc id="1652910" url="https://pl.wikipedia.org/wiki?curid=1652910" title="Stromile Swift">
Stromile Swift

Stromile Swift (ur. 21 listopada 1979 w Shreveport) – amerykański koszykarz, występujący na pozycjach silnego skrzydłowego lub środkowego.
W 1998 wystąpił w meczu gwiazd amerykańskich szkół średnich – McDonald’s All-American oraz Nike Hoop Summit. Został też wybrany najlepszym zawodnikiem amerykańskich szkół średnich stanu Luizjana (Louisiana Mr. Basketball). Zaliczono go również do I składu Parade All-American i USA Today All-USA.
Draft.
Swift został wybrany z drugim numerem draftu w 2000 roku przez drużynę Vancouver Grizzlies, która zapoczątkowała jego karierę w NBA.
Houston Rockets.
Po sezonie 2004-05, opuścił Vancouver Grizzlies i przeszedł na 4-letni kontrakt (22 mln $) do drużyny "Rockets" z Houston.
Memphis Grizzlies.
W 2006, został wymieniony do Memphis Grizzlies.
New Jersey Nets.
4 lutego 2008, Stromile Swift został wymieniony do New Jersey Nets za Jasona Collinsa. W meczu przeciwko Minnesota Timberwolves, 12 lutego, zdobył punkt przez alley-oop dunk od Jason Kidd, był to jedyny mecz kiedy można było zobaczyć ich razem na boisku, ponieważ Jason Kidd, został sprzedany do Dallas Mavericks.
Phoenix Suns.
4 marca 2009 Swift stał się graczem Phoenix Suns.

</doc>
<doc id="1652911" url="https://pl.wikipedia.org/wiki?curid=1652911" title="Élodie Bourgeois-Pin">
Élodie Bourgeois-Pin

Élodie Bourgeois-Pin (ur. 2 marca 1982 w Champagnole) – francuska biegaczka narciarska, mistrzyni świata juniorów.
Kariera.
Po raz pierwszy na arenie międzynarodowej Élodie Bourgeois-Pin pojawiła się 5 stycznia 2000 roku w Furtwangen w zawodach Pucharu Kontynentalnego, zajmując 32. miejsce w biegu na 5 km stylem klasycznym. Rok później wystąpiła na mistrzostwach świata juniorów w Szklarskiej Porębie, gdzie jej najlepszym wynikiem było 21. miejsce w biegu na 15 km stylem dowolnym. Podczas mistrzostw świata juniorów w Schonach w 2002 roku zdobyła złoty medal w biegu na 5 km stylem dowolnym, a na dystansie 15 km stylem klasycznym była czwarta. W Pucharze Świata zadebiutowała 7 grudnia 2002 roku w Davos, zajmując 35. miejsce w biegu na 10 km stylem dowolnym. Pierwsze punkty zdobyła 22 listopada 2003 roku w Beitostølen tym samym dystansie. Nigdy nie stała na podium zawodów PŚ. W klasyfikacji generalnej najlepszy wynik osiągnęła w sezonie 2004/2005, który ukończyła na 61. pozycji. W 2006 roku brała udział w igrzyskach olimpijskich w Turynie, zajmując między innymi jedenaste miejsce w sprincie drużynowym i 22. miejsce w biegu na 10 km klasykiem. Na mistrzostwach świata jej najlepszym indywidualnym wynikiem było trzydzieste miejsce w sprincie stylem klasycznym podczas rozgrywanych w 2005 roku MŚ w Oberstdorfie. Ponadto była między innymi ósma w sztafecie na MŚ w Libercu w 2009 roku. W 2012 roku zakończyła karierę.
Osiągnięcia.
Puchar Świata.
Miejsca na podium.
Bourgeois-Pin nie stała na podium zawodów PŚ.

</doc>
<doc id="1652912" url="https://pl.wikipedia.org/wiki?curid=1652912" title="Zagronie">
Zagronie

Zagronie (dosł. "za groniem" od "groń" z rumuńskiego "grui" – "szczyt" czyli "za szczytem, za wzgórzem") – dawny przysiółek wsi Wielopole, obecnie część osiedla o tej samej nazwie, wchodzącego w skład miasta Zagórza, końcowy odcinek ulicy Miodowej. Zagronie położone są na południe od Wielopola, w odległości około 1 km od zwartej zabudowy wsi; najbliższy budynek to dwór.
Według Krajowego Rejestru Urzędowego Podziału Terytorialnego Kraju TERYT Zagronie stanowią jedną z "integralnych części miejscowości" Zagórz.
Droga z Wielopola na Zagronie będące formalnie przedłużeniem ulicy Miodowej biegnie przez "las gromadzki". Na wschód od Zagroni przebiega inna droga leśna łącząca się z główną drogą na Dolnym Wielopolu w okolicach leśniczówki, drugi jej koniec łączy się z drogą biegnącą od Postołowa poprzez las Garb, masyw Łysej Góry, zbocza wzgórza Oszczacz (na współczesnych mapach bezimienne wzgórze 444), na zachód od opuszczonego domu w Lesko-Gruszce, aż do asfaltowej drogi Tarnawa Górna – Lesko biegnącą przez masyw Gruszki.
Przysiółek Zagronie powstał w latach 20. XX wieku, na wielkiej śródleśnej polanie, na północnych stokach Łysej Góry w lesie Zagronie. Dwie spokrewnione ze sobą rodziny reemigrantów ze Stanów Zjednoczonych kupiły tu ziemię i wybudowały obok siebie dwa domy. 
Mieszkańcom udało się przetrwać okupację niemiecką i grasujące zaraz po niej oddziały UPA. Pod koniec lat 50. XX wieku dotarła tu elektryczność. 
Wskutek częściowego porzucenia gospodarki rolnej na teren okolicznych pól wkracza las.

</doc>
<doc id="1652913" url="https://pl.wikipedia.org/wiki?curid=1652913" title="Herb okręgu wileńskiego">
Herb okręgu wileńskiego

Herb okręgu wileńskiego przedstawia w polu czerwonym rycerza w srebrnej zbroi trzymającego wzniesioną włócznię i błękitną tarczę zdobioną krzyżem jagiellońskim, który dosiada czarnego konia z błękitnym rzędem. Skraj (bordiura) tarczy błękitna ozdobiona dziesięcioma krzyżami jagiellońskimi.
Herb ten został przyjęty 20 grudnia 1999 roku. Autorem herbu jest Arvydas Každailis. Obecny herb okręgu wileńskiego nawiązuje do herbu dzielnicy (ziemi) wileńskiej z pieczęci herbowej wielkiego księcia litewskiego Witolda z początku XV wieku.

</doc>
<doc id="1652915" url="https://pl.wikipedia.org/wiki?curid=1652915" title="Autbert">
Autbert



</doc>
<doc id="1652917" url="https://pl.wikipedia.org/wiki?curid=1652917" title="Alexis Manaster Ramer">
Alexis Manaster Ramer

Alexis Manaster Ramer (ur. 1956 w Krakowie) – językoznawca amerykański (doktorat 1981, Chicago) pochodzenia polskiego.
Jest autorem szeregu prac z zakresu zarówno językoznawstwa materiałowego (etymologia i językoznawstwo historyczno-porównawcze, klasyfikacja genetyczna, poetyka), jak i językoznawstwa teoretycznego (teoria fonologii, typologia składniowa, językoznawstwo matematyczne). Twórca i animator grupy badawczej "Mathematics of Language" w ramach "The Association for Computational Linguistics".

</doc>
<doc id="1652918" url="https://pl.wikipedia.org/wiki?curid=1652918" title="Lasse Schöne">
Lasse Schöne

Lasse Schöne (ur. 27 maja 1986 w Glostrup) – duński piłkarz grający na pozycji pomocnika w NEC Nijmegen.
Kariera klubowa.
Schöne karierę rozpoczynał jako junior w klubie Lyngby. W 2002 roku przeszedł do juniorskiej drużyny holenderskiego SC Heerenveen. W 2005 roku został włączony do jego pierwszej drużyny. Spędził w niej rok, jednak w tym czasie nie wystąpił tam w żadnym spotkaniu. Latem 2006 roku odszedł do De Graafschap z Eerste klasse. W 2007 roku awansował z klubem do Eredivisie. W tych rozgrywkach zadebiutował 19 sierpnia 2007 roku w przegranym 1:8 spotkaniu z Ajaksem Amsterdam. 19 października 2007 roku w wygranym 4:0 pojedynku ze Spartą Rotterdam strzelił pierwszego gola w Eredivisie. Przez 2 lata w barwach De Graafschap rozegrał 70 spotkań i zdobył 12 bramek.
W 2008 roku Schöne przeniósł się do innego pierwszoligowego zespołu, NEC Nijmegen. Pierwszy ligowy mecz zaliczył tam 30 sierpnia 2008 roku przeciwko De Graafschap (2:0). W sezonie 2008/2009 występował z klubem w Pucharze UEFA, w którym dotarł z nim do 1/16 finału.
9 sierpnia 2019 za kwotę 1,5 miliona euro został piłkarzem Genoa CFC. Swoją pierwszą bramkę zdobył 5 października w przegranym meczu 1:2 z A.C. Milan.
12 lutego 2021, Schöne powrócił do Sc Heerenveen, w którym zaczynał swoją karierę w Holandii 15 lat później. Latem 2021 przeszedł do NEC Nijmegen.
Kariera reprezentacyjna.
Schöne jest byłym reprezentantem Danii U-16, U-17, U-18 oraz U-21.
W kadrze seniorskiej zadebiutował 12 sierpnia 2009 roku w przegranym 1:2 towarzyskim meczu z Chile, w którym strzelił także gola.

</doc>
<doc id="1652919" url="https://pl.wikipedia.org/wiki?curid=1652919" title="Lasse Schone">
Lasse Schone



</doc>
<doc id="1652921" url="https://pl.wikipedia.org/wiki?curid=1652921" title="Yankee Doodle">
Yankee Doodle

Yankee Doodle (czytaj []) – piosenka pochodzenia brytyjskiego popularna w Stanach Zjednoczonych w czasie amerykańskiej wojny o niepodległość, uważana za pieśń narodową. Dziś pieśń ta jest hymnem stanu Connecticut.

</doc>
<doc id="1652924" url="https://pl.wikipedia.org/wiki?curid=1652924" title="Karine Laurent Philippot">
Karine Laurent Philippot



</doc>
<doc id="1652927" url="https://pl.wikipedia.org/wiki?curid=1652927" title="Jan Smoczyński">
Jan Smoczyński

Jan Smoczyński (ur. 21 czerwca 1980 w Warszawie) – polski pianista, kompozytor, aranżer, producent muzyczny, realizator dźwięku.
Życiorys.
Jest absolwentem Liceum Muzycznego im. Karola Szymanowskiego w Warszawie. Przez rok był uczniem A. Jagodzińskiego w Studium Jazzu na Bednarskiej w Warszawie. W roku 2004 uzyskał tytuł magistra sztuki na Wydziale Jazzu Akademii Muzycznej w Katowicach w klasie Wojciecha Niedzieli.
Od wielu lat, wraz ze swoim młodszym bratem skrzypkiem tworzy formację Mateusz Smoczyński Quintet, z którą nagrał płyty "Inspirations," "Expressions" "oraz Berek (Nominowaną do nagrody Fryderyk 2018 w kategorii Album roku Jazz)". Razem zaprosili również Alexandra Zingera z którym nagrali pod szyldem New Trio płytę "Simultaneus Abstractions", nominowaną do nagrody Fryderyki. oraz "Perpendicular Realities", która to zebrała bardzo pochlebne recenzje. Z zespołem tym, w którym Jan zasiada za organami Hammonda, zagrali szereg koncertów w Polsce oraz w Rosji.
Współzałożyciel chrześcijańskiego, wielbieniowego zespołu "owca" (płyta "chwały). Współpracuje z o. Adamem Szustakiem, m.in. tworzy muzykę do czołówek jego filmów, wspólnie też nagrali utwór w ramach #Hot16Challenge2.
Jako producent muzyczny stworzył wraz z Magdą Grabowską Wacławek znaną jako Bovska, trzy albumy - "Kaktus" (z tytułowym hitem, wykorzystanym również w czołówce serialu "Druga szansa"), "Pysk" - nominowany do nagrody Fryderyki 2018 w kategorii Album Roku - Elektronika, oraz "Kęsy".
Odpowiada również za przeboje zaśpiewane przez Kayah - "Po co" oraz "Podatek od miłości" (ten w duecie z Grzegorzem Hyżym) oraz świąteczny album "Gdy pada śnieg".
Laureat nagrody Fryderyk 2017 za płytę Martyny Jakubowicz - "Prosta Piosenka" w kategorii Muzyka Źródeł.
Autor aranżacji i opracowań do entuzjastycznie przyjętych projektów "Głosy Gór" z Januszem Olejniczakiem, Jerzym Maksymiukiem, Zespołem Zakopower i Atom String Quartet, oraz projektu Inspired by Lutosławski z Grażyną Auguścik, Janusz Prusinowski Trio, Atom String Quartet, Wojciechem Pulcynem oraz Tomaszem “Harry” Waldowskim, nominowanego w kategorii muzyka źródeł - Fryderyki 2015.
Autor opracowań orkiestorychj na płytę Artura Rojka - "Koncert w NOSPR" - gdzie również miał przyjemność poprowadzić katowicką orkiestrę podczas koncertu z rejestracją na ten album.
W sierpniu 2013 r. zagrał z Bobbym McFerrinem i Gilem Goldsteinem w ramach Solidarity of Art.
Na stałe, w charakterze kierownika muzycznego pracuje w zespołach: Urszula Dudziak Superband, Kayah Transoriental Orchestra oraz Bovska. Występuje też z autorskimi formacjami - PSM (z współzałożycielem - Łukaszem Poprawskim oraz Michałem Miśkiewiczem, Trjan (wraz z Michałem Barańskim i Jankiem Młynarskim), we własnym Trio z Krzysztofem Pacanem na kontrabasie i Sebastianem Frankiewiczem na perkusji, Smoke &amp; The Smokes (J. Smoczyński, Łukasz Poprawski, Konrad Zemler, Robert Kubiszyn).
Jest współzałożycielem grupy June, która w 2008 roku wydała swoją debiutancką płytę w wytwórni Kayax. Zespół został doceniony przez branżę muzyczną i nominowany do nagrody Fryderyk 2009 w kategorii "Nowa twarz fonografii". W 2011 roku nagrali płytę “July Stars” - dwuczęściowy album. Pierwszy to autorskie kompozycje wykonane przez sam June drugi, to kooperacje z najwybitniejszymi postaciami współczesnej wokalistyki: Urszula Dudziak, Kayah, Katarzyna Nosowska, Aga Zaryan, Ania Dąbrowska, Andrzej Dąbrowski, Mika Urbaniak. Patrycja Gola, Marcelina. Grupa stworzyła trio producenckie i pracowała nad projektami muzycznymi dla innych Artystów.
Nagrywał dla Kayah (Skała), Justyny Steczkowskiej ("Daj mi chwilę"), Moniki Brodki ("Moje piosenki"), Doroty Miśkiewicz ("Caminho"). Koncertował również z Anną Marią Jopek oraz uczestniczył w nagraniach płyty Artystki "Jo &amp; Co." (tu wspólne występy z Richardem Bona, Mino Cinelu i Dhaferem Youssefem. Zagrał na płycie "Jak tam jest" duetu Krajewski/Piaseczny a w 2012 roku został zaproszony do udziału w nagraniach ich płyty "Zimowe Piosenki". Zagrał też na płycie Ani Wyszkoni "Życie jest w porządku".
Związany z wytwórnią Kayax.
Brał udział w nagraniach do filmów we współpracy z Michałem Lorencem oraz Marcinem Pospieszalskim. Miał przyjemność dzielić scenę z: Ewą Bem, Grażyną Auguścik, Lorą Szafran, Agą Zaryan, Tomaszem Szukalskim, Tomaszem Stańko, Januszem Muniakiem, Zbigniewem Namysłowskim, Henrykiem Miśkiewiczem, Davidem Murrayem, Donem Blackmanem, Tomem Barneyem, Andrzejem Cudzichem, Jackiem Kochanem, Andrzejem Olejniczakiem, Quintetem Marka Bałaty, Quintecie oraz Quartecie J. Małka (płyty "Gift" oraz "Spirit of the Time"), Goranem Bregovicem.
Wraz z Tomaszem Krawczykiem wyprodukował i zaaranżował debiutancki album "Inny Smak" zespołu Bisquit dla wytwórni Kayax. Gościnnie występuje na płycie "15 minut projekt" J. Młynarskiego oraz Michała Króla. Jest współautorem muzyki do wielokrotnie nagradzanego filmu "Moje miejsce" Leszka Dawida (tu również nagroda specjalna za muzykę na du 23eme festival tous courts w Aix-en-Provence).
Laureat pierwszego miejsca (Trio) nagrody indywidualnej na międzynarodowym konkursie Jazz Juniors 2001, zdobył również nagrodę indywidualną i II miejsce zespołowe na Festiwalu Standardów Jazzowych Siedlce 2000; I miejsce z Quintetem J Namysłowskiego na Ogólnopolskim Przeglądzie Młodych Zespołów Jazzowych w Gdyni.
Występował na: Gdynia Summer Jazz Days, Międzynarodowym Festiwalu Pianistów Jazzowych w Kaliszu; Jazz Na Starówce, Letni Festiwal Jazzowy Pod Baranami, Krakowskie Zaduszki Jazzowe, Sopot Molo Jazz Festival; Zaduszki Jazzowe w Siedlcach; Jazz Forum Festival w Tygmoncie; Polskie Jamboree w Tygmoncie; Bracki Jazz Festival w Cieszynie; Jazz Festival w Radomiu. Wielokrotny uczestnik Jazz Campingu Kalatówki. 
Koncertował w: USA (Chicago, N.Y.), Kanadzie, Japonii, Izraelu, Francji, Hiszpanii, Szwecji, Niemczech, Austrii, Czechach, Rumunii, oraz na Węgrzech, Litwie, Słowacji i Ukrainie. 
W 2004 roku stworzył własne, profesjonalne studio nagraniowe oraz wydawnictwo płytowe – Tokarnia Music Production, w którym realizowane są nagrania artystów takich jak Maria Peszek, Kayah, Kasia Nosowska, Aga Zaryan, Dorota Miśkiewicz, zespół Bisquit, zespół June, Ania Szarmach, Adam Pierończyk, Zbigniew Namysłowski, Urszula Dudziak, projekt Młynarski / Nahorny, Mika Urbaniak.

</doc>
<doc id="1652928" url="https://pl.wikipedia.org/wiki?curid=1652928" title="Równanie friedmana">
Równanie friedmana



</doc>
<doc id="1652935" url="https://pl.wikipedia.org/wiki?curid=1652935" title="Coraline Thomas Hugue">
Coraline Thomas Hugue

Coraline Hugue (ur. 11 marca 1984 w Embrun) – francuska biegaczka narciarska, wicemistrzyni świata młodzieżowców.
Kariera.
Po raz pierwszy na arenie międzynarodowej Coraline Hugue pojawiła się 4 stycznia 2002 roku podczas zawodów Pucharu Kontynentalnego w Furtwangen, gdzie zajęła 57. miejsce w sprincie techniką dowolną. W 2003 roku wystąpiła na mistrzostwach świata juniorów w Sollefteå, jednak plasowała się poza trzecią dziesiątką. Na rozgrywanych rok później mistrzostwach świata młodzieżowców w Stryn była między innymi siódma na w biegu na 5 km stylem dowolnym oraz jedenasta w sztafecie. Na mistrzostwach świata młodzieżowców w Tarvisio w 2007 roku Hugue zdobyła srebrny medal w biegu łączonym na 15 km, przegrywając tylko z Rosjanką Juliją Czekalową. W Pucharze Świata zadebiutowała 15 stycznia 2005 roku w Novym Měscie, zajmując 43. miejsce w biegu na 10 km stylem dowolnym. Pierwsze pucharowe punkty wywalczyła nieco ponad rok później - 21 stycznia 2006 roku w Oberstdorfie zajęła 27. miejsce w biegu łączonym na 15 km. W klasyfikacji generalnej najlepiej wypadła w sezonie 2012/2013, który ukończyła na 48. pozycji. W 2009 roku wystąpiła na mistrzostwach świata w Libercu, zajmując między innymi ósme miejsce w sztafecie i czternaste na dystansie 30 km techniką dowolną. Podczas rozgrywanych w 2013 roku mistrzostw świata w Val di Fiemme, była dziesiąta w sprincie drużynowym i biegu na 10 km stylem dowolnym, a w sztafecie Francuzki z Hugue w składzie były szóste. Ponadto w 2012 roku została brązową medalistą mistrzostw Francji w biegu na 10 km stylem dowolnym.
Po sezonie 2018/2019 zakończyła karierę.

</doc>
<doc id="1652941" url="https://pl.wikipedia.org/wiki?curid=1652941" title="Célia Bourgeois">
Célia Bourgeois

Célia Bourgeois (ur. 9 czerwca 1983 w Champagnole) – francuska biegaczka narciarska, zawodniczka klubu GUC Grenoble Ski.
Jej ojciec, Jean-Marie Bourgeois, uprawiał biegi narciarskie i kombinację norweską, uczestniczył w Zimowych Igrzyskach Olimpijskich 1968.
Kariera.
Po raz pierwszy na arenie międzynarodowej Célia Bourgeois pojawiła się 8 grudnia 2007 roku w zawodach Alpen Cup we włoskiej miejscowości Formazza, gdzie zajęła piętnaste miejsce w biegu na 5 km techniką klasyczną. W Pucharze Świata zadebiutowała 16 lutego 2008 roku w Libercu, zajmując 31. miejsce w na 7,6 km stylem dowolnym. Pierwsze pucharowe punkty zdobyła niecały miesiąc później - 8 marca 2008 roku w Oslo, gdzie zajęła 29. miejsce na dystansie 30 km stylem dowolnym. Nigdy nie stała na podium zawodów PŚ. W klasyfikacji generalnej najlepiej wypadła w sezonu 2010/2011, który ukończyła na 66. pozycji. W 2009 roku wzięła udział w mistrzostwach świata w Libercu, gdzie była ósma w sztafecie, a rywalizację na dystansie 30 km stylem dowolnym ukończyła na 27. miejscu. Na rozgrywanych dwa lata później mistrzostwach świata w Oslo indywidualnie ani razu nie uplasowała się w czołowej trzydziestce, a wspólnie z koleżankami z reprezentacji była trzynasta w sztafecie. W międzyczasie wystąpiła także na igrzyskach olimpijskich w Vancouver w 2010 roku, gdzie w biegu na 10 km techniką dowolną zajęła 47. miejsce, a w sztafecie Francuzki z Bourgeois w składzie były szóste. Startuje także w zawodach FIS Marathon Cup, w których trzykrotnie stawała na podium, odnosząc przy tym jedno zwycięstwo: 10 lutego 2013 roku wygrała francuski maraton Transjurassienne. W klasyfikacji generalnej najlepszy wynik uzyskała w sezonie 2012/2013, w którym była siódma.
Osiągnięcia.
Puchar Świata.
Miejsca na podium.
Bourgeois nie stała na podium zawodów PŚ.

</doc>
<doc id="1652944" url="https://pl.wikipedia.org/wiki?curid=1652944" title="Evidence based medicine">
Evidence based medicine



</doc>
<doc id="1652946" url="https://pl.wikipedia.org/wiki?curid=1652946" title="Nagoya-kei">
Nagoya-kei

 – odmiana visual kei mająca swoje korzenie we współczesnej scenie muzycznej w Nagoi (Japonia). Zdobyła popularność głównie w japońskiej muzyce niezależnej (lecz odnajdywana jest także w różnych formach na całym świecie). Charakteryzuje się bardziej mroczną oraz ciemną formą niż visual kei i nawiązuje głównie do zachodniego (szczególnie brytyjskiego) punk rocka.
W nagoya kei kładziony jest mniejszy nacisk na charakterystyczne kostiumy i makijaż, za to zwracana jest uwaga na skomplikowaną formę muzyki, na którą kładziony jest największy nacisk. Przykładami tego stylu są zespoły takie, jak: Deadman, Deathgaze, Kein, lynch. czy the studs.
Historia.
Pierwsze znane zespoły nurtu Nagoya kei to zespół Silver~Rose, założony w 1989 roku, oraz Kuroyume i Merry Go Round, oba założone w 1991 roku. Według Shuna gitarzysty Fanatic Crisis, Silver~Rose i Kuroyume byli „wielką dwójką” wczesnej sceny Nagoya kei. Shun wymienia Laputę, Rouage i swój własny zespół Fanatic Crisis jako część drugiej generacji Nagoya kei w połowie lat dziewięćdziesiątych. Pod koniec lat 90. wiele zespołów przeniosło się do Tokio i podpisało kontrakty z głównymi wytwórniami płytowymi. Większość z nich przyjęła też bardziej komercyjne brzmienie, jak Fanatic Crisis, który został uznany za jeden z „wielkiej czwórki” zespołów visual kei tamtych czasów. Keito Ozaki z japońskiego serwisu popkulturowego Real Sound napisał, że wiele zespołów Nagoya kei ostatecznie rozchodzi się w różnych kierunkach; Kuroyume zwrócił się w stronę punk rocka i hardcore punka, Laputa w kierunku cyfrowego brzmienia, Fanatic Crisis w pop, a Merry Go Round w „maniakalny, ero-guro i undergroundowym kierunek”.
Późniejsze godne uwagi zespoły to Kein, Deadman, Blast i Gullet. Nagoya kei ma historię zespołów, które często współpracują, wymieniają się członkami i tworzą nowe zespoły po rozpadach. Często toczy się wiele dyskusji na temat tego, czy dany projekt jest uważany za Nagoya kei, czy też nie. Odkąd termin visual kei stał się głównym nurtem, nowsze zespoły na ogół nie są uważane za Nagoya kei. Na przykład członkowie zespołu Lynch, powstałego w 2004 roku, nie zgadzają się z takim określeniem, a wokalista Hazuki twierdzi, że brzmienie Nagoya kei nie zawiera „współczesnej ciężkości”, jak to jest w ich przypadku. Jednak Ozaki napisał, że Lynch ma więcej niż kilka cech wspólnych z Nagoya kei. Szczególnie że ze względu na popularność Dir en Grey wiele współczesnych zespołów ma cięższe dźwięki z nisko strojonymi gitarami, w tym te w Nagoya kei. Utworzony w 2013 roku zespół Arlequin, pomimo tego, że nie pochodzi z Nagoi, był pod wpływem jej zespołów i określa się jako „następna generacja Nagoya kei”.

</doc>
<doc id="1652948" url="https://pl.wikipedia.org/wiki?curid=1652948" title="Gregueria">
Gregueria

Gregueria – krótka forma literacka, którą wprowadził do literatury hiszpański pisarz Ramón Gómez de la Serna. 
Charakterystyka.
Jest to rodzaj aforyzmu. Zamyka się zazwyczaj w jednym zdaniu, ma zwięzłą formę. W przeciwieństwie jednak do tradycyjnego aforyzmu, nie jest sentencją o charakterze filozoficznym czy moralnym. Treść ma bardziej poetycką, używa przenośni, swobodnych — często surrealistycznych — skojarzeń i gry słów, zestawiając ze sobą w zaskakujący sposób i na różnych poziomach semantycznych słowa, myśli i przedmioty. Ponadto zazwyczaj przesycona jest swoistym humorem. Jak mówił sam autor: "Gregueria to dowcip plus metafora".
Znaczenie w kulturze.
Sposób dostrzegania rzeczywistości poprzez greguerie wywarł silny wpływ na awangardowych twórców XX w. w Europie i Ameryce Południowej, co można zauważyć np. w filmach Luisa Buñuela lub w spuściźnie Salvadora Dalí. W Polsce do formy greguerii nawiązywał czasem w swoich aforyzmach Stanisław Jerzy Lec. 

</doc>
<doc id="1652949" url="https://pl.wikipedia.org/wiki?curid=1652949" title="Marcin Karas">
Marcin Karas

Marcin Karas (ur. 22 maja 1971 w Krakowie) – polski filozof, profesor Uniwersytetu Jagiellońskiego zatrudniony w Zakładzie Filozofii Polskiej Instytutu Filozofii. Pełnomocnik dziekana Wydziału Filozoficznego UJ ds. kształcenia doktorantów. Członek rady naukowej w czasopismach: Pro Fide i „Rocznik Tomistyczny”. Zajmuje się głównie badaniami z historii filozofii średniowiecznej i historii idei, kosmologią wczesnonowożytną oraz filozofią dziejów.

</doc>
<doc id="1652950" url="https://pl.wikipedia.org/wiki?curid=1652950" title="Buhajrat Marjut">
Buhajrat Marjut

Buhajrat Marjut (arab. بحيرة مريوط, w starożytności: "Mareotis") – słone jezioro w północnym Egipcie, o powierzchni 250 km². Od Morza Śródziemnego oddzielone jest wąskim przesmykiem, na którym zlokalizowane jest miasto Aleksandria.

</doc>
<doc id="1652951" url="https://pl.wikipedia.org/wiki?curid=1652951" title="Mareotis">
Mareotis



</doc>
<doc id="1652955" url="https://pl.wikipedia.org/wiki?curid=1652955" title="Rezerwat przyrody Wierzchomińskie Bagno">
Rezerwat przyrody Wierzchomińskie Bagno

Rezerwat przyrody „Wierzchomińskie Bagno” – rezerwat torfowiskowy w województwie zachodniopomorskim, w powiecie koszalińskim, w gminie Będzino, 1,5 km na południowy zachód od Wierzchomina, 7 km na północny zachód od Biesiekierza.
Został utworzony na mocy zarządzenia Ministra Leśnictwa i Przemysłu Drzewnego z dnia 4 lipca 1984 roku. Zajmuje powierzchnię 43,64 ha (akt powołujący podawał 43,60 ha).
Celem ochrony jest zachowanie kompleksu jeziora dystroficznego i torfowiska mszarnego, otoczonego lasami typowymi dla Pobrzeża Bałtyku, zwłaszcza fragmentami boru bagiennego i brzeziny bagiennej (ekosystem buczyn i pomorskich lasów brzozowo-dębowych) z wrzoścem bagiennym ("Erica tetralix"), ważką zalotką spłaszczoną oraz motylami: modraszkiem bagniczkiem i strzępotkiem soplaczkiem.
Obszar rezerwatu objęty jest ochroną czynną.
Na zachodzie i południu wspólna granica z rezerwatem przyrody „Warnie Bagno”.
Nadzór: Nadleśnictwo Gościno.

</doc>
<doc id="1652956" url="https://pl.wikipedia.org/wiki?curid=1652956" title="Korczyński">
Korczyński

Korczyński – polskie nazwisko.
Osoby noszące nazwisko „Korczyński”:

</doc>
<doc id="1652958" url="https://pl.wikipedia.org/wiki?curid=1652958" title="Puchar Europy w Wielobojach 1985">
Puchar Europy w Wielobojach 1985

7. Puchar Europy w wielobojach – cykl zawodów lekkoatletycznych zorganizowanych przez European Athletic Association latem 1985 roku.
Finał A.
Finał A pucharu Europy odbył się 7 i 8 września w Krefeld. Rywalizację wśród mężczyzn zwycięstwem zakończyła drużyna Związku Radzieckiego. Wśród pań najlepsza okazała się reprezentacja NRD
Finał B.
Zawody finału B zostały zorganizowane we francuskim Arles. 
Finał C.
Finał C odbył się we włoskim Brunico. Mężczyźni rywalizowali także w Kopenhadze.

</doc>
<doc id="1652964" url="https://pl.wikipedia.org/wiki?curid=1652964" title="Niszczyciele rakietowe typu County">
Niszczyciele rakietowe typu County

Niszczyciele rakietowe typu County – typ ośmiu brytyjskich niszczycieli rakietowych, opracowanych specjalnie na potrzeby systemu przeciwlotniczego Sea Slug. Okręty weszły do służby w Royal Navy w latach 60. XX wieku.
Okręty pierwszej serii (podtyp „London”) zostały wycofane ze służby na przełomie lat 70. i 80. XX wieku. HMS „London” został sprzedany do Pakistanu, gdzie służył do 1995 roku pod nazwą „Babur”. Okręty drugiej serii (podtyp „Norfolk”) zostały w latach 80. sprzedane do Chile. Ostatni okręt został wycofany ze służby w 2006 roku.
Dwa niszczyciele chilijskie „Almirante Cochrane” i „Blanco Encalada” zostały przebudowane przez zastąpienie przestarzałych wyrzutni rakiet Sea Slug i Sea Cat przez duże lądowisko dla śmigłowców na rufie z hangarem dla dwóch dużych śmigłowców NAS 332SC Cougar (licencyjna Super Puma). Zastosowano też nowoczesne izraelskie pociski plot bliskiego zasięgu Barak SAM.

</doc>
<doc id="1652965" url="https://pl.wikipedia.org/wiki?curid=1652965" title="Niszczyciele typu County">
Niszczyciele typu County



</doc>
<doc id="1652966" url="https://pl.wikipedia.org/wiki?curid=1652966" title="Zimowa Uniwersjada 1983">
Zimowa Uniwersjada 1983

11. Zimowa Uniwersjada – międzynarodowe zawody sportowców-studentów, które odbyły się w stolicy Bułgarii – Sofii. Impreza została zorganizowana między 17 a 27 lutego 1983 roku. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 3 brązowe medale. Wynik ten dał polskiej drużynie 11. miejsce w klasyfikacji medalowej.

</doc>
<doc id="1652968" url="https://pl.wikipedia.org/wiki?curid=1652968" title="Deadman">
Deadman

Deadman – japoński zespół muzyczny z nurtu nagoya kei. Grupę założył w 2000 roku japoński muzyk Mako. Styl zespołu to liryczne i melancholijne tematy związane z nagoya kei (odmianą visual kei) oraz brzmienia rocka alternatywnego. Z nieznanych powodów grupa została rozwiązana w 2007.
Inspiracją dla zespołu był amerykański industrial metal oraz twórczość Marilyna Mansona. Mako jako dziecko słuchał muzyki, jaką prezentowali Marilyn Manson i rockowy zespół Mötley Crüe.
Muzyka zespołu często czerpie z hardcore punka oraz street punka, a duża liczba piosenek składa się z kilku części, co jest nawiązaniem do form z muzyki poważnej.
Teksty z piosenek zespołu poruszają tematykę religijną (głównie chrześcijaństwa) oraz związane są z historiami znanymi z dzieł literackich lub opowieści ludowych (jak np. Doktor Jekyll i pan Hyde czy Kwiaty zła).

</doc>
<doc id="1652969" url="https://pl.wikipedia.org/wiki?curid=1652969" title="Christian Georg Schmorl">
Christian Georg Schmorl

Christian Georg Schmorl (ur. 2 maja 1861 w Mügeln, zm. 14 sierpnia 1932 w Dreźnie) – niemiecki lekarz, patolog.
Życiorys.
Urodził się 2 maja 1861 w Mügeln jako piąty syn dyrektora sądu Ernsta-Adolfa Schmorla (1818–1907) i Clementine-Franziski z domu Mogk. Uczęszczał do "Prinzenschule Sankt Afra" (obecnie "Sächsisches Landesgymnasium Sankt Afra") w Miśni. Po ukończeniu szkoły rozpoczął studia matematyczne na Uniwersytecie we Fryburgu Bryzgowijskim, ale po roku zmienił kierunek na medycynę na Uniwersytecie w Lipsku. Studia ukończył w 1887 roku, po czym specjalizował się z patologii u Felixa Victora Birch-Hirschfelda, którego został asystentem. W 1892 roku w Lipsku habilitował się z patologii i medycyny sądowej. W 1894 zastąpił Friedricha Karla Adolfa Neelsena na stanowisku dyrektora Instytutu Patologii "Stadtkrankenhaus Dresden-Friedrichstadt". Od 1894 należał do "Sächsisches Landes-Med.-Kollegium". W 1897 został radcą medycznym ("Medizinrat").
Przez większość swojej kariery (lata 1894–1931) związany był ze szpitalem miejskim w Dreźnie. W 1930 roku został doktorem honoris causa Uniwersytetu w Lipsku za zasługi w dziedzinie patologii weterynaryjnej.
3 października 1894 ożenił się z Marią Marthaus. Małżeństwo miało dwie córki i syna. Zmarł 14 sierpnia 1932 w Dreźnie, po dwóch tygodniach od ostatecznie śmiertelnego zatrucia. Wspomnienia o nim napisali Herbert Junghans, Wätjen, Otto Lubarsch, Schürmann, Morpurgo, DeVecchi, Hubert Maitland Turnbull.
W 1952 roku z okazji piętnastej rocznicy jego śmierci, Instytut Patologii przy "Bezirkskrankenhauses Dresden-Friedrichstadt" przemianowano na "Institut für Pathologie Georg Schmorl".
Dorobek naukowy.
Zajmował się histologią i histopatologią układu kostnego człowieka. Opracował nową metodę barwienia skrawków kostnych (barwienie Schmorla II), inna metoda wprowadzona przez Schmorla pozwalała zredukować objętość tkanki przed poddaniem jej badaniu na obecność bakterii (barwienie Schmorla I). Obie metody opisane były w podręczniku histologii wydanym po raz pierwszy w 1897 i piętnastokrotnie wznawianym. Podręcznik znany był wśród studentów jako "der kleine Schmorl" ("mały Schmorl").
Opisał zmiany zwyrodnieniowe kręgów, określane dziś jako guzki Schmorla. Był autorem jednego z pierwszych opisów mielofibrozy. Dawniej wypuklinę krążka międzykręgowego określano mianem "choroby Schmorla". 
W 1893 roku jako pierwszy wykazał obecność komórek płodu w organizmie ciężarnej i zasugerował rolę łożyska w patogenezie rzucawki. 
W 1904 roku wprowadził do medycyny termin kernicterus, na określenie żółtaczki jąder podstawy mózgu. Patologię tą opisał przed nim Johannes Orth.

</doc>
<doc id="1652971" url="https://pl.wikipedia.org/wiki?curid=1652971" title="True Love">
True Love



</doc>
<doc id="1652972" url="https://pl.wikipedia.org/wiki?curid=1652972" title="Zimowa Uniwersjada 1981">
Zimowa Uniwersjada 1981

10. Zimowa Uniwersjada – międzynarodowe zawody sportowców – studentów, które odbyły się w hiszpańskim kurorcie Jaca. Impreza została zorganizowana między 25 lutego a 4 marca 1981 roku. Nad organizacją zawodów czuwała Fédération Internationale du Sport Universitaire. Reprezentanci Polski nie wywalczyli – jedyny raz w dotychczasowej historii zimowych uniwersjad – żadnego medalu.

</doc>
<doc id="1652974" url="https://pl.wikipedia.org/wiki?curid=1652974" title="Zimowa Uniwersjada 1978">
Zimowa Uniwersjada 1978

9. Zimowa Uniwersjada – międzynarodowe zawody sportowców-studentów, które odbyły się ówczesnej Czechosłowacji, w karkonoskim kurorcie Szpindlerowy Młyn. Impreza odbyła między 5 a 12 lutego 1978 roku. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 5 medali w tym jeden złoty. Wynik ten dał polskiej drużynie 5. miejsce w klasyfikacji medalowej.

</doc>
<doc id="1652975" url="https://pl.wikipedia.org/wiki?curid=1652975" title="Gen4 Energy">
Gen4 Energy

Gen4 Energy (wcześniej: "Hyperion Power Generation", HPG) – firma amerykańska rozwijająca koncepcyjny modułowy reaktor jądrowy HPM.
Według producentów są w stanie wyprodukować 75 MW energii cieplnej i 27 MW energii elektrycznej, co powinno wystarczyć dla 20 tysięcy gospodarstw domowych. Koszt takiej inwestycji to 25-30 mln dolarów. HPM wykorzystuje całkowicie nowatorską technologię, dla której paliwem jest wodorek uranu.
W 2012 roku firma zmieniła nazwę z Hyperion Power Generation na Gen4 Energy.

</doc>
<doc id="1652977" url="https://pl.wikipedia.org/wiki?curid=1652977" title="Eliziejus Draugelis">
Eliziejus Draugelis

Eliziejus Draugelis (ur. 11 kwietnia 1888 w Bardauskai na Suwalszczyźnie, zm. 8 października 1981 w São Paulo) – litewski lekarz i działacz państwowy. 
Życiorys.
Po ukończeniu szkoły podstawowej w rodzinnej miejscowości uczył się w gimnazjum w Mariampolu. W 1914 ukończył studia na Wydziale Medycyny Uniwersytetu Moskiewskiego. W trakcie studiów założył Towarzystwo Litewskich Studentów Katolików "Rūta", którego został pierwszym przewodniczącym, oraz organizację ateitininków. 
Po wybuchu I wojny światowej zmobilizowany, pracował jako lekarzy w armii rosyjskiej. W 1917 wszedł w skład Głównej Rady Litwinów w Rosji z siedzibą w Woroneżu, jednak w tym samym roku został aresztowany i uwięziony przez bolszewików. 
W 1918 powrócił na Litwę, obejmując obowiązki pierwszego burmistrza Mariampola (do 1919). 23 lipca 1918 został dokooptowany do Taryby. W gabinecie Ernesta Galvanauskasa objął tekę ministra spraw wewnętrznych (1919–1920). 
W 1919 znalazł się wśród założycieli Litewskiego Związku Rolniczego (Lietuvos ūkininkų sąjunga) – był jego przewodniczącym. W 1920 uzyskał mandat posła na Sejm Ustawodawczy, później wybierany był również w latach 1922 i 1923 (we wszystkich przypadkach z list bloku chrześcijańsko-demokratycznego). Od 1923 do 1926 pełnił obowiązki sekretarza Sejmu. 
W latach 1926–1927 stał na czele Departamentu Ochrony Zdrowia, był również głównym ordynatorem szpitala w Kownie. Po odejściu z polityki pracował jako lekarz, m.in. dyrektor szpitala psychiatrycznego w Kalwarii na Suwalszczyźnie (1932–1940). 
W czasie II okupacji niemieckiej stał na czele punktu ochrony zdrowia w Giżach koło Kieturwłoków. Na krótko przez ponownym wejściem Litwy w skład ZSRR wyjechał do Niemiec, gdzie pełnił funkcję głównego lekarza w punktach dla litewskich uchodźców. W 1947 znalazł się w Brazylii, gdzie uzyskał zatrudnienie na Wydziale Medycyny Uniwersytetu w São Paulo oraz w prywatnych szpitalach i laboratoriach. 
W 1958 współtworzył Wspólnotę Brazylijskich Litwinów (do 1960 był przewodniczącym jej Rady).

</doc>
<doc id="1652979" url="https://pl.wikipedia.org/wiki?curid=1652979" title="Kabaret Macież">
Kabaret Macież

Kabaret Macież – polska grupa kabaretowa powstała w 2005. Tworzą ją absolwenci warszawskiej Akademii Teatralnej oraz jeden absolwent Uniwersytetu Muzycznego Fryderyka Chopina.

</doc>
<doc id="1652983" url="https://pl.wikipedia.org/wiki?curid=1652983" title="Juliusz Levittoux">
Juliusz Levittoux

Juliusz Levittoux (ur. 19 czerwca 1900 w Kijowie zm. 18 czerwca 1969 we Wrocławiu) – major saperów Wojska Polskiego.
W 1921 służył w stopniu podporucznika w XIII batalionie saperów. W 1924 pełnił służbę w 2 pułku saperów w Puławach, a cztery lata później w batalionie szkolnym saperów w Twierdzy Modlin. W 1932 służył w Sztabie Głównym WP.
W 1939 rezerwa personalna oficerów przy Inspektorze Saperów, a w kampanii wrześniowej 1939 dowodził saperami 20 Dywizji Piechoty. Walczył w bitwie pod Mławą i w obronie Warszawy. Do końca wojny jako jeniec w Oflagu II C Woldenberg.

</doc>
<doc id="1652984" url="https://pl.wikipedia.org/wiki?curid=1652984" title="Zimowa Uniwersjada 1975">
Zimowa Uniwersjada 1975

8. Zimowa Uniwersjada – międzynarodowe zawody sportowców-studentów, które odbyły się we włoskim kurorcie narciarskim Livigno. Impreza została zorganizowana między 6 a 13 kwietnia 1975 roku. W zawodach rywalizowano tylko w konkurencjach zjazdowych oraz w biegach narciarskich. Do Włoch przybyło 191 zawodników z 15 krajów. Nad organizacją zawodów czuwała Fédération Internationale du Sport Universitaire. 
Polskie medale.
Reprezentanci Polski zdobyli 2 brązowe krążki. Wynik ten dał polskiej drużynie 7. miejsce w klasyfikacji medalowej.

</doc>
<doc id="1652989" url="https://pl.wikipedia.org/wiki?curid=1652989" title="Mistrzostwa Świata w Hokeju na Lodzie Kobiet 2009/Elita">
Mistrzostwa Świata w Hokeju na Lodzie Kobiet 2009/Elita

Mistrzostwa Świata w Hokeju na Lodzie Kobiet Elity 2009 odbywają się w fińskim mieście Hämeenlinna w dniach 4 kwietnia – 12 kwietnia. Jest to 12 turniej o złoty medal mistrzostw świata. Mecze rozgrywane są w Szwajcarii po raz trzeci w historii. Po raz pierwszy od dziesięciu lat. Wtedy najlepszą drużyną została Kanada, która w finałowym meczu wygrała z USA 3:1.
W tej części mistrzostw uczestniczy 9 najlepszych drużyn na świecie. System rozgrywania meczów jest inny niż w niższych dywizjach. Najpierw odbywają się dwie fazy grupowe, a potem po nieuwzględnieniu wyników poszczególne drużyny walczą o medale. Drużyny, które w końcowej klasyfikacji zajmą ósme, bądź dziewiąte miejsce spadają do pierwszej dywizji.
Hale w których odbyły się zawody to:
Patria Areena w Hämeenlinna (o pojemności 5 360 miejsc)
Metritiski-Areena w Hämeenlinna (o pojemności 700 miejsc)
Pierwsza faza grupowa.
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa C.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Druga faza grupowa.
Grupa D.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa E.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa F.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 

</doc>
<doc id="1652993" url="https://pl.wikipedia.org/wiki?curid=1652993" title="Kazimierz Wojciechowski (pedagog)">
Kazimierz Wojciechowski (pedagog)

Kazimierz Wojciechowski (ur. 17 marca 1905 w Chrzanowie, zm. 25 stycznia 1994 w Warszawie) – polski pedagog, profesor nauk humanistycznych (1961), działacz społeczny, od 1955 nauczyciel akademicki, od 1961 profesor Uniwersytetu Warszawskiego.
Życiorys.
Od 1923 do 1924 członek Związku Polskiej Młodzieży Socjalistycznej Szkół Średnich. Od 1925 członek Związku Niezależnej Młodzieży Socjalistycznej. Od 1927 był członkiem Polskiej Partii Socjalistycznej (PPS).
Główną działalność o charakterze oświatowym i pedagogicznym rozpoczął w Towarzystwie Uniwersytetu Robotniczego, gdzie od 1929 do 1938 był członkiem Zarządu Głównego. Działał również w Organizacji Młodzieży TUR, a przede wszystkim w Czerwonym Harcerstwie TUR. W Czerwonym Harcerstwie od 1931 do 1938 był wiceprzewodniczącym Rady Głównej, którą kierował Stanisław Dubois. W ramach działalności harcerskiej był współredaktorem miesięcznika „Gromada”.
W czasie okupacji hitlerowskiej organizował tajne nauczanie w Liceum im. Limanowskiego w Warszawie. Był również od 1942 członkiem Wydziału Oświaty Dorosłych w Departamencie Oświaty i Kultury Delegatury Rządu na Kraj. Aresztowany przez Gestapo 14 stycznia 1944 i więziony na Pawiaku. Uwolniony, uczestniczył działaniach tworzenia samorządu w trakcie powstania warszawskiego na Żoliborzu.
Po wyzwoleniu członek „lubelskiej” PPS. Od 1946 do 1948 sekretarz generalny ZG Towarzystwa Uniwersytetu Robotniczego. Po 1948 poświęcił się pracy naukowej w zakresie pedagogiki i samokształcenia, osiągając tytuł profesora zwyczajnego Uniwersytetu Warszawskiego. Główny popularyzator dorobku Czerwonego Harcerstwa. 
W 1981 współtwórca i pierwszy przewodniczący Stowarzyszenia Oświatowców Polskich.

</doc>
<doc id="1652994" url="https://pl.wikipedia.org/wiki?curid=1652994" title="Zimowa Uniwersjada 1972">
Zimowa Uniwersjada 1972

7. Zimowa Uniwersjada – międzynarodowe zawody sportowców-studentów, które odbyły się w miejscowości Lake Placid, w stanie Nowy Jork, w Stanach Zjednoczonych. Impreza została zorganizowana między 26 lutego a 5 marca 1972 roku. Na zawody przybyło 410 zawodników z 23 krajów, nad których przebiegiem czuwała organizacja Fédération Internationale du Sport Universitaire (FISU).
Polskie medale.
Reprezentanci Polski zdobyli 4 medale. Wynik ten dał polskiej drużynie 4. miejsce w klasyfikacji medalowej.

</doc>
<doc id="1652997" url="https://pl.wikipedia.org/wiki?curid=1652997" title="Jarosze">
Jarosze

Jarosze (niem. "Jeroschen") - dawna wieś, obecnie obszar województwa warmińsko-mazurskiego, powiat piski, gmina Biała Piska. 
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w język staropolskim), z obowiązkiem służby rycerskiej (zbrojnej). W XV w. wieś wymieniana w dokumentach pod nazwai: "Jeruschen, Geruschen, Jaschencken, Jaschniβk, Jasznesken", oraz prawdopodobnie także jako "Demuschicken" i "Gruseynn".
Osada, leżąca na zachód od wsi Cwaliny, na południe od wsi Guzki, na północny wschód Gruz, powstała przed wojną trzynastoletnią (1454-1466). Wieś służebna, lokowana przez komtura "Zygfryda Flacha von Schwartzburga" w 1471 r., na 5 łanach na prawie magdeburskim, z obowiązkiem połowy służby zbrojnej. Przywilej otrzymali bracia Tomek i Maciej.
Obecnie.
Obecnie są to dwa gospodarstwa oddalone od głównych zabudowań na północ o mniej niż 1 km w obszarze wsi Gruzy, numery domów mieszkalnych 1 i 2. Na mapie z 1928 roku jest tylko jedno gospodarstwo. Są to średniej wielkości siedliska (ok. 30 a). Budynki są w dobrym stanie, są wyraźne ślady dojazdu do budynków mieszkalnych, do gospodarczych niewielkie.

</doc>
<doc id="1652998" url="https://pl.wikipedia.org/wiki?curid=1652998" title="RPA Perugia">
RPA Perugia



</doc>
<doc id="1652999" url="https://pl.wikipedia.org/wiki?curid=1652999" title="Gmina Kurów (ujednoznacznienie)">
Gmina Kurów (ujednoznacznienie)



</doc>
<doc id="1653000" url="https://pl.wikipedia.org/wiki?curid=1653000" title="Mistrzostwa Świata w Saneczkarstwie 2007">
Mistrzostwa Świata w Saneczkarstwie 2007

37. Mistrzostwa świata w saneczkarstwie 2007 odbyły się w dniach 2 - 4 lutego w austriackim Innsbrucku. W tym mieście mistrzostwa odbyły się już czwarty raz (wcześniej 1977, 1987 i 1997). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.

</doc>
<doc id="1653001" url="https://pl.wikipedia.org/wiki?curid=1653001" title="Mistrzostwa Świata w Saneczkarstwie 2005">
Mistrzostwa Świata w Saneczkarstwie 2005

36. Mistrzostwa świata w saneczkarstwie 2005 odbyły się w dniach 18 - 20 lutego w amerykańskim Park City. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.
Wyniki.
Jedynki kobiet.
"Szczegółowe wyniki:"
Jedynki mężczyzn.
"Szczegółowe wyniki:"
Dwójki mężczyzn.
"Szczegółowe wyniki:"
Drużynowe.
"Szczegółowe wyniki:"

</doc>
<doc id="1653002" url="https://pl.wikipedia.org/wiki?curid=1653002" title="Mistrzostwa Świata w Saneczkarstwie 2004">
Mistrzostwa Świata w Saneczkarstwie 2004

35. Mistrzostwa świata w saneczkarstwie 2004 odbyły się w dniach 13 - 15 lutego w japońskim Nagano. Były to pierwsze mistrzostwa rozgrywane na kontynencie azjatyckim. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.
Wyniki.
Jedynki kobiet.
"Szczegółowe wyniki:"
Polki nie startowały.
Jedynki mężczyzn.
"Szczegółowe wyniki:"
Polacy nie startowali.
Dwójki mężczyzn.
"Szczegółowe wyniki:"
Polacy nie startowali.
Drużynowe.
"Szczegółowe wyniki:"
Polacy nie startowali.

</doc>
<doc id="1653003" url="https://pl.wikipedia.org/wiki?curid=1653003" title="Mistrzostwa Świata w Saneczkarstwie 2003">
Mistrzostwa Świata w Saneczkarstwie 2003

34. Mistrzostwa świata w saneczkarstwie 2003 odbyły się w dniach 17 - 23 lutego w łotewskiej Siguldzie. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.

</doc>
<doc id="1653004" url="https://pl.wikipedia.org/wiki?curid=1653004" title="Mistrzostwa Świata w Saneczkarstwie 2001">
Mistrzostwa Świata w Saneczkarstwie 2001

33. Mistrzostwa świata w saneczkarstwie 2001 odbyły się w dniach 23 - 25 lutego w kanadyjskim Calgary. W tym mieście mistrzostwa odbyły się już trzeci raz (wcześniej w 1990 i 1993). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.

</doc>
<doc id="1653005" url="https://pl.wikipedia.org/wiki?curid=1653005" title="Mistrzostwa Świata w Saneczkarstwie 2000">
Mistrzostwa Świata w Saneczkarstwie 2000

Mistrzostwa Świata w Saneczkarstwie 2000 – 32. edycja mistrzostw świata w saneczkarstwie, rozegrana w dniach 31 stycznia–6 lutego 2000 roku w szwajcarskim Sankt Moritz. Rozegrane zostały cztery konkurencje – jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsi byli Niemcy.

</doc>
<doc id="1653006" url="https://pl.wikipedia.org/wiki?curid=1653006" title="Mistrzostwa Świata w Saneczkarstwie 1999">
Mistrzostwa Świata w Saneczkarstwie 1999

Mistrzostwa Świata w Saneczkarstwie 1999 – 31. edycja mistrzostw świata w saneczkarstwie, rozegrana w dniach 29–31 stycznia 1999 roku w niemieckim Schönau am Königssee. W tym mieście mistrzostwa odbyły się już piąty raz (wcześniej w 1969, 1970, 1974 i 1979). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.
Wyniki.
Drużynowe.
Zawodnicy otrzymywali punkty za wywalczone miejsca (30 punktów za pierwsze, 29 za drugie itd.). Startowano w jedynkach kobiet, jedynkach mężczyzn oraz dwójkach mężczyzn.

</doc>
<doc id="1653007" url="https://pl.wikipedia.org/wiki?curid=1653007" title="Mistrzostwa Świata w Saneczkarstwie 1997">
Mistrzostwa Świata w Saneczkarstwie 1997

Mistrzostwa Świata w Saneczkarstwie 1997 – 30. edycja mistrzostw świata w saneczkarstwie, rozegrana w 1997 roku w austriackim Innsbrucku. W tym mieście mistrzostwa odbyły się już trzeci raz (wcześniej w 1977 i 1987). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.

</doc>
<doc id="1653008" url="https://pl.wikipedia.org/wiki?curid=1653008" title="Mistrzostwa Świata w Saneczkarstwie 1996">
Mistrzostwa Świata w Saneczkarstwie 1996

Mistrzostwa Świata w Saneczkarstwie 1996 – 29. edycja mistrzostw świata w saneczkarstwie, rozegrana w 1996 roku w niemieckim Altenbergu. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsza była Austria.

</doc>
<doc id="1653009" url="https://pl.wikipedia.org/wiki?curid=1653009" title="Mistrzostwa Świata w Saneczkarstwie 1995">
Mistrzostwa Świata w Saneczkarstwie 1995

Mistrzostwa Świata w Saneczkarstwie 1995 – 28. edycja mistrzostw świata w saneczkarstwie, rozegrana w 1995 roku w norweskim Lillehammer. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.

</doc>
<doc id="1653010" url="https://pl.wikipedia.org/wiki?curid=1653010" title="Mistrzostwa Świata w Saneczkarstwie 1993">
Mistrzostwa Świata w Saneczkarstwie 1993

Mistrzostwa Świata w Saneczkarstwie 1993 – 27. edycja mistrzostw świata w saneczkarstwie, rozegrana w 1993 roku w kanadyjskim Calgary. W tym mieście mistrzostwa odbyły się już drugi raz (wcześniej w 1990). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy.
Podczas mistrzostw Wendel Suckow jako pierwszy reprezentant USA zdobył złoty medal mistrzostw świata w saneczkarstwie. Ponadto mistrzyni w jedynkach kobiet – Gerda Weissensteiner została ostatnią zwyciężczynią spoza Niemiec aż do 2009 roku, kiedy to wygrała Amerykanka Erin Hamlin.

</doc>
<doc id="1653011" url="https://pl.wikipedia.org/wiki?curid=1653011" title="Zimowa Uniwersjada 1970">
Zimowa Uniwersjada 1970

6. Zimowa Uniwersjada - międzynarodowe zawody sportowców – studentów, które odbyły się w fińskim Rovaniemi w Laponii. Impreza została zorganizowana między 3, a 9 kwietnia 1970 roku. Do Finlandii przybyło 591 zawodników z 25 krajów. Nad organizacją zawodów czuwała Fédération Internationale du Sport Universitaire. 
Polskie medale.
Reprezentanci Polski zdobyli 3 medale. Wynik ten dał polskiej drużynie 5. miejsce w klasyfikacji medalowej.

</doc>
<doc id="1653012" url="https://pl.wikipedia.org/wiki?curid=1653012" title="Mistrzostwa Świata w Saneczkarstwie 1991">
Mistrzostwa Świata w Saneczkarstwie 1991

Mistrzostwa Świata w Saneczkarstwie 1991 – 26. edycja mistrzostw świata w saneczkarstwie, rozegrana w 1991 roku w niemieckim Winterbergu. W tym mieście mistrzostwa odbyły się już drugi raz (wcześniej w 1989). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze były Niemcy, które po raz pierwszy wystartowały jaka jedna reprezentacja (po zjednoczeniu NRD i RFN).

</doc>
<doc id="1653013" url="https://pl.wikipedia.org/wiki?curid=1653013" title="Mistrzostwa Świata w Saneczkarstwie 1990">
Mistrzostwa Świata w Saneczkarstwie 1990

Mistrzostwa Świata w Saneczkarstwie 1990 – 25. edycja mistrzostw świata w saneczkarstwie, rozegrana w 1990 roku w kanadyjskim Calgary. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsza była Niemiecka Republika Demokratyczna.

</doc>
<doc id="1653014" url="https://pl.wikipedia.org/wiki?curid=1653014" title="Mistrzostwa Świata w Saneczkarstwie 1989">
Mistrzostwa Świata w Saneczkarstwie 1989

Mistrzostwa Świata w Saneczkarstwie 1989 – 24. edycja mistrzostw świata w saneczkarstwie, rozegrana w 1989 roku w zachodnioniemieckim Winterbergu. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. Konkurs drużynowy rozegrano po raz pierwszy – w ramach tych zawodów rozegrano dwa ślizgi w jedynkach kobiet i mężczyzn oraz jeden ślizg w dwójkach mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653015" url="https://pl.wikipedia.org/wiki?curid=1653015" title="Mistrzostwa Świata w Saneczkarstwie 1987">
Mistrzostwa Świata w Saneczkarstwie 1987

Mistrzostwa Świata w Saneczkarstwie 1987 – 23. edycja mistrzostw świata w saneczkarstwie, rozegrana w 1987 roku w austriackim Innsbrucku. W tym mieście mistrzostwa odbyły się już drugi raz (wcześniej w 1977). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.
Podczas tych mistrzostw Jörg Hoffmann i Jochen Pietzsch zdobyli złoty medal trzeci raz z rzędu, dokonując tego jako pierwsi saneczkarze w historii.
Wyniki.
Jedynki mężczyzn.
Prock zdobył pierwszy medal dla Austrii od 1978.

</doc>
<doc id="1653016" url="https://pl.wikipedia.org/wiki?curid=1653016" title="Kibeho">
Kibeho

Kibeho – miasto położone Rwandzie, w Prowincji Południowej, stolica dystryktu Nyaruguru, nazywane przez miejscową ludność "Afrykańskim Lourdes".
Miejscowość jest znana w Rwandzie i poza jej granicami, głównie za sprawą objawień maryjnych w latach 1981–1983. Maryja miała objawiać się wówczas trzem uczennicom miejscowej szkoły: Alfonsinie Mumureke, Natalii Mukamazimpaka i Marii Klarze Mukangango. W dniu 29 czerwca 2001 objawienia te zostały oficjalnie uznane przez Kościół katolicki za prawdziwe. Od 2003 w Kibeho istnieje sanktuarium poświęcone "Maryi Matce Słowa".
W latach dziewięćdziesiątych w Kibeho znajdował się największy w Rwandzie obóz dla uchodźców wewnętrznych. Ośrodek utworzono w 1994, krótko po zakończeniu bratobójczych walk pomiędzy plemionami Hutu i Tutsi. 22 maja 1995 doszło tam do masakry ludności cywilnej, w wyniku której śmierć poniosło według różnych źródeł od 330 do 4000 osób.

</doc>
<doc id="1653019" url="https://pl.wikipedia.org/wiki?curid=1653019" title="Mistrzostwa Świata w Saneczkarstwie 1985">
Mistrzostwa Świata w Saneczkarstwie 1985

Mistrzostwa Świata w Saneczkarstwie 1985 – 22. edycja mistrzostw świata w saneczkarstwie, rozegrana w 1985 roku w enerdowskim Oberhofie. W tym mieście mistrzostwa odbyły się już drugi raz (wcześniej w 1973). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653020" url="https://pl.wikipedia.org/wiki?curid=1653020" title="Mistrzostwa Świata w Saneczkarstwie 1983">
Mistrzostwa Świata w Saneczkarstwie 1983

Mistrzostwa Świata w Saneczkarstwie 1983 – 21. edycja mistrzostw świata w saneczkarstwie, rozegrana w 1983 roku w amerykańskim Lake Placid. Były to pierwsze mistrzostwa świata rozegrane poza Europą. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.
Podczas mistrzostw Miroslav Zajonc został pierwszym nieeuropejskim mistrzem świata w saneczkarstwie i jedynym zdobywcą medalu dla Kanady.

</doc>
<doc id="1653021" url="https://pl.wikipedia.org/wiki?curid=1653021" title="Mistrzostwa Świata w Saneczkarstwie 1981">
Mistrzostwa Świata w Saneczkarstwie 1981

Mistrzostwa Świata w Saneczkarstwie 1981 – dwudziesta edycja mistrzostw świata w saneczkarstwie, rozegrana w 1981 roku w szwedzkim Hammarstrand. W tym mieście mistrzostwa odbyły się już trzeci raz (wcześniej w 1967 i 1975). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653022" url="https://pl.wikipedia.org/wiki?curid=1653022" title="Mistrzostwa Świata w Saneczkarstwie 1979">
Mistrzostwa Świata w Saneczkarstwie 1979

Mistrzostwa Świata w Saneczkarstwie 1979 – dziewiętnasta edycja mistrzostw świata w saneczkarstwie, rozegrana w 1979 roku w zachodnioniemieckim Schönau am Königssee. W tym mieście mistrzostwa odbyły się już czwarty raz (wcześniej w 1969, 1970 i 1974). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653023" url="https://pl.wikipedia.org/wiki?curid=1653023" title="Mistrzostwa Świata w Saneczkarstwie 1978">
Mistrzostwa Świata w Saneczkarstwie 1978

Mistrzostwa Świata w Saneczkarstwie 1978 – osiemnasta edycja mistrzostw świata w saneczkarstwie, rozegrana w 1978 roku w austriackim Imst. W tym mieście mistrzostwa odbyły się już drugi raz (wcześniej w 1963). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepszy był Związek Socjalistycznych Republik Radzieckich.

</doc>
<doc id="1653024" url="https://pl.wikipedia.org/wiki?curid=1653024" title="Mistrzostwa Świata w Saneczkarstwie 1977">
Mistrzostwa Świata w Saneczkarstwie 1977

Mistrzostwa Świata w Saneczkarstwie 1977 – siedemnasta edycja mistrzostw świata w saneczkarstwie, rozegrana w 1977 roku w austriackim Innsbrucku. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653025" url="https://pl.wikipedia.org/wiki?curid=1653025" title="Mistrzostwa Świata w Saneczkarstwie 1975">
Mistrzostwa Świata w Saneczkarstwie 1975

Mistrzostwa Świata w Saneczkarstwie 1975 – szesnastaedycja mistrzostw świata w saneczkarstwie, rozegrana w 1975 roku w szwedzkim Hammarstrand. W tym mieście mistrzostwa odbyły się już drugi raz (wcześniej w 1967). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653026" url="https://pl.wikipedia.org/wiki?curid=1653026" title="Mistrzostwa Świata w Saneczkarstwie 1974">
Mistrzostwa Świata w Saneczkarstwie 1974

Mistrzostwa Świata w Saneczkarstwie 1974 – piętnasta edycja mistrzostw świata w saneczkarstwie, rozegrana w 1974 roku w zachodnioniemieckim Schönau am Königssee. W tym mieście mistrzostwa odbyły się już trzeci raz (wcześniej w 1969 i 1970). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653027" url="https://pl.wikipedia.org/wiki?curid=1653027" title="Mistrzostwa Świata w Saneczkarstwie 1973">
Mistrzostwa Świata w Saneczkarstwie 1973

Mistrzostwa Świata w Saneczkarstwie 1973 – czternasta edycja mistrzostw świata w saneczkarstwie, rozegrana w 1973 roku w enerdowskim Oberhofie. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Niemiecka Republika Demokratyczna.

</doc>
<doc id="1653029" url="https://pl.wikipedia.org/wiki?curid=1653029" title="Mniszka trójbarwna">
Mniszka trójbarwna



</doc>
<doc id="1653032" url="https://pl.wikipedia.org/wiki?curid=1653032" title="Notpron">
Notpron

Notpron – internetowa gra, przez samego autora uważana za jedną z najtrudniejszych gier na świecie. Liczy sobie 140 plansz (do października 2020), które - według danych dostarczonych przez autora - ukończyło jak dotąd (stan na grudzień 2020) zaledwie siedemdziesiąt siedem osób (169 osób zanim dodano nowy poziom).
Autor gry po osiągnięciu 100 graczy którzy ukończyli ostatni poziom postanowił zamknąć dwa ostatnie poziomy Nu (jeden fałszywy, drugi prawdziwy). Gra dzisiaj (stan na luty 2021) liczy 138 plansz.
Gra złożona jest z kolejnych ekranów, na każdym ekranie ukryta jest wskazówka, która prowadzi do kolejnej planszy.

</doc>
<doc id="1653033" url="https://pl.wikipedia.org/wiki?curid=1653033" title="Zimowa Uniwersjada 1968">
Zimowa Uniwersjada 1968

5. Zimowa Uniwersjada – międzynarodowe zawody sportowców-studentów, które odbyły się w austriackim Innsbrucku. Impreza została zorganizowana między 21 a 28 stycznia 1968 roku. Do Tyrolu przybyło 589 zawodników z 26 krajów. Nad organizacją zawodów czuwała Fédération Internationale du Sport Universitaire. 
Polskie medale.
Reprezentanci Polski zdobyli tylko 1 medal. Wynik ten dał polskiej drużynie 10. miejsce w klasyfikacji medalowej.

</doc>
<doc id="1653036" url="https://pl.wikipedia.org/wiki?curid=1653036" title="Paweł II Cheikho">
Paweł II Cheikho

Paweł II Cheikho (, ; ur. 19 listopada 1906 w Alkusz, zm. 13 kwietnia 1989) – iracki duchowny katolicki. W latach 1947–1957 biskup Akry. Od 1957 do 1958 był biskupem miasta Aleppo (Syria). Od 1958 patriarcha Babilonu, zwierzchnik Kościoła chaldejskiego.

</doc>
<doc id="1653040" url="https://pl.wikipedia.org/wiki?curid=1653040" title="Drzewiszka szerokostopa">
Drzewiszka szerokostopa

Drzewiszka szerokostopa ("Rhipidomys latimanus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w południowej Ameryce Środkowej oraz północno-zachodniej Ameryce Południowej.
Zasięg występowania.
Drzewiszka szerokostopa występuje w skrajnie wschodniej Panamie, zachodniej Kolumbii, zachodnim Ekwadorze i północno-zachodnim Peru.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1860 brytyjski zoolog Robert Fisher Tomes nadając mu nazwę "Hesperomys latimanus". Holotyp pochodził z wokół Pallatangi, na wysokości 1485 m, w prowincji Chimborazo, w Ekwadorze. 
Obserwuje się znaczną zmienność morfologiczną i morfometryczną. Gatunek ten obejmuje "R. scandens" ze wschodniej Panamy. Populacje określane jako "latimanus" z zachodniego Ekwadoru i północno-zachodniego Peru powinny zostać zrewidowane; w przypadku populacji z Ekwadoru, prawdopodobne jest przypisanie jej do niedawno opisanego "R. albujaims". Potrzebne są dalsze badania taksonomiczne. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 98–124 mm, długość ogona 135–184 mm, długość ucha 17–19 mm, długość tylnej stopy 26–28 mm; masa ciała 50–63 g. 
Ekologia.
Drzewiszka szerokostopa żyje głównie w lasach, prowadzi nocny tryb życia. Rozmnaża się przez cały rok. Ocenia się, że jego liczebność jest na tyle wysoka, że nie ma potrzeby wprowadzać ochrony gatunkowej tego gatunku.

</doc>
<doc id="1653044" url="https://pl.wikipedia.org/wiki?curid=1653044" title="2 Pułk Saperów Kaniowskich">
2 Pułk Saperów Kaniowskich

2 Pułk Saperów (2 psap) – oddział saperów Wojska Polskiego w II Rzeczypospolitej.
Pułk (batalion) był jednostką wojskową istniejącą w okresie pokoju i spełniająca zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Puławach. W 1939, po zmobilizowaniu jednostek przewidzianych planem mobilizacyjnym, został rozwiązany.
Historia pułku.
Pułk sformowany został 22 sierpnia 1921 w garnizonie Puławy z połączenia III, XIII i XXVII batalionów saperów oraz II zapasowego batalionu saperów. Na bazie ostatniego pododdziału utworzona została kadra batalionu zapasowego 2 pułku saperów. Pułk podporządkowany był dowódcy Okręgu Korpusu Nr II, ale stacjonował na terenie Okręg Korpusu Nr I.
W 1929 jednostka przeformowana została w 2 batalion saperów, który podporządkowano dowódcy 2 Brygady Saperów w Warszawie. Dowódcą batalionu został dotychczasowy dowódca pułku, ppłk Stanisław Magnuszewski. 12 marca 1934 batalion podporządkowano dowódcy 2 Brygady Saperów w Krakowie, a 19 grudnia tego roku dowódcy nowo utworzonej 2 Grupy Saperów.
Na podstawie rozkazu Departamentu Dowodzenia Ogólnego Ministerstwa Spraw Wojskowych L. 1010/mob. "Sformowanie dowództw i jednostek saperów" z 19 lipca 1939 roku 2 batalion Saperów Kaniowskich zmobilizował w terminie do 7 sierpnia 1939 roku sześć rezerwowych kompanii saperów:
Kompania nr 126 pod dowództwem por. rez. inż. Henryka Orleańskiego razem z kompanią nr 127 pod dowództwem kpt. rez. inż. Ludwika Paprockiego w nocy z 8 na 9 sierpnia 1939 roku przybyły do Gdyni). O świcie 9 sierpnia 1939 roku kompania nr 126 pomaszerowała do Dębogórza, a kompania nr 127 do Starego Obłuża. Dowódcami plutonów w kompanii nr 127 byli porucznicy rezerwy: inż. Marian Kamiński i Jan Żelewski. Obie kompanie do 19 września 1939 roku walczyły w obronie Kępy Oksywskiej).
Na podstawie rozkazu z 12 sierpnia 1939 roku 2 batalion Saperów Kaniowskich został przeformowany z dniem 20 sierpnia 1939 roku w 2 pułk Saperów Kaniowskich.
Mobilizacja 2 pułku saperów w 1939.
w mobilizacji alarmowej:
w I rzucie mobilizacji powszechnej:
w II rzucie mobilizacji powszechnej:
Puławscy saperzy.
Organizacja i obsada personalna w 1939.
"Organizacja pokojowa i obsada personalna batalionu w marcu 1939 roku":
Oddelegowani na kurs:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole pułku.
Sztandar.
Pierwszy sztandar 2 pułk Saperów Kaniowskich (2 pułku inżynieryjnego), został zniszczony przez samych żołnierzy 2 pułku inżynieryjnego w obliczu klęski pod Kaniowem w 1918 i rozdany żołnierzom tego pułku na przechowanie. Nowy sztandar (wskrzeszony z zebranych fragmentów sztandaru 2 pułku inżynieryjnego) został wręczony w 8 listopada 1921 przez Naczelnika Państwa marszałka Piłsudskiego w Warszawskich Łazienkach na ręce dowódcy pułku mjr. Artura Górskiego. Sztandar wykonany został zgodnie z przepisami z 1919 roku. Na stronie głównej w rogach płatu umieszczono w wieńcach laurowych emblemat saperów (kilof, topór, łopata i granat) oraz inicjał K i cyfrę 2. Na stronie odwrotnej znajduje się pośrodku płata napis: Honor i Ojczyzna, w rogach natomiast: Kaniów 11.5.18, Szampania 19.7.18, Lwów 12.2.19 oraz Warszawa 18.8.20.
Po klęsce wrześniowej sztandar przekazano we Francji formującemu się 2 Kaniowskiemu batalion saperów. Na ten sztandar żołnierze batalionu złożyli przysięgę w Angers 30 marca 1940 roku. Po internowaniu 2 Dywizji Strzelców Pieszych w Szwajcarii, sztandar 2 Kaniowskiego batalionu saperów był najcenniejszym eksponatem spośród zbiorów dywizji zdeponowanych w Muzeum Polskim w Raperswillu.
Obecnie sztandar jest przechowywany w Muzeum Wojska Polskiego w Warszawie.
Odznaka pamiątkowa.
14 lutego 1929 roku Minister Spraw Wojskowych marszałek Polski Józef Piłsudski zatwierdził wzór i regulamin odznaki pamiątkowej 2 pułku saperów.
Odznakę o wymiarach 40x40 mm ma kształt krzyża maltańskiego, srebrnego, pokrytego białą emalią. W centrum krzyża znajduje się miniatura „Krzyża Kaniowskiego”. Odznaka oficerska, dwuczęściowa, wykonana w srebrze i emaliowana, mocowana dwoma nitami. Rewers gładki z numerem nadania. Wykonawcą odznaki był Stanisław Lipczyński z Warszawy.

</doc>
<doc id="1653045" url="https://pl.wikipedia.org/wiki?curid=1653045" title="POLBATT">
POLBATT



</doc>
<doc id="1653049" url="https://pl.wikipedia.org/wiki?curid=1653049" title="Tadorna variegata">
Tadorna variegata



</doc>
<doc id="1653053" url="https://pl.wikipedia.org/wiki?curid=1653053" title="Zimowa Uniwersjada 1966">
Zimowa Uniwersjada 1966

4. Zimowa Uniwersjada - międzynarodowe zawody sportowców – studentów, które odbyły się we włoskim Sestriere w Valle del Chisone. Impreza została zorganizowana między 5, a 13 lutego 1966 roku. Do Italii przybyło 434 zawodników z 29 krajów. Nad organizacją zawodów czuwała Fédération Internationale du Sport Universitaire. 
Polskie medale.
Reprezentanci Polski zdobyli aż 9 medali. Wynik ten pozwolił polskiej drużynie na uzyskanie 6. miejsca w klasyfikacji medalowej.

</doc>
<doc id="1653055" url="https://pl.wikipedia.org/wiki?curid=1653055" title="Wielonarodowa Grupa Bojowa">
Wielonarodowa Grupa Bojowa



</doc>
<doc id="1653056" url="https://pl.wikipedia.org/wiki?curid=1653056" title="R.O.O.T.S.">
R.O.O.T.S.

R.O.O.T.S. – drugi album studyjny amerykańskiego rapera Flo Ridy. Tytuł jest akronimem od "Route Of Overcoming The Struggle". Krążek został wydany 31 marca 2009 roku przez wytwórnię Atlantic Records. 
Z płyty wydano 4 oficjalne single, w tym międzynarodowy hit Right Round, nagrany wspólnie z Keshą, dzięki któremu Flo Rida po raz drugi w swojej karierze wspiął się na szczyt notowania UK Singles Chart i Billboard Hot 100.
Album był nominowany do nagrody Grammy, w kategorii Najlepszy album rap.
Tło.
W wywiadzie dla "Billboard", Flo Rida stwierdził, że inspiracją dla powstania albumu był sukces spowodowany poprzednim albumem, a "każdy dzień daje pomysł na powstanie nowego utworu, więc trzeba wszystko zebrać do siebie". Flo Rida stwierdził, że wybrał taką okładkę albumu, ponieważ chciał pokazać swoje ciało i uzależnienie od świata.
Odbiór.
Sukces komercyjny.
Album zadebiutował na pozycji ósmej Billboard 200, ze sprzedażą 55,000 kopii w pierwszym tygodniu. Pod koniec 2009 roku album sprzedał się łącznie w ilości 247,000 kopii, będąc tym samym dziewiątym najlepiej sprzedającym albumem hip-hopowym w 2009 roku.
Krytyka.
Album uzyskał pozytywne recenzje od większości krytyków. Metacritic przydzielił notę 62 na 100 możliwych na podstawie 11 recenzji co oznacza "ogólnie przychylne recenzje". Leah Greenblatt z Entertainment Weekly stwierdził, że "nawet jeśli masz już dość hitu Right Round to na płycie znajdziesz coś dla siebie". Przyznał tym samym ocenę B, dzięki czemu jest to najwyżej oceniona recenzja.

</doc>
<doc id="1653057" url="https://pl.wikipedia.org/wiki?curid=1653057" title="We're All To Blame">
We're All To Blame



</doc>
<doc id="1653058" url="https://pl.wikipedia.org/wiki?curid=1653058" title="Pieces">
Pieces

Pieces – ballada pop rockowa zespołu Sum 41, wydana jako drugi singel pochodzący z ich albumu "Chuck" (2005, Island Records). Utwór opowiada o człowieku udającym kogoś innego w celu uzyskania ogólnej akceptacji ze strony ludzi go otaczających i na końcu dochodzi do wniosku, że nie jest usatysfakcjonowany swoim stylem życia. Piosenka porusza kwestię zakończenia długo trwającej znajomości między kobietą i mężczyzną.
Teledysk.
Wideo do utworu przedstawia Whibleya śpiewającego piosenkę chodząc po pustej ulicy. Gdy chodzi, obok niego przejeżdżają ciężarówki ukazujące resztę członków zespołu, którzy, według teledysku są utożsamiani z "perfekcyjnymi wakacjami", "perfekcyjną nocą", "perfekcyjną rodziną" i "perfekcyjnym ciałem". Pod koniec teledysku Deryck śpiewa o "perfekcyjnym życiu". Po zakończeniu ostatniego powtórzenia refrenu, teledysk kończy się zostawiając Whibleya z "perfekcyjnym kłamstwem".
W wywiadzie dla magazyny "Fuse" Whibley powiedział, że końcowe ujęcia teledysku nie były planowane. Zespół jednak zaakceptował je widząc końcowy efekt.
Jocz powiedział w jednym z wywiadów, że zespół chciał, by teledysk był "średnio poważny".
Podobieństwo z "The Scientist".
"Pieces" zawiera podobny układ akordów oraz jest napisana w tym samym układzie co hit zespołu Coldplay, "The Scientist". Pomimo kilku różnic z temacie tekstów i stylu śpiewania, fani zauważają kilka podobieństw:
Podobieństwo utworów potwierdził profesjonalny mash-up piosenek.

</doc>
<doc id="1653059" url="https://pl.wikipedia.org/wiki?curid=1653059" title="Polska Grupa Bojowa">
Polska Grupa Bojowa



</doc>
<doc id="1653060" url="https://pl.wikipedia.org/wiki?curid=1653060" title="Petteri Laurila">
Petteri Laurila



</doc>
<doc id="1653061" url="https://pl.wikipedia.org/wiki?curid=1653061" title="Some Say">
Some Say

Some Say – ballada pop-rockowa kanadyjskiego zespołu Sum 41, wydana jako trzeci singel promujący album "Chuck" (2005, Island Records). Singel został wydany jedynie w Japonii i Kanadzie i został wydany wraz z teledyskiem. Singel „No Reason” został wydany w USA i Europie. W czasie grania utworu na albumie koncertowym "Go Chuck Yourself" Whibley mówi, że piosenka mówi o „twoich bardzo skonfuzjowanych rodzicach”.
Teledysk.
Teledysk zaczyna się od przedstawienia członków zespołu w samochodzie – nagle Whibley wychodzi z pojazdu i zaczyna śpiewać. Wideo przedstawia wielu przypadkowych ludzi wykonujących różne rzeczy, np. niszczenie stoisk z warzywami – pod koniec teledysku ludzi zatrzymują żołnierze. Whibley wraca do samochodu, reszta członków zespołu opuszcza pojazd.

</doc>
<doc id="1653062" url="https://pl.wikipedia.org/wiki?curid=1653062" title="No Reason">
No Reason

No Reason – utwór Sum 41, singel wydany w 2005 w Europie i USA za pośrednictwem Island Records, promujący album Chuck. Został wydany jako singel przeznaczony do nadawania w radiu (bez teledysku) w tym samym czasie co singel "Some Say". Był często nadawany w stacjach radiowych oraz osiągnął 16. miejsce na liście Modern Rock Tracks. Piosenka znalazła się na soundtracku do filmu Dirty Love. Tuż przed premierą filmu Sum 41 wydał nieoficjalną wersję teledysku do utworu. W internetowym głosowaniu utwór został wybrany najlepszym z albumu Chuck, "We're All To Blame" znalazł się na 2. miejscu. W innym głosowaniu (na najbardziej ulubioną piosenkę Sum 41 ze wszystkich albumów) No Reason znalazł się również na 1. miejscu, zaś "We're All To Blame" na 2.
Utwór znalazł się na soundtracku do gier NFL Street 2 i . Piosenka została wykorzystana również w trailerze do filmu "Królowie Dogtown", znalazła się również na oficjalnym soundtracku do filmu.
Piosenka jest uważana za najlepszą balladę Sum 41, podobnie jak We're All To Blame zawiera poważne, mające polityczne odwoływania teksty. Zespół nigdy nie wytłumaczył znaczenia tekstu utworu – nieoficjalnie mówi się, że piosenka opowiada o ludziach robiących coś złego, zdając sobie sprawę z czynienia zła, jednak kontynuują swój proceder. Piosenka jest znana głównie dzięki wersowi “when we all fall down it will be too late". Poszczególne wersy utworu znakomicie ze sobą kontrastują ("Everything but time is running out!"). Utwór odwołuje się również do problemów ekologicznych.
Jest to jedna z pierwszych piosenek napisanych na album Chuck i zawiera niemal każdy rodzaj dźwięku, jaki można usłyszeć na albumie (style muzyczne od pop punk do thrash metal). Piosenka została nagrana z zamierzeniem uzyskania utworu pełnego energii, nagranie jest ponadto dużo szybsze od innych utworów na płycie.

</doc>
<doc id="1653064" url="https://pl.wikipedia.org/wiki?curid=1653064" title="Zimowa Uniwersjada 1964">
Zimowa Uniwersjada 1964

3. Zimowa Uniwersjada- międzynarodowe zawody sportowców – studentów, które odbyły się ówczesnej Czechosłowacji w kurorcie Szpindlerowy Młyn. Impreza została zorganizowana między 11 a 17 lutego 1964 roku. W Karkonosze przybyło 410 zawodników z 21 krajów. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 6 medali. Wynik ten dał polskiej drużynie 8. miejsce w klasyfikacji medalowej.

</doc>
<doc id="1653065" url="https://pl.wikipedia.org/wiki?curid=1653065" title="Wielonarodowa Brygada Czesko-Polsko-Słowacka">
Wielonarodowa Brygada Czesko-Polsko-Słowacka

Wielonarodowa Brygada Czesko-Polsko-Słowacka – międzynarodowa brygada Sił Zbrojnych Czech, Polski i Słowacji, istniejąca w latach 2002–2005.
Historia.
W 2001 roku Polska wysunęła propozycję utworzenia międzynarodowej brygady z udziałem wojsk czeskich, polskich i słowackich. Stosowną umowę ministrowie obrony podpisali 20 września 2001, a dowództwo i sztab jednostki oficjalnie sformowano 30 maja 2002.
Zadaniami WBCzPS miały być:
Organizowanie jednostki miało przebiegać w dwóch etapach:
i miało się zakończyć w 2005 roku osiągnięciem pełnej gotowości bojowej przez nią i jej ok. 1500 żołnierzy. Jednak problemy organizacyjne i finansowe spowodowały podjęcie w 2004 decyzji o rozwiązaniu Brygady. Oficjalną umowę przedstawiciele trzech państw podpisali 30 maja 2005, a weszła ona w życie 22 czerwca.
Ponowne utworzenie brygady czesko-polsko-słowackiej planowane było na 2012 rok.

</doc>
<doc id="1653067" url="https://pl.wikipedia.org/wiki?curid=1653067" title="Zatoka Meseńska">
Zatoka Meseńska

Zatoka Meseńska (gr. "Μεσσηνιακος Κόλπος", Mesiniakos Kolpos) – zatoka u wybrzeży południowej Grecji, stanowiąca część Morza Jońskiego, wcina się w południowo-zachodnią część półwyspu Peloponez.

</doc>
<doc id="1653069" url="https://pl.wikipedia.org/wiki?curid=1653069" title="Zatoka Kiparysyjska">
Zatoka Kiparysyjska

Zatoka Kiparysyjska (gr. "Κυπαρισσιακός Κόλπος", Kiparisiakos Kolpos) – zatoka u wybrzeży południowej Grecji, stanowiąca część Morza Jońskiego, oblewa zachodnie wybrzeża półwyspu Peloponez, na południe od wyspy Zakintos.

</doc>
<doc id="1653070" url="https://pl.wikipedia.org/wiki?curid=1653070" title="Bystré">
Bystré



</doc>
<doc id="1653073" url="https://pl.wikipedia.org/wiki?curid=1653073" title="Underclass Hero (singel)">
Underclass Hero (singel)

Underclass Hero – pierwszy singel Sum 41 promujący album "Underclass Hero" wydany 15 maja 2007 za pośrednictwem Island Records. Sampel z utworu można było usłyszeć w tle wywiadu z Whibleyem emitowanym w telewizji 91X 23 kwietnia 2007. Ponadto utwór umieszczono na oficjalnej stronie internetowej zespołu. Podano również, że będzie to piosenka otwierająca album. Jest to jedno z nagrań umieszczonych na profilu MySpace grupy. Utwór został wypuszczony jako download single i tradycyjnie na płycie, nagranie jest dostępne w serwisie iTunes. Piosenka została wykorzystana w grze Madden NFL 08.
Autorem piosenki jest Deryck Whibley, ma symbolizować ruch "my przeciwko nim". Singel porusza problemy społeczne i jest napisany w stylu poprzednich przebojów zespołu. Utwór jest główną piosenką promującą program Crash My School nadawany przez telewizję MTV.
"Underclass Hero" jest przeróbką refrenu do wersji demo utworu "No Reason". Nieskończona wersja "No Reason" została dodana do albumu Chuck pod tytułem "Subject to Change".

</doc>
<doc id="1653074" url="https://pl.wikipedia.org/wiki?curid=1653074" title="Zbrodnia w Niemilii">
Zbrodnia w Niemilii

Zbrodnia w Niemilii – zbrodnia we wsi Niemilia, w powiecie kostopolskim w dawnym województwie wołyńskim. Ofiarą zbrodni padło 126 Polaków. Sprawstwo zbrodni popełnionej 26 lub 27 maja 1943 r. nie zostało jednoznacznie rozstrzygnięte. Jako napastnicy wymieniani się członkowie Siczy Poleskiej lub też, co bardziej prawdopodobne, ze względu na inne popełnione na tym obszarze zbrodnie, UPA.
Przed zbrodnią.
W marcu 1943 z inicjatywy Leopolda Gardego ps. „Beskid”, członka konspiracji AK, została zorganizowana samoobrona. Liczyła ona 50 osób i posiadała kilka karabinów. Od końca marca Polacy przez 2 tygodnie udzielili gościny Ukraińcom z Bystrzyc, którzy uciekli ze swojej wsi przed spodziewaną pacyfikacją niemiecką.
W kwietniu 1943 w lesie upowcy zamordowali 17-letnią Jadwigę Kutasiewicz, listonoszkę.
Zbrodnia.
O świcie 26 lub 27 maja 1943 r. kilka uzbrojonych grup upowców wtargnęło do wsi. Wśród napastników rozpoznano wielu mieszkańców z okolicznych wsi z gminy Ludwipol. Napastnicy wdzierali się do domów zabijając swe ofiary siekierami, nożami i widłami. Próbujących uciekać lub bronić się zabijano z broni palnej. Po masakrze wieś ograbiono z dobytku i spalono około 51 zagród. Zaskoczona samoobrona nie stawiła żadnego zorganizowanego oporu, ocalał m.in. Mateusz Reszczyński, który widłami zabił 4 napastników i skrył się pod ciałami zabitych.
Następnego dnia z Bystrzyc przyjechali żandarmi niemieccy, pod osłoną których ewakuowano ocalonych. Rannym udzielono pomocy w Bystrzycach, a potem przewieziono do szpitala w Kostopolu. Większości ofiar, ze względu na stopień zmasakrowania zwłok, nie dało się zidentyfikować. Wszyscy zostali pochowani we wspólnej mogile koło posesji Franciszka Żygadły.
Upamiętnienie ofiar.
W latach 70. XX w. (lub około 1980 roku) mogiła została ogrodzona, obok ustawiono obelisk. Na pomniku widniał napis: „Tu pochowanych jest 170 mieszkańców wsi Niemilja rozstrzelanych przez Burżuazyjnych Nacjonalistów Ukraińskich w 1943 roku. Wieczna pamięć”. Został on później zniszczony, a obecnie na miejscu mogiły znajduje się jedynie kurhan pokryty trawą.

</doc>
<doc id="1653076" url="https://pl.wikipedia.org/wiki?curid=1653076" title="Zimowa Uniwersjada 1962">
Zimowa Uniwersjada 1962

2. Zimowa Uniwersjada- międzynarodowe zawody sportowców – studentów, które odbyły się ówczesnej szwajcarskim ośrodku Villars. Impreza została zorganizowana między 6, a 12 marca 1962 roku. Do kantonu Vaud przybyło 332 zawodników z 23 krajów, którzy rywalizowali w 6 dyscyplinach. Najwięcej medali - siedem (w tym 5 złotych) - zdobyli zawodnicy Niemieckiej Republiki Demokratycznej. Drugie miejsce w klasyfikacji medalowej zajęła ekipa Związku Radzieckiego, a trzecie Francja. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 3 medale.

</doc>
<doc id="1653077" url="https://pl.wikipedia.org/wiki?curid=1653077" title="Walking Disaster">
Walking Disaster

Walking Disaster - drugi singel kanadyjskiego zespołu Sum 41 promujący album "Underclass Hero" wydany 23 lipca 2007 za pośrednictwem Island Records. Zespół zagrał piosenkę na żywo w programie "The Tonight Show with Jay Leno" 24 lipca 2007.
Piosenkę napisał Deryck Whibley, skomponowana jest w stylu pop punk, podobna w swojej strukturze do utworu “March of the Dogs” (inna piosenka z albumu "Underclass Hero"). Jak powiedział Whibley w jednym z wywiadów, piosenka opowiada o dzieciństwie muzyka, dorastaniu i refleksjach, gdy został już dorosłym mężczyzną. Utwór napisany jest chronologicznie, zaczyna się od wersu “Mom and Dad both in denial, an only child to take the blame”, przedstawia wizję przeszłości Whibleya, popsutą przez konflikty między jego rodzicami. “Walking Disaster” kończy się optymistycznym akcentem - “I can’t wait to see you smile, wouldn’t miss it for the world” - refleksjami nt. dojrzewania muzyka i przechodzenia w dorosłość. Wyraża zadowolenie, że jest zdolny widzieć rzeczy inaczej, niż gdy był dzieckiem.
Utwór ukrywa koncepcję "zdziwienia, konfuzji i frustracji nowoczesnym porządkiem rzeczy i obecnym wyglądem społeczności".
Teledysk.
Wideo do "Walking Disaster" zostało nagrane w czasie pobytu Sum 41 w Los Angeles w trakcie przygotowań do występu w programie Jay Leno. Premiera filmu odbyła się 20 sierpnia 2007 na antenie telewizji MTV2. Wideo przedstawia robota biegającego po Los Angeles. W tym czasie zespół gra utwór w sklepie z zabawkami. Pod koniec teledysku robot odnajduje drogę powrotną do sklepu, który został zniszczony przez Sum 41. 

</doc>
<doc id="1653078" url="https://pl.wikipedia.org/wiki?curid=1653078" title="Our Lady Peace">
Our Lady Peace

Our Lady Peace – kanadyjski zespół muzyczny wykonujący rocka alternatywnego, założony w roku 1992 w Toronto. Aktualnie członkami zespołu są: Raine Maida, Duncan Coutts, Jeremy Taggart i Steve Mazur. Zespół wydał 6 albumów studyjnych, jeden koncertowy oraz dwie składanki.

</doc>
<doc id="1653079" url="https://pl.wikipedia.org/wiki?curid=1653079" title="With Me (singel Sum 41)">
With Me (singel Sum 41)

With Me – trzeci singel kanadyjskiego zespołu Sum 41 wydany za pośrednictwem Island Records 28 lutego 2008, promujący album "Underclass Hero". Po raz pierwszy utwór został zagrany na żywo 26 stycznia 2008 na torze Daytona International Speedway w miejscowości Daytona Beach na Florydzie. 4 lutego zespół poinformował na swojej stronie internetowej o zakończeniu nagrywania teledysku do „With Me”. Utwór został wykorzystany w serialu "Plotkara". Singel został wydany zarówno w Internecie, jak i tradycyjnie na płycie CD.
Teledysk.
Teledysk do utworu został zaprezentowany na profilu zespołu w serwisie MySpace 28 lutego 2008. Sum 41 poinformował, że teledysk został nakręcony w Toronto w stanie Ontario. Na początku Deryck Whibley gra na gitarze akustycznej, przedstawione są urywki domu, w którym muzyk gra. McCaslin i Jocz tymczasem grają w kuchni domu - cały zespół przenosi się w to miejsce w trakcie grania refrenu. W trakcie trwania filmu przedstawiane są w szybkim tempie zdjęcia wielu ludzi - wraz z biegiem czasu poznajemy ich coraz bardziej i dowiadujemy się o nich coraz więcej. Deryck przez całą długość trwania teledysku gra na gitarze akustycznej. Wers „I'll hold onto this moment you know” oznacza, że staruszek przedstawiany wielokrotnie w czasie trwania teledysku przeżywał ciężkie chwile w młodości w czasie odbywania służby wojskowej.

</doc>
<doc id="1653081" url="https://pl.wikipedia.org/wiki?curid=1653081" title="Philip Baker Hall">
Philip Baker Hall

Philip Baker Hall (ur. 10 września 1931 w Toledo, zm. 12 czerwca 2022 w Glendale) – amerykański aktor charakterystyczny. Znany ze współpracy z Robertem Altmanem i Paulem Thomasem Andersonem.
Życiorys.
Urodził się w Toledo w stanie Ohio jako syn Alice Birdene (z domu McDonald) i Williama Alexandra Halla, pracownika fabryki z Montgomery w stanie Alabama. Jego rodzina miała korzenie angielskie, niemieckie i irlandzkie. Uczęszczał na Uniwersytet w Toledo.
Występował w produkcjach na Off-Broadwayu, w tym "The Fantasticks" (1960), "Donogoo" (1961), "In White America" (1965) i "Gorky" (1975). Po raz pierwszy trafił na ekran w dramacie Michelangelo Antonioniego "Zabriskie Point" (1970).
Przełomową rolą była postać obłąkanego Richarda Nixona w monodramie "Tajny honor" (1984) na Uniwersytecie Michigan, gdzie reżyser Robert Altman był profesorem wizytującym, za którą był nominowany do nagrody Drama Desk.
Dostał role drugoplanowe w filmach takich jak komedia kryminalna Martina Bresta "Zdążyć przed północą" (1988) i zagrał szybko mówiącego porucznika Joe Bookmana w odcinku trzeciego sezonu sitcomu NBC "Kroniki Seinfelda" (1991, 1998). Ale to jego współpraca z reżyserem Paulem Thomasem Andersonem sprawiła, że Hall stał się popularnym i powszechnie rozpoznawalnym aktorem. Począwszy od krótkometrażowego filmu Andersona "Coffee &amp; Cigarettes" (1992), który później został przekształcony w pełnometrażowy dramat kryminalny "Sydney" (1996), gdzie zagrał tytułową rolę, za którą zdobył nominację do Independent Spirit Awards. Hall wystąpił w kilku innych filmach reżysera, m.in. w "Boogie Nights" (1997) a przede wszystkim "Magnolia" (1999). Od tego czasu Hall był rozchwytywany jako aktor charakterystyczny, trafiając do wielkich filmów, takich jak "Informator" (1999), "Suma wszystkich lęków" (2002), "Bruce Wszechmogący" (2003) i "Zodiak" (2007). Za rolę Russa McDonalda w sitcomie Fox "Loop" (2006–2007) otrzymał nominację do Nagrody Satelity.
Hall miał dwie córki, Patricię i Darcy, ze swoją pierwszą żoną, Mary-Ellą Holst. Ożenił się z Holly Wolfle i miał dwie córki, Adellę i Annę.
Zmarł 12 czerwca 2022 w swoim domu w Glendale w Kalifornii na rozedmę płuc w wieku 90 lat.

</doc>
<doc id="1653084" url="https://pl.wikipedia.org/wiki?curid=1653084" title="Most w Limyrze">
Most w Limyrze

Most w Limyrze (tur. "Kırkgöz Kemeri") - starożytny most w Licji na terenach dzisiejszej Turcji oraz jeden z najstarszych mostów łukowych o dużej rozpiętości na świecie. Budowla o 360 metrach długości rozpięta jest nad rzeką Alakır Çayı niedaleko miasta Limyra i posiada 28 łuków o proporcjach od 5,3:1 do 6,4:1. Most został prawdopodobnie zbudowany w III wieku n.e.

</doc>
<doc id="1653086" url="https://pl.wikipedia.org/wiki?curid=1653086" title="Zimowa Uniwersjada 1960">
Zimowa Uniwersjada 1960

1. Zimowa Uniwersjada – międzynarodowe zawody sportowców-studentów, które odbyły się we francuskim ośrodku narciarskim Chamonix-Mont-Blanc. Impreza została zorganizowana między 28 lutego a 6 marca 1960 roku. We francuskie Alpy przybyło 145 zawodników z 16 krajów. Nad organizacją zawodów czuwała Fédération Internationale du Sport Universitaire.
Polskie medale.
Reprezentanci Polski zdobyli 2 medale. Wynik ten dał polskiej drużynie 9. miejsce w klasyfikacji medalowej.

</doc>
<doc id="1653087" url="https://pl.wikipedia.org/wiki?curid=1653087" title="Republika Lydenburga">
Republika Lydenburga

Republika Lydenburga (af. "Republiek van Lydenburg") − burska republika powstała w 1860. Nazwa została nadana od największego miasta w okolicy - Lydenburga.

</doc>
<doc id="1653089" url="https://pl.wikipedia.org/wiki?curid=1653089" title="Perpetual Desolation">
Perpetual Desolation

Perpetual Desolation – drugi album norweskiej grupy muzycznej The Sins of Thy Beloved. Wydawnictwo ukazało się w 2000 roku nakładem wytwórni muzycznej Napalm Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653090" url="https://pl.wikipedia.org/wiki?curid=1653090" title="Gimnastyka sportowa na Letniej Uniwersjadzie 2009">
Gimnastyka sportowa na Letniej Uniwersjadzie 2009

Gimnastyka sportowa na Letniej Uniwersjadzie 2009 odbywała się w dniach 2 – 5 lipca w hali BG Fair - Hall 1 w Belgradzie.
BG Fair - Hall 1 oddalona jest od wioski akademickiej o 4,5 km.
Do rozdania będzie 14 kompletów medali. 8 w konkurencjach męskich i 6 w konkurencjach żeńskich.

</doc>
<doc id="1653091" url="https://pl.wikipedia.org/wiki?curid=1653091" title="Avro 626">
Avro 626

Avro 626 − samolot szkolno-treningowy, budowany w Wielkiej Brytanii w okresie międzywojennym.
Historia.
Po sukcesie samolotu szkolnego Avro 621 Tutor, wytwórnia lotnicza Avro rozpoczęła pracę nad konstrukcją samolotu treningowego przeznaczonego na eksport. Podobnie jak poprzednika, zaprojektował go Roy Chadwick. Avro 626 miał być w założeniu samolotem bardziej uniwersalnym, służąc do szkolenia nie tylko pilotów, ale także strzelców pokładowych, nawigatorów, bombardierów, w lotach nocnych i bez widoczności. Oprócz dwóch miejsc dla ucznia i instruktora przewidziano w nim kokpit dla strzelca z obrotnicą karabinu maszynowego. Zaprojektowano również wersję na pływakach.
Prototyp oblatano w 1930 roku. Rok później samolot został zaprezentowany potencjalnym nabywcom z państw Ameryki Południowej. Pierwsze zamówienie złożyły argentyńskie siły zbrojne, na 15 maszyn. Ogółem do 1939 roku wyprodukowano 198 egzemplarzy Avro 626, eksportowanych do kilkunastu państw europejskich, południowoamerykańskich, azjatyckich i Egiptu. Dla chińskich sił powietrznych opracowano wersję rozpoznawczą, uzbrojoną w dwa karabiny maszynowe: stały strzelający do przodu i ruchomy na obrotnicy w kabinie obserwatora. Wyprodukowano osiem egzemplarzy tego samolotu, nazwanego Avro 637. 
Portugalia, oprócz zamówienia 26 samolotów, zakupiła też licencję na produkcję kolejnych w państwowej fabryce OGMA. Również w Czechosłowacji podjęto produkcje licencyjną Avro 626 ze zmienionym silnikiem, pod oznaczeniem Tatra T-126. Bliżej nieznaną liczbę samolotów zbudowano tam na potrzeby własnego lotnictwa oraz na eksport do Turcji i krajów bałtyckich.
Royal Air Force zamówił w 1935 roku siedem egzemplarzy w wersji dwumiejscowej, pozbawionej stanowiska strzelca. Nazwane Avro Prefect używane były w szkole nawigacji w Andover. Tej samej nazwy używano dla samolotów Royal New Zealand Air Force.
Opis konstrukcji.
Avro 626 był dwumiejscowym dwupłatem konstrukcji metalowej, krytej płótnem, o stałym, klasycznym podwoziu z płozą lub, w maszynach późniejszej produkcji, kółkiem ogonowym. Za miejscami ucznia i instruktora znajdował się dodatkowy kokpit, wyposażony w obrotnicę karabinu maszynowego oraz przyrządy szkoleniowe dla nawigatorów, radiooperatorów i strzelców pokładowych. Samolot napędzany był różnymi silnikami, najczęściej spotykanym był 7-cylindrowy silnik gwiazdowy Armstrong-Siddeley Lynx IVC o mocy maksymalnej 240 hp (177 kW), poruszający dwułopatowe śmigło.

</doc>
<doc id="1653097" url="https://pl.wikipedia.org/wiki?curid=1653097" title="Wolha Wasilonak">
Wolha Wasilonak

Wolha Uładzimirauna Wasilonak (biał. Вольга Уладзіміраўна Васілёнак, ros. Ольга Владимировна Василёнок, "Olga Władimirowna Wasilonak", ur. 17 maja 1980 w Miadziole) – białoruska biegaczka narciarska, zawodniczka klubu SK FPB Witebsk.
Kariera.
Po raz pierwszy na arenie międzynarodowej Wolha Wasilonak pojawiła się 2000 roku podczas mistrzostw świata juniorów w Szczyrbskim Jeziorze, gdzie zajęła 25. miejsce w sprincie techniką dowolną. W Pucharze Świata zadebiutowała 5 marca 2004 roku w Lahti, zajmując 48. miejsce w sprincie stylem dowolnym. Pierwsze punkty zdobyła siedem miesięcy później w Düsseldorfie, gdzie w tej samej konkurencji była jedenasta. Nigdy nie stanęła na podium zawodów pucharowych. W klasyfikacji generalnej najlepszy wynik osiągnęła w sezonie 2004/2005, który ukończyła na 58. pozycji. W 2006 roku wystartowała na igrzyskach olimpijskich w Turynie, gdzie zajęła między innymi 25. miejsce w sprincie stylem dowolnym i piętnaste w sztafecie. Na rozgrywanych cztery lata później igrzyskach w Vancouver indywidualnie osiągnęła słabsze wyniki, ale Białorusinki z Wasilonak w składzie zajęły dziesiątą pozycję w sztafecie. Kilkakrotnie brała udział w mistrzostwach świata, a najlepszy indywidualny rezultat osiągnęła podczas MŚ w Libercu w 2009 roku, gdzie była siedemnasta w sprincie stylem dowolnym. Ponadto na MŚ w Sapporo w 2007 roku była szósta w sprincie drużynowym. W 2010 roku zakończyła karierę.
Osiągnięcia.
Puchar Świata.
Miejsca na podium.
Wasilonak nie stała na podium zawodów Pucharu Świata.

</doc>
<doc id="1653098" url="https://pl.wikipedia.org/wiki?curid=1653098" title="Mistrzostwa Świata w Piłce Nożnej 1962 (składy)">
Mistrzostwa Świata w Piłce Nożnej 1962 (składy)

Składy finalistów Mistrzostw Świata w Piłce Nożnej w 1962 rozgrywanych w Chile.
Grupa 1.
ZSRR.
Trener: Gawriił Kaczalin
Jugosławia.
Trener: Ljubomir Lovrić i Prvoslav Mihajlović
Urugwaj.
Trener: Juan Carlos Corazzo
Kolumbia.
Trener: Adolfo Pedernera
Grupa 2.
NRF.
Trener: Sepp Herberger
Chile.
Trener: Fernando Riera
Włochy.
Trener: Paolo Mazza i Giovanni Ferrari
Szwajcaria.
Trener: Karl Rappan
Grupa 3.
Brazylia.
Trener: Aymoré Moreira
Czechosłowacja.
Trener: Rudolf Vytlačil
Meksyk.
Trener: Ignacio Trelles
Hiszpania.
Trener: Helenio Herrera
Grupa 4.
Węgry.
Trener: Lajos Baróti
Anglia.
Trener: Walter Winterbottom
Argentyna.
Trener: Juan Carlos Lorenzo
Bułgaria.
Trener: Georgi Paczedżiew

</doc>
<doc id="1653100" url="https://pl.wikipedia.org/wiki?curid=1653100" title="Nicole Ari Parker">
Nicole Ari Parker

Nicole Ari Parker Kodjoe (ur. 7 października 1970 r. w Baltimore w stanie Maryland, USA, jako Nicole Ari Parker) – amerykańska aktorka, wcześniej modelka, znana także jako Nikki Kodjoe. Laureatka nagrody FFCC Award za udział w filmie Paula Thomasa Andersona "Boogie Nights" (1997), pięciokrotna zdobywczyni nominacji do nagrody Image Award.
Absolwentka New York University.
Wspólnie z mężem Borisem Kodjoe wychowuje dwójkę dzieci – córkę, Sophie Tei Naaki Lee, i syna, Nicolasa Nerudę Kodjoe.

</doc>
<doc id="1653101" url="https://pl.wikipedia.org/wiki?curid=1653101" title="Uniwersytet w Salamance">
Uniwersytet w Salamance

Uniwersytet w Salamance (hiszp. Universidad de Salamanca) − publiczna szkoła wyższa założona przez Króla Alfonsa IX w 1218 roku, będąca najstarszym istniejącym uniwersytetem w Hiszpanii.
Budynek, w którym do dziś znajduje się główna część uniwersytetu, został zbudowany w XV wieku na rozkaz papieża Benedykta XIII. Uniwersytet został zbudowany z kamienia Villamayor z dodaniem różnego typu dekoracji. Fasada główna uniwersytetu w Salamance, stanowi wybitne dokonanie stylu plateresco, stanowiący bogactwo i kunszt ornamentyki i przypomina kamienny kobierzec, pełen symboliki interpretowanej jako pochwała monarchii hiszpańskiej.
W środku Uniwersytetu główną atrakcją jest ogromna biblioteka z ponad 150 000 księgami. Centralne miejsce nad wejściem zajmuje medalion przedstawiający wielkich protektorów uniwersytetu, Królów Katolickich Izabelę i Ferdynanda, z inskrypcją „Królowie uniwersytetowi, uniwersytet królom". W 1529 r. główna fasada została zbudowana między dwoma przyporami również w stylu plateresco. Pięć dekoracyjnych pionowych linii pracy kamiennej pnie się przez trzy poziome zasłony.
Przez ponad 400 lat Uniwersytet Salamanki był jednym z najważniejszych centrów edukacyjnych. Stare sale wykładowe wokół klasztoru, gdzie wielu hiszpańskich bohaterów Złotego Wieku studiowało, są otwarte i udostępnione dla publiczności. Niektóre z tych sal są wciąż używane przez Uniwersytet w trakcie trwania różnorodnych ceremonii.
Budynki wchodzące w skład kompleksu uniwersyteckiego okalają "Patio de las Escuelas" - naprzeciwko bramy uczelni. Z patio wchodzi się do "Escuelas Menores", tzw. dawnej szkoły przygotowującej do właściwych studiów na uniwersytecie, obecnie budynek ten pełni funkcję "Muzeum Uniwersyteckiego". Jego największą jego atrakcją jest obraz "Cielo de Salamanca" (Niebo Salamanki) wykonany przez Fernando Gallego. Z dziedzińca "Escuelas Menores" można bezpośrednio wejść do "Museo de Salamanca" (Muzeum w Salamance), znajdującego się w okazałej XV-wiecznej rezydencji, zajmowanej niegdyś przez osobistego lekarza królowej Izabeli I Kastylijskiej. W muzeum zgromadzona jest kolekcja malarstwa holenderskiego i flamandzkiego.
Całość uniwersytetu w Salamance składa się z czterech kampusów, także z nowoczesnym obiektem sportowo-rekreacyjnym i basenem. Uczelnia jest jedną z najbardziej pożądanych przez cudzoziemców przyjeżdżających na studia do Hiszpanii, co roku przyjeżdża tu około 1200 studentów w ramach wymiany z programu Socrates-Erasmus. Ze względu na duży udział studentów zagranicznych uczelnia organizuje dla nich zwykle na dwa tygodnie przed rozpoczęciem zajęć dwutygodniowy kurs wyrównujący z języka hiszpańskiego.

</doc>
<doc id="1653103" url="https://pl.wikipedia.org/wiki?curid=1653103" title="Sake Bombs and Happy Endings">
Sake Bombs and Happy Endings

Sake Bombs and Happy Endings – film DVD autorstwa Sum 41 wydany w 2003. Film przedstawia trasę koncertową promującą album "Does This Look Infected?", został nagrany w Bay NK Hall w Tokio 17 maja 2003. Został zmasterowany za pomocą Dolby Digital 5.1. Zawiera teledyski do utworów "Still Waiting" i "Over My Head (Better Off Dead)".

</doc>
<doc id="1653104" url="https://pl.wikipedia.org/wiki?curid=1653104" title="Alena Sannikawa">
Alena Sannikawa

Alena Siarhiejeuna Sannikawa (biał. Алена Сяррееўна Саннікава, ros. Елена Сергеевна Санникова, Jelena Siergiejewna Sannikowa; ur. 12 czerwca 1980 w Nowopołocku) – białoruska biegaczka narciarska, zawodniczka klubu SK FPB Nowopołock.
Kariera.
Po raz pierwszy na arenie międzynarodowej Alena Sannikawa pojawiła się 1998 roku podczas mistrzostw świata juniorów w Sankt Moritz, gdzie była między innymi dziewiętnasta w biegu na 15 km techniką klasyczną. Jeszcze dwukrotnie startowała na imprezach tego cyklu, ale wyników z Sankt Moritz nie udało się jej poprawić. W Pucharze Świata zadebiutowała 8 grudnia 2000 roku w Santa Caterina, zajmując 60. miejsce w biegu na 10 stylem dowolnym. Pierwsze punkty zdobyła blisko pięć lat później w Beitostølen, gdzie zajęła 29. miejsce w biegu na 10 km klasykiem. Nigdy nie stanęła na podium zawodów pucharowych. W klasyfikacji generalnej najlepszy wynik osiągnęła w sezonie 2007/2008, który ukończyła na 70. pozycji. W 2006 roku wystartowała w sprincie na igrzyskach olimpijskich w Turynie, gdzie zajęła między innymi 29. miejsce w biegu na 10 km stylem klasycznym, a w sztafecie była piętnasta. Na rozgrywanych cztery lata później igrzyskach w Vancouver indywidualnie ani razu nie znalazła się w czołowej trzydziestce, ale w sztafecie była dziesiąta. Kilkakrotnie brała udział w mistrzostwach świata, a najlepszy indywidualny rezultat osiągnęła podczas MŚ w Sapporo w 2007 roku, gdzie była piętnasta na dystansie 30 km klasykiem. Ponadto na MŚ w Libercu w 2009 roku wspólnie z koleżankami z reprezentacji zajęła dziewiąte miejsce w sztafecie.
Osiągnięcia.
Puchar Świata.
Miejsca na podium.
Sannikawa nie stała na podium zawodów PŚ.

</doc>
<doc id="1653105" url="https://pl.wikipedia.org/wiki?curid=1653105" title="Cone McCaslin">
Cone McCaslin



</doc>
<doc id="1653108" url="https://pl.wikipedia.org/wiki?curid=1653108" title="Bystré (Słowacja)">
Bystré (Słowacja)

Bystré – wieś i gmina (obec) na Słowacji, położona w regionie Szarysz, w kraju preszowskim w powiecie Vranov nad Topľou. Pierwsza wzmianka pisemna o miejscowości pojawia się w roku 1312.
W miejscowości znajdują się kościoły: rzymskokatolicki i ewangelicki oraz greckokatolicka cerkiew. Przez Bystré przepływa Hermanovský potok.
W drugiej połowie XIX w. na terenie miejscowości funkcjonował zakład tkacki.

</doc>
<doc id="1653110" url="https://pl.wikipedia.org/wiki?curid=1653110" title="Kaciaryna Rudakowa">
Kaciaryna Rudakowa

Kaciaryna Iwanawna Rudakowa (biał. Кацярына Ивановна Рудакова, ros. Екатерина Ивановна Рудакова, Jekatierina Iwanowna Rudakowa; ur. 23 stycznia 1984 w Nowopołocku) – białoruska biegaczka narciarska, zawodniczka klubu SK FPB Witebsk.
Kariera.
Po raz pierwszy na arenie międzynarodowej Kaciaryna Rudakowa pojawiła się 17 listopada 2002 roku podczas zawodów FIS Race w Kirowsku, gdzie zajęła 24. miejsce w biegu na 5 km techniką klasyczną. W 2003 roku wzięła udział w mistrzostwach świata juniorów w Sollefteå, gdzie była między innymi ósma w biegu na 15 km stylem dowolnym. Cztery lata później wystartowała na mistrzostwach świata młodzieżowców w Tarvisio, gdzie zarówno w biegu na 10 km stylem dowolnym jak i biegu łączonym na 15 km zajęła 21. miejsce. W Pucharze Świata zadebiutowała 30 grudnia 2005 roku w Novym Měscie, zajmując 51. miejsce w sprincie stylem dowolnym. Pierwsze punkty zdobyła ponad siedem lat później w Val di Fiemme, gdzie zajęła siedemnaste miejsce w biegu na 9 km stylem dowolnym. Nigdy nie stanęła na podium zawodów pucharowych. W klasyfikacji generalnej najlepszy wynik osiągnęła w sezonie 2012/2013, który ukończyła na 93. pozycji. W 2006 roku wystartowała na igrzyskach olimpijskich w Turynie, jednak indywidualnie ani razu nie znalazła się w czołowej trzydziestce. Na rozgrywanych cztery lata później igrzyskach w Vancouver była między innymi trzynasta w sprincie drużynowym oraz dziesiąta w sztafecie. Dwukrotnie brała udział w mistrzostwach świata, najlepsze rezultaty osiągnęła podczas MŚ w Val di Fiemme w 2013 roku, gdzie była siedemnasta w sprincie drużynowym, a rywalizację na dystansie 10 km stylem dowolnym ukończyła na 28. pozycji
Osiągnięcia.
Puchar Świata.
Miejsca na podium.
Rudakowa nie stała na podium zawodów PŚ.

</doc>
<doc id="1653112" url="https://pl.wikipedia.org/wiki?curid=1653112" title="Czubacz garbonosy">
Czubacz garbonosy

Czubacz garbonosy ("Mitu mitu") – gatunek dużego ptaka z rodziny czubaczy (Cracidae). Endemit Brazylii. Uznany za wymarły na wolności.

</doc>
<doc id="1653114" url="https://pl.wikipedia.org/wiki?curid=1653114" title="Feel Good Lost">
Feel Good Lost

Feel Good Lost – debiutancki album zespołu Broken Social Scene wydany 6 marca 2001 za pośrednictwem wytwórni Arts &amp; Crafts. Album reprezentuje style post-rock i ambient oraz jest w znaczącej części instrumentalny, co różni album od "You Forgot It in People". Album zawiera mało partii wokalnych autorstwa Leslie Feist i Kevina Drew.
Spis utworów.
Wszystkie utwory napisali Brendan Canning i Kevin Drew.

</doc>
<doc id="1653115" url="https://pl.wikipedia.org/wiki?curid=1653115" title="Puchar Europy w Wielobojach 1987">
Puchar Europy w Wielobojach 1987

8. Puchar Europy w wielobojach - zawody lekkoatletycznych zorganizowanych przez European Athletic Association 4 i 5 lipca 1987 roku w trzech europejskich miastach.
Finał A.
Zawody finału A dla mężczyzn odbyły się na stadionie w szwajcarskiej Bazylei, a dla kobiet w Arles na terenie Francji.
Finał B.
Zawody finału B dla kobiet odbyły się na stadionie w szwajcarskiej Bazylei, a dla mężczyzn w Arles na terenie Francji.
Finał C.
Zawody finału C przeprowadzono w hiszpańskim Madrycie.

</doc>
<doc id="1653118" url="https://pl.wikipedia.org/wiki?curid=1653118" title="Wiktoryja Łapacina">
Wiktoryja Łapacina

Wiktoryja Wiktarajeuna Łapacina (biał.: Вікторыя Віктараеўна Лапаціна, ros.: Виктория Викторовна Лопатина; Wiktorija Wiktorowna Łopatina, ur. 18 grudnia 1981 w Mohylewie) – białoruska biegaczka narciarska, zawodniczka klubu Spartak Mohylew.
Kariera.
Po raz pierwszy na arenie międzynarodowej Wiktoryja Łapacina pojawiła się w 2000 roku podczas mistrzostw świata juniorów w Štrbskim Plesie, gdzie jej najlepszym wynikiem było 24. miejsce w sprincie techniką dowolną. Na rozgrywanych rok później mistrzostwach świata juniorów w Szklarskiej Porębie była między innymi trzynasta na dystansie 15 km stylem dowolnym. W Pucharze Świata zadebiutowała 9 grudnia 2001 roku w Cogne, zajmując 61. miejsce w sprincie stylem dowolnym. Pierwsze punkty zdobyła dziesięć dni później w Asiago, gdzie zajęła 25. miejsce w tej samej konkurencji. Nigdy nie stanęła na podium zawodów pucharowych. W klasyfikacji generalnej najlepszy wynik osiągnęła w sezonie 2001/2002, który ukończyła na 60. pozycji. W 2002 roku wystartowała w sprincie na igrzyskach olimpijskich w Salt Lake City, kończąc rywalizację na 24. pozycji. Na rozgrywanych cztery lata później igrzyskach w Turynie w tej samej konkurencji uplasowała się trzy miejsca wyżej. Kilkakrotnie brała udział w mistrzostwach świata, a najlepszy indywidualny rezultat osiągnęła podczas MŚ w Val di Fiemme w 2003 roku, gdzie zajęła 23. miejsce w sprincie stylem dowolnym. Ponadto na MŚ w Sapporo w 2007 roku była szósta w sprincie drużynowym. W 2010 roku zakończyła karierę.
Osiągnięcia.
Puchar Świata.
Miejsca na podium.
Łapacina nie stała na podium zawodów PŚ.

</doc>
<doc id="1653120" url="https://pl.wikipedia.org/wiki?curid=1653120" title="Chris Plys">
Chris Plys

Chris Plys (ur. 13 sierpnia 1987 w Duluth), amerykański curler, mistrz świata juniorów i złoty medalista na Uniwersjadzie 2007. Zawodnik Duluth Curling Club, gra jako czwarty u Tylera George'a. Waży 77 kg i ma 183 cm wzrostu.
Plys w curling zaczął grać w 1988. W 2002 został mistrzem Minnesoty szkół średnich, a w następnym roku dotarł do finału. Od 2003 startuje w mistrzostwach juniorów stanu, w swoim pierwszym występie zajął 3. miejsce, a następnie do 2009 (bez 2005, kiedy to zdobył mistrzostwo Illinois) ciągle utrzymywał mistrzostwo Minnesoty. 
Na mistrzostwach Stanów Zjednoczonych juniorów występował 7-krotnie. Swój debiut zaliczył w 2003 zdobywając złoty medal jako rezerwowy w zespole Jessie'go Gatesa. W latach 2004 i 2005 zajmował 5. pozycję. Od 2006 nieprzerwanie zdobywał złote medale, co czyniło jego zespół reprezentacją USA na mistrzostwach świata.
Zespół Plysa wystąpił na MŚ Juniorów Grupy B 2004, ostatecznie zajął 7. lokatę. Po dwuletniej przerwie Plys wrócił do mistrzostw świata. W 2006 reprezentacja kraju pod jego przewodnictwem zajęła 9. miejsce (3-6) i w 2007 5. (6-3 i przegrana z Danią w tie-breaker). Po Round Robin MŚ 2008 USA zajmowały 3. pozycję z bilansem 7-2. W meczu 3/4 drużyna amerykańska pokonała Norwegów 7:3, następnie w półfinale Kanadyjczyków 8:6 i ostatecznie w finale gospodarzy – Szwedów 7:5. Kolejne mistrzostwa przyniosły brązowy medal po wygranej nad Szwecją 9:4. 
Plys jako drugi w zespole Johna Shustera reprezentował Stany Zjednoczone na Zimowej Uniwersjadzie 2007. Po zespół Round Robin zajmował 2. miejsce, w półfinale pokonał Kanadę 7:3 i w finale Wielką Brytanię 9:4. Chris Plys i jego drużyna zostali amerykańską drużyną roku 2008.
Po raz pierwszy wystąpił na mistrzostwach kraju w 2008 w zespole Johna Shustera, zajął tam 6. miejsce. Rok później zagrał w United States Olympic Curling Trials (mistrzostwa kraju połączone z wyłonieniem reprezentacji na zimowe igrzyska olimpijskie). Plys z bilansem 3-6 uplasował się na przedostatnim, 9. miejscu. Jako rezerwowy u Shustera wyjechał na MŚ 2009, jednak nie zagrał w żadnym ze spotkań, a Stany Zjednoczone uplasowały się na 5. pozycji.
Na Zimowych Igrzyskach Olimpijskich 2010 Plys wystąpił trzykrotnie, w wygranym 4:3 spotkaniu przeciwko Francji (Thomas Dufour) był kapitanem drużyny (była to jedna z dwóch wygranych zespołu). Reprezentacja Stanów Zjednoczonych zajęła ostatnie miejsce.
W 2013 Plys drugi raz w karierze wystąpił na Zimowej Uniwersjadzie, tym razem jako skip. Amerykanie Round Robin zakończyli z 5 wygranymi meczami - podobnie jak Norwegowie (Markus Høiberg). Zespoły te musiały rozegrać mecz barażowy, którego zwycięzca awansował do półfinału. W dodatkowym spotkaniu wynikiem 4:3 lepszy był zespół norweski, ekipa Plysa została sklasyfikowana na 5. miejscu.

</doc>
<doc id="1653121" url="https://pl.wikipedia.org/wiki?curid=1653121" title="Levante Valencja">
Levante Valencja



</doc>
<doc id="1653122" url="https://pl.wikipedia.org/wiki?curid=1653122" title="Kościół św. Maksymiliana Kolbego w Żywcu">
Kościół św. Maksymiliana Kolbego w Żywcu

Kościół Chrystusa Króla - kościół w Żywcu, w dzielnicy Oczków, siedziba parafii św. Maksymiliana Kolbego, obejmującej swoim zasięgiem dzielnicę Oczków. Położony jest przy ul. Krakowskiej (droga wojewódzka nr 948), w pobliżu skrzyżowania z ul. Oczkowską.
Historia.
Przed budową własnego kościoła, wieś Oczków należała do parafii w Łękawicy. Lekcje religii dla dzieci odbywały się w lokalu prywatnym, tam też odprawiano od 1977 r. msze.
W 1978 r. na wizytacji kanonicznej przebywał tam kard. Karol Wojtyła, który zachęcił mieszkańców do budowy własnej świątyni.
Pozwolenie na budowę kościoła otrzymano 25 września 1981 r. Autorami projektu budynku zostali Weronika i Zbigniew Kołder z Cieszyna. Krzyż na placu budowy poświęcił w kwietniu 1982 r. biskup Jan Pietraszko. Do prac przystąpiono w czerwcu tego samego roku. 
Pierwsza msza została odprawiona w zakrystii nowego budynku w grudniu 1982 r. Kościół stał się świątynią parafialną w 1983 r., kiedy to erygowano samodzielną parafię w Oczkowie.
Kościół św. Maksymiliana Kolbego został poświęcony w 1986 r. przez kardynała Franciszka Macharskiego.
Architektura i wnętrze.
Kościół został wybudowany z cegły i elementów żelbetowych. Z uwagi na podłoże, konstrukcja kościoła została oparta na podstawie z 24 otworów o głębokości 9 metrów i szerokości 1,5 do 5 metrów, wypełnionych betonem.
Świątynia została zaprojektowana na planie prostokąta. Od wschodu postawiono czworoboczną kaplicę, która zwęża się ku górze. Od frontu umieszczono ażurową wieżę, wtopioną w lewy narożnik budowli. Okna znajdują się na różnych poziomach.
W związku z budową na terenie spadzistym, na parterze znajduje się kondygnacja mieszcząca między innymi salki katechetyczne.
We wnętrzu kościoła postawiono ołtarz, w którym umieszczony został wizerunek Jezusa, a także rzeźby św. Maksymiliana Kolbego i św. Józefa. Na prawo od ołtarza znajduje się kaplica Matce Boskiej Częstochowskiej.

</doc>
<doc id="1653123" url="https://pl.wikipedia.org/wiki?curid=1653123" title="Siergiej Szyriajew">
Siergiej Szyriajew

Siergiej Jurjewicz Szyriajew (ros. Сергей Юрьевич Ширяев, ur. 8 lutego 1983 w Gorkim) – rosyjski biegacz narciarski, wicemistrz świata młodzieżowców.
Kariera.
Po raz pierwszy na arenie międzynarodowej Siergiej Szyriajew pojawił się 28 grudnia 2001 roku w Krasnogorsku, gdzie w zawodach FIS Race zajął 79. pozycję w biegu na 15 km techniką klasyczną. Nieco ponad cztery lata później wystartował na mistrzostwach świata młodzieżowców w Kranju, gdzie w biegu łączonym na 30 km wywalczył srebrny medal, ulegając jedynie swemu rodakowi Aleksandrowi Legkowowi. W Pucharze Świata zadebiutował 31 grudnia 2006 roku, zajmując 66. miejsce w sprincie stylem dowolnym. Pierwsze punkty zdobył dwa dni później, zajmując ósmą pozycję w biegu łączonym na 20 km. Oba te biegi były częścią pierwszej edycji Tour de Ski, którą Szyriajew ukończył na dwunastym miejscu. Pierwsze podium w zawodach PŚ wywalczył 23 stycznia 2010 roku w Rybińsku, gdzie był trzeci w biegu łączonym na 30 km. W klasyfikacji generalnej najlepiej wypadł w sezonie 2009/2010, który zakończył na 44. pozycji. W 2007 roku wystąpił na mistrzostwach świata w Sapporo, gdzie był między innymi jedenasty na dystansie 15 km stylem dowolnym, jednak jego wyniki zostały anulowane po tym, jak w jego krwi wykryto niedozwolone środki. Do rywalizacji powrócił w 2009 roku, zajmując między innymi 10. miejsce w zawodach Finału PŚ w Falun. Szyriajew wygrał jeden z etapów tych zawodów - 22 marca 2009 roku był najlepszy w biegu na 15 km stylem dowolnym. W 2010 roku wystartował na igrzyskach olimpijskich w Vancouver, gdzie w biegu na 15 km stylem dowolnym zajął 31. miejsce, a rywalizacji na dystansie 50 km techniką klasyczną nie ukończył. Na rozgrywanych rok później mistrzostwach świata w Oslo wystąpił tylko w biegu na 50 km stylem dowolnym, w którym zajął 41. pozycję. Startuje także w zawodach FIS Marathon Cup, raz stając na podium - 13 grudnia 2009 roku był najlepszy we włoskim maratonie La Sgambeda. W klasyfikacji generalnej najlepszy wynik osiągnął w sezonie 2009/2010, który ukończył na osiemnastej pozycji.

</doc>
<doc id="1653124" url="https://pl.wikipedia.org/wiki?curid=1653124" title="Brendan Canning">
Brendan Canning

Brendan Canning (ur. 1969) - kanadyjski muzyk, współżałożyciel zespołu Broken Social Scene, wieloletni wykonawca gatunku indie rock. Członek uznanych w USA i Kanadzie zespołów takich jak By Divine Right, Blurtonia, Valley of the Giants, Len i hHead. W lipcu 2008 wydał swój pierwszy album solowy pt. "Something for All of Us...", drugi album z serii "Broken Social Scene Presents". Pierwszy singel z albumu, zatytułowany "Hit the Wall", został wydany 5 maja 2008 - jest dostępny na stronie internetowej wytwórni Arts &amp; Crafts.
Jest tematem będącego w produkcji filmu dokumentalnego, którego autorem jest Bruce McDonald.

</doc>
<doc id="1653126" url="https://pl.wikipedia.org/wiki?curid=1653126" title="Bobbi Sue Luther">
Bobbi Sue Luther

Bobbi Sue Luther (ur. 1978) – amerykańska modelka i aktorka.
Prowadziła program stacji TLC "Junkyard Mega Wars". Sławę przyniosła jej rola Orion Slave Girl w serialu sci-fi "".
W marcu 2007 roku została twarzą piwa St. Pauli Girl. Pozowała dla licznych magazynów, m.in. "Maxim", "Playboy", "Stuff", "Seventeen" czy "FHM".
Związana z Robertem Hallem, artystą make-upowym, reżyserem i muzykiem. Mieszkają razem w Los Angeles w stanie Kalifornia.

</doc>
<doc id="1653127" url="https://pl.wikipedia.org/wiki?curid=1653127" title="Gandż Dareh">
Gandż Dareh

Gandż Dareh – stanowisko archeologiczne w Iranie, w ostanie Kermanszah. Jest położone na wysokości 1350 m n.p.m.
Odkryto tutaj w warstwie „E” sezonowe obozowisko i fragment naczynia ceramicznego datowanego metodą radiowęglową na 8450 p.n.e. W warstwach „C”, „B” i „A” odnaleziono zbudowane na planie prostokąta domy wieloizbowe.
Znaleziska te przypisano do tzw. protoneolitu Zagrosu i kultury Karim Szahir.
Źródło: Piotr Bieliński, "Starożytny Bliski Wschód: Od początków gospodarki rolniczej do wprowadzenia pisma", PWN, Warszawa 1985, s. 98–100, 103–105, .

</doc>
<doc id="1653128" url="https://pl.wikipedia.org/wiki?curid=1653128" title="Krystalizacja metodą wiszącej kropli">
Krystalizacja metodą wiszącej kropli

Metoda wiszącej kropli – jedna z kroplowych metod otrzymywania monokryształów, w szczególności białek, z bardzo małej ilości substancji.
Metoda polega na przygotowaniu dwóch roztworów krystalizującej substancji (precypitatu), z których jeden posiada mniejsze stężenie. Roztwór bardziej zatężony umieszcza się na dnie naczynia krystalizacyjnego (np. zlewki) zaś z rozcieńczonego formuje się kroplę naniesioną na płytkę szklaną (pokrytą zwykle silikonem). Następnie płytkę odwraca się kroplą do dołu (stąd nazwa metody) i przykrywa nią naczynie.
Wskutek różnicy stężeń w obu roztworach oraz powstających układów równowag roztwór I – para oraz roztwór II – para zachodzi bardzo powolne odparowywanie rozpuszczalnika z kropli a tym samym zatężenie roztworu. Po pewnym czasie w kropli mamy do czynienia z roztworem nasyconym precypitatu, w wyniku czego rozpoczyna się krystalizacja.
Bardzo istotne jest przygotowanie roztworów o odpowiednich w danym przypadku stężeniach, aby z jednej strony krystalizacja mogła zachodzić już po odparowaniu niewielkiej ilości rozpuszczalnika z kropli, zaś z drugiej, aby powstawanie kryształów nie było zbyt szybkie.

</doc>
<doc id="1653130" url="https://pl.wikipedia.org/wiki?curid=1653130" title="Katie Smith">
Katie Smith

Katherine May „Katie” Smith (ur. 4 czerwca 1974 w Lancaster) – amerykańska koszykarka, występująca na pozycji skrzydłowej, trzykrotna złota medalistka olimpijska, obecnie asystentka trenera Minnesoty Lynx.
Studiowała na Ohio State University, uczelnię ukończyła w 1996. Do WNBA została wybrana w drafcie w 1999. Obecnie jest zawodniczką Detroit Shock, wcześniej zawodowo występowała w Columbus Quest (1996-98, w lidze ABL) i Minnesota Lynx (1999-2005). Z Shock była mistrzynią ligi. Pięciokrotnie była wybierana do WNBA All-Star Game. W Europie grała w Lotosie Gdynia (2001-02) i Fenerbahçe SK.
Niezwykle wszechstronna zawodniczka, mogąca grać na trzech "najniższych" pozycjach, od lat ma pewne miejsce w reprezentacji Stanów Zjednoczonych. Poza trzema mistrzostwami olimpijskimi może się poszczycić m.in. dwoma złotymi krążkami mistrzostw świata (1998 i 2002) oraz brązowym medalem tej imprezy (2006).
W trakcie sezonu WNBA 2001 ustanowiła siedem rekordów ligi. Uzyskała najwyższą: średnią punktów (23,1), sumę punktów (739), celnych (246) i oddanych (275) rzutów wolnych, oddanych rzutów za 3 punkty (240), minut (1234) i średniej minut gry (38,6).
14 lutego 2020 została asystentką trenera Minnesoty Lynx.

</doc>
<doc id="1653132" url="https://pl.wikipedia.org/wiki?curid=1653132" title="Juha Lallukka">
Juha Lallukka

Juha Lallukka (ur. 27 października 1979 w Kouvola) – fiński biegacz narciarski, zawodnik klubu Kouvolan Hiihtoseura.
Kariera.
Pierwszy raz na arenie międzynarodowej Juha Lallukka pojawił się 17 lutego 2001 roku podczas zawodów Pucharu Kontynentalnego w Mäntyharju, gdzie był trzeci w bieg na 10 km techniką dowolną. Nigdy nie startował na mistrzostwach świata juniorów. W Pucharze Świata zadebiutował 2 marca 2002 roku w Lahti, zajmując 46. miejsce w biegu na 15 km stylem dowolnym. Pierwsze pucharowe punkty wywalczył nieco ponad dwa lata później - 14 marca 2004 roku w Pragelato, gdzie na dystansie 30 km stylem dowolnym zajął 26. miejsce. Nigdy nie stał na podium zawodów PŚ, ale 22 marca 2009 roku był trzeci w ostatnim etapie Finału Pucharu Świata w Falun. W biegu tym wyprzedzili go jedynie Rosjanin Siergiej Szyriajew oraz Francuz Vincent Vittoz. W klasyfikacji generalnej najlepiej wypadł w sezonie 2004/2005, który ukończył na 57. pozycji. W 2005 roku wystartował w biegu na 15 km stylem dowolnym podczas mistrzostw świata w Oberstdorfie, kończąc rywalizację na 32. miejsce. Najlepsze wyniki na imprezach tego cyklu osiągnął na rozgrywanych w 2011 roku mistrzostwach świata w Oslo, gdzie był ósmy na dystansie 50 km techniką dowolną, a wspólnie z kolegami z reprezentacji zajął czwarte miejsce w sztafecie. Brał także udział w igrzyskach olimpijskich w Vancouver w 2010 roku, gdzie w biegu na 15 km stylem klasycznym zajął 34. miejsce.
Podczas kontroli antydopingowej w listopadzie 2011 roku próbka krwi Fina wykazała stosowanie niedozwolonych środków. 16 listopada opublikowano wyniki badania próbki B, która potwierdziła stosowanie hormonu wzrostu. Lallukka zaprzeczył, że stosował doping, został jednak zawieszony.
Osiągnięcia.
Puchar Świata.
Miejsca na podium.
Lallukka nie stał na podium zawodów PŚ.

</doc>
<doc id="1653133" url="https://pl.wikipedia.org/wiki?curid=1653133" title="Critters 3">
Critters 3

Critters 3 () – filmowy horror science-fiction z 1991 roku, kontynuacja kultowego amerykańskiego horroru pt. "Critters" (1986).
Zarys fabuły.
Critty, kosmiczni antybohaterowie poprzednich filmów z serii, składają jaja w samochodzie, którym podróżuje pewna amerykańska rodzina. Jej członkowie powracają do miasta. Critty atakują mieszkańców budynku mieszkalnego.

</doc>
<doc id="1653134" url="https://pl.wikipedia.org/wiki?curid=1653134" title="Dinamo Omsk">
Dinamo Omsk

Dinamo Omsk (ros. Футбольный клуб «Динамо» Омск, "Futbolnyj Kłub „Dinamo” Omsk") – rosyjski klub piłkarski z siedzibą w Omsku.
Historia.
Chronologia nazw:
Piłkarska drużyna Dinamo została założona w 1923 w Omsku. W 1937 i 1938 uczestniczyła w rozgrywkach Pucharu ZSRR.
Zespół występował w rozgrywkach regionalnych obwodu omskiego ZSRR.
W 1993 nastąpiło odrodzenie klubu. Debiutował w Drugiej Lidze Rosji. Występować w Drugiej Lidze do 2001 roku, kiedy nastąpiła decyzja o zdjęciu klubu z rozgrywek.
Obecnie klub występuje na poziomie amatorskim w rozgrywkach regionalnych obwodu omskiego Rosji.

</doc>
<doc id="1653135" url="https://pl.wikipedia.org/wiki?curid=1653135" title="HHead">
HHead

hHead lub HHead – kanadyjski zespół rockowy aktywny w latach 1991 - 1997 grający rock alternatywny i indie rock. Pierwotna nazwa grupy brzmiała "Head", Canning dodał w nazwie zespołu drugie h po tym, jak dowiedział się, że inna grupa nagrywa jako "Head".
Pierwszy album zespołu, "Fireman", został wydany niezależnie w 1992. Album był popularny w radiach studenckich. Zespół podpisał w 1994 kontrakt z wytwórnią I.R.S. Records. W tym samym roku grupa wydała swój drugi album, "Jerk". W tym czasie wytwórnia znajdowała się w kłopotach finansowych i była blisko bankructwa i promocja albumu została zawieszona po kilku dniach od wydania. W związku z tym zespół zerwał kontrakt i związał się z wytwórnią Handsome Boy Records.
Grupa rozpadła się w 1997. Zespół opuścił najpierw Mintz, następnie Canning - pod koniec 1997 jedynym członkiem zespołu był dopiero przyjęty perkusista Jason Ray.

</doc>
<doc id="1653136" url="https://pl.wikipedia.org/wiki?curid=1653136" title="Tiny Core Linux">
Tiny Core Linux

Tiny Core Linux – jedna z najmniejszych dystrybucji Linuksa typu Live CD na świecie.
Obraz ISO dystrybucji zajmuje 18 MB. W podstawowej wersji zawiera interfejs graficzny, obsługę sieci przewodowej oraz podstawowych poleceń Linuksa. Dzięki temu, że system plików znajduje się w pamięci RAM, programy działają szybciej. Jego możliwości można rozszerzyć dzięki pakietom ściąganym z repozytorium poprzez graficzny lub tekstowy menedżer. Rozwój dystrybucji oparty jest na wolontariuszach. Użytkownicy przesyłają do administratora gotowe pakiety z programami, których potrzebują, można też zgłosić zapotrzebowanie na konkretny program za pośrednictwem internetowego forum.
Zawartość.
Wersja 11.x
Pakiety.
Istnieją dwa rodzaje pakietów:
Wraz z pojawieniem się wersji 2.4 zmianie uległ sposób ładowania pakietów. W wersji 2.4 zrezygnowano z pakietów TCE. Dostępne są tylko pakiety TCZ, które można rozpakować w całości do RAMu (funkcja "Install") lub zamontować (funkcja "Mount"). Zamontowane pakiety zajmują mniej miejsca w pamięci RAM i możliwe jest ich odmontowanie, czyli usunięcie z pamięci RAM. Użytkownicy starszych wersji nadal mogą korzystać z obu rodzajów pakietów, jednak pakiety TCE nie będą już aktualizowane.
W wersji 2.7 usunięto funkcję "Install" umożliwiającą rozpakowanie pakietów TCZ do pamięci RAM. Zmieniono również funkcję "Download Only" (służącą do ściągania pakietów bez montowania ich) na funkcję "OnDemand" (pakiety opcjonalne). Dzięki temu można w razie potrzeby w prosty sposób zainstalować pakiety (korzystając z menu flwm). Opcja ta skraca czas uruchamiania systemu.
W wersji 2.10 wprowadzono rekurencyjny system zależności pakietów co skutkuje tym, iż użytkownicy wcześniejszych wersji mogą mieć kłopoty z poprawnym działaniem menedżera pakietów.
Koncepcje instalacji.
Począwszy od wersji 1.4 do wersji 2.4 dystrybucja umożliwia cztery rodzaje instalacji:

</doc>
<doc id="1653138" url="https://pl.wikipedia.org/wiki?curid=1653138" title="St. Pauli Girl">
St. Pauli Girl

St. Pauli Girl – marka piwa dolnej fermentacji (lager) produkowanego w Bremie w Niemczech w piwowarni Beck's wyłącznie na eksport. Przynależy do firmy piwowarskiej InBev.
Od 1982 twarzami piwa są znane modelki (m.in. Jaime Bergman, Angela Little i Bobbi Sue Luther). W 2009 była to Słowaczka Katarina Van Derham.

</doc>
<doc id="1653141" url="https://pl.wikipedia.org/wiki?curid=1653141" title="Mistrzostwa Europy w Zapasach 1935">
Mistrzostwa Europy w Zapasach 1935

15. Mistrzostwa Europy w zapasach odbywały się w 1935 roku w Kopenhadze w Danii (styl klasyczny) oraz w Brukseli w Belgii (styl wolny). Tabele medalowe mistrzostw wygrali kolejno Szwedzi (styl klasyczny) oraz Węgrzy (styl wolny).

</doc>
<doc id="1653142" url="https://pl.wikipedia.org/wiki?curid=1653142" title="Fireman">
Fireman

Fireman – debiutancki album zespołu hHead wydany niezależnie w 1992, wydany ponownie przez IRS Records w 1994.
Album został początkowo wydany samodzielnie przez zespół na kasecie, a następnie na płycie za pośrednictwem Jam Entertainment Records. Po podpisaniu w 1994 kontraktu z IRS Records (w celu nagrania albumu "Jerk"), wytwórnia wydała drugie wydanie albumu "Fireman". Jam Entertainment Records wydała wersję albumu zawierającą 14 utworów. 
Nakręcono teledyski do utworów "Flower" i "Collide". Istnieje ponadto wersja koncertowa utworu "Collide".
Okładka przedstawia Konrada Wessela palącego cygaro.

</doc>
<doc id="1653145" url="https://pl.wikipedia.org/wiki?curid=1653145" title="Puchar Europy w Wielobojach 1989">
Puchar Europy w Wielobojach 1989

9. Puchar Europy w wielobojach - zawody lekkoatletycznych zorganizowanych przez European Athletic Association 15 i 16 lipca 1989 roku w trzech europejskich miastach.
Finał A.
Zawody finału A dla mężczyzn odbyły się na stadionie w norweskim mieście Tønsberg, a dla kobiet w Helmond w Holandii.
Finał B.
Zawody finału B dla kobiet odbyły się na stadionie w norweskim mieście Tønsberg, a dla mężczyzn w Helmond w Holandii.
Finał C.
Finał C pucharu Europy zorganizowano na stadionie w stolicy Austrii - Wiedniu.

</doc>
<doc id="1653147" url="https://pl.wikipedia.org/wiki?curid=1653147" title="Jerk">
Jerk

Jerk – drugi album zespołu hHead wydany w 1994 za pośrednictwem IRS Records. 
Koszty nagrania i produkcji albumu zostały pokryte ze środków wygranych w konkursie organizowanym przez CFNY. Zdaniem krytyków dźwięk na "Jerk" jest "ładniejszy, bardziej ugładzony", niż na "Fireman". Styl na albumie ewoluował z garażowego, niedopracowanego (spotykanego na "Fireman") do zmodulowanego, profesjonalnego na "Jerk". 
Album został wydany na kasecie i na płycie CD. Nakręcono teledyski do utworów "Answers" i "Happy". Dostępne jest nagranie na żywo utworu "Answers".

</doc>
<doc id="1653148" url="https://pl.wikipedia.org/wiki?curid=1653148" title="Johannes Wislicenus">
Johannes Wislicenus

Johannes Wislicenus (ur. 24 czerwca 1835 w Kleineichstädt, zm. 5 grudnia 1902 w Lipsku) – niemiecki chemik.
Życiorys.
Urodził się 24 czerwca 1835 w Kleineichstädt pod Querfurtem w Turyngii, jako syn Gustava Adolfa Wislicenusa (1803–1875) i Emilie Charlotte Wilhelmine Ottilie z domu Giese (1803–1895). Rodzina Wislicenusów miała polskich przodków. Najstarszy z ośmiorga rodzeństwa: miał braci Hugona (1836–1866), Ulricha Gustava (1844–1871) i Paula Gustava (1847–1917), oraz siostry: Wilhelmine Klothilde (po mężu Scholl; 1838–1910), Agnes Emilie (po mężu Sattler; 1840–1919), i bliźniaczki Anne Emilie (po mężu Regelsberger; 1842–1891) i Berthę Emilie (1842–1919).
Najpierw studiował matematykę i chemię na Uniwersytecie w Halle. W 1853 jego ojciec, luterański pastor, z całą rodziną wyemigrował do Stanów Zjednoczonych. Tam Johannes przez krótki czas studiował na Harvard University, gdzie w 1853 i 1854 był asystentem Ebena Horsforda (1818–1893). Od 1856 z powrotem w Niemczech. Od 1857 do 1859 asystent Wilhelma Heinricha Heintza (1817–1880) na Uniwersytecie w Halle. W 1859 opuścił jednak Halle, w proteście przeciwko prośbie uczelni, by zobowiązał się od niewyrażania publicznie swoich poglądów politycznych, o ile chce uzyskać tytuł doktora. Tytuł ten otrzymał 7 stycznia 1860 na Uniwersytecie w Zurychu na podstawie dysertacji "Theorie der gemischten Typen", następnie wykładał w zuryskiej "Industrieschule". Od 1864 profesor na Uniwersytecie w Zurychu i dyrektor laboratorium uniwersyteckiego. Od 1872 na katedrze chemii Uniwersytetu w Würzburgu (1872). W latach 1880–1881 rektor tej uczelni. W 1885, po śmierci Kolbego w 1884, na Uniwersytecie w Lipsku. W 1898 Royal Society przyznało mu Medal Davy'ego.
Był gorliwym patriotą. Pozował jako model do jednej z figur "Niederwalddenkmal". Był jednym z członków założycieli utworzonego 4 kwietnia 1891 "Allgemeine Deutsche Verband", w 1894 przemianowanego na Ligę Pangermańską ("Alldeutscher Verband").
23 marca 1860 ożenił się z Marią Kathariną z domu Sattler (ur. 18 kwietnia 1838 w Schonungen, zm. 31 stycznia 1904 w Heilanstalt Leipzig-Thonberg). Żona od 1871 chorowała psychicznie. Mieli sześcioro dzieci:
Johannes Wislicenus zmarł 5 grudnia 1902 w Lipsku na udar mózgu.
Dorobek naukowy.
Zajmował się głównie chemią organiczną. Pamiętany jest za prace dotyczące stereochemii. Wprowadził pojęcie izomerii geometrycznej.
W 1866 roku, razem z Adolfem Eugenem Fickiem, przeprowadził eksperyment sprawdzający prawdziwość przyjętej wówczas jako dogmat teorii Liebiga, według której jedynym składnikiem energetycznym pożywienia są białka. Wislicenus i Fick przed i w trakcie eksperymentu byli na diecie ubogiej w białko; doświadczenie polegało na wejściu na okoliczny niewysoki (1956 m n.p.m.) szczyt górski i zmierzeniu ilości azotu wydalonego z moczem. Z obliczeń uczonych wynikało, że białko w diecie nie mogło dostarczyć wystarczająco dużo energii potrzebnej do takiego wysiłku (obliczonego w uproszczony sposób jako pracę potrzebną na przezwyciężenie siły grawitacji podczas wspinaczki).
Wislicenus wyjaśnił relacje kwasów maleiowego i fumarowego; jako pierwszy zastosował metaliczne srebro jako katalizator syntezy halogenków organicznych; zsyntetyzował eter winylowy, kwas winylooctowy i cykliczne ketony. Wyjaśnił strukturę kwasu fosforowego.

</doc>
<doc id="1653149" url="https://pl.wikipedia.org/wiki?curid=1653149" title="Mistrzostwa Europy w Zapasach 1937">
Mistrzostwa Europy w Zapasach 1937

16. Mistrzostwa Europy w zapasach odbywały się w 1937 roku w Paryżu we Francji w stylu klasycznym, a w stylu wolnym w Monachium w Niemczech.

</doc>
<doc id="1653151" url="https://pl.wikipedia.org/wiki?curid=1653151" title="Mistrzostwa Europy w Zapasach 1938">
Mistrzostwa Europy w Zapasach 1938

17. Mistrzostwa Europy w zapasach odbywały się w 1938 roku w Tallinnie w Estonii.

</doc>
<doc id="1653153" url="https://pl.wikipedia.org/wiki?curid=1653153" title="Something for All of Us...">
Something for All of Us...

Something for All of Us... - debiutancki album studyjny autorstwa Brendana Canninga wydany 22 lipca 2008 za pośrednictwem wytwórni Arts &amp; Crafts. Album jest drugim z serii "Broken Social Scene Presents" - każdy album z serii jest solowym albumem jednego z cżłonków zespołu (każde z nagrań jest produkowane przez Broken Social Scene). "Hit the Wall" jest pierwszym singlem z albumu i jest dostępny do darmowego ściągnięcia ze strony internetowej wytwórni Arts &amp; Crafts od 5 maja 2008. Album w całości został wydany 22 lipca 2008. Album Canninga jest dostępny w internecie - nie został wydany w wersji namacalnej. 
Album został dobrze przyjęty przez krytykę. Album uzyskał 70 pkt na 100 w serwisie Metacritic. Nagranie otrzymało dobre oceny od The Boston Globe, Almost Cool, Delusions of Adequacy, Billboard i No Ripcord. Album okazał się sukcesem komercyjnym - zajął 17. miejsce na liście Top Heatseekers.

</doc>
<doc id="1653154" url="https://pl.wikipedia.org/wiki?curid=1653154" title="Kategorie ludności wiejskiej w Polsce">
Kategorie ludności wiejskiej w Polsce

Kategorie ludności wiejskiej – na przestrzeni historii wsi polskiej (od XVI-XVIII wieku) istniał podział ludności wiejskiej w zakresie dotyczącym jej funkcjonowania w szlachecko-pańszczyźnianej polskiej rzeczywistości.
Podział zasadniczy.
Kmiecie.
Kmiecie stanowili największą grupę mieszkańców wsi. Byli gospodarzami pełnorolnymi – posiadali najczęściej jednołanowe gospodarstwa (1 łan, tzw. miały około 17 ha). Według wyliczeń A. Wyczańskiego dla lat 1560–1570 ze swojego gospodarstwa wielkości jednego łana kmieć mógł osiągnąć około 6600 kg zboża, z tego 3300 kg mógł sprzedać. Dawało mu to sumę około 32 złotych. Być może z produkcją hodowlaną (którą sprzedał), jego dochody wynosiły blisko 35 złotych. Sumy te wydawano na narzędzia, ubrania, obuwie i zapewne spłacano długi. Na ówczesnej wsi było również dużo chłopów gospodarujących na mniejszych, tzw. półłanowych gospodarstwach. Dochody takiego kmiecia były znacznie niższe niż gospodarza pracującego na gospodarstwie jednołanowym. Dochód osiągany ze sprzedaży około 800 kg zboża (tylko tyle pozostawało po oddaniu wszelkiego typu zobowiązań, przygotowaniu zboża na siew, spożyciu w gospodarstwie domowym), wynosił w przybliżeniu 8 złotych. Tak więc sytuacja materialna kmieci była dość zróżnicowana. Analiza wyglądu zabudowań chłopskich potwierdza, że kmieć gospodarujący na większym obszarze miał większą chałupę. Kmiecie byli zobowiązani do odrabiania pańszczyzny na rzecz folwarku: zazwyczaj wykonywanej wołami, końmi wraz z wozem, pługiem, broną.
Na Pomorzu Gdańskim i ziemi chełmińskiej bogatych kmieci gospodarzących na 2-4 łanowych gospodarstwach nazywano gburami. Na poszczególnych ziemiach polskich widać znaczne zróżnicowanie wielkości gospodarstw uprawianych przez kmieci, np. w Wielkopolsce i na Mazowszu średnio gospodarstwa wielkości jednego łana (około 17 ha) lub półłanowe, w Małopolsce rozdrobnione – ćwierćłanowe. Ulegały one zmniejszeniu z powodu podziałów związanych z dziedziczeniem lub niemożności obrobienia własnego gospodarstwa przy wzrastającej pańszczyźnie.
Zagrodnicy.
Zagrodnicy, czasami nazywani ogrodnikami, stanowili drugą co do wielkości po kmieciach grupę mieszkańców wsi. Ich nazwa wywodzi się stąd, iż posiadali zagrodę (chata z małym podwórkiem i zabudowaniami gospodarczymi), mogli również posiadać ogród i mały skrawek pola. Jego wielkość nie była duża, najwyżej kilka mórg (1 morga = 0,55 hektara). Przyjmuje się, że w Małopolsce było ich około 11 tysięcy, z czego połowa miała ziemię. Więcej ich było na Mazowszu, mniej w Wielkopolsce. Liczba zagrodników ciągle się zwiększała. Najczęściej pracowali w folwarkach. Stopień ich zamożności nie był wielki i praktycznie dość trudno na podstawie źródeł go ocenić. Dysponowali (część z nich) końmi, wozami, wołami. W źródłach znajdujemy zapisy, że pracowali też jako rzemieślnicy. Na rzecz dworu świadczyli pańszczyznę pieszą, lub inne zobowiązania w formie robocizn. Wymiar pańszczyzny był mniejszy (1–2 dni w tygodniu). Nie byli obciążeni daninami, a czynszu płacili kilkanaście groszy na rok. Jeśli mieli pole, byli zobowiązani do płacenia powinności.
Chałupnicy.
Chałupnicy to grupa mieszkańców wsi znacznie uboższa od zagrodników – nie posiadali żadnego gospodarstwa, ani własnej roli. W źródłach z XVI wieku występują bardzo rzadko. Pracowali u bogatych kmieci lub w folwarku pańskim.
Komornicy.
Komornicy nie posiadali nawet własnych chałup i zamieszkiwali w domach bogatszych gospodarzy. Za to mieszkanie odpłacali pracą, lub oddawali część zarobku. Komornicy byli zwolnieni od opłat na rzecz pana, mogli być wykorzystywani do prac w folwarku.
Ludzie luźni.
Pod tym pojęciem kryje się grupa mieszkańców wsi, którzy nie posiadali żadnego majątku. W cytowanej książce Grodziskiego można przeczytać, że ”w roku 1892 Michał Bobrzyński wygłosił na posiedzeniu Akademii Umiejętności w Krakowie odczyt pt. 'Karta z dziejów ludu wiejskiego w Polsce’ 1. Po raz pierwszy wówczas została postawiona w nauce polskiej dotychczas zupełnie pomijana problematyka ludności luźnej, jako zjawiska typowego dla wsi, ale odrębnego od zbiegostwa chłopów...”. Trudno ich czasem odróżnić od komorników (granica między tymi kategoriami ludności jest bardzo płynna). Dużo czasu poświęcali na przemieszczanie się i poszukiwanie pracy (szczególnie w miastach). Budziło to niezadowolenie szlachty, której ciągle brakowało rąk do pracy w folwarku. Próbowała zabronić przyjmowania ich do pracy w miastach, a także wysoko opodatkować.
Młynarze.
Młynarze również zaliczani są do mieszkańców wsi, i to bardziej zamożnych. Wyróżnić można: "młynarzy zakupnych", którzy posiadali młyn i bez spłaty przez pana określonej sumy, nie mogli zostać z niego usunięci. Drugą grupę stanowili "młynarze doroczni", pracujący w młynie pańskim. Za swoją pracę młynarz otrzymywał 4–5% ilości ziarna, które mełł. Zatrzymywał również plewy i otręby – miał jednak obowiązek wypasu na nich pańskich wieprzy.
Karczmarze.
Karczmy znajdowały się w dużej ilości wsi, przy czym ich rozpowszechnienie nastąpiło dopiero w XVII w. Przykładowo możemy podać obliczenia M. Kamlera dla Wielkopolski (za lata 1580–1605). W tym czasie w Wielkopolsce było 21% folwarków z karczmami. Daje się wyróżnić także pewną prawidłowość – im folwark szlachecki miał większy areał, tym liczba karczm na wsiach danego folwarku była większa. W karczmach podawano głównie piwo, wódka w XVI wieku należała jeszcze do rzadkości na wsi. Karczmarze posiadali gospodarstwa o wielkości zbliżonej do gospodarstw kmiecych. Opłacali z nich czynsze i produkowali piwo w większości wypadków samodzielnie. Od końca XVI właściciele folwarków narzucali karczmarzom sprzedaż piwa produkowanego w folwarku (tzw. propinacja). Status karczmarza, którego w XVI wieku uznać można za producenta piwa zmieniał się. O karczmarzach w XVII wieku należy mówić raczej jako o sprzedawcach.
Rzemieślnicy.
Rzemieślnicy byli spotykani w każdej wsi. Wywodzili się często z małozamożnych warstw ludności wiejskiej: zagrodników, chałupników. W swoich skromnych warsztatach wykonywali drobne naprawy sprzętu rolniczego, ubiorów itd. Pewne grupy rzemieślników mieszkających na wsi mogły produkować na potrzeby miasta. Często wśród rzemieślników wiejskich można było spotkać: kowali, garncarzy, sukienników, cieśli, stolarzy, bednarzy, i krawców. W XVI wieku dwór szlachecki starał się posiadać grupę własnych rzemieślników, bardzo przydatnych w folwarku.
Czeladź.
Bezpośrednio w folwarku mieszkała i była wykorzystywana do prac tzw. "czeladź folwarczna", tj. grupa ludności, która nie posiadała majątku na wsi (ziemi, gospodarstw). Czeladź wywodziła się z ludzi luźnych, członków rodzin kmieci i zagrodników. Mianem tym określa się wszystkich pracowników najemnych gospodarstwa. Czeladź, w zależności od rozmiarów folwarku, mogła liczyć kilkadziesiąt lub kilka osób. Wynagradzana była skromnie: np. "dziewka folwarczna", wykonująca lżejsze prace w kuchni, przy krowach, pieleniu warzyw, otrzymywała w 1512 r. rocznie 30 gr. Pasterze bydła i świń również nie otrzymywali większych sum. Po części było to rekompensowane faktem przekazywania czeladzi części wynagrodzenia w naturze (np. zboże i inne płody rolne).
Umowę o pracę zawierano na okres roku, przed Bożym Narodzeniem.
Osoby zarządzające folwarkiem.
W folwarkach większych, w dużych majątkach folwarcznych, spotykało się dość liczną grupę urzędników (pisarzy, podstarościch), niejednokrotnie pochodzących z bardzo biednej szlachty. Na przeciętnym folwarku szlacheckim sam szlachcic zarządzał całym gospodarstwem. Personel folwarczny wymagał jednak ciągłego nadzoru. Dlatego w większości szlacheckich gospodarstw można było spotkać:
Okres międzywojenny.
Podstawową masą mieszkańców wsi byli chłopi, stanowiący ponad połowę ludności kraju, a niespełna 70% ludności wiejskiej. Pozostałe 30%, to ludność utrzymująca się głównie z pracy najemnej. W całym społeczeństwie Polski międzywojennej chłopi to ogromna liczba od 14,5 mln do 17,5 mln. Chłopi byli wewnętrznie zróżnicowani według grup zamożności, które formowały się w dużej mierze, choć nie tylko, zależnie od wielkości powierzchni posiadanej ziemi użytkowanej rolniczo:
W tej sytuacji poziom życia ludności wiejskiej kształtował się najniżej wśród wszystkich warstw i klas w Polsce, z tym, że jeszcze niżej niż samodzielni, choćby drobni gospodarze, stanowiła kategoria tzw. wyrobników (pariasów wiejskich).

</doc>
<doc id="1653155" url="https://pl.wikipedia.org/wiki?curid=1653155" title="Różowe kołnierzyki">
Różowe kołnierzyki

Różowe kołnierzyki () – termin wprowadzony w amerykańskiej socjologii, funkcjonujący obok "blue-collar workers" czy "white-collar workers", utożsamiany z zawodami z sektora usług o wysokim obłożeniu przez kobiety (opiekunka, kosmetyczka, stewardesa, pielęgniarka, hostessa, sekretarka). Zawody te nie cieszą się takim prestiżem, jak "białe kołnierzyki", gdyż są niżej płatne i nie dają szansy na wielką karierę zawodową.
Pojęcie „pink-collar worker” zostało spopularyzowane w końcówce lat 70. XX wieku przez pisarkę Louise Kappe Howe.

</doc>
<doc id="1653156" url="https://pl.wikipedia.org/wiki?curid=1653156" title="Mistrzostwa Europy w Zapasach 1939">
Mistrzostwa Europy w Zapasach 1939

18. Mistrzostwa Europy w zapasach odbywały się w 1939 roku w Oslo w Norwegii.

</doc>
<doc id="1653158" url="https://pl.wikipedia.org/wiki?curid=1653158" title="Dinamo Rostów nad Donem">
Dinamo Rostów nad Donem

Dinamo Rostów nad Donem (ros. Футбольный клуб «Динамо» Ростов‑на‑Дону, "Futbołnyj Klub "Dinamo" Rostow-na-Donu") - rosyjski klub piłkarski z Rostowa nad Donem.
Historia.
Piłkarska drużyna Dinamo została założona w Rostowie nad Donem w latach 20. XX wieku.
Wiosną 1936 zespół debiutował w Klasie W Mistrzostw ZSRR i zajął pierwsze miejsce. Jesienią 1936 występował w Klasie B, a w następnym 1937 zajął 2. miejsce, co dało awans do Klasy A. Jednak nie utrzymał się w najwyższej lidze radzieckiej, gdzie zajął 18. miejsce i spadł z powrotem do klasy B. W sezonie 1939 zajął 3. miejsce ale na początku 1940 roku Decyzją Rady Centralnej Towarzystwa "Dinamo" zespoły rostowskiego Dinama zostały zdjęte z rozgrywek Mistrzostw ZSRR. Również w latach w 1936-1939 uczestniczył w rozgrywkach Pucharu ZSRR.
W 1946 zespół został odrodzony i startował w Drugiej grupie, Południowej podgrupie Mistrzostw ZSRR. W 1947 i 1949 ponownie uczestniczył w rozgrywkach Pucharu ZSRR. W 1949 nawet zajął pierwsze miejsce w podgrupie, ale w turnieju finałowym podzielił ostatnie 6. miejsce z Spartakiem Lwów.
W 1950 po reorganizacji systemu lig ZSRR zespół stracił miejsce w rozgrywkach Mistrzostw ZSRR i występował w Mistrzostwach obwodu rostowskiego.
W sezonie 2012/13 drużyna o tej nazwie występowała w Lidze Amatorskiej Rosji. Później nie brała jednak udziału w żadnych rozgrywkach seniorskich.

</doc>
<doc id="1653159" url="https://pl.wikipedia.org/wiki?curid=1653159" title="Puchar Europy w Wielobojach 1991">
Puchar Europy w Wielobojach 1991

10. Puchar Europy w wielobojach – zawody lekkoatletyczne zorganizowanych przez European Athletic Association 6 i 7 lipca 1991 roku w trzech europejskich miastach.
Finał A.
Zawody finału A zostały przeprowadzone na obiekcie w holenderskim mieście Helmond.
Finał B.
Zawody finału B przeprowadzono w Stoke na terytorium Wielkiej Brytanii.
Finał C.
Zawody finału C odbyły się w duńskim mieście Aarhus.

</doc>
<doc id="1653161" url="https://pl.wikipedia.org/wiki?curid=1653161" title="Lexus IS 350">
Lexus IS 350



</doc>
<doc id="1653162" url="https://pl.wikipedia.org/wiki?curid=1653162" title="Skoki narciarskie na Zimowych Igrzyskach Olimpijskich 2010">
Skoki narciarskie na Zimowych Igrzyskach Olimpijskich 2010

Skoki narciarskie na Zimowych Igrzyskach Olimpijskich 2010 – zawody olimpijskie w skokach narciarskich, przeprowadzone w ramach igrzysk w Vancouver.
Podczas Zimowych Igrzysk Olimpijskich 2010 w Vancouver po raz 21. w historii skoczkowie narciarscy walczyli o medale olimpijskie. Areną zmagań był kompleks skoczni Whistler Olympic Park, gdzie rozegrano trzy konkursy skoków narciarskich – dwa indywidualne (na skoczni normalnej i dużej) oraz jeden drużynowy (na skoczni dużej). Dwukrotnym indywidualnym mistrzem olimpijskim został Simon Ammann, srebrne medale dwukrotnie zdobył Adam Małysz, a brązowe – Gregor Schlierenzauer. Drużynowe mistrzostwo olimpijskie zdobyła reprezentacja Austrii, która wyprzedziła zdobywców medalu srebrnego – Niemców oraz brązowych medalistów – Norwegów.
Konkursy odbyły się między 13 a 22 lutego 2010. Najmłodszym skoczkiem, który wziął w nich udział, był Peter Prevc, który w trakcie igrzysk miał 17 lat. Najstarszy był natomiast Noriaki Kasai, który startował w wieku 37 lat. Dwa lata starszy od Kasai był Takanobu Okabe, jednak został on jedynie powołany do kadry japońskiej i nie wystąpił w żadnej z trzech konkurencji. We wszystkich trzech konkursach medale olimpijskie zdobył jeden zawodnik – Gregor Schlierenzauer.
Do zawodów zostało zgłoszonych 71 zawodników z 18 krajów.
Przed igrzyskami.
W marcu 2009 roku treningi wznowił dwukrotny srebrny medalista olimpijski w konkurencjach drużynowych, dwukrotny zdobywca Pucharu Świata, pięciokrotny złoty medalista mistrzostw świata i pięciokrotny triumfator Turnieju Czterech Skoczni, Janne Ahonen, który rok wcześniej zakończył karierę sportową. Decyzję o powrocie na skocznie umotywował przede wszystkim chęcią zdobycia indywidualnego medalu igrzysk olimpijskich.
Na dwa tygodnie przed konkursami olimpijskimi dyrektor Pucharu Świata Walter Hofer przedstawił nowe przepisy dotyczące kombinezonów skoczków narciarskich, z których wynikało, że zaklejanie logo sponsorów jest niedozwolone. W wyniku tego wszyscy zawodnicy zmuszeni byli do zakupu nowych kombinezonów.
Na początku lutego 2010 kontuzji kolana doznał Dmitrij Wasiljew, który w ówczesnej klasyfikacji generalnej Pucharu Świata zajmował szesnaste miejsce. Uraz ten uniemożliwił mu start w konkursach olimpijskich. Podczas konkursu Pucharu Świata w Willingen, na tydzień przed igrzyskami, kontuzji uległ także Bjørn Einar Romøren, który złamał palec lewej ręki, jednak Norweg ostatecznie wziął udział w zawodach w Vancouver.
Trzy spośród pięciu ostatnich konkursów Pucharu Świata, które odbyły się przed rozpoczęciem igrzysk, wygrał Gregor Schlierenzauer, a po jednym – Simon Ammann i Anders Jacobsen. Ci trzej zawodnicy, a także Thomas Morgenstern, Adam Małysz i Janne Ahonen zdaniem bukmacherów byli faworytami do zdobycia medalu olimpijskiego.
Na prowadzeniu w klasyfikacji Pucharu Narodów znajdowała się reprezentacja Austrii, która wygrała dwa konkursy drużynowe w sezonie. 7 lutego, w ostatnim konkursie przed rozpoczęciem zmagań olimpijskich, zwyciężyła reprezentacja Niemiec przed Norwegami i Austriakami. Te trzy drużyny, a także Finlandia i Japonia były uważane za kandydatów do medalu.
Tytułów mistrzów olimpijskich z igrzysk w 2006 roku w Turynie bronili: Thomas Morgenstern w konkursie indywidualnym na skoczni dużej oraz reprezentacja Austrii w konkursie drużynowym. Złoty medal olimpijski na skoczni normalnej w Turynie zdobył Lars Bystøl, jednak w 2009 roku zakończył sportową karierę i nie wystartował w Vancouver.
Kontrowersje wokół startu kobiet.
W styczniu 2008 organizatorzy igrzysk w Vancouver rozpoczęli starania nad wprowadzeniem konkursu skoków kobiet do kalendarza ZIO 2010. Od początku tych zmagań przeciwne stanowisko wyraził Międzynarodowy Komitet Olimpijski, który uznał, że konkurencja ta nie spełnia wymogów. Komitet poinformował, że aby skoki kobiet trafiły do programu igrzysk olimpijskich, najpierw dwukrotnie muszą zostać rozegrane zawody w tej dyscyplinie w ramach mistrzostw świata w narciarstwie klasycznym, a także, że decyzja o włączeniu nowej konkurencji do kalendarza musi zapaść nie później niż na cztery lata przed rozpoczęciem igrzysk.
W marcu tego samego roku ostatecznie zapadła decyzja o niewprowadzeniu konkursu skoków kobiet do kalendarza igrzysk w Vancouver. Przewodniczący Międzynarodowego Komitetu Olimpijskiego, Jacques Rogge uargumentował tę decyzję niewielką liczbą zawodniczek, które uprawiają skoki narciarskie.
W maju 2008 grupa piętnastu skoczkiń, m.in. Anette Sagen, Daniela Iraschko, Lindsey Van i Katie Willis, pozwała organizatorów igrzysk do sądu z uwagi na to, że niewłączenie konkurencji kobiet do programu było naruszeniem praw równości płci. W wyniku postępowania sądowego, z uwagi na zapis w kanadyjskiej konstytucji mówiący o tym, że kobiety mają te same prawa co mężczyźni, istniało także zagrożenie usunięciem konkursu mężczyzn z kalendarza igrzysk.
10 lipca 2009 kanadyjski sąd odrzucił pozew wytoczony organizatorom igrzysk. Lauri Ann Fenlon, sędzia Sądu Najwyższego prowincji Kolumbia Brytyjska oznajmiła, że wybór dyscyplin należy wyłącznie do Międzynarodowego Komitetu Olimpijskiego. W tydzień po ogłoszeniu decyzji zawodniczki złożyły odwołanie, jednak w listopadzie 2009 Sąd Apelacyjny Kolumbii Brytyjskiej w Vancouver odrzucił wniosek o ponowne rozpatrzenie sprawy, w wyniku czego do programu igrzysk nie został wprowadzony konkurs w skokach narciarskich kobiet.
Kwalifikacja olimpijska.
Zgodnie z rozporządzeniem Międzynarodowej Federacji Narciarskiej do konkurencji olimpijskich mogło przystąpić maksymalnie 70 zawodników. W pierwszej kolejności kwalifikację olimpijską uzyskali zawodnicy, którzy w sezonie 2009/2010 przynajmniej dwukrotnie zajęli miejsca w pierwszej dwudziestce zawodów Pucharu Świata oraz wszyscy skoczkowie, którzy uplasowali się w pierwszej trzydziestce mistrzostw świata w 2009 w Libercu. W drugiej kolejności przyznawania kwalifikacji olimpijskiej wzięli udział wszyscy zawodnicy, którzy w okresie od 1 lipca 2008 do 25 stycznia 2010 zdobyli przynajmniej jeden punkt do klasyfikacji Pucharu Świata, Letniej Grand Prix lub Pucharu Kontynentalnego. Spośród nich zostali wyłonieni najlepsi zawodnicy według Światowej Listy Rankingowej, którzy dotychczas nie uzyskali kwalifikacji olimpijskiej. W następnej kolejności brano pod uwagę klasyfikacje generalne Pucharu Kontynentalnego w sezonach 2008/2009 oraz 2009/2010. Kanada jako organizator igrzysk miała zagwarantowany udział zawodników, którzy pomiędzy 1 lipca 2008 a 25 stycznia 2010 zdobyli przynajmniej jeden punkt Pucharu Świata, Letniej Grand Prix lub Pucharu Kontynentalnego, jednak ich liczba nie mogła być większa niż pięciu. Ostatecznie kwalifikację uzyskało czterech kanadyjskich skoczków. Kwoty krajowe dla wszystkich reprezentacji zostały oficjalnie ogłoszone przez Międzynarodową Federację Narciarską dnia 28 stycznia 2010.
Zgodnie z regulaminem Międzynarodowego Komitetu Olimpijskiego w seriach kwalifikacyjnych przed konkursami olimpijskimi każda reprezentacja mogła wystawić maksymalnie czterech zawodników, natomiast w seriach treningowych mogło wystartować pięciu skoczków z każdego kraju.
Skocznie.
Dwa spośród trzech konkursów (jeden indywidualny i jeden drużynowy) Zimowych Igrzysk Olimpijskich 2010 odbyły się na skoczni dużej w Whistler, której rozmiar wynosi 140 m. Trzeci z konkursów został przeprowadzony na obiekcie normalnym (HS 106), umieszczonym w tym samym kompleksie skoczni, co skocznia duża.
W kwietniu 2004 roku w Whistler rozpoczęto budowę dwóch skoczni narciarskich, które były areną zmagań na igrzyskach w 2010 roku. Oficjalne otwarcie kompleksu skoczni odbyło się 15 grudnia 2007.
Do czasu rozpoczęcia igrzysk na obiekcie normalnym nie rozegrano żadnych zawodów Pucharu Świata ani mistrzostw świata, w związku z czym nie ustanowiono oficjalnego rekordu. Nieoficjalną rekordzistką skoczni była Lindsey Van, która w 2008 roku uzyskała 105,5 metra w konkursie Pucharu Kontynentalnego.
Jury.
Dyrektorem konkursów w skokach narciarskich na igrzyskach w Vancouver był Donald Grady oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Asystentem Waltera Hofera był, podobnie jak w innych oficjalnych zawodach organizowanych przez FIS, Miran Tepeš. Sędzią technicznym był Sandro Pertile, a jego asystentem – Geir Steinar Løng.
Skład sędziowski poszczególnych konkursów przedstawia poniższa tabela:
Przebieg zawodów.
Pierwszy konkurs olimpijski w Vancouver został rozegrany 13 lutego 2010 na skoczni normalnej o punkcie konstrukcyjnym na 95. metrze. Belka startowa podczas pierwszej serii konkursowej ustawiona była na 17. pozycji. Zawody rozpoczął Anders Johnson, który uzyskał 86,5 metra. Pierwszy skok poza granicę 95 metrów oddał występujący z numerem dziewiątym reprezentant Kazachstanu, Nikołaj Karpienko, który uzyskał odległość 96 metra i objął prowadzenie. Zawodnik z numerem czwartym, Vincent Descombes Sevoie uzyskał tę samą odległość co Karpienko, jednak dostał wyższe noty za styl i został liderem konkursu. Kolejnym zawodnikiem, który zasiadł na belce startowej był Janne Happonen. Oddał skok na 97,5 metra i prowadził w konkursie. Na pierwszym miejscu zmienił go następny z zawodników, Roman Koudelka, który jako pierwszy przekroczył granicę 100 metrów, uzyskując 101,5 metra. Czeski skoczek był liderem konkursu przez 18 następnych skoków. Do uzyskanej przez niego odległości zbliżyli się między innymi: Peter Prevc (100 m), Martin Schmitt (99,5 m), Tom Hilde (100 m) i Kamil Stoch (98,5 m).
Koudelkę pokonał jego rodak, Jakub Janda, który uzyskał rezultat o pół metra gorszy, jednak za sprawą wyższych not sędziowskich zdołał objąć prowadzenie. Zaraz po Jandzie skok na tę samą odległość uzyskał Michael Neumayer, jednak jego styl został niżej oceniony przez jury i uplasował się na trzecim miejscu.
Jako czterdziesty miał wystartować Pascal Bodmer, jednak ze względu na problemy z kombinezonem oddał swój skok jako ostatni zawodnik pierwszej serii. Na belce startowej zasiadł za to Michael Uhrmann i po skoku na 103,5 metra objął prowadzenie. Nikt poza Simonem Ammannem, który skoczył 1,5 metra dalej, nie zdołał wyprzedzić Niemca. Tę samą odległość co Uhrmann uzyskał Adam Małysz, lecz z powodu odjazdu jednej z nart przy lądowaniu uzyskał o 0,5 punktu mniej za styl. Skoki na 102 metry oddali Thomas Morgenstern, Janne Ahonen oraz Robert Kranjec i zajmowali kolejne miejsca od czwartego do szóstego. Pół metra bliżej skoczył Gregor Schlierenzauer i zajmował siódmą lokatę po pierwszej serii konkursowej.
Przed drugą serią sędziowie zdecydowali wydłużyć rozbieg do 18. belki startowej. Pierwszym zawodnikiem był Nikołaj Karpienko, który uzyskał 96 metrów. Ten sam rezultat uzyskał Vincent Descombes Sevoie i wyprzedził Kazacha. 3,5 metra dalej skoczył Kalle Keituri, a 4 metry dalej Janne Happonen i ci zawodnicy kolejno obejmowali prowadzenie. Happonen pozostawał na pierwszym miejscu przez dwa kolejne skoki aż do momentu, gdy Anders Bardal uzyskał 100 metrów. Lepszy od Bardala okazał się Noriaki Kasai (100,5 m). Następnie prowadzenie obejmowali kolejno: Martin Schmitt (103,5 m), Anders Jacobsen (104 m) i Peter Prevc (104,5 m). Zmiana lidera nastąpiła dopiero po skoku Gregora Schlierenzauera, który uzyskując 106,5 metra wyprzedził Prevca o dziewięć punktów. Kolejni trzej zawodnicy – Robert Kranjec, Janne Ahonen i Thomas Morgenstern osiągnęli krótsze rezultaty, w wyniku czego Schlierenzauer pozostawał liderem aż do ostatnich trzech skoków konkursowych.
Trzeci zawodnik pierwszej rundy, Adam Małysz uzyskał 105 metrów i objął prowadzenie, tym samym zapewniając sobie medal olimpijski. Michael Uhrmann lądował trzy metry bliżej i wypadł poza podium olimpijskie. Najdłuższy skok drugiej serii, a jednocześnie całego konkursu oddał Simon Ammann, który dzięki uzyskanym 108 metrom w ostatecznym rozrachunku miał siedem punktów przewagi nad drugim Małyszem. Jednocześnie odległość Ammanna była nowym, oficjalnym rekordem skoczni normalnej w Whistler. Simon Ammann zdobył trzeci w karierze tytuł mistrza olimpijskiego w skokach narciarskich.
Drugi z indywidualnych konkursów olimpijskich odbył się 20 lutego na skoczni dużej. Rywalizacja rozpoczęła się z dwunastej belki startowej. Jako pierwszy skok oddał Stefan Read, który wylądował na 104,5 metrze. Zawodnicy, którzy wystartowali w następnej kolejności – Tomáš Zmoray i Peter Frenette kolejno obejmowali prowadzenie. Frenette skoczył 114,5 metra, co pozwoliło mu zachować prowadzenie przez osiem następnych skoków. Amerykanina wyprzedził jedenasty zawodnik na liście startowej, Stefan Hula, który uzyskał odległość 122,5 metra. Polak zajmował pierwsze miejsce przez następne siedem skoków, aż do momentu gdy na belce startowej zasiadł Peter Prevc. Prevc skoczył dwa metry dalej od Huli, dzięki czemu został liderem konkursu.
Pierwszy skok za punktem konstrukcyjnym oddał Matti Hautamäki – 134 metry. Występujący po reprezentancie Finlandii zawodnicy nie byli w stanie go wyprzedzić – Kamil Stoch uzyskał 126 metrów, Antonín Hájek 128 metrów, a Michael Neumayer 130 metrów. Hautamäki prowadził w konkursie przez 20 skoków, a zawodnikiem, który go wyprzedził był dopiero Adam Małysz. Polski skoczek lądował na 137 metrze, dzięki czemu z przewagą 6,4 punktu był liderem konkursu. Żaden z czterech kolejnych skoczków, wszystkich reprezentantów Austrii, nie zdołał wyprzedzić reprezentanta Polski. Wolfgang Loitzl i Thomas Morgenstern skoczyli na odległość 129,5 metra, Andreas Kofler uzyskał 131,5 metra, a Gregor Schlierenzauer 130,5 metra. Ostatni zawodnik pierwszej serii, Simon Ammann skoczył o siedem metrów dalej od prowadzącego Małysza i został liderem na półmetku rywalizacji z przewagą 6,6 punktu.
Druga runda indywidualnego konkursu na skoczni HS 140 została przeprowadzona z 11. belki startowej. Rozpoczynający drugą serię Harri Olli uzyskał 129 metrów. Zajmujący z nim ex aequo 29. miejsce Daiki Itō lądował pół metra bliżej i w efekcie zajął drugie miejsce. Jeden z najdłuższych skoków w całym konkursie oddał Robert Kranjec, który osiągnął 135,5 metra i prowadził przez kolejne pięć skoków, aż do momentu gdy swój skok oddał Noriaki Kasai. Kasai lądował pół metra bliżej od Kranjca, jednak za sprawą przewagi punktowej uzyskanej w pierwszej serii objął prowadzenie. Kasai i Kranjec byli na prowadzeniu konkursu do czasu, gdy swoje skoki rozpoczęli oddawać zawodnicy z najlepszej dziesiątki pierwszej serii.
126 metrów uzyskał Johan Remen Evensen, jednak ten rezultat nie pozwolił mu na pokonanie prowadzącej dwójki. Szesnasty zawodnik pierwszej serii, Janne Ahonen zrezygnował ze startu w drugiej rundzie ze względu na kontuzję więzadła bocznego, którą odniósł w trakcie serii próbnej. Zmiana lidera konkursu nastąpiła po skoku Antonína Hájka, który wylądował na 129 metrze. Metr dłuższą odległość odnotował Michael Neumayer i objął prowadzenie.
Obrońca tytułu mistrza olimpijskiego z 2006 roku, Thomas Morgenstern po skoku na 129,5 metra zdołał wyprzedzić Neumayera. Kolejnym z zawodników był Wolfgang Loitzl, jednak oddał skok na 121,5 metra, w wyniku czego zajmował szóste miejsce. Piąty po pierwszej serii Gregor Schlierenzauer osiągnął 136 metrów i z przewagą ponad 15 punktów wyprzedził Morgensterna. Następny zawodnik, Andreas Kofler uzyskał rezultat gorszy o metr od Schlierenzauera, w wyniku czego zajmował drugie miejsce ze stratą jednego punktu. Trzeci zawodnik pierwszej rundy, Matti Hautamäki uzyskał 104 metry i w efekcie spadł do trzeciej dziesiątki zawodów. 133,5 metra skoczył Adam Małysz i objął prowadzenie w konkursie, jednocześnie zapewniając sobie drugi srebrny medal igrzysk w Vancouver. Małysza pokonał prowadzący po pierwszej serii Simon Ammann, który dzięki skokowi na 138 metrów zyskał ponad 14 punktów przewagi nad reprezentantem Polski. Ammann zdobył drugi złoty medal na igrzyskach w Vancouver i jednocześnie czwarty złoty medal zimowych igrzysk olimpijskich w karierze.
Ostatnią konkurencją skoków narciarskich na Zimowych Igrzyskach Olimpijskich 2010 był konkurs drużynowy na obiekcie dużym. Początkowo do startu w zawodach zostało zgłoszonych trzynaście drużyn, poza dwunastoma, które wzięły udział w konkursie, także Ukraina, jednak z powodu kontuzji jednego z ukraińskich skoczków wycofała się z rywalizacji. W pierwszej kolejce skoków najdłuższe skoki oddali Wolfgang Loitzl (138 m) i Michael Neumayer (137 m), dzięki czemu na pierwszym miejscu plasowała się reprezentacja Austrii, a na drugim Niemiec. Klasyfikacja ta nie uległa zmianie do końca konkursu. Trzecie miejsce po pierwszej turze skoków zajmowała Finlandia po skoku Mattiego Hautamäki na 133,5 metra. W drugiej grupie zawodników najlepszy okazał się kolejny reprezentant Austrii, Andreas Kofler, który uzyskał 132 metry. Metr krócej lądował Roman Koudelka. Prowadzące trzy drużyny nie zmieniły się. W trzeciej rundzie najdalej skoczył Thomas Morgenstern (135,5 m), dzięki czemu reprezentacja Austrii powiększyła przewagę punktową nad zajmującą drugą pozycją reprezentacją Niemiec. Drugi co do odległości skok tej tury oddał Peter Prevc (132 m), a pół metra bliżej lądował Johan Remen Evensen, dzięki czemu ekipa norweska awansowała na trzecie miejsce. W ostatniej, czwartej grupie, kończącej pierwszą serię konkursową najdłuższy skok oddał Gregor Schlierenzauer, który jako jedyny w pierwszej serii przekroczył odległość 140 metrów, która jest wielkością skoczni w Whistler. Drugi pod względem długości skok należał do Andersa Jacobsena (138,5 m), a trzeci do Adama Małysza (136,5 m). Sytuacja na półmetku pierwszej serii nie zmieniła się względem trzeciej kolejki – prowadzili Austriacy przed Niemcami i Norwegami. Do drugiej serii konkursowej nie awansowały drużyny: Francji, Rosji, Stanów Zjednoczonych i Kanady.
Pierwszym skoczkiem, który wystartował był Antonín Hájek, który uzyskał 135 metrów. W pierwszej grupie zawodników dłuższe skoki od Czecha oddali: Michael Neumayer (136,5 m) i Wolfgang Loitzl (138,5 m). Klasyfikacja drużyn nie uległa zmianie w porównaniu z wynikami pierwszej serii. Drugą turę skoków rozpoczął Roman Koudelka, który uzyskał 135,5 metra. Janne Happonen, Tom Hilde i Andreas Wank skoczyli po 139 metrów, a najdalej lądował Andreas Kofler. Kofler uzyskał 142 metry, co do tej pory było najdłuższym rezultatem w całym konkursie. W przedostatniej kolejce najdłuższy skok oddał Thomas Morgenstern, który lądował na 135 metrze. Pół metra krócej skoczył reprezentant Polski, Kamil Stoch, dzięki czemu drużyna polska zmniejszyła stratę do bezpośrednio ją wyprzedzających – Japonii i Czech. W ósmej, ostatniej kolejce skoków najdalej skoczył Gregor Schlierenzauer (146,5 m). Skok za punktem HS oddał także Anders Jacobsen (140,5 m), a odległość 140 metrów uzyskali Michael Uhrmann i Noriaki Kasai. Pół metra przed punktem HS lądował Adam Małysz, a metr bliżej Robert Kranjec. W końcowej klasyfikacji drużynowego konkursu olimpijskiego na pierwszym miejscu znaleźli się reprezentanci Austrii z przewagą 72,1 punktu nad drugimi Niemcami. Brązowy medal przypadł ekipie Norwegów.
Złote medale Simona Ammanna.
Podczas Zimowych Igrzysk Olimpijskich 2002 w Salt Lake City Simon Ammann zdobył dwa złote medale olimpijskie w startach indywidualnych, czyniąc to jako drugi skoczek narciarski w historii po Matti Nykänenie. Na igrzyskach w Vancouver Ammann jako pierwszy zawodnik w historii powtórzył swoje osiągnięcie i jednocześnie stał się pierwszym, który zdobył cztery złote medale zimowych igrzysk olimpijskich w konkurencjach indywidualnych.
Po zwycięstwie Ammanna na skoczni normalnej w Whistler pojawiły się spekulacje, jakoby jego sukcesy sportowe wynikały ze stosowania przez skoczka wiązań narciarskich, które zamiast pasków mocujących miały bolce. Trener reprezentacji Austrii, Alexander Pointner domagał się dochodzenia Międzynarodowej Federacji Narciarskiej w tej sprawie. Po przeprowadzonej kontroli przedstawiciele FIS – Jouko Törmänen i Sepp Gratzer uznali, że wiązania Ammanna są regulaminowe i nie ma możliwości, aby je zakwestionować.
Wyniki.
Kwalifikacje do konkursu indywidualnego na skoczni HS 106 (12.02.2010).
Legenda:
Kwalifikacje do konkursu indywidualnego na skoczni HS 140 (20.02.2010).
Legenda:
Składy reprezentacji.
Mimo wcześniejszego powołania do reprezentacji, w żadnych zawodach nie wystartowali: Martin Koch i Takanobu Okabe. Do konkursów drużynowych powołani zostali dwaj kombinatorzy norwescy: w drużynie USA był to Taylor Fletcher, a w drużynie Ukrainy – Wołodymyr Traczuk. Traczuk ostatecznie nie wystartował, gdyż zespół ukraiński wycofał się ze startu w konkursie drużynowym z powodu kontuzji Witalija Szumbarecia.
W składzie reprezentacji Rosji zabrakło najwyżej sklasyfikowanego w Pucharze Świata rosyjskiego skoczka, Dmitrija Wasiljewa, który z powodu kontuzji nie wyleciał do Vancouver. Tuż po igrzyskach, z uwagi na niskie lokaty pozostałych reprezentantów Rosji w konkursach olimpijskich, trener tej drużyny, Wolfgang Steiert został zwolniony.
Poniższa tabela przedstawia składy wszystkich osiemnastu reprezentacji, które uczestniczyły w konkursach skoków na igrzyskach olimpijskich w Vancouver.
Upadki.
W trakcie jednego z treningów przed konkursem na obiekcie dużym, swojego skoku nie ustał Janne Ahonen. Upadek ten spowodował u zawodnika kontuzję więzadła bocznego i uniemożliwił mu start w drugiej serii konkursu indywidualnego na skoczni dużej oraz w zawodach drużynowych.
Podczas treningu przed konkursem drużynowym wypadkowi uległ Witalij Szumbareć, który po wyjściu z progu upadł na zeskok i uderzył twarzą w lód. Ukraiński zawodnik został przetransportowany do szpitala. Z uwagi na to, że Szumbareć był jednym z czterech ukraińskich zawodników, ekipa ta wycofała się z konkursu drużynowego z powodu braku wystarczającej liczby zawodników.
W pozostałych startach na igrzyskach w Vancouver nie odnotowano żadnego upadku.

</doc>
<doc id="1653163" url="https://pl.wikipedia.org/wiki?curid=1653163" title="Mistrzostwa Europy w Zapasach 1946">
Mistrzostwa Europy w Zapasach 1946

19. Mistrzostwa Europy w zapasach odbywały się w 1946 roku w Sztokholmie w Szwecji.

</doc>
<doc id="1653165" url="https://pl.wikipedia.org/wiki?curid=1653165" title="Mistrzostwa Europy w Zapasach 1947">
Mistrzostwa Europy w Zapasach 1947

20. Mistrzostwa Europy w zapasach odbywały się w 1947 roku w Pradze w Czechosłowacji.

</doc>
<doc id="1653168" url="https://pl.wikipedia.org/wiki?curid=1653168" title="Lee Keun-ho">
Lee Keun-ho

Lee Keun-ho (kor. 이근호, Hancha 李根鎬, ur. 11 kwietnia 1985 w Inczonie) – koreański piłkarz występujący na pozycji skrzydłowego pomocnika lub napastnika. Obecnie zawodnik Júbilo Iwata.
Kariera sportowa.
Był wybrany do koreańskiej kadry na Puchar Azji 2007. Drużyna narodowa zajęła tam 3. miejsce. Regularnie grał w koreańskiej drużynie do lat 23. Wraz z tą kadrą wystąpił na olimpiadzie w Pekinie. Koreańczycy nie wyszli z grupy.
29 czerwca 2007 zadebiutował w seniorskiej reprezentacji meczem z Iranem. Wszedł w drugiej połowie jako zmiennik. W tym samym spotkaniu zaliczył pierwsze trafienie dla reprezentacji. Asystującym był Lee Chun-soo.
11 października 2008 zdobył 2 bramki w meczu towarzyskim przeciwko Uzbekistanowi. Spotkanie zakończyło się zwycięstwem Korei 3-0.
4 dni później w meczu eliminacji Mistrzostw Świata 2010 ze Zjednoczonymi Emiratami Arabskimi dołożył do swojego dorobku kolejne 2 trafienia. Mecz zakończył się pewną wygraną gospodarzy 4-1.
Kolejne trafienie w eliminacjach Mistrzostw Świata 2010 zaliczył w wyjazdowym zwycięstwie nad Arabią Saudyjską 0-2.
W grudniu 2008 wygasł jego kontrakt z Daegu FC, co oznaczało, że stał się wolnym graczem. Kilka klubów z całego świata wyraziło zainteresowanie nabyciem Lee. Blackburn Rovers zaproponowało mu okres próbny, ale nie zdecydował się na wyjazd do Anglii. Po raz kolejny Blackburn wyraziło chęć kupna Lee w lutym 2009.
W kwietniu 2009 podpisał dziewięciomiesięczny kontrakt z Júbilo Iwata.

</doc>
<doc id="1653169" url="https://pl.wikipedia.org/wiki?curid=1653169" title="Walentin Dżonew">
Walentin Dżonew

Walentin Dżonew (ur. 20 czerwca 1952 w Kiustendił, zm. 12 września 2015) – bułgarski lekkoatleta, który specjalizował się w rzucie oszczepem.
Uczestnik igrzysk olimpijskich, które w 1976 roku odbyły się w kanadyjskim Montrealu. W eliminacjach osiągnął wynik 80,84 (12. miejsce), a w finale z wynikiem 73,88 zajął ostatecznie 14. lokatę. Brązowy medalista letniej uniwersjady w Sofii (1977). Podczas tych zawodów uzyskał wynik 79,76. Czterokrotnie zdobywał złoty medal mistrzostw Bułgarii – w 1974, 1976, 1978 oraz 1980. Rekord życiowy: 84,00 (15 maja 1976, Ateny).

</doc>
<doc id="1653171" url="https://pl.wikipedia.org/wiki?curid=1653171" title="Możliwości eksploatacji Merkurego">
Możliwości eksploatacji Merkurego

Merkury jest jednym z proponowanych celów kolonizacji Kosmosu.
Przewidywane trudności.
Szczątkowa atmosfera, bliskość Słońca i długa doba merkuriańska równa 176 dób ziemskich stanowią duże wyzwanie w kwestii zapewnienia warunków do życia kolonistom. Stała kolonia niemal na pewno musiałaby być zlokalizowana w pobliżu jednego z biegunów, ale podczas długiej nocy kolonie mogłyby funkcjonować także w pozostałych rejonach planety. Przypuszczalnie lekkie pierwiastki niezbędne dla życia człowieka musiałyby być importowane.
Silne pole grawitacyjne Słońca ogranicza możliwości podróży z i na Merkurego. Wykorzystując pole grawitacyjne Wenus i przy użyciu dostępnych dziś napędów można dotrzeć z Ziemi na Merkurego w czasie 6 lat. Do lotów z Merkurego można by wykorzystać żaglowce słoneczne, ale technologia taka nie jest jeszcze opracowana.

</doc>
<doc id="1653172" url="https://pl.wikipedia.org/wiki?curid=1653172" title="Mistrzostwa Europy w Zapasach 1949">
Mistrzostwa Europy w Zapasach 1949

21. Mistrzostwa Europy w zapasach odbywały się w 1949 roku w Stambule w Turcji.

</doc>
<doc id="1653174" url="https://pl.wikipedia.org/wiki?curid=1653174" title="Eduardo Francisco Pironio">
Eduardo Francisco Pironio

Eduardo Francisco Pironio, (ur. 3 grudnia 1920 w Nueve de Julio zm. 5 lutego 1998 w Rzymie) – argentyński duchowny katolicki, kardynał, przewodniczący Papieskiej Rady do spraw Świeckich.
Życiorys.
Urodził się w ubogiej rodzinie włoskich emigrantów jako ostatnie dwudzieste drugie dziecko. Studia filozoficzno-teologiczne odbył w seminarium duchownym w San José de la Plata, oraz na Papieskim Uniwersytecie św. Tomasza z Akwinu "Angelicum" w Rzymie. 5 grudnia 1943 w bazylice Matki Bożej z Luján otrzymał święcenia kapłańskie, a następnie był wykładowcą w seminarium duchownym w diecezji Mercedes. W 1958 został mianowany wikariuszem generalnym tej diecezji. W 1960 objął stanowisko rektora Metropolitalnego Seminarium Duchownego Villa Devoto w Buenos Aires. W następnych latach piastował funkcje wizytatora apostolskiego uniwersytetów katolickich w Argentynie i dziekana wydziału teologicznego tamtejszego Papieskiego Uniwersytetu Katolickiego. Brał udział w pracach Soboru Watykańskiego II.
24 marca 1964 papież Paweł VI mianował go biskupem pomocniczym w archidiecezji La Plata, sakrę biskupią otrzymał 31 maja 1964. W 1967 został powołany na stanowisko administratora apostolskiego diecezji Avellaneda. W tym samym roku wybrano go na sekretarza generalnego CELAM. W 1968, z nominacji Pawła VI, został sekretarzem generalnym II Konferencji Ogólnej Episkopatu Ameryki Łacińskiej. W 1970 ponownie wybrano go na stanowisko sekretarza generalnego CELAM, a w dwa lata później został przewodniczącym tej Rady. 19 kwietnia 1972 otrzymał nominację na stolicę biskupią w Mar del Plata. 20 września 1975 Paweł VI podniósł go do godności arcybiskupiej i powierzył mu stanowisko proprefekta Kongregacji do spraw Zakonów i Instytutów Świeckich. Na Konsystorzu 24 maja 1976 Paweł VI mianował go kardynałem diakonem Santi Cosma e Damiano, powierzając mu urząd prefekta Kongregacji do spraw Zakonów i Instytutów Świeckich. Papież mianował go także członkiem kilku kongregacji i papieskich komisji. 9 kwietnia 1984 Jan Paweł II mianował go na przewodniczącego Papieskiej Rady do spraw Świeckich.
Kardynał był organizatorem dwóch spotkań młodych w Rzymie 1984 i 1985 oraz kolejnych Światowych Dni Młodzieży: na placu św. Piotra w Watykanie 1986, w Buenos Aires w Argentynie 1987, w Santiago de Compostela w Hiszpanii 1989, w Częstochowie 1991, w Denver w USA 1993 i w Manilli na Filipinach 1995. 11 lipca 1995 Jan Paweł II włączył go do grona kardynałów-biskupów. Z urzędu ustąpił 20 sierpnia 1996 ze względu na stan zdrowia i podeszły wiek.
Zmarł w Rzymie 5 lutego 1998, został pochowany w bazylice Matki Bożej w Luján, w której 55 lat wcześniej przyjął święcenia kapłańskie. 
18 lutego 2022 papież Franciszek podpisał dekret o heroiczności cnót kardynała. 

</doc>
<doc id="1653176" url="https://pl.wikipedia.org/wiki?curid=1653176" title="53 dni zimy">
53 dni zimy

53 dni zimy – hiszpański dramat z 2006 r. w reżyserii Judith Colell.
Opis fabuły.
W zimową noc na przystanku autobusowym spotykają się trzy osoby: nauczycielka, która odeszła z pracy, ochroniarz mający trudności z utrzymaniem rodziny i studentka uwikłana w trudny związek. Rozpoczynają podróż donikąd, podczas której będą musieli zmierzyć się z trudną rzeczywistością, a ich decyzje diametralnie zmienią życie każdego z nich.
Według reżyserki Judith Colell "film opowiada o tym, jak dziwnie czasem może ułożyć się nasze życie. Trójka głównych bohaterów spotyka się pewnej nocy na przystanku autobusowym w jakimś mieście, by za chwilę podążyć w swoją stronę. Nie spotkają się więcej, ale każde z nich przeżyje najzimniejsze dni tej zimy oraz swego rodzaju pustkę emocjonalną /.../."

</doc>
<doc id="1653179" url="https://pl.wikipedia.org/wiki?curid=1653179" title="Mistrzostwa Europy w Zapasach 1966">
Mistrzostwa Europy w Zapasach 1966

22. Mistrzostwa Europy w zapasach odbywały się w 1966 roku w Niemczech: w stylu klasycznym w Essen, a w stylu wolnym w Karlsruhe.

</doc>
<doc id="1653181" url="https://pl.wikipedia.org/wiki?curid=1653181" title="Sheryl Swoopes">
Sheryl Swoopes

Sheryl Denise Swoopes (ur. 25 marca 1971 w Brownfield, w Teksasie) − amerykańska koszykarka, skrzydłowa. Trzykrotna złota medalistka olimpijska.
Mierząca 183 cm zawodniczka studiowała m.in. na South Plains College, największe sukcesy odnosiła jednak z Texas Tech University (mistrzostwa NCAA w 1993). Do WNBA została wybrana w pierwszym naborze do ligi (w 1997), była także pierwszą zawodniczką która podpisała kontrakt z ligą. Przez jedenaście lat była koszykarką Houston Comets, z organizacją tą zdobyła cztery tytuły mistrzowskie (1997–2000). W 2000, 2002 i 2005 była MVP, sześć razy grała w All-Star Game, trafiła także do WNBA All-Decade Team. rozgrywek Przez sezonem 2008/09 podpisała kontrakt z Seattle Storm.
Swoopes przez wiele lat miała pewne miejsce w reprezentacji Stanów Zjednoczonych. Poza trzema mistrzostwami olimpijskimi (1996, 2000 i 2004) może się poszczycić m.in. złotym krążkiem mistrzostw świata (2002) oraz brązowym medalem tej imprezy (1994 i 2006).
Życie prywatne.
Miała męża w latach 1995-1999. Wzięła ślub ze swoim kolegą z liceum. W 1997 urodziła syna – Jordana Erica Jacksona. W październiku 2005 dokonała coming outu jako lesbijka. Jej partnerką jest asystentka trenera z Houston Comets Alisa 'Scotty' Scott, z którą obecnie wychowuje Jordana. Mieszkają w Teksasie licząc, że lokalne prawo zmieni się i będą mogły zawrzeć związek małżeński.

</doc>
<doc id="1653182" url="https://pl.wikipedia.org/wiki?curid=1653182" title="Peter Fox (ujednoznacznienie)">
Peter Fox (ujednoznacznienie)



</doc>
<doc id="1653184" url="https://pl.wikipedia.org/wiki?curid=1653184" title="Peter Fox">
Peter Fox

Peter Fox (urodzony jako Pierre Baigorry 3 września 1971 w Berlinie) – niemiecki muzyk reggae i hip hopowy, członek zespołu Seeed. Rozpoczął karierę solową albumem "Stadtaffe" (niem. "Miejska małpa") z 2008 roku.
Życiorys.
Peter Fox przyszedł na świat w 1971 roku jako syn francuskiej Baskijki. W dzieciństwie zaczął grać m.in. na flecie i fortepianie. W szkole otrzymał pseudonim "Fox" z racji tego, iż miał rude włosy. Uczęszczał do gimnazjum francuskiego w Berlinie, ukończył szkołę średnią.
Pod koniec 2001 roku muzyk doznał porażenia nerwu twarzowego spowodowanego infekcją wirusową, która nie została wyleczona w czasie, dlatego w efekcie ma postać niewielkiego paraliżu prawej strony twarzy.
Od 1998 roku Peter Fox jest jednym z głównych wokalistów grupy Seeed. Ponadto pracował w latach 2007 i 2008 nad solowym albumem, który wydał w 2008 roku pod tytułem "Stadtaffe".
Oprócz swojej pracy w Seeed występował też kilka raz gościnne z innymi artystami, na przykład w piosence "Marry Me" Miss Platnum i "Rodeo" z Sido.
Dzisiaj Peter Fox wraz z rodziną mieszka w dzielnicy Kreuzberg w Berlinie, która często byłą inspiracją do jego tekstów.

</doc>
<doc id="1653187" url="https://pl.wikipedia.org/wiki?curid=1653187" title="Jelle ten Rouwelaar">
Jelle ten Rouwelaar

Jelle ten Rouwelaar (ur. 24 grudnia 1980 w Joure) – holenderski piłkarz występujący na pozycji bramkarza. Zawodnik klubu NAC Breda.
Kariera.
Ten Rouwelaar zawodową karierę rozpoczynał w 1998 roku w zespole FC Emmen z Eerste divisie. Spędził tam 4 lata. W tym czasie rozegrał tam 77 spotkań. W 2002 roku przeszedł do PSV Eindhoven z Eredivisie. W tych rozgrywkach zadebiutował 21 września 2002 roku w wygranym 3:1 pojedynku z FC Zwolle. Będąc graczem PSV był wypożyczany do FC Groningen, FC Twente, FC Zwolle, a także FC Eindhoven. W latach 2002–2006 dla PSV zagrał 2 razy.
W 2006 roku ten Rouwelaar odszedł do Austrii Wiedeń. W Bundeslidze pierwszy mecz zaliczył 17 marca 2007 roku przeciwko SV Ried (2:1). W tym samym roku zdobył z klubem Puchar Austrii. W Austrii przez rok rozegrał 4 spotkania.
W 2007 roku ten Rouwelaar wrócił do Holandii, gdzie został zawodnikiem zespołu NAC Breda (Eredivisie). Zadebiutował tam 26 sierpnia 2007 roku w przegranym 0:5 ligowym spotkaniu z Feyenoordem. W 2008 roku zajął z klubem 3. miejsce w Eredivisie.

</doc>
<doc id="1653189" url="https://pl.wikipedia.org/wiki?curid=1653189" title="Johannes Jacobus van Rhijn">
Johannes Jacobus van Rhijn

Johannes Jacobus van Rhijn (zm. 24 czerwca 1808) - duchowny holenderski, arcybiskup Utrechtu Rzymskokatolickiego Kościoła Starobiskupiego Kleru w latach 1797-1808.

</doc>
<doc id="1653190" url="https://pl.wikipedia.org/wiki?curid=1653190" title="Mistrzostwa Europy w Zapasach 1967">
Mistrzostwa Europy w Zapasach 1967

23. Mistrzostwa Europy w zapasach odbywały się w 1967 roku w Mińsku na Białorusi (ZSRR) w stylu klasycznym, a w stylu wolnym w Stambule w Turcji.

</doc>
<doc id="1653192" url="https://pl.wikipedia.org/wiki?curid=1653192" title="Dinamo Perm">
Dinamo Perm

Dinamo Perm (ros. Футбольный клуб «Динамо» Пермь, "Futbolnyj Kłub "Dinamo" Pierm") - rosyjski klub piłkarski z siedzibą w mieście Perm.
Historia.
Chronologia nazw:
Piłkarska drużyna Dinamo została założona jeszcze w czasach Związku Radzieckiego w Mołotowie, tak do 1957 nazywało się miasto Perm. 
W 1946 zespół debiutował w Trzeciej grupie, podgrupie uralskiej Mistrzostw ZSRR, gdzie zajął 3 miejsce. 
Zespół występował w rozgrywkach regionalnych obwodu permskiego ZSRR. 
W 1993 nastąpiło odrodzenie klubu. Debiutował w Drugiej Lidze Rosji, ale zajął 19 miejsce w grupie 6 i spadł do Trzeciej Ligi. W 1997 zajął drugie miejsce w swojej grupie i powrócił do Drugiej Dywizji, grupy Uralskiej. W 2002 roku zajął ostatnie 15 miejsce i został pozbawiony licencji klubu profesjonalnego. 
Obecnie klub występuje na poziomie amatorskim w rozgrywkach regionalnych kraju permskiego Rosji.

</doc>
<doc id="1653193" url="https://pl.wikipedia.org/wiki?curid=1653193" title="Kenshi Hirokane">
Kenshi Hirokane

 (ur. 9 września 1947 w Iwakuni) – japoński twórca mang.
Debiutował w 1974 roku mangą "Kaze Kaoru". W 1985 roku otrzymał nagrodę Shogakukan Manga Award za "Human Crossing", w 1991 Kodansha Manga Award za "Kachō Kōsaku Shima", zaś w 2000 Excellence Prize na Japan Media Arts Festival za "Tasogare Ryūseigun".
W Polsce nakładem wydawnictwa Waneko ukazała się jego gekiga "Tu detektyw Jeż".

</doc>
<doc id="1653194" url="https://pl.wikipedia.org/wiki?curid=1653194" title="Celebrity Solstice">
Celebrity Solstice

Celebrity Solstice (ang. "Przesilenie Gwiazd") - pierwszy z planowanych pięciu wycieczkowców klasy "Solstice" ("Celebrity Equinox", "Celebrity Eclipse", "Celebrity Silhouette" i "Celebrity Reflection"), należący do Celebrity Cruises. Był największym promem wybudowanym w Niemczech ("Celebrity Eclipse" jest większy).
Statek został zwodowany 10 sierpnia 2008 w stoczni Meyer Werft w Papenburgu, którą opuścił 28 września. 3 listopada przybył do Fort Lauderdale na Florydzie. 14 listopada w porcie Everglades odbyła się ceremonia nadania imienia. Do służby wszedł 23 listopada.
Prom ma 19 pokładów, oferuje m.in. teatr, restauracje, bary, kluby oraz prawdziwy trawnik (The Lawn Club).

</doc>
<doc id="1653197" url="https://pl.wikipedia.org/wiki?curid=1653197" title="Giuseppe Fioroni">
Giuseppe Fioroni

Giuseppe Fioroni (ur. 14 października 1958 w Viterbo) – włoski polityk, lekarz, były minister edukacji, parlamentarzysta.
Życiorys.
Ukończył medycynę na Katolickim Uniwersytecie Najświętszego Serca w Mediolanie. Specjalizował się w zakresie chirurgii. Zajął się także pracą naukową, dochodząc do stanowiska profesora.
Działalność polityczną rozpoczął w ramach Chrześcijańskiej Demokracji. Po jej rozwiązaniu znalazł się w gronie twórców Włoskiej Partii Ludowej. Od 2002 (po zjednoczeniu się PPI z innymi ugrupowaniami) należał do partii Margherita. W 2007 został członkiem Partii Demokratycznej. Wchodził w skład liczącego 45 osób komitetu organizacyjnego PD.
W latach 1989–1995 sprawował urząd burmistrza Viterbo. W 1996, 2001, 2006, 2008 i 2013 uzyskiwał mandat poselski do Izby Deputowanych XIII, XIV, XV, XVI i XVII kadencji. Po zwycięstwie "L'Unione" w wyborach parlamentarnych, 17 maja 2006 objął stanowisko ministra edukacji w rządzie Romano Prodiego. Funkcję tę pełnił do 8 maja 2008.

</doc>
<doc id="1653198" url="https://pl.wikipedia.org/wiki?curid=1653198" title="Jumpin’ Jack Flash (film)">
Jumpin’ Jack Flash (film)

Jumpin’ Jack Flash – komedia amerykańska w reżyserii Penny Marshall.
Fabuła.
Film opowiada historię Teresy „Terry” Doolittle (Whoopi Goldberg), nowojorskiej bankierki pracującej na Manhattanie. Pewnej nocy na ekranie jej monitora pojawia się wiadomość od mężczyzny nazywającego się „Jumpin’ Jack Flash” proszącego o pomoc. Mężczyzna okazuje się agentem brytyjskiego wywiadu, który utknął w Związku Radzieckim i którego ściga KGB.

</doc>
<doc id="1653199" url="https://pl.wikipedia.org/wiki?curid=1653199" title="Sue Bird">
Sue Bird

Suzanne Brigit „Sue” Bird (ur. 16 października 1980 w Syosset) – amerykańska koszykarka występująca na pozycji rozgrywającej, posiadająca także izraelskie obywatelstwo, czterokrotna złota medalistka olimpijska oraz trzykrotna świata, obecnie zawodniczka Seattle Storm.
Mierząca 175 cm wzrostu zawodniczka studiowała na University of Connecticut, uczelnię ukończyła w 2002, zdobywając dwa tytuły mistrzyni NCAA (2000 i 2002). Do WNBA została wybrana z pierwszym numerem w drafcie w 2002 przez Seattle Storm i nadal broni barw tej organizacji. Ze Storm była mistrzynią ligi (2004, 2010). Pięciokrotnie była wybierana do WNBA All-Star Game, trafiła także do WNBA All-Decade Team. W Europie grała w Rosji, ze Spartakiem Moskwa zwyciężała w rozgrywkach krajowych oraz w Eurolidze.
Bird ma miejsce w reprezentacji Stanów Zjednoczonych. Poza czterema mistrzostwami olimpijskimi (2004, 2008, 2012, 2016) może się poszczycić m.in. złotym krążkiem mistrzostw świata (2002) oraz brązowym medalem tej imprezy (2006).

</doc>
<doc id="1653201" url="https://pl.wikipedia.org/wiki?curid=1653201" title="Karim Szahir (stanowisko)">
Karim Szahir (stanowisko)

Karim Szahir - (również Karim Szahr), stanowisko eponimiczne kultury Karim Szahir, położone w północnym Iraku na wysokości 800 m n.p.m.
Źródło: 

</doc>
<doc id="1653204" url="https://pl.wikipedia.org/wiki?curid=1653204" title="Republika Swellendam">
Republika Swellendam

Republika Swellendam (af. "Republiek van Swellendam") – burska republika, która powstała 18 czerwca 1795, zaś w listopadzie tego samego roku została inkorporowana do brytyjskiej Kolonii Przylądkowej. Prezydentem republiki był Hermanus Steyn.

</doc>
<doc id="1653205" url="https://pl.wikipedia.org/wiki?curid=1653205" title="Mistrzostwa Europy w Zapasach 1968">
Mistrzostwa Europy w Zapasach 1968

24. Mistrzostwa Europy w zapasach odbywały się w 1968 roku w Västerås w Szwecji w stylu klasycznym, a w stylu wolnym w Skopje w Jugosławii.

</doc>
<doc id="1653207" url="https://pl.wikipedia.org/wiki?curid=1653207" title="Jean-Paul Lakafia">
Jean-Paul Lakafia

Jean-Paul Lakafia (ur. 29 czerwca 1961 w Numei, w Nowej Kaledonii) - francuski lekkoatleta, który specjalizował się w rzucie oszczepem.
Uczestnik igrzysk olimpijskich, które w 1984 odbyły się w amerykańskim Los Angeles. Zawodnik uzyskał tam w eliminacjach wynik 80,52, a w finale 70,86. Rezultat ten dał mu ostatecznie 12. lokatę. W 1985 w japońskim Kobe zdobył brązowy medal letniej uniwersjady. Uzyskał wówczas wynik 82,96. Uczestnik mistrzostw Europy w 1986, gdzie nie awansował do finału. Dwukrotny mistrz Francji - w 1983 oraz 1984. W czasie kariery zawodniczej mierzył 192 cm. i ważył 103 kg. Rekord życiowy: 86,60 (29 czerwca 1985, Gateshead). Reprezentując Nową Kaledonię czterokrotnie (1979, 1983, 1987, 1991)zdobywał złote medale z rzucie oszczepem na Igrzyskach Pacyfiku i raz (1983) srebro w dziesięcioboju.

</doc>
<doc id="1653212" url="https://pl.wikipedia.org/wiki?curid=1653212" title="Republika Graaff Reinet">
Republika Graaff Reinet

Republika Graaff Reinet (af. "Republiek van Graaff Reinet") – burska republika, która powstała 6 lutego 1795 z oderwania z brytyjskiej Kolonii Przylądkowej, zaś 22 sierpnia 1796 została ponownie inkorporowana.

</doc>
<doc id="1653213" url="https://pl.wikipedia.org/wiki?curid=1653213" title="The Wiseguys">
The Wiseguys

The Wiseguys to brytyjski elektroniczny i hip-hopowy zespół muzyczny. Najbardziej rozpoznawany dzięki piosence "Start the Commotion", która pojawiła się w kilku produkcjach filmowych i telewizyjnych (m.in. "Zoolander", "Lizzie McGuire") oraz "Ooh La La", użytej w reklamie piwa amerykańskiego Budweiser. Oba utwory pochodzą z drugiego albumu zespołu, The Antidote". Po 7 latach pracy, w 2001 roku, The Wiseguys zakończyli działalność.

</doc>
<doc id="1653214" url="https://pl.wikipedia.org/wiki?curid=1653214" title="Tell M'lefaat (stanowisko)">
Tell M'lefaat (stanowisko)

Tell M'lefaat – stanowisko archeologiczne położone w Iraku, 35 km na wschód od Mosulu i 90 km na południowy wschód od Nemrik, a wysokości 300 m n.p.m.
Badania archeologiczne.
Stanowisko zostało zidentyfikowane w 1954 roku przez R. Braidwooda. W latach 1989–1990 badania prowadziła tu polska ekspedycja archeologiczna Centrum Archeologii Śródziemnomorskiej UW pod kierunkiem Stefana Karola Kozłowskiego. Osada datowana jest na 9 tysiąclecie p.n.e., czyli epipaleolit, współczesny okresowi natufiańskiemu w Palestynie i osadzie Szanidar w górach Zagros. Tell ma 90 metrów średnicy i od 2 do 3 metrów wysokości (około 14 metrów ponad poziom środka doliny). Zidentyfikowano 10 okrągłych i owalnych domów zagłębionych w ziemi. Część z nich posiadała jamy paleniskowe, gliniane ławy czy ślady tynków. W ich wypełniskach dwóch z nich odkryto blisko 600 zabytków krzemiennych, a także ostrza typu el-Khiam. 
Linki zewnętrzne.
M'lefaat - informacje o projekcie archeologicznym 

</doc>
<doc id="1653216" url="https://pl.wikipedia.org/wiki?curid=1653216" title="Pokój i wojna (obraz Petera Paula Rubensa)">
Pokój i wojna (obraz Petera Paula Rubensa)

Pokój i wojna ("Minerwa chroniąca Pax przed Marsem") – obraz flamandzkiego malarza Petera Paula Rubensa stworzony w latach 1629–1630.
Rubens w późniejszych latach życia, w swoich obrazach często ukazywał własne poglądy na otaczające go wydarzenia poprzez ukazanie scen mitologicznych. Również obraz "Wojna i pokój" jest alegorią na ówczesne wydarzenia polityczne. Był to czas wojny trzydziestoletniej a Rubens jako ambasador dworu hiszpańskiego przebywał w Londynie, gdzie negocjował warunki pokoju. Przed wyjazdem ofiarował ten obraz królowi Karolowi I. Płótno było aluzją do jego misji.
Opis obrazu.
Centralną postacią jest naga bogini pokoju Pax, która podaje swą pierś dziecku, małemu Plutonowi. Nad nią putto trzyma gałązkę oliwną (symbol pokoju) i kaduceusz w drugiej rączce. Te dwa artefakty świadczą iż na obrazie przedstawiona jest Pax, a nie bogini Wenus i jej syn Kupidyn, tak często przedstawiani w epoce renesansu. Wokół Pax znajdują się różne postacie na co dzień również kojarzone z mitem o Wenus i bogiem Bachusem, tj. satyr, lampart i kobieta z tamburynem.
Za Pax, w zbroi stoi bogini Minerwa, symbolizująca mądrość, która zasłania ją tarczą przed bogiem wojny Marsem. Za nim widoczne są Furie. Pod Pax klęczy bóg dostatku, satyr. W ręku trzyma róg obfitości, który ofiaruje owoce dobrobytu dziewczętom ubranym w szaty współczesne malarzowi, prawdopodobnie mającym symbolizować dwór królewski. Przy jednej z nich znajduje się młody bóg małżeństwa, wznoszący pochodnię i będący zwiastunem przyszłych ślubów. Z owoców bezpośrednio częstuje się aniołek, stojący przy leżącym na grzbiecie i bawiącym się lamparcie.
Za satyrem stoją dwie kobiety trzymające misę pełnych klejnotów i pereł oraz potrząsające tamburynem.
Cała scena poprzez swoją wymowę ma proste polityczne przesłanie: Rozsądek i mądrość zwycięża nad wojną i przemocą (Minerwa i Mars), nastają czasy pokoju (Pax), które przynoszą tylko dostatek i obfitość plonów (róg obfitości) oraz stabilność i harmonię (przyszłe małżeństwo) wraz z ogólnym szczęściem (łagodny lampart i postacie dzieci).

</doc>
<doc id="1653217" url="https://pl.wikipedia.org/wiki?curid=1653217" title="Samtgemeinde Scharnebeck">
Samtgemeinde Scharnebeck

Samtgemeinde Scharnebeck – gmina zbiorowa położona w niemieckim kraju związkowym Dolna Saksonia, w powiecie Lüneburg. Siedziba gminy zbiorowej znajduje się w miejscowości Scharnebeck.
Położenie geograficzne.
Samtgemeinde Scharnebeck jest położona w północnej części powiatu Lüneburg. Graniczy od północy z dwoma krajami związkowymi: Meklemburgią-Pomorzem Przednim; w tym z gminą Nostorf wchodzącą w skład Amt Boizenburg-Land i Szlezwikiem-Holsztynem; w tym z miastem Lauenburg/Elbe i gminą Schnakenbek należącą do Amt Lütau. Na wschodzie sąsiaduje z Bleckede i gminą zbiorową Samtgemeinde Ostheide.
Od południa sąsiaduje z Samtgemeinde Ostheide, miastem Lüneburg i Adendorfem. Na zachodzie sąsiaduje z gminą zbiorową Samtgemeinde Bardowick i Adendorfem. Na północnym zachodzie graniczy również z gminą zbiorową Samtgemeinde Elbmarsch w powiecie Harburg.
Teren gminy od północy ograniczony jest Łabą. Przez środek gminy płynie Neetze ze wschodu na zachód, a w zachodniej części znajduje się Kanał Boczny Łaby ("niem. Elbe-Seitenkanal"), który łączy Kanał Śródlądowy pod Wolfsburgiem i Łabę w miejscowości Artlenburg na terenie gminy.
W samym Scharnebeck znajduje się atrakcja turystyczna: na kanale wodnym wybudowano 38-metrowy Schiffshebewerk Lüneburg (rodzaj śluzy wodnej, tzw. śluza windowa).
Podział administracyjny.
Do gminy zbiorowej Scharnebeck należy osiem gmin, w tym jedno miasto ("Flecken"):

</doc>
<doc id="1653218" url="https://pl.wikipedia.org/wiki?curid=1653218" title="Cesare Damiano">
Cesare Damiano

Giuseppe Fioroni (ur. 15 czerwca 1948 w Cuneo) – włoski polityk, działacz związkowy, były minister pracy, parlamentarzysta.
Życiorys.
W 1968 ukończył szkołę średnią, po czym podjął pracę zawodową w Turynie metalurgicznej. W 1970 zaangażował się w działalność związkową w ramach Włoskiej Powszechnej Konfederacji Pracy. Od 1976 zasiadał we władzach jednego ze związków zawodowych branży metalurgicznej, w latach 80. stał na czele jego struktur w Piemoncie.
W latach 90. sprawował funkcje kierownicze w centrali CGIL. Podjął także działalność polityczną w ramach partii Demokraci Lewicy. Od 2001 wchodził w skład sekretariatu krajowego tego ugrupowania.
W wyborach parlamentarnych w 2006 został z ramienia koalicyjnego Drzewa Oliwnego wybrany do Izby Deputowanych XV kadencji. 17 maja 2006 objął stanowisko ministra edukacji w rządzie Romano Prodiego. Urząd ten sprawował do 8 maja 2008. W przedterminowych wyborach w tym samym roku uzyskał (z listy Partii Demokratycznej) mandat posła XVI kadencji. Utrzymał go w 2013 na XVII kadencję.

</doc>
<doc id="1653219" url="https://pl.wikipedia.org/wiki?curid=1653219" title="Pod gwiazdami">
Pod gwiazdami

Pod gwiazdami – to hiszpańska komedia z 2007 r. w reżyserii Félix Viscarreta. Film został gorąco przyjęty przez publiczność i krytyków oraz obsypany został nagrodami. El Pais opisuje film jako "doskonałą komedię z elementami dramatu o niespotykanej poezji obrazu. /.../ najlepszy film hiszpański tego roku."
Opis fabuły.
Głównym bohaterem jest Benito - kelner i obibok, który chciałby zostać muzykiem jazzowym. Po powrocie do rodzinnego miasta jest zupełnie zaskoczony na wieść, że jego brat - amator tworzenia rzeźb ze złomu - znalazł sobie dziewczynę i chce założyć rodzinę. Początkowo Benito postanawia mu przeszkodzić, jednak kiedy poznaje pasierbicę brata, jego plany się zmieniają, a między nim a dziewczynką nawiązuje się niezwykła przyjaźń.
Obsada.
i inni

</doc>
<doc id="1653220" url="https://pl.wikipedia.org/wiki?curid=1653220" title="Aleksander Bielawski (aktor)">
Aleksander Bielawski (aktor)



</doc>
<doc id="1653222" url="https://pl.wikipedia.org/wiki?curid=1653222" title="Włamywaczka">
Włamywaczka

Włamywaczka (tytuł oryg. "Burglar") − amerykański film fabularny (komedia kryminalna) z 1987 roku w reżyserii Hugh Wilsona. Film jest adaptacją powieści Lawrence'a Blocka "The Burglar in The Closet", w której jednak − w przeciwieństwie do niniejszego projektu − główny bohater jest mężczyzną.
Opis fabuły.
Bernice "Bernie" Rhodenbarr, była włamywaczka, prowadzi antykwariat. Skorumpowany, starzejący się policjant wie o jednej, niewykrytej kradzieży w jej wykonaniu i szantażuje Bernie. Sprawy przyjmują jeszcze gorszy obrót, gdy kobieta przyjmuje zlecenie włamania od dentystki, która chce odzyskać biżuterię zabraną przez byłego męża. Podczas włamania jest świadkiem morderstwa i staje się główną podejrzaną.

</doc>
<doc id="1653223" url="https://pl.wikipedia.org/wiki?curid=1653223" title="Mistrzostwa Europy w Zapasach 1969">
Mistrzostwa Europy w Zapasach 1969

25. Mistrzostwa Europy w zapasach odbywały się w 1969 roku w Modenie we Włoszech w stylu klasycznym, a w stylu wolnym w Sofii w Bułgarii.

</doc>
<doc id="1653225" url="https://pl.wikipedia.org/wiki?curid=1653225" title="Michel Théato">
Michel Théato

Michel Johann Théato (ur. 22 marca 1878 w Luksemburgu, zm. 2 kwietnia 1923 w Paryżu) – luksemburski lekkoatleta maratończyk, mistrz olimpijski z Paryża.
Przez długi czas sądzono, że był Francuzem, jednak pod koniec XX wieku Alain Bouillé odkrył, że Théato urodził się w Luksemburgu i nigdy nie uzyskał obywatelstwa francuskiego. Pracował w Paryżu jako stolarz. Był członkiem klubu sportowego "Club Amical et Sportif de Saint-Mandé".
Na igrzyskach olimpijskich w 1900 w Paryżu Théato startował w biegu maratońskim, który liczył sobie 40 260 m. W drugiej połowie dystansu wyprzedził prowadzącego Szweda Ernsta Fasta, (który zdobył brązowy medal) i samotnie wygrał. Po biegu Amerykanin Arthur Newton, który zajął 5. miejsce, twierdził, że Théato biegł na skróty korzystając ze znajomości ulic paryskich, ale badania historyczne nie potwierdziły tego zarzutu.
Choć Théato był Luksemburczykiem, Międzynarodowy Komitet Olimpijski uważa, że startował w igrzyskach olimpijskich dla Francji i dlatego zdobyty przez niego medal przypisuje Francji.

</doc>
<doc id="1653231" url="https://pl.wikipedia.org/wiki?curid=1653231" title="League Two">
League Two



</doc>
<doc id="1653232" url="https://pl.wikipedia.org/wiki?curid=1653232" title="Możliwości eksploatacji Tytana">
Możliwości eksploatacji Tytana

Tytan – największy z księżyców Saturna, jest jednym z dość prawdopodobnych celów przyszłej kolonizacji Kosmosu z uwagi na duże złoża węglowodorów.
Zasoby naturalne księżyca.
Z badań wykonanych w 2008 roku za pomocą sondy Cassini-Huygens wynika, że rozmiary złóż płynnych węglowodorów na Tytanie przekraczają setki tysięcy razy wielkość wszystkich znanych złóż ropy naftowej i gazu ziemnego na Ziemi. Węglowodory gromadzą się na powierzchni w formie oceanów, jezior i wydm.
Możliwości zasiedlenia.
Na Tytanie znajdują się najważniejsze pierwiastki potrzebne do utrzymania życia ludzkiego. Atmosfera Tytana zawiera duże ilości azotu i metanu, płynny metan znajduje się na jego powierzchni. Woda i amoniak znajdują się pod powierzchnią księżyca i bywają wyrzucane w wyniku erupcji wulkanów. Mieszanka azotu i tlenu uzyskanego z wody stanowi powietrze podobne do ziemskiego. Azot, metan i amoniak mogą być użyte do wyprodukowania nawozów sztucznych.
Niewielka grawitacja (0,14 g przy powierzchni) stanowiłaby istotny problem w przypadku dłuższego pobytu człowieka na Tytanie. Może to skutkować obniżeniem gęstości kości, mięśni i osłabieniem układu odpornościowego. Praktyki opracowane na potrzeby misji stacji orbitalnych skutecznie przeciwdziałają niekorzystnym efektom zbyt niskiej grawitacji. Doświadczenia te ograniczone są jednak do warunków niemalże zerowego przyciągania, natomiast wpływ grawitacji porównywalnej z grawitacją Tytana na organizm ludzki jest słabo zbadany.
Temperatura na Tytanie wynosi około 94 K (−179 °C). Ciśnienie atmosferyczne przy powierzchni jest około 1,5 razy większe niż ciśnienie powietrza ziemskiego na poziomie morza. Gęstość atmosfery księżyca Saturna jest około 4,5 raza większa od gęstości powietrza ziemskiego na poziomie morza. Niska temperatura w połączeniu z gęstą, dość dobrze przewodzącą ciepło atmosferą stanowią duży problem w kwestii ogrzania kolonii dla potrzeb człowieka. Z drugiej strony zbliżone do ziemskiego ciśnienie powietrza ułatwiłoby budowę lądowników i budynków kolonii, zaś gęsta atmosfera skutecznie pochłania promieniowanie i ułatwi wykorzystanie maszyn latających.
Atmosfera Tytana zawiera silnie toksyczny cyjanowodór.

</doc>
<doc id="1653233" url="https://pl.wikipedia.org/wiki?curid=1653233" title="Svetlana Dukule">
Svetlana Dukule

Svetlana Dukule (ur. 9 września 1986 w Rydze) – łotewska siatkarka, reprezentantka kraju. Obecnie gra we Włoszech w serie A2 w All Fin CFL Volta Mantovana. Zawodniczka miała grać w zespole Farmutilu Piła, ostatecznie wybrała grę we Włoszech.
Kluby.
All Fin CFL Volta Mantovana
Ilmars Pulins
University of Louisville Athletics

</doc>
<doc id="1653235" url="https://pl.wikipedia.org/wiki?curid=1653235" title="Bitwa pod Ndżameną (2008)">
Bitwa pod Ndżameną (2008)

Bitwa pod Ndżameną (2008) – starcie, które miało miejsce 2 lutego 2008 roku, gdy siły rebeliantów przeciwne rządom prezydenta Idriss Déby zaatakowały Ndżamenę, stolicę Czadu. Kolumna rebeliantów, która wyruszyła z baz we wschodniej części kraju w kierunku stolicy, liczyła ok. 300 pojazdów i 2-3 tys. bojowników. Rebelianci wtargnęli do miasta od południa i wschodu, zajmując jego dużą część. Zaatakowany został silnie broniony Pałac Prezydencki. Nie został on jednak zdobyty, a w dwa dni później wojska rządowe wyparły rebeliantów z Ndżameny, zmuszając ich do taktycznego odwrotu w kierunku wschodnim.
Zwycięstwo to pozwoliło rządowi przejąć kontrolę nad stolicą. Tymczasem sytuacja humanitarna w regionie stała się katastrofalna – tysiące cywilów uciekało z miejsca walk, głównie do Kamerunu.
Atak na stolicę był częścią dłuższej kampanii wojskowej mającej na celu obalenie rządzącego Czadem od 1990 r. prezydenta Idrysa Deby’ego.
Geneza konfliktu.
Powstanie we wschodniej części Czadu trwa od października 2005 roku. Konflikt jest rezultatem wieloletniego kryzysu politycznego i społecznego. Szesnaście lat rządów prezydenta Idrysa Déby’ego cechuje się brutalnym zwalczaniem opozycji i wydalaniem dysydentów do państw sąsiednich, głównie do Sudanu i Republiki Środkowoafrykańskiej. Rebelianci zarzucają prezydentowi faworyzowanie grupy etnicznej Zaghawa, z której się wywodzi, malwersacje finansowe oraz oszustwa wyborcze.
Sam konflikt rozpoczął się, gdy część żołnierzy armii rządowej (w większości pochodząca z grupy etnicznej Zaghawa) zdezerterowała i rozpoczęła walkę z rządem. Dezercje spowodowała decyzja Deby’ego o zmianie konstytucji i ubieganiu się o kolejną, trzecią już, kadencję.
Konflikt ten pogarsza stosunki z sąsiednim Sudanem, który władze Czadu oskarżają o wspieranie rebelii oraz faktyczne kierownictwo nad nią. Rebelianci byli wielokrotnie oskarżani są o współpracę ze słynącą z brutalności sudańską milicją z Darfuru, dżandżawidami.
Wkrótce po rozpoczęciu wojny, siły rządowe odparły atak rebeliantów na stolicę w kwietniu 2006 roku. Rebelianci odpowiedzialni za atak, należący do „Zjednoczonego Frontu na rzecz Demokratycznej Zmiany” (FUC), zawiązali w październiku z głównych frakcji opozycyjnych „Unię Sił na rzecz Demokracji i Rozwoju” (UFDD), która podjęła kolejną ofensywę przeciwko siłom rządowym.
W nocy z 15 marca na 16 marca 2006 roku, doszło do nieudanej próby zamachu stanu, którego celem było obalenie prezydenta Idrysa Déby. Za próbą puczu przeprowadzoną przez zrewoltowaną część armii stali dwaj siostrzeńcy prezydenta – bracia Erdimi oraz generał Sedi Aguid. Wszyscy trzej uciekli do ogarniętej rebelią wschodniej części kraju i połączyli się z rebeliantami ze „Zjednoczonego Frontu na rzecz Demokratycznej Zmiany” (FUC).
Jesienią 2007 roku odbyły się rozmowy pokojowe w Trypolisie z inicjatywy rządu Libii, który podjął się mediacji, między rządem Czadu a czterema głównymi ugrupowywaniami rebeliantów – „Unii Sił na rzecz Demokracji i Rozwoju” (UFDD), RFC, UFDD-M oraz CNT. Ostatecznie negocjacje doprowadziły do porozumienia pokojowego podpisanego 25 października 2007 w Syrcie, w obecności prezydenta Idrissa Déby, libijskiego lidera Muammar al-Kaddafiego oraz prezydenta Sudanu Omara al-Baszira.
W ramach umowy rebelianci oraz rząd zgodzili się na natychmiastowe zawieszenie broni, ogólną amnestię i wstępowanie rebeliantów do wojska oraz tworzenie partii politycznych.
W listopadzie 2007 roku porozumienie pokojowe zostało złamane, a wojna wznowiona. Sygnatariusze porozumienia w Syrcie, postanowił przeciwdziałać prezydentowi Déby, przez integrację swoich sił wojskowych. Tak więc 13 grudnia 2007 roku, UFDD, UFDD-K oraz RFC ogłosiły stworzenie jednolitego dowództwa wojskowego z kolegialnym kierownictwem.
Cały okres od pierwszej próby zdobycia stolicy upłynął na wojnie pozycyjnej – żadna ze stron nie zdobyła się na akcję o szerszym zasięgu.
W międzyczasie wojska rządowe intensywnie umacniały stolicę.
Dopiero podjęcie decyzji o wysłaniu w rejon konfliktu sił Unii Europejskiej w ramach misji wojskowej EUFOR zmobilizowało rebeliantów do działania. Z początkiem lutego ruszyła szeroko zakrojona ofensywa, której celem było zdobycie stolicy.
Preludium bitwy.
Siły rebeliantów rozpoczęły pochód w kierunku stolicy, w okolicach wschodniej granicy z Sudanem, ponad 1000 kilometrów od Ndżameny. Rebelianci wyruszyli w kolumnie 300 pojazdów, z których każdy zdolny był do przewozu od 10 do 15 mężczyzn. 30 stycznia 2008 roku rebelianci zajęli Oum Hadjer, będące strategicznie ważnym miastem w centralnej części regionu Batha, leżącym około 400 km od stolicy.
1 lutego 2008 roku, doszło do nierozstrzygniętego starcia w osadzie Massaguet, leżącej ok. 50 km na północny wschód od stolicy. W zasadzce zginął szef sztabu prezydenta Déby’go, Daoud Soumain.
Wobec rosnącego napięcia Francja wysłała dodatkowych 126 żołnierzy do Czadu, którzy dołączyli do 1100 żołnierzy stacjonujących w stolicy. Wśród zagranicznych sił było także 54 irlandzkich żołnierzy oraz 14 żołnierzy austriackich, którzy przybyli do Ndżameny 31 stycznia 2008 roku, jako cześć misji EUFOR Tchad/RCA, mającej na celu ochronę uchodźców w obozach we wschodnim Czadzie. Oblężenie zmusiło misję do pozostania w stolicy.
Unia Europejska wznowiła ponowne rozmieszczanie swoich wojsk 12 lutego 2008 roku.
Bitwa.
2 lutego: Walki w stolicy.
Walki wybuchły około siódmej rano, większość sił rebeliantów przemieszczała się w kierunku Pałacu Prezydenckiego. W centrum miasta było widać kłęby dymu oraz słychać ogień z broni maszynowej i ciężkiej. Według części świadków rebelianci wypuścili więźniów z miejskiego aresztu. Ambasada Arabii Saudyjskiej została zbombardowana podczas walk, w wyniku ostrzału śmierć poniosła żona oraz córki jednego z pracowników ambasady. Rebelianci w piętnastu pojazdach zaatakowali hotel Libia, który służył jako budynek parlamentu.
W trakcie walk na ulicach zniszczonych zostało około 30 rządowych czołgów.
Rebelianci przejęli kontrolę nad przedmieściami stolicy oraz częścią centrum po intensywnej walce z siłami rządowymi. Pałac Prezydencki z prezydentem wewnątrz został otoczony, a broniący go żołnierze użyli ciężkiej broni przeciwko rebeliantom.
Walki w ciągu dnia były tak intensywne, iż w pewnym momencie, francuscy żołnierze zaangażowani zostali w wymianie ognia z nieznanym napastnikiem, chroniąc jeden z hoteli, w którym schronili się obcokrajowcy. W starciu dwóch francuskich żołnierzy zostało lekko rannych.
Tuż przed zmierzchem wojska rządowe dokonały próby zepchnięcia rebeliantów do wschodniej części miasta oraz odbicia niektórych terytoriów w centrum miasta. Jednak zyski z tej operacji nie były znaczące. W niektórych częściach miasta rebelianci byli witani entuzjastycznie przez mieszkańców.
3 lutego: Odwrót rebeliantów.
Walki toczyły się w centrum miasta. Rządowe helikoptery zaatakowały kolumnę z rebeliantami w południowej części miasta. Śmigłowce zaatakowały także rebeliantów, którzy szturmowali silnie broniony pałac prezydenta w zachodniej części miasta. W wyniku walk miasto zostało podzielone na dwie części.
Pod koniec dnia rebelianci zostali wyparci z Ndżameny przez wojska rządowe.
Jednakże rzecznik sił rebelianckich stwierdził, że oddziały Frontu dokonały taktycznego odwrotu na wschodnie obrzeża stolicy w oczekiwaniu na wsparcie i dostawy amunicji oraz żywności.
4 lutego: Exodus mieszkańców.
Komisarz Narodów Zjednoczonych ds. Uchodźców, poinformował, że tysiące mieszkańców Czadu próbowało przedostać się do sąsiedniego Kamerunu. W wyniku walk z miasta uciekło blisko 20 tysięcy mieszkańców.
Ewakuowanych zostało także 397 cudzoziemców, głównie Francuzów, lecz również Niemców, Belgów, Hiszpanów, Egipcjan, Portugalczyków i Ormian. Ewakuowani przewiezieni zostali przez francuskie samoloty do stolicy Gabonu, Libreville.
Ewakuację zorganizowały również Chiny (Pekin jest zainteresowany czadyjskim przemysłem naftowym) – 210 „kontynentalnych” Chińczyków oraz 2 obywateli Tajwanu zostało ewakuowanych do sąsiedniego Kamerunu.
Rebelianci ze „Zjednoczonego Frontu na rzecz Demokratycznej Zmiany” zapowiedzieli pod koniec dnia natychmiastowe wstrzymanie ognia. Deklaracja ta była spowodowana groźbą francuskiej interwencji zbrojnej.
Następstwa.
Rzecznik sił rebelianckich, Abderraman Koulamallah, poinformował, że dowódcy Frontu, „świadomi cierpień ludności cywilnej”, wyrazili zgodę na wstrzymanie walk. Uczynili to zgodnie z inicjatywą pokojową braterskich krajów, Libii i Burkina Faso. Jednakże Front domaga się rozpoczęcia rozmów z rządem w celu pokojowego rozwiązania konfliktu w Czadzie oraz przywrócenia demokratycznych rządów. Jednym z głównych postulatów rebeliantów jest odejście prezydenta Idrysa Déby’ego jako wstępnego warunku dla wszelkich porozumień.
Premier Czadu, Nourredine Delwa Kassiré Coumakoye odrzucił postulaty, argumentując, iż siły rebeliantów zostały rozbite, a same rozmowy pokojowe stały się bezprzedmiotowe.
Rebelianci pozostali na rogatkach miasta, twierdząc, iż mogą z łatwością zająć miasto, gdyby nie kontyngent wojsk francuskich. 5 lutego miasto było sporadycznie ostrzeliwane, jednak panował w nim spokój. 6 lutego rząd Czadu przeprowadził atak z powietrza przy pomocy helikopterów na pozycje rebeliantów pod miastem.
Również 6 lutego, prezydent Czadu Idriss Déby, po spotkaniu z francuskim ministrem obrony Hervé Morin, potwierdził, iż siły rebeliantów zostały pokonane, a wojska rządowe kontrolują stolicę, jak i całe terytorium państwa. W swoim przemówieniu oskarżył rząd Sudanu o wspieranie i faktyczne kierownictwo nad próbą zdobycia stolicy.
Rząd Sudanu natychmiast zaprzeczył tym oskarżeniom.
W miesiąc po bitwie rząd rozpoczął kopanie rowów o głębokości 3 metrów wokół miasta, z kilkoma ufortyfikowanymi bramami, mającymi utrudnić przyszłe ataki na stolicę. W sierpniu 2008 roku sąd w Ndżamenie skazał przywódców rebelii "in absentia" na karę śmierci, wśród osób skazanych byli między innymi były prezydent Hissène Habré oraz watażków Timane Erdimi i Mahamat Nouri.
13 marca 2008 roku podpisano w Dakarze porozumienie kończące wojnę czadyjsko-sudańską. Oficjalnie wznowiono stosunki dyplomatyczne, lecz obie strony nadal oskarżały się o łamanie postanowień pokojowych. W maju 2008 roku Sudan zerwał stosunki dyplomatyczne ze swym sąsiadem po tym, jak rebelianci z Darfuru zaatakowali stolicę Sudanu – Chartum. Prezydent Omar al-Baszir uznał, że Czad wspierał rebeliantów, jednak Czad stanowczo temu zaprzeczył.
Ofiary.
Nie jest znana dokładna liczba zabitych podczas konfliktu. Według organizacji Lekarze bez Granic (MSF), 300 osób zostało przewiezionych do szpitali. Już po zakończeniu walk MSF powiedziało, iż zabitych zostało 100 cywilów, a blisko 700 zostało rannych. Czerwony Krzyż oszacował liczbę zabitych na 160 osób, a rannych na ponad tysiąc. 6 marca, prezydent Idriss Déby wydał oświadczenie, w którym stwierdził iż w walkach zostało zabitych 700 osób, w większości cywilów.
Konsekwencje humanitarne.
Większość personelu organizacji humanitarnych została ewakuowana z Czadu, a wiele tysięcy mieszkańców opuściło swoje domy w poszukiwaniu bezpieczeństwa w sąsiednim Kamerunie. Zaniepokojenie budzi także los liczących prawie pół miliona uchodźców we wschodnim Czadzie.
Zaangażowanie Francji.
Francuskie siły są obecne w Czadzie od 1986 roku. Zostały tam rozmieszczone podczas operacji „Epervier”, podczas wojny czadyjsko-libijskiej. Przed, ale zwłaszcza po bitwie pod Ndżameną w 2006 roku, francuskie samoloty brały udział w misjach rozpoznawczych w celu ustalenia zakresu zaangażowania Sudanu we wspieraniu rebelii.
Francuskie siły zbrojne odegrały również niewielki, lecz istotny udział w bitwie w 2006 roku, gdzie wsparły działania rządu logistycznie, ale bez udziału w samej walce.
Według francuskiego dowództwa, 580 cudzoziemców ewakuowano 3 lutego, a kolejnych 320 – 4 lutego. W sumie ewakuowanych zostało prawie 1300 obcokrajowców.
Francja również zaoferowała 3 lutego możliwość ewakuacji prezydentowi Idrisowi Déby’mu, lecz propozycja została odrzucona.
Nie obyło się także bez wymiany ognia między rebeliantami a francuskimi żołnierzami ochraniającymi międzynarodowy port lotniczy, która został wykorzystany przez personel francuski do ewakuacji ludzi, jak i również jako baza dla wojskowych helikopterów Czadu. Także francuskie myśliwce Mirage F1 wykorzystywane do bojowych lotów rozpoznawczych, stacjonowały na lotnisku do 3 lutego, gdy wszystkie zostały przeniesione do Libreville dla bezpieczeństwa.
4 lutego dwa myśliwce Mirage powróciły i kontynuowały loty rozpoznawcze. Rebelianci oskarżali samoloty francuskie o otwarcie ognia, lecz nie znalazło to potwierdzenia. Francja stanowczo zaprzecza jakoby brała jakikolwiek udział podczas bitwy.
5 lutego prezydent Nicolas Sarkozy potwierdził, że wojska francuskie byłyby gotowe do interwencji zbrojnej w razie potrzeby. Francja dostarczyłaby Czadowi środki medyczne oraz wsparcie logistyczne i wywiadowcze podczas wojny. Jednakże w żaden sposób Francja nie zobowiązuje się do interwencji w obronie suwerenności Czadu.
Podjęta została także decyzja o kontroli przez francuskie lotnictwo granicy Czadu z Sudanem, aby zapobiec zewnętrznej ingerencji w walkach pomiędzy rebeliantami a wojskiem rządowym.

</doc>
<doc id="1653236" url="https://pl.wikipedia.org/wiki?curid=1653236" title="Lista nieoficjalnych meczów reprezentacji Polski w piłce nożnej">
Lista nieoficjalnych meczów reprezentacji Polski w piłce nożnej



</doc>
<doc id="1653240" url="https://pl.wikipedia.org/wiki?curid=1653240" title="Kazuya Ruyazaki">
Kazuya Ruyazaki



</doc>
<doc id="1653245" url="https://pl.wikipedia.org/wiki?curid=1653245" title="Joseph Parecattil">
Joseph Parecattil

Joseph Parecattil (ur. 1 kwietnia 1912 w Kidangoor w Indiach, zm. 20 lutego 1987 w Koczin w indyjskim stanie Kerala) – hinduski duchowny obrządku syromalabarskiego, kardynał, arcybiskup Ernakulam.
Życiorys.
W 1930 roku wstąpił do seminarium duchownego, a po trzech latach rozpoczął studia w Papieskim Seminarium w Kandy na Cejlonie. Po przyjęciu 24 sierpnia 1939 święceń kapłańskich rozpoczął pracę duszpasterską w Ernakulam. Tam też 30 listopada 1953 został wyświęcony na biskupa tytularnego "Arethusa dei Siri". Po trzech latach pełnienia urzędu biskupa pomocniczego został 20 lipca 1956 mianowany arcybiskupem Ernakulam. Był też przewodniczącym Konferencji Episkopatu rytu syromalabarskiego i wiceprzewodniczącym Konferencji Episkopatu Indii. Na II Soborze Watykańskim wchodził w skład Komisji do spraw Kościołów Wschodnich. 28 kwietnia 1969 Paweł VI mianował go kardynałem prezbiterem z tytułem Santa Maria “Regina Pacis” a Monte Verde. Brał udział w obu konklawe w 1978 roku. Był członkiem Kongregacji Kościołów Wschodnich oraz Sekretariatu dla Niechrześcijan. 30 stycznia 1984 roku ze względu na osiągnięcie wieku emerytalnego, złożył rezygnację z urzędu arcybiskupa. Opublikował trzytomową autobiografię, uznaną za niezwykle cenny przyczynek do historii Kościoła w Indiach. Zmarł w Koczinie, w indyjskim stanie Kerala. Był pierwszym kapłanem obrządku syromalabarskiego, który otrzymał kardynalską purpurę.

</doc>
<doc id="1653248" url="https://pl.wikipedia.org/wiki?curid=1653248" title="Volker Hadwich">
Volker Hadwich

Volker Hadwich (ur. 23 września 1964 w Magdeburgu) – niemiecki lekkoatleta, który specjalizował się w rzucie oszczepem.
Uczestnik igrzysk olimpijskich, które w 1992 roku odbyły się w hiszpańskiej Barcelonie. W eliminacjach uzyskał wynik 81,10, a w finale 75,28 co ostatecznie dało mu 12. lokatę. Brązowy medalista letniej uniwersjady w Zagrzebiu (1987) z wynikiem 78,82. W 1985 zajął trzecie miejsce w mistrzostwach NRD. Po zjednoczeniu Niemiec w roku 1991 zdobył srebro krajowego czempionatu, a w 1992 złoto. W czasie kariery zawodniczej mierzył 196 cm i ważył 103 kg. Rekord życiowy: starym modelem oszczepu 84,70 (18 sierpnia 1985, Poczdam); oraz nowym modelem 84,84 (5 września 1989, Macerata).

</doc>
<doc id="1653251" url="https://pl.wikipedia.org/wiki?curid=1653251" title="Yavuz Bingöl">
Yavuz Bingöl

Yavuz Bingöl (ur. 7 października 1964 w Stambule) – turecki piosenkarz i aktor.
Życiorys.
Syn muzyka Aslena Karsa Sarıkamışlıdıra, do 1970 dorastał w Karsie. W 1972 uczęszczał do szkoły artystycznej Karapınar Kayalı w Konyi. W 1974 kontynuował naukę w szkole podstawowej Malazgirt w Ankarze, a następnie w 1975 w szkole średniej Mehmet Akif. Potem znalazł się w pięciu różnych szkołach. Uczęszczał także do konserwatorium Hacettepe Üniversitesi Ankara Devlet Konservatuvarı w Ankarze. W 1983 przeniósł się do Izmiru i uczył się śpiewu pod kierunkiem nauczyciela muzyki. W latach 1984–1986 odbył służbę wojskową.
Przez siedem lat występował z grupą Nihat Ezgi Aydın, którą założył wraz z przyjaciółmi. W 1995 roku nagrał debiutancki album "Sen Türkülerini Söyle" z piętnastoma kompozycjami. Pod koniec 2000 roku w Niemczech wziął udział w koncercie dla UNESCO.
Z pierwszego małżeństwa ma córkę Türkü Sinem (ur. 1988). W latach 2004–2008 był żonaty z Burcu Karą. 4 sierpnia 2015 ożenił się z Öykü Gürman. 15 kwietnia 2016 doszło do rozwodu.

</doc>
<doc id="1653253" url="https://pl.wikipedia.org/wiki?curid=1653253" title="Kijosziro">
Kijosziro



</doc>
<doc id="1653256" url="https://pl.wikipedia.org/wiki?curid=1653256" title="Sekretarze Generalni NATO">
Sekretarze Generalni NATO



</doc>
<doc id="1653257" url="https://pl.wikipedia.org/wiki?curid=1653257" title="Noel Valladares">
Noel Valladares

Noel Eduardo Valladares Bonilla (ur. 3 maja 1977 w Comayagui) – były piłkarz honduraski grający na pozycji bramkarza.
Kariera klubowa.
Valladares jest wychowankiem klubu Motagua Tegucigalpa wywodzącego się ze stolicy kraju. W 1997 roku zadebiutował w jego barwach w pierwszej lidze Hondurasu. Już w 1998 roku wywalczył z nim mistrzostwo kraju, swoje pierwsze w karierze. W sezonie 1999/2000 został mistrzem zarówno fazy Apertura, jak i Clausura. Z kolei w 2001 roku wywalczył z Motaguą mistrzostwo fazy Apertura. Natomiast pierwszej połowie 2002 roku Motagua zajęła 2. miejsce w fazie Clausura, a także 3. miejsce w pucharze Copa Interclubes UNCAF. W zepsole Motagui grał do końca 2004 roku i zdobył 3 bramki, wszystkie ze stałych fragmentów gry.
W 2005 roku Valladares został zawodnikiem innego stołecznego klubu, Olimpii Tegucigalpa. Jeszcze wiosną został z Olimpią mistrzem fazy Clausura, a już jesienią sięgnął także po tytuł mistrzowski Apertury. Swój kolejny sukces osiągnął w 2006 roku, gdy po raz drugi wygrał z Olimpią fazę Clausura.
Kariera reprezentacyjna.
W reprezentacji Hondurasu Valladares zadebiutował w 2000 roku. W tym samym roku z kadrą U-23 wziął udział w Igrzyskach Olimpijskich w Sydney, jednak nie wyszła ona z grupy. W 2001 roku był podstawowym zawodnikiem swojej drużyny na Copa América 2001, która wywalczyła 3. miejsce po pokonaniu po serii rzutów karnych Urugwaj (po 120 minutach było 2:2). Został powołany do 23-osobowej kadry na Mistrzostwa Świata w RPA.

</doc>
<doc id="1653258" url="https://pl.wikipedia.org/wiki?curid=1653258" title="Baszynformswiaź-Dinamo Ufa">
Baszynformswiaź-Dinamo Ufa

Baszynformswiaź-Dinamo Ufa () – rosyjski klub piłkarski z miasta Ufa w Baszkortostanie.
Historia.
Chronologia nazw:
Piłkarska drużyna "Dinamo" w Ufie powstała w czasach Związku Radzieckiego.
W 1937 uczestniczył w rozgrywkach Pucharu ZSRR. Do 1947 występował w rozgrywkach regionalnych Baszkirskiej ASRR. Następnie na bazie Dinama i Krylii Sowietow Czernikowsk została założona drużyna Krylja Sowietow Ufa.
W 1993 nastąpiło odrodzenie klubu. W sezonie 1997 startował w Mistrzostwach Rosji spośród zespołów kultury fizycznej.
W 2009 po fuzji z amatorskim klubem Taksist Ufa zmienił nazwę na "Baszynformswiaź-Dinamo Ufa" i otrzymał prawo występować w Drugiej Dywizji Rosji, grupie Uralsko-Nadwołżańskiej.
W grudniu 2010 klub został rozformowany, a na jego bazie został utworzony FK Ufa.

</doc>
<doc id="1653260" url="https://pl.wikipedia.org/wiki?curid=1653260" title="Dinamo Ufa">
Dinamo Ufa



</doc>
<doc id="1653263" url="https://pl.wikipedia.org/wiki?curid=1653263" title="Puchar Wysp Owczych w piłce nożnej (2009)">
Puchar Wysp Owczych w piłce nożnej (2009)

W roku 2009 odbyła się 54. edycja Pucharu Wysp Owczych, imprezy piłkarskiej organizowanej na tym archipelagu od 1955 roku. Rozgrywki te składały się z kilku etapów:
Przebieg.
Runda wstępna.
W rundzie wstępnej wzięły udział następujące drużyny: Skála ÍF (1. deild), TB Tvøroyri (1. deild), MB Miðvágur (1. deild), Undri FF (2. deild), NÍF Nólsoy (3. deild), Royn Hvalba (3. deild). Całość odbyła się 28 marca 2009, na stadionach w: Miðvágur, Tvøroyri oraz Hvalba. Mecz między zespołami MB Miðvágur i Skála ÍF musiał zostać przeniesiony z 28 marca na 30 marca, ze względu na pokrywę śnieżną, zalegającą na płycie stadionu.
Runda eliminacyjna.
W rundzie eliminacyjnej wzięło udział szesnaście zespołów. Są to drużyny pierwszoligowe: 07 Vestur, Víkingur Gøta, AB Argir, B68 Toftir, B36 Tórshavn, KÍ Klaksvík, ÍF Fuglafjørður, HB Tórshavn, NSÍ Runavík oraz EB/Streymur, drugoligowe: TB Tvøroyri, MB Miðvágur, FC Hoyvík, VB/Sumba, B71 Sandoy, a także trzecioligowy Undri FF. Mecze zostały rozegrane w miejscowościach: Gøta, Argir, Hoyvík, Tvøroyri, Klaksvík, Sandur, Tórshavn i Vágur.
Ćwierćfinały.
W ćwierćfinałach zagrały drużyny, które wygrały w rundzie eliminacyjnej. Wszystkie z tych meczów odbyły się 29 kwietnia 2009 roku. Uczestniczącymi drużynami były: pierwszoligowe: 07 Vestur, AB Argir, EB/Streymur, HB Tórshavn, ÍF Fuglafjørður, Víkingur Gøta oraz drugoligowe: FC Hoyvík i TB Tvøroyri. Mecze rozegrano w miejscowościach: Gøta, Streymnes, Sørvágur oraz Tvøroyri.
Półfinały.
Cztery drużyny, które zostały do tej pory w rozgrywkach uczestniczyły w półfinałach. Rozegrano je na zasadzie dwumeczu, tj. wylosowane pary rozgrywają dwa mecze – jeden na stadionie jednej z drużyn, drugi na stadionie drugiej. Odbyły się one 13. i 28 maja i wzięły w nich udział jedynie kluby pierwszoligowe: AB Argir, EB/Streymur, ÍF Fuglafjørður i Víkingur Gøta, a mecze rozegrano w miejscowościach: Argir, Fuglafjørður, Gøta i Streymnes.
Pierwsze półfinały:
Drugie półfinały:
Finał.
Finał ostatecznie rozstrzygnął, do kogo trafił puchar Wysp Owczych w piłce nożnej mężczyzn. Była to drużyna Víkingur Gøta, która w finale pokonała EB/Streymur 3:2. Mecz o trzecie miejsce nie został rozegrany. Finał odbył się 29 lipca 2009 roku.
Strzelcy.
Najlepszymi strzelcami w turnieju zostali:

</doc>
<doc id="1653264" url="https://pl.wikipedia.org/wiki?curid=1653264" title="Nana Ruyzaki">
Nana Ruyzaki



</doc>
<doc id="1653265" url="https://pl.wikipedia.org/wiki?curid=1653265" title="Duża mała Ania">
Duża mała Ania

Duża mała Ania (ang. "Very Annie Mary") – komedia i musical filmowy z 2001 roku w reżyserii Sary Sugarman, która jest również autorką scenariusza.
Opis fabuły.
Akcja filmu osadzona jest w południowej Walii. Bohaterką filmu jest Annie Mary Pugh, kobieta po trzydziestce mieszkająca z ojcem, który znęca się nad nią psychicznie. Annie Mary żyje w cieniu ojca, wielbiciela opery, udając nastolatkę, którą nie jest od wielu lat. Kiedy jej ojciec dostaje wylewu, kobieta musi się nim zaopiekować. Wykorzystuje okoliczności, by się wyzwolić i znajduje odwagę, aby znowu śpiewać.

</doc>
<doc id="1653267" url="https://pl.wikipedia.org/wiki?curid=1653267" title="Detrík">
Detrík

Detrík – wieś (obec) na Słowacji, położona w kraju preszowskim w powiecie Vranov nad Topľou. Pierwsza wzmianka pisemna o miejscowości pojawiła się w roku 1363.
Wieś położona jest na zachód od zbiornika Veľká Domaša, sąsiaduje z miejscowością Matiaška. Znajduje się w niej greckokatolicka cerkiew Michała Archanioła z 1812 roku.

</doc>
<doc id="1653271" url="https://pl.wikipedia.org/wiki?curid=1653271" title="Marko Hyytiäinen">
Marko Hyytiäinen

Marko Hyytiäinen (ur. 27 listopada 1966 w Lahti) - fiński lekkoatleta, który specjalizował się w rzucie oszczepem.
Brązowy medalista letniej uniwersjady, która w roku 1989 odbyła się w niemieckim Duisburgu. Podczas tych zawodów uzyskał rezultat 81,52. W 1990 roku brał udział w rozgrywanych w jugosłowiańskim Splicie mistrzostwach Europy. Z wynikiem 75,18 zajął 10. miejsce w swojej grupie eliminacyjnej i nie wywalczył awansu do konkursu finałowego. Nigdy nie udało mu się wywalczyć mistrzostwa Finlandii. W czasie kariery zawodniczej mierzył 191 cm. i ważył 88 kg. Rekord życiowy: 83,40 (11 czerwca 1990, Heinola).

</doc>
<doc id="1653272" url="https://pl.wikipedia.org/wiki?curid=1653272" title="Księżniczka Erika">
Księżniczka Erika



</doc>
<doc id="1653277" url="https://pl.wikipedia.org/wiki?curid=1653277" title="Mistrzostwa Świata w Saneczkarstwie 1971">
Mistrzostwa Świata w Saneczkarstwie 1971

Mistrzostwa Świata w Saneczkarstwie 1971 – trzynasta edycja mistrzostw świata w saneczkarstwie, rozegrana w 1971 roku we włoskim Olang. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsze były Włochy.

</doc>
<doc id="1653278" url="https://pl.wikipedia.org/wiki?curid=1653278" title="Papież Urban II">
Papież Urban II



</doc>
<doc id="1653279" url="https://pl.wikipedia.org/wiki?curid=1653279" title="Lebiedzie">
Lebiedzie



</doc>
<doc id="1653280" url="https://pl.wikipedia.org/wiki?curid=1653280" title="Papież Walentyn">
Papież Walentyn



</doc>
<doc id="1653282" url="https://pl.wikipedia.org/wiki?curid=1653282" title="Papież Wigiliusz">
Papież Wigiliusz



</doc>
<doc id="1653284" url="https://pl.wikipedia.org/wiki?curid=1653284" title="Thomas Hicks (lekkoatleta)">
Thomas Hicks (lekkoatleta)

Thomas John Hicks (ur. 11 stycznia 1876 w Birmingham, zm. 28 stycznia 1952 w Winnipeg) – amerykański lekkoatleta maratończyk, mistrz olimpijski z Saint Louis.
Urodzony w Wielkiej Brytanii Hicks pracował w Cambridge w stanie Massachusetts jako giser. Zajął 2. miejsce w Maratonie Bostońskim w 1904.
Na igrzyskach olimpijskich 1904 w Saint Louis bieg maratoński był rozgrywany w trudnych warunkach. Trasa biegła w pełnym słońcu, temperatura przekraczała 28° C, a biegnący zawodnicy i towarzyszące im pojazdy wzbijały tumany kurzu. Jako pierwszy linię mety przebiegł Amerykanin Frederick Lorz. Okazało się jednak, że część trasy przejechał samochodem i został zdyskwalifikowany. Hicks na trasie otrzymał od pomagających mu asystentów dawkę około 1 mg strychniny w białku jajka. Na 32 kilometrze ponownie podano mu strychninę, białko i kilka łyków brandy. Na mecie padł wyczerpany. Kolejna dawka strychniny mogła być śmiertelna. Strychnina jest obecnie zakazana jako środek dopingujący.
Hicks po zdobyciu mistrzostwa olimpijskiego wycofał się z uprawiania sportu.

</doc>
<doc id="1653286" url="https://pl.wikipedia.org/wiki?curid=1653286" title="Mistrzostwa Świata w Saneczkarstwie 1970">
Mistrzostwa Świata w Saneczkarstwie 1970

Mistrzostwa Świata w Saneczkarstwie 1970 – dwunasta edycja mistrzostw świata w saneczkarstwie, rozegrana w 1970 roku w zachodnioniemieckim Schönau am Königssee. W tym mieście mistrzostwa odbyły się już drugi raz (wcześniej w 1969). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było RFN.

</doc>
<doc id="1653292" url="https://pl.wikipedia.org/wiki?curid=1653292" title="Papież Celestyn II">
Papież Celestyn II



</doc>
<doc id="1653293" url="https://pl.wikipedia.org/wiki?curid=1653293" title="Papież Benedykt XV">
Papież Benedykt XV



</doc>
<doc id="1653296" url="https://pl.wikipedia.org/wiki?curid=1653296" title="Papież Benedykt XIV">
Papież Benedykt XIV



</doc>
<doc id="1653297" url="https://pl.wikipedia.org/wiki?curid=1653297" title="Jar Południowy w Jastrzębiu-Zdroju">
Jar Południowy w Jastrzębiu-Zdroju

Jar Południowy – publiczny teren zielony w Jastrzębiu-Zdroju położony pomiędzy ulicami Wielkopolską a Mazowiecką. Jest podzielony na dwie części - spacerową, na której znajdują się alejki, klomby kwiatowe, skwery i place zabaw oraz na rekreacyjno-rozrywkową, gdzie znajdują się obiekty sportowe, lokale gastronomiczne, amfiteatr oraz siedziba Miejskiego Towarzystwa Krzewienia Kultury Fizycznej.

</doc>
<doc id="1653299" url="https://pl.wikipedia.org/wiki?curid=1653299" title="Papież Benedykt XIII">
Papież Benedykt XIII



</doc>
<doc id="1653300" url="https://pl.wikipedia.org/wiki?curid=1653300" title="Papież Aleksander VI">
Papież Aleksander VI



</doc>
<doc id="1653301" url="https://pl.wikipedia.org/wiki?curid=1653301" title="Papież Aleksander III">
Papież Aleksander III



</doc>
<doc id="1653302" url="https://pl.wikipedia.org/wiki?curid=1653302" title="Papież Aleksander IV">
Papież Aleksander IV



</doc>
<doc id="1653303" url="https://pl.wikipedia.org/wiki?curid=1653303" title="Papież Aleksander II">
Papież Aleksander II



</doc>
<doc id="1653304" url="https://pl.wikipedia.org/wiki?curid=1653304" title="Papież Zachariasz">
Papież Zachariasz



</doc>
<doc id="1653306" url="https://pl.wikipedia.org/wiki?curid=1653306" title="Dinamo Tuła">
Dinamo Tuła

Dinamo Tuła (ros. Футбольный клуб «Динамо» Тула, "Futbolnyj Kłub "Dinamo" Tuła") - rosyjski klub piłkarski z siedzibą w Tule.
Historia.
Chronologia nazw:
Piłkarska drużyna Łucz została założona w Tule, w 1991. 
Zespół występował w rozgrywkach regionalnych obwodu tulskiego. 
W 1995 klub debiutował w Trzeciej Ligi. Po sezonie 1997 został farm-klubem Arsenału Tuła i pod nazwą Arsienał-2 Tuła rozpoczął występy w Drugiej Dywizji, grupie Centralnej. Po sezonie 2002 zaprzestał istnieć związek z Arsenałem Tuła. Klub zmienił nazwę na Dinamo Tuła i kontynuował występy w Drugiej Dywizji. Jednak środków finansowych starczyło tylko do lata i po 15 kolejce klub zrezygnował z dalszych występów. Klub został pozbawiony licencji klubu profesjonalnego. 
Obecnie klub występuje na poziomie amatorskim w rozgrywkach regionalnych obwodu tulskiego Rosji.

</doc>
<doc id="1653308" url="https://pl.wikipedia.org/wiki?curid=1653308" title="Thomas Hicks">
Thomas Hicks

Imię i nazwisko Thomas Hicks nosili lub noszą m.in.:

</doc>
<doc id="1653310" url="https://pl.wikipedia.org/wiki?curid=1653310" title="Krentenbol">
Krentenbol

Krentenbol (nid. l. mn. "krentenbollen") – mała, okrągła, miękka bułeczka drożdżowa o glazurowanej, ciemnobrązowej powierzchni, charakteryzująca się dużą ilością rodzynek w cieście, powszechnie sprzedawana w sklepach piekarniczych oraz supermarketach w Holandii, konsumowana na śniadanie lub lunch.
Ciasto upieczonej krentenbol jest w środku koloru zielonkawo-żółtego, co jest wynikiem przechodzenia naturalnych barwników z rodzynek do ciasta drożdżowego. Optymalna zawartość drożdży w cieście na krentenbollen wynosi 8%.
Krentenbol można spożywać bez innych dodatków lub przekrojoną i posmarowaną masłem oraz przełożoną plasterkiem żółtego sera, w tym plasterkiem sera żółtego z kminkiem lub posmarowaną serem topionym. Można także posmarować połówki krentenbol dżemem, np. z imbiru i ozdobić plasterkami owoców, np. mango oraz świeżym listkiem kolendry siewnej.
Dietetycy zalecają spożywanie krentenbollen dorosłym i dzieciom, gdyż posiadają dużą wartość odżywczą i są źródłem witaminy B2 i B3. Bułeczka krentenbol zawiera średnio 277 kcal/100 gramów, w tym mniej niż 4 g tłuszczu i 3 g błonnika. Polecane są także dla osób na diecie odchudzającej jako produkt odżywczy dla organizmu, a jednocześnie niskokaloryczny i ubogi w tłuszcz.
Nazwa.
Słowo "krentenbol" oznacza dosłownie kulkę (bol - nid.)
 z krentami(bezpestkowe rodzynki z Koryntu).
Krentenbol w języku potocznym.
W języku potocznym pojawiło się ostatnimi czasy powiedzenie: "Życie to nie jest bułeczka z rodzynkami" ("Het Leven Is Geen Krentenbol"), które funkcjonuje też w innych wersjach: "Życie to bułeczka z rodzynkami – od czasu do czasu twarda rodzynka się zdarza" ("Het leven is een krentenbol; af en toe een harde krent") lub "Życie nie jest bułeczką z rodzynkami, ale twardą bułką" ("Het leven is geen krentenbol, maar een hard broodje").

</doc>
<doc id="1653311" url="https://pl.wikipedia.org/wiki?curid=1653311" title="Mieczysław Wądołowski">
Mieczysław Wądołowski

Mieczysław Wądołowski (ur. w 1952 roku w Reszlu) – członek zespołu Czerwone Gitary, w którym gra od czerwca 1997 na gitarze akustycznej i akordowej (czyli akustycznej 12-strunowej). Pochodzi z Reszla, w którym się urodził i wychował.
Wygrał m.in. Konkurs na najlepsze wykonanie piosenki Krzysztofa Klenczona, jest także zdobywcą Złotego Samowara oraz jest laureatem przeglądu piosenki radzieckiej.. Na płycie "Czerwone Gitary OK" znajdują się jego 3 kompozycje. Zanim zaczął grać z zespołem pracował w jednej z firm stolarskich w Reszlu. Jego największym marzeniem było grać w Czerwonych Gitarach, co spełniło się po latach.
Z Czerwonymi Gitarami nagrał 2 płyty – "Czerwone Gitary OK" oraz "Jeszcze gra muzyka". Na każdej z nich znajdują się jego kompozycje. Oprócz tego, że gra na gitarach, jest również wokalistą. W marcu 2009 wraz z zespołem nagrał płytę "Herz verschenkt", a w 2015 roku album "Jeszcze raz "promowany przez skomponowaną przez niego piosenkę "Trochę przed wieczorem".

</doc>
<doc id="1653313" url="https://pl.wikipedia.org/wiki?curid=1653313" title="Dom Zdrojowy w Jastrzębiu-Zdroju">
Dom Zdrojowy w Jastrzębiu-Zdroju

Dom Zdrojowy w Jastrzębiu-Zdroju – zabytkowy obiekt posanatoryjny leżący na terenie zespołu uzdrowiskowego, położony w Parku Zdrojowym na osiedlu Zdrój. Został wybudowany w stylu szwajcarskim (w konstrukcji szkieletowej) w 1862 roku przez Feliksa von Königsdorffa. W środku znajdowały się kabiny kuracyjne, a także można było napić się tu solanki, mieściła się tu kawiarnia, czytelnia, sala taneczna oraz kasyno. Przez długie lata budynek zwany był więc „Szwajcarką” lub „Kasynem”. W latach 90. XX wieku przeszedł gruntowną modernizację. Obecnie w dawnym budynku sanatoryjnym mieści się kawiarnia oraz Miejski Ośrodek Kultury, Jastrzębski Klub Fotograficzny "Niezależni" i Towarzystwo Miłośników Ziemi Jastrzębskiej.

</doc>
<doc id="1653314" url="https://pl.wikipedia.org/wiki?curid=1653314" title="Enrico Boselli">
Enrico Boselli

Enrico Boselli (ur. 7 stycznia 1957 w Bolonii) – włoski polityk, były parlamentarzysta i eurodeputowany, lider ugrupowań socjalistycznych.
Życiorys.
Ukończył szkołę średnią. Działalność polityczną rozpoczął w latach 70., przystępując do Włoskiej Partii Socjalistycznej. Zasiadał we władzach federacji młodych socjalistów "Federazione Giovanile Socialista".
W pierwszej połowie lat 80. był radnym rady miejskiej Bolonii, w 1987 objął stanowisko zastępcy burmistrza tego miasta. Od 1990 do 1993 pełnił funkcję prezydenta regionu Emilia-Romania.
Od 1994 do 2008 sprawował mandat poselski do Izby Deputowanych XII, XIII, XIV i XV kadencji. W latach 1999-2004 zasiadał jednocześnie w Parlamencie Europejskim.
Po rozwiązaniu PSI na skutek afer korupcyjnych, założył nowe ugrupowanie pod nazwą Socjaliści Włoscy ("Socialisti Italiani"). W 1998 po zjednoczeniu się SI z innymi centrolewicowymi ugrupowaniami, stanął na czele Włoskich Demokratycznych Socjalistów. W 2005 w imieniu SDI podpisał porozumienie z radykałami Emmy Bonino o utworzeniu koalicji Róża w Pięści, funkcjonującej w ramach bloku wyborczego "L’Unione".
W październiku 2007 został sekretarzem Partii Socjalistycznej, powstałej z połączenia SDI, Partii Socjalistycznej Gianniego De Michelisa, Włoskich Socjalistów i innych niewielkich formacji. W przedterminowych wyborach parlamentarnych w tym samym roku był kandydatem socjalistów na urząd premiera, jednak lista wyborcza PS z wynikiem poniżej 1% głosów nie przekroczyła progu wyborczego. Po tej porażce Enrico Boselli zrezygnował z kierowania Partią Socjalistyczną.
W 2010 przystąpił do Sojuszu dla Włoch, obejmując funkcję wiceprezesa partii.

</doc>
<doc id="1653315" url="https://pl.wikipedia.org/wiki?curid=1653315" title="Papież Grzegorz V">
Papież Grzegorz V



</doc>
<doc id="1653317" url="https://pl.wikipedia.org/wiki?curid=1653317" title="Papież Grzegorz IV">
Papież Grzegorz IV



</doc>
<doc id="1653318" url="https://pl.wikipedia.org/wiki?curid=1653318" title="Papież Telesfor">
Papież Telesfor



</doc>
<doc id="1653319" url="https://pl.wikipedia.org/wiki?curid=1653319" title="Papież Teodor I">
Papież Teodor I



</doc>
<doc id="1653320" url="https://pl.wikipedia.org/wiki?curid=1653320" title="Papież Teodor II">
Papież Teodor II



</doc>
<doc id="1653321" url="https://pl.wikipedia.org/wiki?curid=1653321" title="Papież Syrycjusz">
Papież Syrycjusz



</doc>
<doc id="1653323" url="https://pl.wikipedia.org/wiki?curid=1653323" title="Andrzej Chmiel">
Andrzej Chmiel

Andrzej Chmiel (ur. 28 stycznia 1964 w Zamościu) – polski nauczyciel i polityk, poseł na Sejm I kadencji.
Życiorys.
Ukończył w 1990 studia na Wydziale Humanistycznym Wyższej Szkoły Pedagogicznej w Krakowie. Pracował jako nauczyciel. W wyborach w 1991 uzyskał mandat posła na Sejm I kadencji. Został wybrany w okręgu chełmsko-zamojskim z listy Konfederacji Polski Niepodległej. Zasiadał w Komisji Rolnictwa i Gospodarki Żywnościowej oraz w Komisji Edukacji, Nauki i Postępu Technicznego. W 1993 nie uzyskał reelekcji. Później wycofał się z działalności politycznej.

</doc>
<doc id="1653324" url="https://pl.wikipedia.org/wiki?curid=1653324" title="Papież Symplicjusz">
Papież Symplicjusz



</doc>
<doc id="1653325" url="https://pl.wikipedia.org/wiki?curid=1653325" title="Papież Sylwester II">
Papież Sylwester II



</doc>
<doc id="1653326" url="https://pl.wikipedia.org/wiki?curid=1653326" title="Papież Sylweriusz">
Papież Sylweriusz



</doc>
<doc id="1653327" url="https://pl.wikipedia.org/wiki?curid=1653327" title="Papież Sykstus V">
Papież Sykstus V



</doc>
<doc id="1653328" url="https://pl.wikipedia.org/wiki?curid=1653328" title="Papież Stefan I">
Papież Stefan I



</doc>
<doc id="1653329" url="https://pl.wikipedia.org/wiki?curid=1653329" title="Papież Soter">
Papież Soter



</doc>
<doc id="1653330" url="https://pl.wikipedia.org/wiki?curid=1653330" title="Papież Stefan II">
Papież Stefan II



</doc>
<doc id="1653332" url="https://pl.wikipedia.org/wiki?curid=1653332" title="Papież Seweryn">
Papież Seweryn



</doc>
<doc id="1653333" url="https://pl.wikipedia.org/wiki?curid=1653333" title="Papież Sergiusz II">
Papież Sergiusz II



</doc>
<doc id="1653334" url="https://pl.wikipedia.org/wiki?curid=1653334" title="Papież Sergiusz I">
Papież Sergiusz I



</doc>
<doc id="1653335" url="https://pl.wikipedia.org/wiki?curid=1653335" title="Papież Sabinian">
Papież Sabinian



</doc>
<doc id="1653336" url="https://pl.wikipedia.org/wiki?curid=1653336" title="Tulipa hybrida">
Tulipa hybrida



</doc>
<doc id="1653337" url="https://pl.wikipedia.org/wiki?curid=1653337" title="Papież Pius V">
Papież Pius V



</doc>
<doc id="1653339" url="https://pl.wikipedia.org/wiki?curid=1653339" title="Papież Pius IX">
Papież Pius IX



</doc>
<doc id="1653341" url="https://pl.wikipedia.org/wiki?curid=1653341" title="Papież Pius X">
Papież Pius X



</doc>
<doc id="1653344" url="https://pl.wikipedia.org/wiki?curid=1653344" title="Papież Pius XI">
Papież Pius XI



</doc>
<doc id="1653346" url="https://pl.wikipedia.org/wiki?curid=1653346" title="Papież Pius XII">
Papież Pius XII



</doc>
<doc id="1653347" url="https://pl.wikipedia.org/wiki?curid=1653347" title="Papież Paweł I">
Papież Paweł I



</doc>
<doc id="1653348" url="https://pl.wikipedia.org/wiki?curid=1653348" title="Papież Paweł III">
Papież Paweł III



</doc>
<doc id="1653349" url="https://pl.wikipedia.org/wiki?curid=1653349" title="Papież Paweł II">
Papież Paweł II



</doc>
<doc id="1653350" url="https://pl.wikipedia.org/wiki?curid=1653350" title="Papież Paweł IV">
Papież Paweł IV



</doc>
<doc id="1653352" url="https://pl.wikipedia.org/wiki?curid=1653352" title="Papież Mikołaj IV">
Papież Mikołaj IV



</doc>
<doc id="1653353" url="https://pl.wikipedia.org/wiki?curid=1653353" title="Papież Mikołaj II">
Papież Mikołaj II



</doc>
<doc id="1653354" url="https://pl.wikipedia.org/wiki?curid=1653354" title="Papież Mikołaj III">
Papież Mikołaj III



</doc>
<doc id="1653355" url="https://pl.wikipedia.org/wiki?curid=1653355" title="Papież Liberiusz">
Papież Liberiusz



</doc>
<doc id="1653357" url="https://pl.wikipedia.org/wiki?curid=1653357" title="Papież Leon XIII">
Papież Leon XIII



</doc>
<doc id="1653359" url="https://pl.wikipedia.org/wiki?curid=1653359" title="Papież Leon III">
Papież Leon III



</doc>
<doc id="1653360" url="https://pl.wikipedia.org/wiki?curid=1653360" title="Indywidualne Mistrzostwa Europy Juniorów na Żużlu 2009">
Indywidualne Mistrzostwa Europy Juniorów na Żużlu 2009

Indywidualne Mistrzostwa Europy Juniorów na Żużlu 2009 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 2009. W finale zwyciężył Polak Przemysław Pawlicki.

</doc>
<doc id="1653361" url="https://pl.wikipedia.org/wiki?curid=1653361" title="Papież Leon VI">
Papież Leon VI



</doc>
<doc id="1653362" url="https://pl.wikipedia.org/wiki?curid=1653362" title="Papież Lando">
Papież Lando



</doc>
<doc id="1653363" url="https://pl.wikipedia.org/wiki?curid=1653363" title="Papież Konstantyn">
Papież Konstantyn



</doc>
<doc id="1653364" url="https://pl.wikipedia.org/wiki?curid=1653364" title="Papież Leon V">
Papież Leon V



</doc>
<doc id="1653365" url="https://pl.wikipedia.org/wiki?curid=1653365" title="Papież Konon">
Papież Konon



</doc>
<doc id="1653367" url="https://pl.wikipedia.org/wiki?curid=1653367" title="Papież Klemens XI">
Papież Klemens XI



</doc>
<doc id="1653368" url="https://pl.wikipedia.org/wiki?curid=1653368" title="Papież Klemens VIII">
Papież Klemens VIII



</doc>
<doc id="1653369" url="https://pl.wikipedia.org/wiki?curid=1653369" title="Papież Innocenty III">
Papież Innocenty III



</doc>
<doc id="1653372" url="https://pl.wikipedia.org/wiki?curid=1653372" title="Rise To Ruin">
Rise To Ruin

Rise to Ruin – siódmy album holenderskiej grupy deathmetalowej Gorefest. Został wydany w 2007 przez Nuclear Blast.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653373" url="https://pl.wikipedia.org/wiki?curid=1653373" title="Papież Grzegorz XVI">
Papież Grzegorz XVI



</doc>
<doc id="1653374" url="https://pl.wikipedia.org/wiki?curid=1653374" title="Papież Grzegorz XV">
Papież Grzegorz XV



</doc>
<doc id="1653375" url="https://pl.wikipedia.org/wiki?curid=1653375" title="Papież Grzegorz XIII">
Papież Grzegorz XIII



</doc>
<doc id="1653378" url="https://pl.wikipedia.org/wiki?curid=1653378" title="Papież Jan VII">
Papież Jan VII



</doc>
<doc id="1653379" url="https://pl.wikipedia.org/wiki?curid=1653379" title="Papież Jan VI">
Papież Jan VI



</doc>
<doc id="1653380" url="https://pl.wikipedia.org/wiki?curid=1653380" title="Stara Synagoga w Strasburgu">
Stara Synagoga w Strasburgu

Stara Synagoga w Strasburgu – nieistniejąca synagoga w Strasburgu przy bulwarze Klebera.
Historia.
Pierwsza synagoga w Strasburgu powstała w 1834 przy ulicy Świętej Heleny, kiedy gmina żydowska w mieście liczyła ok. 1500 osób. W latach 80. XIX wieku jej liczebność wzrosła do ok. 4 tys. ludzi i konieczna była budowa nowej świątyni. W 1889 został powołany komitet, który zajął się zbieraniem koniecznych funduszy.
Projekt budynku stworzył architekt z Karlsruhe, Ludwig Lévy, autor kilku innych budynków synagog w Palatynacie oraz kościoła św. Piotra w Strasburgu. Dopiero w 1895 jego plan został zatwierdzony przez władze miasta. W czerwcu rozpoczęto prace budowlane zakończone w listopadzie 1897. 8 września 1898 uroczyście przeniesiono zwoje Tory z synagogi przy ul. Świętej Heleny do nowego budynku. Przy synagodze działała biblioteka żydowska.
Po wejściu hitlerowców do Strasburga synagoga została zamknięta, a następnie rozebrana.
Architektura.
Synagoga reprezentowała styl neoromański. Jej najwyższym punktem była strzeliście zakończona ośmioboczna wieża z rzędem półkolistych okien poniżej dachu. Jej łączna wysokość wynosiła 54 metry. Fasada główna oraz boczne synagogi posiadały rozety z maswerkiem, fryz poniżej trójkątnego szczytu oraz łukowe obramowanie rozety. Poniżej znajdowały się rzędy podobnie uformowanych okien. Do głównej elewacji przylegała druga wieża, podobnie zwieńczona jak główna, z otwartą ostatnią kondygnacją. Dwie okrągłe wieże przylegały do wschodniej ściany budynku.
We wnętrzu synagogi znajdował się wykonany w stylu mauretańskim Aron ha-kodesz oraz bogata dekoracja mozaikowa na sklepieniu. Całość wspierały misternie rzeźbione kolumny, podobnie dekorowana była drewniana balustrada galerii dla kobiet.

</doc>
<doc id="1653381" url="https://pl.wikipedia.org/wiki?curid=1653381" title="Papież Jan V">
Papież Jan V



</doc>
<doc id="1653382" url="https://pl.wikipedia.org/wiki?curid=1653382" title="Papież Jan XIII">
Papież Jan XIII



</doc>
<doc id="1653383" url="https://pl.wikipedia.org/wiki?curid=1653383" title="Papież Jan IV">
Papież Jan IV



</doc>
<doc id="1653384" url="https://pl.wikipedia.org/wiki?curid=1653384" title="Papież Jan XII">
Papież Jan XII



</doc>
<doc id="1653385" url="https://pl.wikipedia.org/wiki?curid=1653385" title="Papież Jan XI">
Papież Jan XI



</doc>
<doc id="1653386" url="https://pl.wikipedia.org/wiki?curid=1653386" title="Papież Jan X">
Papież Jan X



</doc>
<doc id="1653387" url="https://pl.wikipedia.org/wiki?curid=1653387" title="Papież Jan IX">
Papież Jan IX



</doc>
<doc id="1653388" url="https://pl.wikipedia.org/wiki?curid=1653388" title="Papież Jan VIII">
Papież Jan VIII



</doc>
<doc id="1653390" url="https://pl.wikipedia.org/wiki?curid=1653390" title="Papież Hygin">
Papież Hygin



</doc>
<doc id="1653391" url="https://pl.wikipedia.org/wiki?curid=1653391" title="Papież Jan III">
Papież Jan III



</doc>
<doc id="1653392" url="https://pl.wikipedia.org/wiki?curid=1653392" title="Papież Grzegorz VI">
Papież Grzegorz VI



</doc>
<doc id="1653393" url="https://pl.wikipedia.org/wiki?curid=1653393" title="Papież Jan XIV">
Papież Jan XIV



</doc>
<doc id="1653394" url="https://pl.wikipedia.org/wiki?curid=1653394" title="Papież Jan II">
Papież Jan II



</doc>
<doc id="1653397" url="https://pl.wikipedia.org/wiki?curid=1653397" title="La Muerte">
La Muerte

La Muerte – szósty album holenderskiej grupy deathmetalowej Gorefest. Został wydany w 2005 przez Nuclear Blast.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653398" url="https://pl.wikipedia.org/wiki?curid=1653398" title="Zbigniew Frost">
Zbigniew Frost

Zbigniew Stanisław Frost (ur. 3 listopada 1956 w Gdańsku) – polski przedsiębiorca, poseł na Sejm I kadencji.
Życiorys.
Ukończył w 1982 studia na Wydziale Mechanicznym i Technologicznym Politechniki Gdańskiej. W 1991 uzyskał mandat posła na Sejm I kadencji. Został wybrany z listy ogólnopolskiej kandydatów w okręgu gdańskim z ramienia Konfederacji Polski Niepodległej. Zasiadał w Komisji Przekształceń Własnościowych, Komisji Stosunków Gospodarczych z Zagranicą i Gospodarki Morskiej oraz Komisji Nadzwyczajnej do rozpatrzenia projektów ustaw w ramach Paktu o przedsiębiorstwie państwowym, a także w czterech podkomisjach. W 1993 bezskutecznie ubiegał się o reelekcję. Do połowy lat 90. kierował gdańskim okręgiem KPN, później wycofał się z działalności politycznej i zajął się prowadzeniem prywatnej działalności gospodarczej.

</doc>
<doc id="1653401" url="https://pl.wikipedia.org/wiki?curid=1653401" title="Chapter 13">
Chapter 13

Chapter 13 – piąty album holenderskiego zespołu deathmetalowego Gorefest. Został wydany w 1998.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653402" url="https://pl.wikipedia.org/wiki?curid=1653402" title="Mistrzostwa Świata w Saneczkarstwie 1969">
Mistrzostwa Świata w Saneczkarstwie 1969

Mistrzostwa Świata w Saneczkarstwie 1969 – jedenasta edycja mistrzostw świata w saneczkarstwie, rozegrana w 1969 roku w zachodnioniemieckim Schönau am Königssee. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Austria.
Podczas mistrzostw doszło do tragedii. Polski saneczkarz Stanisław Paczka wypadł z toru i uderzył głową w rosnące obok trasy drzewo ponosząc śmierć na miejscu.

</doc>
<doc id="1653405" url="https://pl.wikipedia.org/wiki?curid=1653405" title="Dinamo Woroneż">
Dinamo Woroneż

Dinamo Woroneż (ros. Футбольный клуб «Динамо» Воронеж, "Futbolnyj Kłub "Dinamo" Woronież") - rosyjski klub piłkarski z siedzibą w Woroneżu.
Historia.
Chronologia nazw:
Piłkarska drużyna Dinamo została założona w 1925 w Woroneżu.
Do połowy lat 30. występował w mistrzostwach miasta. W 1937 debiutował w Grupie D Mistrzostw ZSRR.
W 1946 występował w Trzeciej Grupie, podgrupie Centralnej, a w 1949 w Drugiej Grupie, podgrupie 1. Również do 1949 brał udział w rozgrywkach Pucharu ZSRR.
W latach 2004-2005 uczestniczył w rozgrywkach grupy "Czarnoziemie" Rosyjskiej amatorskiej ligi.
W 2006 awansował do Drugiej Dywizji, grupy Centralnej.
W 2008 zmienił nazwę na Dinamo-Woronież Woroneż, a po sezonie zdecydowano o połączeniu z FCSz-73 i utworzeniu klubu Fakieł-Woronież Woroneż.
Jednak klub nie zniknął z mapy piłkarskiej Rosji i obecnie pod nazwą Dinamo Woroneż występuje w amatorskiej lidze Rosji w grupie "Czarnoziemie".

</doc>
<doc id="1653406" url="https://pl.wikipedia.org/wiki?curid=1653406" title="SPV">
SPV



</doc>
<doc id="1653407" url="https://pl.wikipedia.org/wiki?curid=1653407" title="Soul Survivor">
Soul Survivor

Soul Survivor – czwarty album holenderskiego zespołu deathmetalowego Gorefest. Został wydany w 1996.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653408" url="https://pl.wikipedia.org/wiki?curid=1653408" title="Mistrzostwa Świata w Saneczkarstwie 1967">
Mistrzostwa Świata w Saneczkarstwie 1967

Mistrzostwa Świata w Saneczkarstwie 1967 – dziesiąta edycja mistrzostw świata w saneczkarstwie, rozegrana w 1967 roku w szwedzkim Hammarstrand. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej zwyciężyła Niemiecka Republika Demokratyczna.

</doc>
<doc id="1653411" url="https://pl.wikipedia.org/wiki?curid=1653411" title="Edson Cordeiro">
Edson Cordeiro

Edson Cordeiro (ur. 9 lutego 1967 w Santo André) – brazylijski kontratenor, piosenkarz popowy i jazzowy.

</doc>
<doc id="1653413" url="https://pl.wikipedia.org/wiki?curid=1653413" title="Jean Riolan Starszy">
Jean Riolan Starszy

Jean Riolan Starszy (ur. w Amiens w 1539, zm. w Paryżu w 1605) - francuski lekarz.
Ojciec Jeana Riolana Młodszego. Wykładał medycynę i anatomię na wydziale medycznym Uniwersytetu Paryskiego. W 1586 roku pełnił funkcję dziekana. Pozostawił po sobie wiele dzieł, przede wszystkim komentarzy na temat poglądów Hipokratesa oraz Ferneliusa. W 1640 r. wydał własną pracę na temat malarii pt. "Tractatus de febribus".

</doc>
<doc id="1653416" url="https://pl.wikipedia.org/wiki?curid=1653416" title="Mistrzostwa Świata w Saneczkarstwie 1965">
Mistrzostwa Świata w Saneczkarstwie 1965

Mistrzostwa Świata w Saneczkarstwie 1965 – dziewiąta edycja mistrzostw świata w saneczkarstwie, rozegrana w 1965 roku w szwajcarskim Davos. W tym mieście mistrzostwa odbyły się już drugi raz (wcześniej w 1957). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1653417" url="https://pl.wikipedia.org/wiki?curid=1653417" title="Miguel Tendillo">
Miguel Tendillo

Miguel Tendillo Belenguer (ur. 1 lutego 1961) – hiszpański piłkarz występujący na pozycji obrońcy.
Z Valencią sięgnął po Puchar Króla (1979), Puchar Zdobywców Pucharów (1980) i Superpuchar Europy (1980). Z Realem Madryt zdobył trzykrotnie Mistrzostwo Hiszpanii (1988, 1989, 1990), raz Puchar Króla (1989) i trzykrotnie Superpuchar Hiszpanii (1988, 1989, 1990).
W 1980–1988 rozegrał 27 meczów i strzelił 1 gola w reprezentacja Hiszpanii. Wystąpił na Euro 1980 i Mistrzostwach Świata 1982.

</doc>
<doc id="1653418" url="https://pl.wikipedia.org/wiki?curid=1653418" title="LK3">
LK3



</doc>
<doc id="1653420" url="https://pl.wikipedia.org/wiki?curid=1653420" title="Elias Katz">
Elias Katz

Elias Katz (ur. 22 czerwca 1901 w Turku, zm. 24 grudnia 1947 w Tsrifimi koło Gazy) – fiński lekkoatleta, biegacz długodystansowy, mistrz i wicemistrz olimpijski.
Na igrzyskach olimpijskich w 1924 w Paryżu zdobył srebrny medal w biegu na 3000 metrów z przeszkodami za swym rodakiem Ville Ritolą. Później na tych samych igrzyskach wziął udział w drużynowym biegu na 3000 metrów. Do klasyfikacji zaliczały się trzy najlepsze miejsca zawodników danej drużyny. Ponieważ Paavo Nurmi zajął 1. miejsce indywidualnie, Ritola był drugi, a Katz przybiegł jako piąty, zespół Finlandii zdobył złoty medal olimpijski.
Katz, który był Żydem, od 1924 do 1933 startował w klubie "Bar Kochba" w Berlinie, który musiał opuścić z obawy przed antysemickimi prześladowaniami. Wyemigrował do Izraela, gdzie pracował jako trener lekkoatletyczny. W 1947, kiedy pracował jako operator filmowy w brytyjskim obozie wojskowym niedaleko Gazy w Palestynie, został zastrzelony przez arabskiego snajpera.

</doc>
<doc id="1653421" url="https://pl.wikipedia.org/wiki?curid=1653421" title="Johann Eccarius">
Johann Eccarius

Johann Georg Eccarius (ur. 23 sierpnia 1818 we Friedrichroda w księstwie Gotha, zm. 4 marca 1889) – krawiec i publicysta niemiecki, sekretarz generalny Międzynarodowego Stowarzyszenia Robotników.
W roku 1846 przeniósł się z Turyngii do Londynu i wkrótce wystąpił na pole literackie w czasopismach "Neue Rheinische Zeitung" i "Red Republican". W r. 1864 miał czynny udział w założeniu Stowarzyszenia Międzynarodowego Robotników, był 1865 r. członkiem komisji wykonawczej ligi reformy, w 1866 został redaktorem odpowiedzialnym czasopisma "Common Wealth". W 1867 wybrany został sekretarzem generalnym Międzynarodowego Stowarzyszenia Robotników. 
Oddzielnie wydał: "A Working Man's refutation of Stuart Mill" (1867, przekład niemiecki Eichhoffa, 1869).

</doc>
<doc id="1653423" url="https://pl.wikipedia.org/wiki?curid=1653423" title="Jean Riolan">
Jean Riolan



</doc>
<doc id="1653424" url="https://pl.wikipedia.org/wiki?curid=1653424" title="Mistrzostwa Świata w Saneczkarstwie 1963">
Mistrzostwa Świata w Saneczkarstwie 1963

Mistrzostwa Świata w Saneczkarstwie 1963 – ósma edycja mistrzostw świata w saneczkarstwie, rozegrana w 1963 roku w austriackim Imst. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Polska.

</doc>
<doc id="1653425" url="https://pl.wikipedia.org/wiki?curid=1653425" title="SPV (przedsiębiorstwo)">
SPV (przedsiębiorstwo)

SPV GmbH (niem. Schallplatten, Produktion und Vertrieb) – niezależna wytwórnia płytowa wydająca szeroko pojętą muzykę rockową i heavy metalową. Powstała w 1984 roku w Niemczech początkowo jako dystrybutor holenderskiej firmy Roadrunner Records. Wytwórnia posiada wiele pododdziałów takich jak: Steamhammer, Synthetic Symphony, Oblivion, SPV Recordings/SPV America, SPV GmbH/Rebel Rec, Audiopharm czy InsideOut Music.
Dla wytwórni nagrywały m.in. takie grupy muzyczne i wykonawcy jak: Sepultura, Kreator, Angra, Alice Cooper, Eric Burdon, Whitesnake, Motörhead, Helloween, Kamelot, King’s X, Judas Priest, Dio, Iced Earth, Moonspell, Saxon, Monster Magnet, Type O Negative, Love Like Blood czy Skinny Puppy.

</doc>
<doc id="1653427" url="https://pl.wikipedia.org/wiki?curid=1653427" title="Mistrzostwa Świata w Saneczkarstwie 1962">
Mistrzostwa Świata w Saneczkarstwie 1962

Mistrzostwa Świata w Saneczkarstwie 1962 – siódma edycja mistrzostw świata w saneczkarstwie, rozegrana w 1962 roku w Krynicy. W tym mieście mistrzostwa odbyły się już drugi raz (wcześniej w 1958). Były to drugie i jednocześnie ostatnie mistrzostwa przeprowadzone w Polsce. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1653428" url="https://pl.wikipedia.org/wiki?curid=1653428" title="Hylophorbus">
Hylophorbus

Hylophorbus – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące endemicznie na Nowej Gwinei.
Systematyka.
Podział systematyczny.
Do rodzaju należą następujące gatunki:

</doc>
<doc id="1653429" url="https://pl.wikipedia.org/wiki?curid=1653429" title="Auxilia sarmaci">
Auxilia sarmaci



</doc>
<doc id="1653430" url="https://pl.wikipedia.org/wiki?curid=1653430" title="Punkt libracyjny">
Punkt libracyjny

Punkt libracyjny, punkt libracji, punkt Lagrange’a – miejsce w przestrzeni, w układzie dwóch ciał powiązanych grawitacją, w którym ciało o pomijalnej masie może pozostawać w spoczynku względem ciał układu. Punkt libracyjny nazywany jest także punktem Lagrange’a od nazwiska jego odkrywcy Josepha Lagrange’a.
Definicja.
Dla każdego układu trzech ciał (dwa ciała główne i ciało próbne) występuje pięć takich punktów, oznaczanych na ogół od L1 do L5. Punkty L1–L3 znajdują się na linii przechodzącej przez ciała układu i są one niestabilne. Punkty L4 i L5 tworzą wraz z dwoma większymi ciałami trójkąt równoboczny i są liniowo stabilne, a dla niektórych stosunków niestabilne. Stabilność w tym przypadku oznacza, że jeżeli ciało będzie miało parametry ruchu niewiele różniące się od parametrów punktu, to pozostanie w okolicy tego punktu dowolnie długo. Niestabilność oznacza, że ciało takie oddali się od punktu libracyjnego.
Przykłady.
W układzie Słońce–Ziemia ciało może pozostawać w spoczynku w układzie odniesienia, w którym Słońce i Ziemia spoczywają. W punktach tych następuje zrównoważenie sił grawitacji i bezwładności oddziałujących na ciało w układzie odniesienia związanym z tym ciałem.
W pobliżu punktów L4 i L5 układu Słońce–Jowisz krążą dwie grupy planetoid trojańskich.
Położenie punktów L1–L3.
Dwa ciała o masie formula_1 i formula_2 powiązane siłami grawitacji, krążąc po orbitach kołowych, poruszają się po okręgach, których środkiem jest środek masy układu. Odległość między środkami tych ciał oznaczmy jako formula_3
Prędkość kątową obrotu formula_4 określa wtedy wzór:
gdzie formula_6 oznacza stałą grawitacji.
Środek masy (obrotu) znajduje się w odległości z od ciała o formula_7
Układ obracających się ciał może być przyjęty za układ odniesienia dla trzeciego ciała o masie formula_9 Na ciało znajdujące się w odległości formula_10 od ciała formula_1 działają siły ciał formula_12 formula_2 i siła bezwładności. Dla punktu znajdującego się między ciałami układu (L1) siły działające na to ciało równoważą się, gdy:
co odpowiada:
Dla punktów L2 i L3 równanie zawiera takie same składniki, ale ze względu na zmianę zwrotów sił należy zmienić odpowiednio znaki dodawania i odejmowania.
Rozwiązanie analityczne równania nie jest możliwe. Przyjmując, że ciała układu znacznie różnią się masą (M2«M1), punkty L1 i L2 są oddalone od ciała o mniejszej masie o:
Położenie punktów L1 i L2 w układzie:
Punkt L3 znajduje się za ciałem o większej masie w odległości od niego nieco większej niż odległość ciała okrążającego ciało M1:
Położenie punktów L4 i L5.
W układzie, w którym pierwsza współrzędna określona jest przez linię przechodzącą przez oba ciała, a druga jest do niej prostopadła, położenie punktu L4 określają wzory:
Jeżeli masa M2 jest dużo mniejsza od M1, to punkt ten jest położony w niemal takiej samej odległości od ciała centralnego jak ciało okrążające i wyprzedza je na orbicie o kąt 60°.
Punkt L5 jest lustrzanym odbiciem punktu L4 względem prostej łączącej ciała.
Znaczenie praktyczne.
Punkty libracyjne są wykorzystywane jako szczególnie dogodne lokalizacje instalacji kosmicznych.
W układzie Ziemia–Księżyc.
Punkt L1 może być cenną lokalizacją dla stacji kosmicznej z uwagi na położenie pomiędzy Ziemią a Księżycem. Punkt L2 jest dobrym miejscem do umieszczenia radioteleskopu, ponieważ Księżyc chroni go przed zakłóceniami radiowymi z Ziemi.
W układzie Ziemia–Słońce.
Punkt L1 znajduje się blisko Ziemi i jest ciągle oświetlany przez Słońce. Czyni go to użytecznym do prowadzenia obserwacji Słońca lub do pozyskiwania energii słonecznej. Na orbicie w pobliżu tego punktu zostało umieszczone obserwatorium SOHO. Punkt L2 znajduje się stale w półcieniu Ziemi, co czyni go dobrym miejscem do prowadzenia obserwacji planet zewnętrznych lub obszaru poza Układem Słonecznym. Na orbitach w pobliżu tego punktu umieszczono m.in. Kosmiczne Obserwatorium Herschela, Kosmiczny Teleskop Jamesa Webba i satelitę Planck.
W drugiej połowie 2009 w pobliżu punktów L4 i L5 przeleciały sondy STEREO, których głównym zadaniem jest jednoczesne wykonywanie zdjęć z dwóch miejsc, umożliwiające tworzenie zdjęć stereoskopowych (3D).
W przypadku kolonizacji Marsa bezpośrednia łączność może zostać zablokowana na około 2 tygodnie w ciągu każdego okresu synodycznego, na czas trwania koniunkcji, gdy Słońce znajduje się pomiędzy Marsem a Ziemią. Satelita komunikacyjny znajdujący się w punkcie L4 lub L5 może służyć jako pośrednik w takiej sytuacji.

</doc>
<doc id="1653431" url="https://pl.wikipedia.org/wiki?curid=1653431" title="Jean Riolan Młodszy">
Jean Riolan Młodszy

Jean Riolan Młodszy (ur. 1577, zm. 1657) – francuski lekarz i anatom, związany z wydziałem medycznym Uniwersytetu Paryskiego, syn Jeana Riolana Starszego.
Był osobistym lekarzem Marii Medycejskiej. Pozostał nim aż do jej śmierci, mimo iż po wygnaniu jej wpływy się skończyły. Dbał o rozwój paryskiego ogrodu botanicznego, pierwotnie zwanego "Jardin du Roi", później znanego jako "Jardin des Plantes". Ogród między innymi z jego namowy założył w 1626 roku Ludwik XIII.
Jean Riolan Młodszy był konserwatywnym zwolennikiem doktryn Galena i zagorzałym przeciwnikiem stosowania w lecznictwie chemicznych środków medycznych (tzw. jatrochemii). Nie zgadzał się z poglądami Williama Harveya w kwestiach krwiobiegu. Uważał, że krew krąży, ale obiega ciało najwyżej 2-3 razy na dzień. Uważał też, że to krew jest siłą napędzającą serce, podobnie jak woda napędzająca koło młyńskie. Uważał też, że krew pulsuje w żyłach raz w jedną, raz w drugą stronę roznosząc pokarm do różnych części ciała. Wciąż upierał się, że wątroba jest organem zajmującym się produkcją krwi. Był przeciwnikiem wiwisekcji, co uzasadniał tym, że cierpienia zwierzęcia wpływają na funkcjonalność organów jego ciała skutkując pojawieniem się nieprawidłowych reakcji i fałszują wyniki obserwacji. Przypisuje mu się zastosowanie w roku 1649, po raz pierwszy, operacji tzw. tamponady serca.
Jego najważniejszym dziełem jest poświęcona anatomii "L’Anthropographie" (1618) oraz "Opuscula anatomica" (1649), w której zawarł między innymi swe poglądy na krew i jej krążenie. Na jego cześć anastomozę między tętnicą krezkową górną a dolną nazwano anastomozą Riolana. Ponadto w anatomii stosuje się określenie bukiet Riolana.

</doc>
<doc id="1653432" url="https://pl.wikipedia.org/wiki?curid=1653432" title="Giglovce">
Giglovce

Giglovce – wieś (obec) na Słowacji, w kraju preszowskim w powiecie Vranov nad Topľou. Pierwsza wzmianka pisemna o miejscowości pojawia się w roku 1408.
Wieś leży między miejscowościami Holčíkovce i Jasenovce, na wschód od zbiornika Veľká Domaša.

</doc>
<doc id="1653434" url="https://pl.wikipedia.org/wiki?curid=1653434" title="Komin (ujednoznacznienie)">
Komin (ujednoznacznienie)



</doc>
<doc id="1653435" url="https://pl.wikipedia.org/wiki?curid=1653435" title="Mistrzostwa Świata w Saneczkarstwie 1961">
Mistrzostwa Świata w Saneczkarstwie 1961

Mistrzostwa Świata w Saneczkarstwie 1961 – szósta edycja mistrzostw świata w saneczkarstwie, rozegrana w 1961 roku w szwajcarskim Girenbad. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Włochy.

</doc>
<doc id="1653436" url="https://pl.wikipedia.org/wiki?curid=1653436" title="Góra Czarownic">
Góra Czarownic



</doc>
<doc id="1653439" url="https://pl.wikipedia.org/wiki?curid=1653439" title="Partycypacja obywatelska">
Partycypacja obywatelska

Partycypacja obywatelska – zespół działań i metod uczestnictwa obywateli w określaniu i rozwiązywaniu własnych problemów. Podstawą partycypacji jest uznanie legalności wybranej demokratycznie władzy i partnerstwo władz z grupami i organizacjami mieszkańców. Opiera się ona również na założeniu, że udział obywateli w zarządzaniu demokratycznym państwem nie powinien być ograniczony wyłącznie do udziału w wyborach (demokracja uczestnicząca). 
Kroki w rozwoju zasad obywatelskiego uczestnictwa.
W sprawnie działającym państwie demokratycznym (zob. wskaźnik demokracji) aktywni obywatele sami określają, co dla nich stanowi największy problem i w jaki sposób byłoby najlepiej go rozwiązać. Zadaniem władz jest wspomożenie ich w realizacji zadania. 
Partycypacja obywatelska zaczyna się tam, gdzie władze konsultują rozwiązanie problemu z obywatelami przed podjęciem decyzji. 
Skłonność członków grup społecznych do partycypacji obywatelskiej jest zależna od pochodzenia klasowego (pozycji w strukturze społecznej). Zaobserwowano zjawisko świadomego „wychowywania klas niższych do bierności”. Obywatele ulegający tym wpływom zaczynają zadowalać się świadomością, że wybór korzystnych decyzji w sprawach publicznych należy do partii politycznych (według Jürgena Habermasa przejawiają „roszczeniową obojętność”). Sprzyja temu sytuacja, w której merytoryczną debatę o rozwiązaniach politycznych, proponowanych przez partie rywalizujące o głosy wyborców, zastępuje prezentacja zamiarów tych partii niezdecydowanym wyborcom (manipulacja ich emocjami).
Rozwój uczestnictwa obywateli w kształtowaniu stosunków w państwie zapewniają te media, które są zdolne skłaniać polityków, socjologów, ekonomistów, etyków i in. specjalistów do jawnych debat w ważnych sprawach, przypominających np. debaty oksfordzkie. Publikacja przebiegu takich debat umożliwia obywatelom wyrobienie sobie opinii o kompetencjach uczestników dyskusji (wiarygodności przedstawianych argumentów) oraz sprecyzowanie własnego stanowiska w kontrowersyjnych sprawach (zob. też edukacja medialna).

</doc>
<doc id="1653440" url="https://pl.wikipedia.org/wiki?curid=1653440" title="Mistrzostwa Świata w Saneczkarstwie 1960">
Mistrzostwa Świata w Saneczkarstwie 1960

Mistrzostwa Świata w Saneczkarstwie 1960 – piąta edycja mistrzostw świata w saneczkarstwie, rozegrana w 1960 roku w zachodnioniemieckim Garmisch-Partenkirchen. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Austria.

</doc>
<doc id="1653441" url="https://pl.wikipedia.org/wiki?curid=1653441" title="Liophryne">
Liophryne



</doc>
<doc id="1653442" url="https://pl.wikipedia.org/wiki?curid=1653442" title="Państwa, w których panowała Elżbieta II">
Państwa, w których panowała Elżbieta II

Liczba państw, w których panowała Elżbieta II, zmieniała się podczas jej panowania. Wszystkich państw, które uznawały ją za głowę państwa, było 33.
15 z nich, które do końca jej życia uznawały ją za swojego suwerena w ramach "Commonwealth realm", są zaznaczone jasnozielonym kolorem. Pozostałe, w których panowała od uzyskania przez te państwa niepodległości do ogłoszenia ich republikami, zostały oznaczone na ciemnozielono. Wyjątkowym przypadkiem jest Fidżi, które stało się republiką w 1987, jednak Wielka Rada Wodzów Plemiennych nadal uważała ją za królową i "Najwyższego Wodza Fidżi (Paramount Chief of Fiji)", jednak tytuł ten ma jedynie znaczenie honorowej głowy państwa i nie ma żadnego rzeczywistego znaczenia w rządzeniu.
Oprócz tego Elżbieta była również głową:

</doc>
<doc id="1653444" url="https://pl.wikipedia.org/wiki?curid=1653444" title="Mistrzostwa Świata w Saneczkarstwie 1959">
Mistrzostwa Świata w Saneczkarstwie 1959

Mistrzostwa Świata w Saneczkarstwie 1959 – czwarta edycja mistrzostw świata w saneczkarstwie, rozegrana w 1959 roku w francuskim Villard-de-Lans. Rozegrane zostały tylko dwie konkurencje: jedynki kobiet oraz jedynki mężczyzn. Dwójki mężczyzn zostały odwołane z powodu niesprzyjających warunków pogodowych. W tabeli medalowej bezkonkurencyjna była Austria.
Wyniki.
Dwójki mężczyzn.
Zawody zostały odwołane z powodu niesprzyjających warunków pogodowych.

</doc>
<doc id="1653449" url="https://pl.wikipedia.org/wiki?curid=1653449" title="Mistrzostwa Świata w Saneczkarstwie 1958">
Mistrzostwa Świata w Saneczkarstwie 1958

Mistrzostwa Świata w Saneczkarstwie 1958 – trzecia edycja mistrzostw świata w saneczkarstwie, rozegrana w 1958 roku w Krynicy. Były to pierwsze mistrzostwa w Polsce. Rozegrane zostały trzy konkurencje – jedynki kobiet, jedynki mężczyzn oraz dwójki mieszane. W tabeli medalowej bezkonkurencyjna była Polska.

</doc>
<doc id="1653450" url="https://pl.wikipedia.org/wiki?curid=1653450" title="Maybelline">
Maybelline

Maybelline – firma kosmetyczna powstała w 1915, będąca od 1996 własnością L’Oréal. Jej produkty są sprzedawane na całym świecie. Od 1991 hasłem reklamowym firmy jest: "Może to jej urok, może to Maybelline."
Historia.
Firma Maybelline została założona przez chemika z Nowego Jorku Thomasa L. Williamsa. Był on pomysłodawcą oraz opracował skład pierwszej maskary. Nazwa firmy powstała od imienia jego siostry Maybel. To ona była główną inspiracją do produkcji i sprzedaży łatwego w użyciu produktu do przyciemniania rzęs. Kosmetyk na bazie pyłu węglowego i wazeliny miał nadać głębię jej spojrzeniu.
W 1917 na rynek amerykański został wprowadzony pierwszy nowoczesny tusz do rzęs w kamieniu. Moda na ten kosmetyk damski była tak duża, że w odpowiedzi na wielkie zapotrzebowanie w 1932 na terenie Stanów Zjednoczonych zainstalowano samoobsługowe szafy w drogeriach. Jeszcze wtedy tusz nie przypominał współczesnego, ponieważ kobiety musiały same go rozcieńczać. Dopiero w 1960 firma Maybelline wprowadziła na rynek produkowany na bazie wody tusz do rzęs w spirali Ultra Lash.
W następnych latach pojawiła się maskara wodoodporna, następnie kultowy tusz Great Lash, którego formuła jest do dziś pilnie strzeżoną tajemnicą. W USA, jedno opakowanie tego kosmetyku jest sprzedawane co 1,9 sekundy. Składy tej „nadającej głębie spojrzeniu” mazi są na okrągło udoskonalane i urozmaicane. Wszystkie zawierają prowitaminę B5, dzięki której rzęsy są głęboko nawilżone. Maskary pogrubiające wzbogacane są o pochodne silikonu. Głównym składnikiem tuszy podkręcających są woski owocowe, np. ryżowy czy oliwkowy. Żywica natomiast sprawia, że maskary są wodoodporne.

</doc>
<doc id="1653452" url="https://pl.wikipedia.org/wiki?curid=1653452" title="Jean François Fernel">
Jean François Fernel

Jean François Fernel także Fernelius (ur. 1497 w Montdidier, zm. 1558 w Fontainebleau) – francuski lekarz, astronom, matematyk. Zajmował się badaniem funkcji ciała i wprowadził pojęcie fizjologia. Odkrył i opisał kanał rdzenia kręgowego.
Życie i dzieła.
Edukację rozpoczął w swojej rodzinnej miejscowości, a następnie uczył się w College Sainte-Barbe w Paryżu. Farnelius początkowo zajmował się studiami matematycznymi i astrologicznymi. Został nauczycielem w Collège des Lombards, części starego Uniwersytetu Paryskiego. Matematyce i astrologii poświęcił pracę "Monalosphaerium sive astrolabii genus, generalis horaril structura et usus" (1526) oraz "De proportionibus" (1528). W 1528 roku ukazała się "Cosmotheoria", pokazująca praktyczny sposób określania stopnia południka na podstawie zliczonej liczby obrotów koła wozu którym podróżował z Paryża do Amiens.
W 1530 Fernelius otrzymał tytuł doktora Faculté de médecine de Paris czyli wydziału medycznego należącego do starego uniwersytetu paryskiego (Sorbony). Cztery lata później został profesorem medycyny. Fernelius wyszukiwał stare greckie księgi medyczne i starał się sprawdzać prawdomówność zawartych tam przepisów. Zyskał tym sławę erudyty i wybitnego lekarza, zwłaszcza gdy udało mu się wyleczyć Dianę de Poitiers i Katarzynę Medycejską. Wyleczył też króla Nawarry, Henryka II, za co otrzymał tytuł jego lekarza osobistego (pierwszego lekarza). Oprócz własnej praktyki lekarskiej Fernelius piastował także stanowisko lekarza sądowego.
Jean Goulin doliczył się 87 tytułów sygnowanych przez Ferneliusa. Pośród jego medycznych dzieł znajdują się m.in. "De naturali parte medicins" (1542), "Universa medicina" (1567) oraz "Thierapeutics umversalis libri septem" (1571). Zwłaszcza godna uwagi była trzytomowa "Universa medicina". Pierwszy tom (7 ksiąg) poświęcono ogólnie rozumianej fizjologii, omówiono tam części ciała i ich czynności, wydzieliny (tzw. humory), ciepło wewnętrzne (temperatura ciała), itp. Drugi tom, w 3 księgach, poświęcony jest patologii. Opisuje on choroby, ich przyczyny, symptomy, puls i charakterystyczny mocz. Trzeci tom opisuje sposoby leczenia, lekarstwa, puszczanie krwi, przeczyszczenia, itp.
Fernelius zasadniczo, poza patologią, był zwolennikiem i naśladowcą Galena, stąd należy go zaliczyć do lekarzy tradycjonalistów. Z tego powodu, był poddawany dość intensywnej krytyce przez lekarzy "nowoczesnych", będących zwolennikami Paracelsusa, a zwłaszcza Miguela Serveta oraz Vesaliusza. Mimo tradycyjnego pojmowania roli krwi i jej obiegu (Galen tu się mylił całkowicie) to właśnie Fernelius w 1542 roku zaobserwował skurcz komór serca oraz tego skutek, to znaczy poszerzenie tętnic wskutek wypełnienia ich krwią i "duchem życia". Fernelius ma największe zasługi w reformowaniu słownictwa dotyczącego patologii. Odróżniał odczucia wywołane chorobą od obiektywnych symptomów choroby oraz wyróżniał choroby całego ciała i poszczególnych organów.
W traktacie "De abditis rerum causis" z 1548 rozróżnia choroby epidemiczne i endemiczne (lokalnie występujące), a także choroby zaraźliwe oraz powodowane przez kontakt, takie jak syfilis. Opisuje słoniowaciznę oraz wściekliznę, pomijane przez ówczesnych medyków.
W 1556 zmarła żona Ferneliusa, a dwa lata później on sam umarł na raka wątroby.
Fernelius stwierdził, że oprócz standardowych smaków istnieje jeszcze smak tłustego, jednak to twierdzenie zostało zignorowane. Dopiero w 2000 roku potwierdzono istnienie takiego smaku, dziś zwanego umami lub też smakiem glutaminianu. Dla upamiętnienia jego postaci jeden z kraterów księżyca nazwano Fernelius.

</doc>
<doc id="1653454" url="https://pl.wikipedia.org/wiki?curid=1653454" title="Zygmunt Roguski">
Zygmunt Roguski

Zygmunt Feliks Roguski ps. „Kacper”, „Feliks”, „Perkuła”, „Proporzec” (ur. 5 stycznia 1886 w Warszawie, zm. 16 maja 1946 tamże) – porucznik kawalerii Wojska Polskiego. Major Narodowych Sił Zbrojnych. Najwyższy stopniem wśród oskarżonych w „procesie lubelskiego PAS”.
Okres przedwojenny.
Zygmunt Feliks Roguski urodził się 5 stycznia 1886. Był synem Gustawa i Marii ze Stanowskich, mieszkał w Chełmie. Studiował na Wydziale Prawa Uniwersytetu Jagiellońskiego, dyplom uzyskał w 1911. W listopadzie 1918 wstąpił do oddziału jazdy wcielonego do 1 pułku Ułanów Krechowieckich. Brał udział w wojnie z Ukraińcami i w wojnie z bolszewikami. W styczniu 1920 odbierał z rąk Niemców Pomorze. Przeniesiony do 8 pułku im. ks. Józefa Poniatowskiego. W wojnie 1920 r. „odznaczał się stale nadzwyczajną dzielnością i przykładną zimną krwią”. Awansowany do stopnia podchorążego. Został awansowany do stopnia porucznika kawalerii ze starszeństwem z dniem 1 grudnia 1921. Był oficerem 8 pułku ułanów. W 1931 wydalony z wojska z przyczyn politycznych. W 1934 jako porucznik kawalerii z tytułem inżyniera i przeniesiony w stan spoczynku był w ewidencji Oficerskiej Kadry Okręgowej nr V, przydzielony do Powiatowej Komendy Uzupełnień Kraków-Miasto jako oficer przewidziany do użycia w czasie wojny.
Przed wojną był członkiem Stronnictwa Narodowego.
II wojna światowa.
. Do października 1944 był komendantem powiatu Chełm NSZ, a w 1945 szefem sztabu Okręgu XVI NSZ, Okręgu Lubelskiego NZW i Komendy Ziem Wschodnich „Wiertacz”, również p.o. komendantem Okręgu XVI (Lublin), komendantem Okręgu XVII (Podlasie) NSZ i szefem propagandy Tymczasowej Narodowej Rady Politycznej Ziem Wschodnich.
Okres powojenny.
Aresztowany w 1945, był oskarżony i sądzony w politycznym procesie Okręgu Lubelskiego NSZ i NZW, zwanym „procesem wierzchowińskim”, „procesem 23” lub „procesem lubelskiego PAS”. Oskarżony został o pełnienie funkcji komendanta NSZ w Chełmie i udział w pacyfikacji wsi Wierzchowiny. Przed sądem przyznał się do przynależności do organizacji, lecz zaprzeczył, iż brał udział w napadach rabunkowych albo że wydawał takowe rozkazy. Przed sądem zarzucono mu także likwidację wsi Matcze i Kobylów 19 marca 1946 razem z Romanem Jaroszyńskim, Stanisławem Kaczmarczykiem, Kazimierzem Łuszczyńskim, Władysławem Ulanowskim, Zygmuntem Wolaninem i Władysławem Żwirkiem skazany z 1 Dekr. przez Sąd Okręgowy w Warszawie pod przewodnictwem ppłk A.Janowskiego na karę śmierci. Nr. sprawy W.1692/46. Stracony 16 maja 1946.
Pochowany na Służewie w bezimiennej mogile. Grób symboliczny został ustanowiony na Cmentarzu Wojskowym na Powązkach w Warszawie w Kwaterze „na Łączce”.

</doc>
<doc id="1653456" url="https://pl.wikipedia.org/wiki?curid=1653456" title="Mantophryne">
Mantophryne

Mantophryne – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące na Nowej Gwinei i Luizjadach.
Systematyka.
Podział systematyczny.
Do rodzaju należą następujące gatunki:

</doc>
<doc id="1653457" url="https://pl.wikipedia.org/wiki?curid=1653457" title="Mistrzostwa Świata w Saneczkarstwie 1957">
Mistrzostwa Świata w Saneczkarstwie 1957

Mistrzostwa Świata w Saneczkarstwie 1957 – druga edycja mistrzostw świata w saneczkarstwie, rozegrana w 1957 roku w szwajcarskim Davos. Były to pierwsze mistrzostwa rozgrywane pod auspicjami Międzynarodowej Federacji Saneczkarstwa (FIL). Rozegrane zostały trzy konkurencje – jedynki kobiet, jedynki mężczyzn oraz dwójki mężczyzn. W tabeli medalowej najlepsze było RFN.

</doc>
<doc id="1653459" url="https://pl.wikipedia.org/wiki?curid=1653459" title="Viktorija Smirnova">
Viktorija Smirnova

Viktorija Smirnova (ur. 22 listopada 1989 w Rydze) – łotewska siatkarka. Obecnie gra we Francji, w USSP Albi Volley-Ball.

</doc>
<doc id="1653462" url="https://pl.wikipedia.org/wiki?curid=1653462" title="1 Front Bałtycki">
1 Front Bałtycki



</doc>
<doc id="1653464" url="https://pl.wikipedia.org/wiki?curid=1653464" title="Jean-Christophe Spinosi">
Jean-Christophe Spinosi

Jean-Christophe Spinosi (ur. 2 września 1964) - francuski dyrygent i skrzypek, założyciel Quatuor Matheus (1991), grupy, która przekształciła się w Ensemble Matheus.
Spinosi jest znany przede wszystkim z interpretacji instrumentalnej oraz wokalnej muzyki baroku, zwłaszcza oper Vivaldiego. 
Współpracował z wieloma znakomitymi śpiewakami, takimi jak Verónica Cangemi, Sara Mingardo, Jennifer Larmore, Sandrine Piau, Marie-Nicole Lemieux, Nathalie Stutzmann, Marjana Mijanovic, Lorenzo Regazzo, Philippe Jaroussky czy Matthias Goerne.
Pierwszy raz wystąpił w Polsce w krakowskim Teatrze im. Juliusza Słowackiego na festiwalu Opera Rara 4 marca 2010 dyrygując operą Antonio Vivaldiego "Wierna nimfa".

</doc>
<doc id="1653467" url="https://pl.wikipedia.org/wiki?curid=1653467" title="Lekkoatletyka na Letniej Uniwersjadzie 1970">
Lekkoatletyka na Letniej Uniwersjadzie 1970

Lekkoatletyka na Letniej Uniwersjadzie 1970 – zawody lekkoatletyczne podczas szóstej letniej uniwersjady w Turynie zostały rozegrane w dniach 2–6 września. Areną zmagań lekkoatletycznych był stadion miejski. W zawodach wzięło udział 581 sportowców (w tym 159 kobiet) z 53 krajów. W gronie tym znalazło się 17 reprezentantów Polski (w tym 6 kobiet). Podczas zawodów pobito 2 rekordy świata, 2 rekordy Europy, 48 rekordów uniwersjady oraz aż 98 rekordów krajowych. Polakom udało zdobyć się 4 medale i ustanowić trzy rekordy uniwersjady.

</doc>
<doc id="1653468" url="https://pl.wikipedia.org/wiki?curid=1653468" title="Fakieł Woroneż">
Fakieł Woroneż

Futbolnyj Kłub „Fakieł” Woroneż () - rosyjski klub piłkarski z siedzibą w Woroneżu.
Historia.
Chronologia nazw:
Piłkarska drużyna, która reprezentowała zakład wojskowy "WASO", została założona w 1947 w Woroneżu, ale ze względów bezpieczeństwa nazywała się Drużyna Stalinskiego rejonu.
W 1949 zdobył mistrzostwo miasta i otrzymał prawo rozgrywkach Mistrzostw Rosyjskiej FSRR. W 1954 pod nazwą Drużyna miasta Woroneż debiutowała w Klasie B, grupie 2 Mistrzostw ZSRR.
W 1959 już jako Trud Woroneż uczestniczył w turnieju finałowym o awans do Klasy A, jednak zajął przedostatnie trzecie miejsce. Już w następnym 1960 roku zwyciężył w turnieju finałowym i awansował do najwyższej ligi radzieckiej.
W 1961 klub debiutował w Klasie A, gdzie zajął 15. miejsce, ale od następnego sezonu występował w niższej lidze.
W 1969 klub zajął 16. miejsce w Drugiej Grupie, podgrupie 1 i spadł do Drugiej Ligi.
W 1977 klub przyjął nazwę Fakieł Woroneż, a w 1978 w turnieju finałowym o awans do Pierwszej Ligi zajął drugie miejsce, które umożliwiło startować od następnego sezonu w Pierwszej Lidze.
W 1984 roku klub zdobył mistrzostwo Pierwszej Ligi i awansował do Wyższej Ligi ZSRR, w której zajął przedostatnie 17. miejsce i spadł z powrotem do Pierwszej Ligi.
Do 1992 klub występował w Pierwszej Lidze, z wyjątkiem 1988 roku, kiedy to zaliczył występ w Drugiej Lidze.
Również od 1954 do 1992 klub brał udział w rozgrywkach Pucharu ZSRR.
Rozgrywki piłkarskie Rosji klub rozpoczyna w Wyższej Lidze, spadając co roku do ligi niższej. W 1994 zajmuje pierwsze miejsce w Drugiej Lidze i zaczyna awansować do góry. Klub występuje lub w Wyższej Lidze lub w Pierwszej Lidze.
Po sezonie 2006 w Pierwszej Dywizji klub zajmuje 19. miejsce i z powodów finansowych rezygnuje z dalszych występów na poziomie profesjonalnym.
W latach 2007-2008 uczestniczył w rozgrywkach grupy "Czarnoziemie" Rosyjskiej amatorskiej ligi.
Po sezonie 2008 zdecydowano o połączeniu klubu z Dinamem Woroneż i FCSz-73 i utworzeniu klubu Fakieł-Woronież Woroneż.
Nowo utworzony klub zajął miejsce Dinama Woroneż w Drugiej Dywizji, grupie Centralnej.

</doc>
<doc id="1653470" url="https://pl.wikipedia.org/wiki?curid=1653470" title="Chisum">
Chisum

Chisum – amerykański western z roku 1970.

</doc>
<doc id="1653472" url="https://pl.wikipedia.org/wiki?curid=1653472" title="Erase">
Erase

Erase – trzeci album holenderskiego zespołu deathmetalowego Gorefest. Został wydany w 1994.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653473" url="https://pl.wikipedia.org/wiki?curid=1653473" title="Mistrzostwa Świata w Saneczkarstwie 1955">
Mistrzostwa Świata w Saneczkarstwie 1955

Mistrzostwa Świata w Saneczkarstwie 1955 – pierwsza edycja mistrzostw świata w saneczkarstwie, rozegrana w 1955 roku w norweskim Oslo. 
Mistrzostwa rozegrano pod auspicjami Międzynarodowej Federacji Bobsleja i Toboganu (FIBT). Były to jedyne mistrzostwa, które odbyły organizowane przez FIBT (kolejne imprezy organizowała założona w 1957 Międzynarodowa Federacja Saneczkowa (FIL)). Rozegrane zostały trzy konkurencje – jedynki kobiet, jedynki mężczyzn oraz dwójki mężczyzn. W tabeli medalowej najlepsza była Austria.

</doc>
<doc id="1653476" url="https://pl.wikipedia.org/wiki?curid=1653476" title="Fakieł-Woronież Woroneż">
Fakieł-Woronież Woroneż



</doc>
<doc id="1653478" url="https://pl.wikipedia.org/wiki?curid=1653478" title="You Forgot It in People">
You Forgot It in People

You Forgot It in People – drugi (po "Feel Good Lost") album kanadyjskiego zespołu rockowego Broken Social Scene wydany 15 października 2002 za pośrednictwem wytwórni Arts &amp; Crafts. Został dobrze przyjęty przez krytykę oraz okazał się przełomowy dla zespołu. "You Forgot It in People" zostało nagrane i wyprodukowane w niekonwencjonalny sposób. Ponadto na albumie można usłyszeć wiele stylów w muzyce oraz dźwięki wielu instrumentów.
Nakręcono teledyski dla utworów "Stars and Sons", "Almost Crimes", "Pitter Patter Goes My Heart" i "Cause = Time". Dwie piosenki z albumu, "Anthems for a Seventeen Year-Old Girl" i "Lover's Spit" stały się ulubionymi nagraniami większości fanklubów zespołu.
Kilkanaście piosenek ostatecznie nieumieszczonych na albumie zostało zawartych na kompilacji stron B i dem pt. "Bee Hives".
Nagrody i przyjęcie przez krytykę.
Album jest laureatem nagrody Juno za "Album alternatywny roku" w 2003. W głosowaniu magazynu "Chart" na 50 najlepszych kanadyjskich albumów w historii, "You Forgot It in People" uplasował się na 4. miejscu, za albumami "Twice Removed", "Harvest" i "Blue". Płyta znalazła się na 27. miejscu głosowania na 100 najlepszych albumów w latach 2000-2004 organizowanego przez Pitchfork Media oraz na 28. miejscu książki "The Top 100 Canadian Albums".
"Stylus Magazine" umieścił album na 7. miejscu listy "50 najlepszych albumów:2000-2005".

</doc>
<doc id="1653480" url="https://pl.wikipedia.org/wiki?curid=1653480" title="False (album)">
False (album)

False – drugi album holenderskiego zespołu deathmetalowego Gorefest. Został wydany w 1992.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653482" url="https://pl.wikipedia.org/wiki?curid=1653482" title="Ray Lamontagne">
Ray Lamontagne

Raymond Charles „Ray” LaMontagne (ur. 18 lipca 1973 w Nashua, New Hampshire) – amerykański artysta folkowy, żyjący na farmie w Maine wraz z żoną i dwoma synami. Po kontakcie z piosenkami Stephena Stillsa, LaMontagne postanowił porzucić pracę w fabryce butów i rozpocząć karierę muzyczną. Od tego czasu wydał trzy albumy: Trouble, Till the Sun Turns Black oraz Gossip in the Grain. W Wielkiej Brytanii album Trouble zajmował 5. miejsce, a tytułowy utwór był 25. na topliście. „Till the Sun Turns Black” zajmowało 40. miejsce na listach przebojów w Stanach Zjednoczonych. Ray sam pisze swoje utwory.
Nagrody.
Ray został nominowany do wielu nagród, jednak nie wszystkie nagrody otrzymał.
Nominowany:
Boston Music Awards – ośmiokrotnie, Brit Awards – jedna nominacja, Esky Music Awards – jedna nominacja, MOJO Awards – jedna nominacja, New Pantheon Music Award – jedna nominacja, Nagrody Pollstar – jedna nominacja,
XM Nation Awards – jedna nominacja.
Zwycięstwa:

</doc>
<doc id="1653483" url="https://pl.wikipedia.org/wiki?curid=1653483" title="Eugeniusz Czuliński">
Eugeniusz Czuliński

Eugeniusz Czuliński, ps. „Strzała” (ur. 23 stycznia 1923 w Zakroczymiu, zm. 23 stycznia 2000) – polski rzemieślnik, działacz polityczny, poseł na Sejm PRL VIII kadencji z ramienia Stronnictwa Demokratycznego.
Życiorys.
Pochodził z rodziny rzemieślniczej. Posiadał wykształcenie zasadnicze zawodowe. Był żołnierzem Armii Krajowej (kompania „K-3" batalionu „Karpaty” pułku „Baszta”), walczył w powstaniu warszawskim. Wojnę zakończył w stopniu starszego strzelca. Krótko po wojnie znalazł się w Sopocie. Otworzył tamże zakład cholewkarsko-kaletniczy i rychło zaangażował się w trójmiejski ruch rzemieślniczy, wchodząc w skład jednej z pierwszych komisji egzaminacyjnych przy gdańskiej Izbie Rzemieślniczej. W latach 1968–1972 był radcą tej izby, potem zasiadał w jej zarządzie. Pracował w komisjach Spółdzielni Rzemieślniczej „Aldona” w Gdańsku. 
Należał do czołowych rzeczników utworzenia cechu w Sopocie; po osiągnięciu celu był członkiem zarządu cechu, m.in. sekretarzem. Przyczynił się do powstania w Sopocie Domu Rzemiosł. Od 1961 przez osiem lat (dwie kadencje) zasiadał w Miejskiej Radzie Narodowej w Sopocie, a w 1980 wybrany został na posła na Sejm PRL VIII kadencji. Reprezentował w parlamencie Stronnictwo Demokratyczne, którego był wieloletnim członkiem, m.in. zasiadając w latach 1984–1987 w plenum Miejskiego Komitetu. W Sejmie brał udział w pracach czterech komisji: Gospodarki Morskiej i Żeglugi, Handlu Wewnętrznego, Drobnej Wytwórczości i Usług, Współpracy Gospodarczej z Zagranicą i Gospodarki Morskiej oraz Rynku Wewnętrznego, Drobnej Wytwórczości i Usług.
Zmarł 23 stycznia 2000, pochowany został na cmentarzu katolickim w Sopocie (kwatera B6-13-15).

</doc>
<doc id="1653484" url="https://pl.wikipedia.org/wiki?curid=1653484" title="Pianola (powieść)">
Pianola (powieść)

 Pianola (tytuł oryginalny: "Player Piano") – futurystyczna antyutopia, opublikowana w 1952 roku. Jest pierwszą powieścią napisaną przez Kurta Vonneguta.
Książka w powierzchowny sposób opowiada o technologii stosowanej przez opisywane społeczeństwo i koncentruje się głównie na zagadnieniach natury socjologicznej. Opisywane zjawiska nierzadko przedstawiane są przez autora w ironiczny sposób, a on sam nie kryje postawy sentymentalnej do przeszłych czasów.
Opis fabuły.
Akcja książki toczy się w nieodległej (względem roku wydania) przyszłości, w której maszyny osiągnęły przewagę nad ludźmi. Praca ludzka została w tej rzeczywistości niemalże całkowicie zmarginalizowana i podporządkowana decyzjom maszyn. Postępujący proces mechanizacji doprowadził również do wytworzenia dwóch klas – inżynierów-menedżerów oraz nieinteligenckiej klasy niższej. Przydzielenie do klas odbywa się na drodze testu, przeprowadzanego przez nieomylne maszyny. Test ma za zadanie określenie współczynnika możliwości intelektualnych.
Rozwarstwienie społeczeństwa spowodowało, że członkowie klasy niższej zostają pozbawieni sensu życia. Ich perspektywą jest praca przy robotach naprawczo-remontowych, lub służba w wojsku. Pomimo pełnego dobrobytu materialnego, członkowie klasy niższej są nieszczęśliwi.
Główny bohater, doktor Paul Proteus jest niezwykle obiecującym młodym dyrektorem fabryk Ilium w stanie Nowy Jork. Postanawia on najpierw w bierny sposób, a następnie w czynny przeciwstawić się istniejącemu stanowi rzeczy. Uczestniczy w rewolucji, której wynikiem jest zniszczenie maszyn w mieście.
Efekty rewolucji są dla młodego naukowca druzgocące. Natura ludzka jest przewidywalna, a co gorsze cykliczna. Zaraz po zburzeniu maszyn ludzie znów chcą je odbudowywać, niemal natychmiast zapominając o przeszłości.

</doc>
<doc id="1653486" url="https://pl.wikipedia.org/wiki?curid=1653486" title="Mindloss">
Mindloss

Mindloss – pierwszy album holenderskiego zespołu deathmetalowego Gorefest. Został wydany w 1991.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1653487" url="https://pl.wikipedia.org/wiki?curid=1653487" title="Broken Social Scene (album)">
Broken Social Scene (album)

Broken Social Scene – trzeci album studyjny zespołu Broken Social Scene wydany 4 października 2005 za pośrednictwem wytwórni Arts &amp; Crafts. Pierwotna nazwa albumu brzmiała "Windsurfing Nation".
Album został doceniony przez krytykę - płyta zdobyła nagrodę Juno w kategorii "Najlepszy album alternatywny" za rok 2003.

</doc>
<doc id="1653488" url="https://pl.wikipedia.org/wiki?curid=1653488" title="Westfalenhallen">
Westfalenhallen

Westfalenhallen (z niem.: "hale westfalskie") – kompleks budynków w Dortmundzie, w dzielnicy Westfalenhalle, w Niemczech, w którego skład wchodzą: centrum handlowe, hala sportowo widowiskowa, oraz sala koncertowa. Początkowo budynek o tej nazwie został wybudowany w 1925 roku, jednak został zniszczony podczas II wojny światowej. Nowa budowla została otwarta w 1952 roku.
Na deskach Westfalenhalle występowało wielu artystów, takich jak Bob Marley, Cher, Paul McCartney, Tina Turner, Louis Armstrong, Tokio Hotel czy Frank Sinatra, jak również zespoły rockowe The Rolling Stones, Pink Floyd i Iron Maiden.
W hali sportowej Westfalenhalle były rozgrywane mistrzostwa świata w jeździe figurowej na lodzie w latach 1964, 1980 oraz 2004. W 1966 roku odbyła się tutaj pierwsza edycja lekkoatletycznych europejskich igrzysk halowych. Obecnie pod koniec kwietnia odbywa się tu festiwal Mayday. Jest ona w stanie pomieścić do 14,5 tys. widzów.

</doc>
<doc id="1653489" url="https://pl.wikipedia.org/wiki?curid=1653489" title="USS Arapahoe">
USS Arapahoe

Okręty US Navy o nazwie USS "Arapahoe" lub "Arapaho", pochodzącej od plemiona Indian:

</doc>
<doc id="1653490" url="https://pl.wikipedia.org/wiki?curid=1653490" title="USS Bache">
USS Bache

Okręty US Navy o nazwie USS "Bache":

</doc>
<doc id="1653491" url="https://pl.wikipedia.org/wiki?curid=1653491" title="USS Bagley">
USS Bagley

Okręty US Navy o nazwie USS "Bagley":

</doc>
<doc id="1653492" url="https://pl.wikipedia.org/wiki?curid=1653492" title="USS Bailey">
USS Bailey

Okręty US Navy o nazwie USS "Bailey":

</doc>
<doc id="1653493" url="https://pl.wikipedia.org/wiki?curid=1653493" title="USS Bainbridge">
USS Bainbridge

Okręty US Navy o nazwie USS "Bainbridge", których patronem był William Bainbridge:

</doc>
<doc id="1653494" url="https://pl.wikipedia.org/wiki?curid=1653494" title="USS Balch">
USS Balch

Okręty US Navy o nazwie USS "Balch":

</doc>
<doc id="1653495" url="https://pl.wikipedia.org/wiki?curid=1653495" title="USS Ballard">
USS Ballard

Okręty US Navy o nazwie USS "Ballard", których patronem był Edward J. Ballard:

</doc>
<doc id="1653496" url="https://pl.wikipedia.org/wiki?curid=1653496" title="USS Bancroft">
USS Bancroft

Okręty US Navy o nazwie USS "Bancroft", których patronem był George Bancroft:

</doc>
<doc id="1653497" url="https://pl.wikipedia.org/wiki?curid=1653497" title="USS Banner">
USS Banner

Okręty US Navy o nazwie USS "Banner":

</doc>
<doc id="1653498" url="https://pl.wikipedia.org/wiki?curid=1653498" title="USS Banshee">
USS Banshee

Okręty US Navy o nazwie USS "Banshee":

</doc>
<doc id="1653499" url="https://pl.wikipedia.org/wiki?curid=1653499" title="USS Barataria">
USS Barataria

Okręty US Navy o nazwie USS "Barataria":

</doc>
<doc id="1653500" url="https://pl.wikipedia.org/wiki?curid=1653500" title="USS Barb">
USS Barb

Okręty US Navy o nazwie USS "Barb" pochodzącej od brzanki, ryby z rodziny karpiowatych:

</doc>
<doc id="1653501" url="https://pl.wikipedia.org/wiki?curid=1653501" title="USS Barbel">
USS Barbel

Okręty US Navy o nazwie USS "Barbel" pochodzącej od brzany, ryby z rodziny karpiowatych:

</doc>
<doc id="1653502" url="https://pl.wikipedia.org/wiki?curid=1653502" title="USS Barbet">
USS Barbet

Okręty US Navy o nazwie USS "Barbet":

</doc>
<doc id="1653503" url="https://pl.wikipedia.org/wiki?curid=1653503" title="USS Barnegat">
USS Barnegat

Okręty US Navy o nazwie USS "Barnegat":

</doc>
<doc id="1653504" url="https://pl.wikipedia.org/wiki?curid=1653504" title="USS Barracuda">
USS Barracuda

Okręty US Navy o nazwie USS "Barracuda" pochodzącej od barrakudy:

</doc>
<doc id="1653505" url="https://pl.wikipedia.org/wiki?curid=1653505" title="USS Barney">
USS Barney

Okręty US Navy o nazwie USS "Barney", których patronem był komodor Joshua Barney:

</doc>
<doc id="1653506" url="https://pl.wikipedia.org/wiki?curid=1653506" title="USS Barry">
USS Barry

Okręty US Navy o nazwie USS "Barry":

</doc>
<doc id="1653507" url="https://pl.wikipedia.org/wiki?curid=1653507" title="USS Barton">
USS Barton

Okręty US Navy o nazwie USS "Barton":

</doc>
<doc id="1653508" url="https://pl.wikipedia.org/wiki?curid=1653508" title="USS Bass">
USS Bass

Okręty US Navy o nazwie USS "Bass" pochodzącej od ryb bassowatych:

</doc>
<doc id="1653509" url="https://pl.wikipedia.org/wiki?curid=1653509" title="USS Bataan">
USS Bataan

Okręty US Navy o nazwie USS "Bataan", pochodzącej od półwyspu Baatan:

</doc>
<doc id="1653510" url="https://pl.wikipedia.org/wiki?curid=1653510" title="USS Batfish">
USS Batfish

Okręty US Navy o nazwie USS "Batfish":

</doc>
<doc id="1653511" url="https://pl.wikipedia.org/wiki?curid=1653511" title="USS Bath">
USS Bath

Okręty US Navy o nazwie USS "Bath":

</doc>
<doc id="1653512" url="https://pl.wikipedia.org/wiki?curid=1653512" title="USS Bazely">
USS Bazely

Okręty US Navy o nazwie USS "Bazely":

</doc>
<doc id="1653513" url="https://pl.wikipedia.org/wiki?curid=1653513" title="USS Beale">
USS Beale

Okręty US Navy o nazwie USS "Beale", których patronem był Edward Fitzgerald Beale:

</doc>
<doc id="1653514" url="https://pl.wikipedia.org/wiki?curid=1653514" title="USS Beagle">
USS Beagle

Okręty US Navy o nazwie USS "Beagle" pochodzącej od beagle, rasy psów gończych:

</doc>
<doc id="1653515" url="https://pl.wikipedia.org/wiki?curid=1653515" title="USS Beatty">
USS Beatty

Okręty US Navy o nazwie USS "Beatty":

</doc>
<doc id="1653516" url="https://pl.wikipedia.org/wiki?curid=1653516" title="USS Beaufort">
USS Beaufort

Okręty US Navy o nazwie USS "Beaufort":

</doc>
<doc id="1653517" url="https://pl.wikipedia.org/wiki?curid=1653517" title="USS Belknap">
USS Belknap

Okręty US Navy o nazwie USS "Belknap":

</doc>
<doc id="1653518" url="https://pl.wikipedia.org/wiki?curid=1653518" title="USS Bell">
USS Bell

Okręty US Navy o nazwie USS "Bell":

</doc>
<doc id="1653519" url="https://pl.wikipedia.org/wiki?curid=1653519" title="USS Bellatrix">
USS Bellatrix

Okręty US Navy o nazwie USS "Bellatrix":

</doc>
<doc id="1653520" url="https://pl.wikipedia.org/wiki?curid=1653520" title="USS Belmont">
USS Belmont

Okręty US Navy o nazwie USS "Belmont":

</doc>
<doc id="1653521" url="https://pl.wikipedia.org/wiki?curid=1653521" title="USS Belleau Wood">
USS Belleau Wood

Okręty US Navy o nazwie USS "Belleau Wood":

</doc>
<doc id="1653522" url="https://pl.wikipedia.org/wiki?curid=1653522" title="USS Benham">
USS Benham

Okręty US Navy o nazwie USS "Benham", których patronem był Andrew Ellicot Kennedy Benham:

</doc>
<doc id="1653523" url="https://pl.wikipedia.org/wiki?curid=1653523" title="USS Benicia">
USS Benicia

Okręty US Navy o nazwie USS "Benicia":

</doc>
<doc id="1653524" url="https://pl.wikipedia.org/wiki?curid=1653524" title="USS Bergall">
USS Bergall

Okręty US Navy o nazwie USS "Bergall" pochodzącej od tautogi niebieskiej (ryby z rodziny wargaczowatych):

</doc>
<doc id="1653525" url="https://pl.wikipedia.org/wiki?curid=1653525" title="USS Bering Strait">
USS Bering Strait

Okręty US Navy o nazwie "Bering Strait" (Cieśnina Beringa):

</doc>
<doc id="1653526" url="https://pl.wikipedia.org/wiki?curid=1653526" title="USS Biddle">
USS Biddle

Okręty US Navy o nazwie USS "Biddle", których patronem był Nicholas Biddle:

</doc>
<doc id="1653527" url="https://pl.wikipedia.org/wiki?curid=1653527" title="USS Big Horn">
USS Big Horn

Okręty US Navy o nazwie USS "Big Horn" pochodzącej od Bighorn River – rzeki w zachodnich USA:

</doc>
<doc id="1653528" url="https://pl.wikipedia.org/wiki?curid=1653528" title="USS Billfish">
USS Billfish

Okręty US Navy o nazwie USS "Billfish" pochodzącej od angielskiego określenia kilku gatunków dużych, drapieżnych, morskich ryb z pyskiem w kształcie miecza (makrelosze, marliny i żaglice:

</doc>
<doc id="1653529" url="https://pl.wikipedia.org/wiki?curid=1653529" title="USS Birmingham">
USS Birmingham

Okręty US Navy o nazwie USS "Birmingham", pochodzącej od Birmingham (Alabama):

</doc>
<doc id="1653530" url="https://pl.wikipedia.org/wiki?curid=1653530" title="USS Bittern">
USS Bittern

Okręty US Navy o nazwie USS "Bittern":

</doc>
<doc id="1653531" url="https://pl.wikipedia.org/wiki?curid=1653531" title="USS Black Hawk">
USS Black Hawk

Okręty US Navy o nazwie USS "Black Hawk":

</doc>
<doc id="1653532" url="https://pl.wikipedia.org/wiki?curid=1653532" title="USS Blakely">
USS Blakely

Okręty US Navy o nazwie USS "Blakely":

</doc>
<doc id="1653533" url="https://pl.wikipedia.org/wiki?curid=1653533" title="USS Betelgeuse">
USS Betelgeuse

Okręty US Navy o nazwie USS "Betelgeuse", pochodzącej od gwiazdy z konstelacji Oriona:

</doc>
<doc id="1653534" url="https://pl.wikipedia.org/wiki?curid=1653534" title="USS Block Island">
USS Block Island

Okręty US Navy o nazwie USS "Block Island":

</doc>
<doc id="1653535" url="https://pl.wikipedia.org/wiki?curid=1653535" title="USS Blue Jacket">
USS Blue Jacket

Okręty US Navy o nazwie USS "Blue Jacket":

</doc>
<doc id="1653536" url="https://pl.wikipedia.org/wiki?curid=1653536" title="USS Blue Jay">
USS Blue Jay

Okręty US Navy o nazwie USS "Blue Jay":

</doc>
<doc id="1653537" url="https://pl.wikipedia.org/wiki?curid=1653537" title="USS Blue">
USS Blue

Okręty US Navy o nazwie USS "Blue", których patronem był Victor Blue:

</doc>
<doc id="1653538" url="https://pl.wikipedia.org/wiki?curid=1653538" title="USS Bluebird">
USS Bluebird

Okręty US Navy o nazwie USS "Bluebird":

</doc>
<doc id="1653539" url="https://pl.wikipedia.org/wiki?curid=1653539" title="USS Blueback">
USS Blueback

Okręty US Navy o nazwie USS "Blueback" pochodzącej od nerki, ryby z rodziny łososiowatych:

</doc>
<doc id="1653540" url="https://pl.wikipedia.org/wiki?curid=1653540" title="USS Bluefish">
USS Bluefish

Okręty US Navy o nazwie USS "Bluefish" pochodzącej od lufara, ryby okoniokształtnej:

</doc>
<doc id="1653541" url="https://pl.wikipedia.org/wiki?curid=1653541" title="USS Bobolink">
USS Bobolink

Okręty US Navy o nazwie USS "Bobolink" pochodzącej od ryżojada:

</doc>
<doc id="1653542" url="https://pl.wikipedia.org/wiki?curid=1653542" title="USS Boise">
USS Boise

Okręty US Navy o nazwie USS "Boise", pochodzącej od Boise:

</doc>
<doc id="1653543" url="https://pl.wikipedia.org/wiki?curid=1653543" title="USS Bonhomme Richard">
USS Bonhomme Richard

Okręty US Navy o nazwie USS "Bonhomme Richard":

</doc>
<doc id="1653544" url="https://pl.wikipedia.org/wiki?curid=1653544" title="USS Bonita">
USS Bonita

Okręty US Navy o nazwie USS "Bonita":

</doc>
<doc id="1653545" url="https://pl.wikipedia.org/wiki?curid=1653545" title="USS Bonito">
USS Bonito

Okręty US Navy o nazwie USS "Bonito" pochodzącej od bonito ryby z grupy tuńczyków: 

</doc>
<doc id="1653546" url="https://pl.wikipedia.org/wiki?curid=1653546" title="USS Bibb">
USS Bibb

Okręty US Navy o nazwie USS "Bibb", których patronem był George M. Bibb:

</doc>
<doc id="1653547" url="https://pl.wikipedia.org/wiki?curid=1653547" title="USS Bold">
USS Bold

Okręty US Navy o nazwie USS "Bold":

</doc>
<doc id="1653548" url="https://pl.wikipedia.org/wiki?curid=1653548" title="USS Bonefish">
USS Bonefish

Okręty US Navy o nazwie USS "Bonefish" pochodzącej od albuli, ryby z rodziny albulowatych:

</doc>
<doc id="1653549" url="https://pl.wikipedia.org/wiki?curid=1653549" title="USS Boston">
USS Boston

Okręty US Navy o nazwie USS "Boston", pochodzącej od Bostonu:

</doc>
<doc id="1653550" url="https://pl.wikipedia.org/wiki?curid=1653550" title="USS Borie">
USS Borie

Okręty US Navy o nazwie USS "Borie", których patronem był Adolph E. Borie:

</doc>
<doc id="1653551" url="https://pl.wikipedia.org/wiki?curid=1653551" title="USS Bowditch">
USS Bowditch

Okręty US Navy o nazwie USS "Bowditch", których patronem jest Nathaniel Bowditch:

</doc>
<doc id="1653552" url="https://pl.wikipedia.org/wiki?curid=1653552" title="USS Boxer">
USS Boxer

Okręty US Navy o nazwie USS "Boxer":

</doc>
<doc id="1653553" url="https://pl.wikipedia.org/wiki?curid=1653553" title="USS Brambling">
USS Brambling

Okręty US Navy o nazwie USS "Brambling":

</doc>
<doc id="1653554" url="https://pl.wikipedia.org/wiki?curid=1653554" title="USS Branch">
USS Branch

Okręty US Navy o nazwie USS "Branch":

</doc>
<doc id="1653555" url="https://pl.wikipedia.org/wiki?curid=1653555" title="USS Brant">
USS Brant

Okręty US Navy o nazwie USS "Brant":

</doc>
<doc id="1653556" url="https://pl.wikipedia.org/wiki?curid=1653556" title="USS Breaker">
USS Breaker

Okręty US Navy o nazwie USS "Breaker":

</doc>
<doc id="1653557" url="https://pl.wikipedia.org/wiki?curid=1653557" title="USS Bremerton">
USS Bremerton

Okręty US Navy o nazwie USS "Bremerton":

</doc>
<doc id="1653558" url="https://pl.wikipedia.org/wiki?curid=1653558" title="USS Breton">
USS Breton

Okręty US Navy o nazwie USS "Breton":

</doc>
<doc id="1653559" url="https://pl.wikipedia.org/wiki?curid=1653559" title="USS Bridge">
USS Bridge

Okręty US Navy o nazwie "Bridge":

</doc>
<doc id="1653560" url="https://pl.wikipedia.org/wiki?curid=1653560" title="USS Bridgeport">
USS Bridgeport

Okręty US Navy o nazwie USS "Bridgeport", pochodzącej od miasta Bridgeport:

</doc>
<doc id="1653561" url="https://pl.wikipedia.org/wiki?curid=1653561" title="USS Bristol">
USS Bristol

Okręty US Navy o nazwie USS "Bristol":

</doc>
<doc id="1653562" url="https://pl.wikipedia.org/wiki?curid=1653562" title="USS Briscoe">
USS Briscoe

Okręty US Navy o nazwie USS "Briscoe":

</doc>
<doc id="1653563" url="https://pl.wikipedia.org/wiki?curid=1653563" title="USS Broadbill">
USS Broadbill

Okręty US Navy o nazwie USS "Broadbill" pochodzącej od szerokodziobów, rodziny ptaków:

</doc>
<doc id="1653564" url="https://pl.wikipedia.org/wiki?curid=1653564" title="USS Bronstein">
USS Bronstein

Okręty US Navy o nazwie USS "Bronstein":

</doc>
<doc id="1653565" url="https://pl.wikipedia.org/wiki?curid=1653565" title="USS Brule">
USS Brule

Okręty US Navy o nazwie USS "Brule":

</doc>
<doc id="1653566" url="https://pl.wikipedia.org/wiki?curid=1653566" title="USS Brownson">
USS Brownson

Okręty US Navy o nazwie USS "Brownson":

</doc>
<doc id="1653567" url="https://pl.wikipedia.org/wiki?curid=1653567" title="USS Brunswick">
USS Brunswick

Okręty US Navy o nazwie USS "Brunswick", pochodzącej od miasta Brunswick:

</doc>
<doc id="1653568" url="https://pl.wikipedia.org/wiki?curid=1653568" title="USS Buchanan">
USS Buchanan

Okręty US Navy o nazwie USS "Buchanan":

</doc>
<doc id="1653569" url="https://pl.wikipedia.org/wiki?curid=1653569" title="USS Buck">
USS Buck

Okręty US Navy o nazwie USS "Buck":

</doc>
<doc id="1653570" url="https://pl.wikipedia.org/wiki?curid=1653570" title="USS Bull">
USS Bull

Okręty US Navy o nazwie USS "Bull", których patronem był Richard Bull:

</doc>
<doc id="1653571" url="https://pl.wikipedia.org/wiki?curid=1653571" title="USS Buckley">
USS Buckley

Okręty US Navy o nazwie USS "Buckley":

</doc>
<doc id="1653572" url="https://pl.wikipedia.org/wiki?curid=1653572" title="USS Bullfinch">
USS Bullfinch

Okręty US Navy o nazwie USS "Bullfinch" pochodzącej od gila:

</doc>
<doc id="1653573" url="https://pl.wikipedia.org/wiki?curid=1653573" title="USS Bunker Hill">
USS Bunker Hill

Okręty US Navy o nazwie USS "Bunker Hill":

</doc>
<doc id="1653574" url="https://pl.wikipedia.org/wiki?curid=1653574" title="USS Bunting">
USS Bunting

Okręty US Navy o nazwie USS "Bunting":

</doc>
<doc id="1653575" url="https://pl.wikipedia.org/wiki?curid=1653575" title="USS Bulwark">
USS Bulwark

Okręty US Navy o nazwie USS "Bulwark":

</doc>
<doc id="1653576" url="https://pl.wikipedia.org/wiki?curid=1653576" title="USS Burns">
USS Burns

Okręty US Navy o nazwie USS "Burns":

</doc>
<doc id="1653577" url="https://pl.wikipedia.org/wiki?curid=1653577" title="USS Burrows">
USS Burrows

Okręty US Navy o nazwie USS "Burrows":

</doc>
<doc id="1653578" url="https://pl.wikipedia.org/wiki?curid=1653578" title="USS Bush">
USS Bush

Okręty US Navy o nazwie USS "Bush":

</doc>
<doc id="1653579" url="https://pl.wikipedia.org/wiki?curid=1653579" title="USS Bushnell">
USS Bushnell

Okręty US Navy o nazwie USS "Bushnell":

</doc>
<doc id="1653580" url="https://pl.wikipedia.org/wiki?curid=1653580" title="USS Butte">
USS Butte

Okręty US Navy o nazwie USS "Butte":

</doc>
<doc id="1653581" url="https://pl.wikipedia.org/wiki?curid=1653581" title="USS Yazoo">
USS Yazoo

Okręty US Navy o nazwie USS "Yazoo":

</doc>
<doc id="1653582" url="https://pl.wikipedia.org/wiki?curid=1653582" title="USS Buffalo">
USS Buffalo

Okręty US Navy o nazwie USS "Buffalo", pochodzącej od bizona:

</doc>
<doc id="1653586" url="https://pl.wikipedia.org/wiki?curid=1653586" title="Stepping Out">
Stepping Out

Stepping Out – debiutancki album kanadyjskiej jazzowej pianistki i wokalistki Diany Krall wydany w 1993.

</doc>
<doc id="1653587" url="https://pl.wikipedia.org/wiki?curid=1653587" title="Valley of the Giants">
Valley of the Giants

Valley of the Giants - kanadyjski zespół rockowy grający punk, rock alternatywny i pop punk. Często traktowany jako supergrupa. Grupa została założona w Lanark Highlands w stanie Ontario w Kanadzie w 2002. Zespół składa się z czynnych członków takich zespołów jak Broken Social Scene, Godspeed You! Black Emperor, Do Make Say Think, Shalabi Effect i Strawberry. Producentem współpracującym z zespołem jest Anthony Seck, zaś głównym inżynierem i dźwiękowcem John Dooher.
Zespół sam o sobie twierdzi, że prezentuje więcej muzyki etnicznej (world music) niż wszystkie grupy, w których grają członkowie zespołu. 

</doc>
<doc id="1653588" url="https://pl.wikipedia.org/wiki?curid=1653588" title="Silvio Marzolini">
Silvio Marzolini

Silvio Marzolini (ur. 4 października 1940 w Buenos Aires, zm. 17 lipca 2020 tamże) – piłkarz argentyński grający na pozycji lewego obrońcy, później trener piłkarski.
Urodzony w Buenos Aires Marzolini pierwsze kroki stawiał w 1955 roku w klubie Ferro Carril Oeste. Razem z nim w tym samym klubie zaczynał Antonio Roma. W skład pierwszego zespołu wszedł w 1958 roku, ale w pierwszej lidze zawodowej zadebiutował dopiero 31 maja 1959 roku w meczu przeciwko Boca Juniors. Rok później, razem z Antonio Romą, przeniósł się do Boca Juniors, z którym w 1962 roku zdobył swój pierwszy tytuł mistrza Argentyny.
Jako gracz klubu Boca Juniors był w kadrze reprezentacji podczas finałów mistrzostw świata w 1962 roku, gdzie Argentyna odpadła w fazie grupowej. Marzolini zagrał we wszystkich trzech meczach - z Bułgarią, Anglią i Węgrami.
Razem z Boca Juniors Marzolini dotarł do finału turnieju Copa Libertadores 1963, gdzie jego zespół przegrał w finale ze słynnym Santosem FC, w którym grał król futbolu Pelé. Po zdobyciu mistrzostwa Argentyny w 1964 roku dotarł do półfinału Copa Libertadores 1965, gdzie Boca Juniors przegrał z broniącym tytułu klubem CA Independiente. W tym samym roku było trzecie mistrzostwo kraju, przez co rok później Marzolini razem z Boca Juniors dotarł do fazy półfinałowej Copa Libertadores 1966.
Wziął udział w finałach mistrzostw świata w 1966 roku, gdzie Argentyna dotarła do ćwierćfinału. Marzolini zagrał we wszystkich czterech meczach - z Hiszpanią, Niemcami, Szwajcarią i Anglią. Podczas finałów nie przegrał ani jednego pojedynku z napastnikami rywali.
Wziął udział w turnieju Copa América 1967, gdzie Argentyna została wicemistrzem Ameryki Południowej. Marzolini zagrał we wszystkich pięciu meczach - z Paragwajem, Boliwią, Wenezuelą (zdobył bramkę), Chile i Urugwajem.
Mazrolini zagrał we wszystkich czterech meczach (z Peru i Boliwią) w nieudanych dla Argentyny eliminacjach do finałów mistrzostw świata w 1970 roku.
Po raz czwarty Mazrzolini został mistrzem Argentyny w 1969 roku - tym razem w turnieju Nacional. Razem z Boca Juniors dotarł do ćwierćfinału Copa Libertadores 1970 oraz w tym samym roku kolejny raz zwyciężył w turnieju Nacional. Piąte mistrzostwo Argentyny pozwoliło na start w Copa Libertadores 1971 - był to jednak w karierze Marzoliniego najsłabszy występ w Pucharze Wyzwolicieli, gdyż Boca Juniors odpadł już w fazie grupowej.
W 1972 roku Marzolini, po rozegraniu w barwach Boca 366 meczów, przeszedł do klubu Racing Club de Avellaneda, w którym zakończył karierę piłkarską. Wkrótce potem został trenerem. W latach 1975-1976 kierował drużyną CA All Boys. Później zajął się drużyną Boca Juniors, z którą w 1981 roku zdobył mistrzostwo Argentyny. W 1995 roku ponownie trenował drużynę Boca Juniors, a w latach 1998-2008 opiekował się zespołem CA Banfield.
Marzolini powszechnie uważany jest za jednego z najlepszych lewych obrońców w historii futbolu argentyńskiego, a wielu uważa, że był na tej pozycji najlepszy. As Boca Juniors wyróżniał się jednocześnie elegancją i szybkością. Wobec dryblerów przeciwnika, grających na jego stronie boiska, stosował prosty i skuteczny sposób - starał się dopaść piłki przed nimi, a gdy to się nie udało, nie reagował na różne zwody, lecz używał w ostatniej chwili wślizgu. Był niemal nie do przejścia. W reprezentacji Argentyny rozegrał łącznie 28 meczów.
Marzolini doznał udaru w 2019 roku i później zdiagnozowano u niej raka. Zmarł 17 lipca 2020 roku w wieku 79 lat.

</doc>
<doc id="1653591" url="https://pl.wikipedia.org/wiki?curid=1653591" title="Hoplopleura malaysiana">
Hoplopleura malaysiana

Hoplopleura malaysiana – gatunek wszy z rodziny Hoplopleuridae, pasożytujący głównie na "Leopoldamys sabanus". Powoduje wszawicę.
Samica wielkości 1,0 mm, samiec mniejszy wielkości 0.9 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Malezji w Azji.

</doc>
<doc id="1653592" url="https://pl.wikipedia.org/wiki?curid=1653592" title="RV Argo">
RV Argo

Okręty US Navy o nazwie R/V "Argo":

</doc>
<doc id="1653593" url="https://pl.wikipedia.org/wiki?curid=1653593" title="Bío Bío">
Bío Bío



</doc>
<doc id="1653594" url="https://pl.wikipedia.org/wiki?curid=1653594" title="Bío Bío (rzeka)">
Bío Bío (rzeka)



</doc>
<doc id="1653595" url="https://pl.wikipedia.org/wiki?curid=1653595" title="USS Bittern (AM-352)">
USS Bittern (AM-352)



</doc>
<doc id="1653597" url="https://pl.wikipedia.org/wiki?curid=1653597" title="USS Bridgeport (CA-127)">
USS Bridgeport (CA-127)



</doc>
<doc id="1653598" url="https://pl.wikipedia.org/wiki?curid=1653598" title="USS Dennis J. Buckley (DE-553)">
USS Dennis J. Buckley (DE-553)



</doc>
<doc id="1653599" url="https://pl.wikipedia.org/wiki?curid=1653599" title="Iwan Morgol">
Iwan Morgol

Iwan Morgol (ur. 27 stycznia 1952) – lekkoatleta specjalizujący się w rzucie oszczepem, który reprezentował Związek Radziecki.
Brązowy medalista letniej uniwersjady w Rzymie - 19 września 1975 uzyskał rezultat 78,44. Rekord życiowy: 83,80 (10 października 1974, Mińsk).

</doc>
<doc id="1653601" url="https://pl.wikipedia.org/wiki?curid=1653601" title="Hoplopleura chrotomydis">
Hoplopleura chrotomydis

Hoplopleura chrotomydis – gatunek wszy z rodziny Hoplopleuridae, pasożytujący głównie na "Chrotomys whiteheadi". Powoduje wszawicę.
Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Filipin.

</doc>
<doc id="1653602" url="https://pl.wikipedia.org/wiki?curid=1653602" title="Zygmunt Wolanin">
Zygmunt Wolanin

Zygmunt Wolanin ps. "Zenon" (ur. 30 listopada 1914 w Turzych Rogach, zm. 24 maja 1946 w Warszawie) – major, żołnierz NSZ i NZW.
Okres przedwojenny.
Urodził się jako syn Stanisława i Eleonory z Goławskich. Uczęszczał do szkoły powszechnej w Łukowie, tam też rozpoczął naukę w gimnazjum, którą kontynuował w Pińsku. Po zdaniu matury w 1935 rozpoczął studia na Wydziale Prawa Katolickiego Uniwersytetu Lubelskiego, zamieszkały w Krasnymstawie. Członek SN.
Okres wojny i powojenny.
Komendant placówki w Celinach, następnie komendant II Rejonu NSZ w Łukowie. Po 1944 szef PAS Okręgu Lubelskiego NSZ oraz II Obszaru NZW. 
Aresztowany w lipcu 1945 i sądzony w tzw. procesie 23. Proces toczył się w Warszawie, w gmachu Towarzystwa Higienicznego przy ul. Karowej i był pierwszym wielkim procesem pokazowym w Polsce po 1944. 23 oskarżonych oskarżono o spacyfikowanie 6 czerwca 1945 zamieszkanej przez Ukraińców wsi Wierzchowiny na pograniczu powiatów Krasnystaw i Chełm. Zygmunta Wolanina oskarżono o wydanie rozkazu pacyfikacji. Faktycznie oskarżeni (oprócz jednego) nie byli tego dnia w Wierzchowinach. 
19 marca 1946 Wojskowy Sąd Okręgowy w Warszawie pod przewodnictwem ppłk. A. Janowskiego skazał z 1 Dekr. na karę śmierci siedmiu spośród 23 oskarżonych. Nr sprawy W.1692/46. Zygmunt Wolanin został stracony 24 maja 1946. Pozostawił trójkę dzieci.
Według późniejszych ustaleń ciała straconych siedmiu członków lubelskiego PAS NSZ pochowano w pobliżu glinianek, w rejonie obecnej ul. Grójeckiej w Warszawie, w okolicach współczesnego pomnika Obrońców Warszawy we wrześniu 1939. 
Postanowieniem Sądu Warszawskiego Okręgu Wojskowego w Warszawie z dnia 17 września 1993 wyrok skazujący kpt. Zygmunta Wolanina został unieważniony. 
Decyzją z kwietnia 1995 prezydent RP odznaczył go pośmiertnie Krzyżem Narodowego Czynu Zbrojnego i Krzyżem Partyzanckim.
Grób symboliczny znajduje się na Cmentarzu Wojskowym w Warszawie w Kwaterze „na Łączce”.

</doc>
<doc id="1653603" url="https://pl.wikipedia.org/wiki?curid=1653603" title="Planets">
Planets

Planets – trzeci album studyjny amerykańskiego zespołu nu metalowego Adema (mimo to określany jest jako nagrany w stylistyce rocka alternatywnego i post grunge). Europejskie (nazywane "międzynarodowym") wydanie albumu zawiera tylko 10 pierwszych utworów. Autorami utworów (nie licząc "Estrellas" który napisali Kirk Hammett, James Hetfield i Lars Ulrich z zespołu Metallica) jest grupa Adema.
Jest to jedyny album w którego nagraniu brał udział Luke Caraccioli, który opuścił zespół 25 października 2005. Planets to pierwszy album grupy na którym w tekstach utworów nie znajdują się wulgaryzmy. Piosenka "Planets" została wykorzystana w filmie Kłamstwo (ang. tytuł oryg. "Cry Wolf").
"Planets" znalazł się na 152. miejscu listy Billboard 200 zawierającej najlepsze albumy studyjne i EP w Stanach Zjednoczonych według magazynu Billboard.

</doc>
<doc id="1653604" url="https://pl.wikipedia.org/wiki?curid=1653604" title="Tancerze">
Tancerze

Tancerze – polski serial emitowany na antenie TVP2 oraz TVP HD od 4 kwietnia 2009 do 16 grudnia 2010 w czwartki o godz. 21.40. Serial jest polską wersją hiszpańskiej produkcji "Un paso adelante" oraz amerykańskiego serialu "Fame". Ukazuje perypetie uczniów prestiżowej szkoły sztuk scenicznych. Marzeniem młodych ludzi jest kariera na estradzie.
Wyemitowano trzy serie serialu (33 odcinki). Z powodu niskiej oglądalności TVP2 podjęła decyzję o zakończeniu produkcji.
Fabuła.
Akcja serialu rozgrywa się w szkole sztuk scenicznych Heleny Nałęcz-Gonzales, która po latach spędzonych w podobnej akademii w Madrycie założyła we Wrocławiu własną szkołę. Uczą w niej: Alicja, dawna uczennica Heleny, której życie zmienił wypadek na scenie, Jowita – nauczycielka śpiewu, Krzysztof – nieprzewidywalny aktor i uwodziciel, a także kilka innych ekscentrycznych postaci. Łączy ich artystyczna kariera, która w różny sposób skomplikowała ich losy.
Oglądalność.
Źródła.

</doc>
<doc id="1653606" url="https://pl.wikipedia.org/wiki?curid=1653606" title="USS Bullfinch (AM-392)">
USS Bullfinch (AM-392)



</doc>
<doc id="1653607" url="https://pl.wikipedia.org/wiki?curid=1653607" title="Hoplopleura oenomydis">
Hoplopleura oenomydis

Hoplopleura oenomydis – gatunek wszy z rodziny Hoplopleuridae, pasożytujący głównie na "Oenomys hypoxanthus". Spotykany również na innych myszowatych: "Grammomys dryas", "Oenomys ornatus". Powoduje wszawicę.
Samica wielkości 1,5 mm, samiec mniejszy wielkości 0.95 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje w Kongo, Liberii, Zairze na terenie Afryki.

</doc>
<doc id="1653611" url="https://pl.wikipedia.org/wiki?curid=1653611" title="Spirit If...">
Spirit If...

Spirit If... – debiutancki solowy album współzałożyciela zespołu Broken Social Scene, Kevina Drew, wydany 18 września 2007 za pośrednictwem wytwórni Arts &amp; Crafts; pierwszy album z serii "Broken Social Scene Presents", w której każdy z albumów jest solowym nagraniem jednego z członków grupy (powstanie każdego z nagrań nadzorują członkowie Broken Social Scene). Drugi album z serii, "Something for All of Us..." autorstwa Brendana Canninga, został wydany w 2008.
Autorami (prócz Drew) są Ohad Benchetrit, Charles Spearin z zespołu Do Make Say Think oraz Broken Social Scene. Lista utworów, okładka oraz internetowa wersja do ściągnięcia utworu "Tbtf" (skrót od "Too Beautiful to Fuck") zostały udostępnione 19 czerwca 2007. Album osiągnął 113. miejsce na liście Billboard 200 oraz 1. na liście Top Heatseekers. Utwór "Backed Out on the..." znalazł się na 33. miejscu listy "Najlepszych piosenek w 2007 roku" autorstwa "Rolling Stone" oraz na 99. listy Pitchfork Media. Ponadto utwór zajął 1. miejsce listy "The R3-30" 20 grudnia 2007.
Bibliografia.
Źródła te zostały użyte wielokrotnie, dlatego nie są przytaczane za każdym razem, gdy pojawiają się w tekście

</doc>
<doc id="1653617" url="https://pl.wikipedia.org/wiki?curid=1653617" title="Boniek García">
Boniek García

Oscar Boniek García Ramírez (ur. 4 września 1984 w Tegucigalpie) – honduraski piłkarz grający na pozycji prawego obrońcy lub pomocnika. Imię „Boniek” zostało mu nadane na cześć polskiego piłkarza Zbigniewa Bońka.
Kariera klubowa.
García jest wychowankiem klubu Olimpia Tegucigalpa wywodzącego się ze stolicy kraju. W 2003 roku zadebiutował w jego barwach w pierwszej lidze Hondurasu. Już w tym samym roku wywalczył z nim mistrzostwo fazy Apertura, swoje pierwsze w karierze. W sezonie 2004/2005 został mistrzem fazy Clausura, a w kolejnym (2005/2006) powtórzył to osiągnięcie.
Latem 2006 roku García odszedł z Olimpii i przeszedł do Marathónu San Pedro Sula. Spędził tam rok i zajął 4. miejsce w mistrzostwach fazy Clausura. W 2007 roku Oscar wrócił do Olimpii Tegucigalpa i jest jej podstawowym pomocnikiem. 7 czerwca 2012 roku Garcia został zawodnikiem Houston Dynamo, klubu z amerykańskiej Major League Soccer.
Kariera reprezentacyjna.
W reprezentacji Hondurasu García zadebiutował w 2005 roku. W tym samym roku był podstawowym zawodnikiem swojej drużyny w Złotym Pucharze CONCACAF, która dotarła do półfinału. Z kolei w 2007 roku wystąpił w Złotym Pucharze CONCACAF 2007 i tym razem doszedł z Hondurasem do ćwierćfinału. Był także członkiem kadry na MŚ w RPA. Jest częścią drużyny Hondurasu na 2014 FIFA World Cup w Brazylii.

</doc>
<doc id="1653618" url="https://pl.wikipedia.org/wiki?curid=1653618" title="Mistrzostwa Europy w Saneczkarstwie 1914">
Mistrzostwa Europy w Saneczkarstwie 1914

1. Mistrzostwa Europy w saneczkarstwie 1914 odbyły się w austro-węgierskim Reichenbergu (dzisiejszy czeski Liberec) pod auspicjami Międzynarodowej Federacji Sportów Saneczkarskich (ISVV), poprzedniczki Międzynarodowej Federacji Saneczkarstwa (FIL). Rozegrane zostały dwie konkurencje: jedynki oraz dwójki mężczyzn. Była to jedyna impreza w historii saneczkarstwa, rangi igrzysk olimpijskich, mistrzostw świata i europy, na której nie startowały kobiety. W tabeli medalowej najlepsze były Austro-Węgry.
Wyniki.
Dwójki mężczyzn.
Srebrni medaliści Kauschka i Gfäller są jedynymi medalistami w historii niepochodzącymi z jednego kraju.

</doc>
<doc id="1653619" url="https://pl.wikipedia.org/wiki?curid=1653619" title="Oscar Boniek Garcia">
Oscar Boniek Garcia



</doc>
<doc id="1653623" url="https://pl.wikipedia.org/wiki?curid=1653623" title="USSP Albi">
USSP Albi

USSP Albi Volley-Ball - francuski żeński klub siatkarski z siedzibą w Albi (Tarn), utworzony w 1975 roku. Występuje w najwyższej klasie rozgrywek Pro F.

</doc>
<doc id="1653625" url="https://pl.wikipedia.org/wiki?curid=1653625" title="Jakucja Jakuck">
Jakucja Jakuck

Jakucja Jakuck (, ) – rosyjski klub piłkarski z miasta Jakuck w Jakucji (stąd nazwa).
Historia.
Drużyna występowała pod nazwami:
Piłkarska drużyna Dinamo została założona w 1991 w Jakucku. Jeszcze w tym samym roku debiutowała w Drugiej Niższej Lidze ZSRR.
W 1992 klub debiutował w Pierwszej Lidze Rosji. W latach 1994–1995 występował w Drugiej Lidze Rosji, grupie Wschodniej.
W sezonie 1997 pod nazwą Montażnik Jakuck startował w Mistrzostwach Rosji spośród zespołów kultury fizycznej (KFK).
W 2004 klub zmienił nazwę na FK Jakuck i zrezygnował z dalszych występów w Amatorskiej Lidze Rosji w grupie „Daleki Wschód”.
W 2008 klub pod nazwą Fakieł-SzWSM Jakuck ponownie występował w Amatorskiej Lidze Rosji w grupie „Daleki Wschód”.
Od 2011 roku drużyna o nazwie Jakucja Jakuck występowała w Drugiej Dywizji, grupa wschodnia. W sezonie 2015/16 z powodu kłopotów finansowych drużyna nie przyjechała na dwa ostatnie mecze sezonu (wyjazdy do Komsomolska i na Sachalin), za co została wykluczona z rozgrywek. W sezonie 2016/17 zespół nie grał w żadnej lidze z powodów finansowych.

</doc>
<doc id="1653628" url="https://pl.wikipedia.org/wiki?curid=1653628" title="Joannis ab Indagine">
Joannis ab Indagine

Joannis ab Indagine, Johannes Indagine lub Johann Rosenbach von Hagen (ok.1467 - zm. 27 marca 1537 r.) niemiecki astrolog, specjalista od wróżb, chiromancji i fizjonomiki. Mnich zakonu kartuzów, krótko dziekan we Frankfurcie, przez większość czasu proboszcz w Steinheim w Westfalii.
W wolnych chwilach zajmował się astrologią i wróżbami. Był zwolennikiem astrologii naturalnej, nauki zajmującej się obserwacją nieba i przewidywaniem położenia ciał niebieskich. Do wróżenia z gwiazd czyli astrologii mantycznej miał stosunek dość zmienny ale w większości sceptyczny, czemu dał wyraz zwłaszcza w "Introductiones apotelesmaticae in Pchysjognomiam, Astrologiam naturalem, Complechiones chominum, Naturas Planetarum" (1522, ostatnie łacińskie wydanie w 1672 r.). Ten tytuł, wraz z wieloma innymi dotyczącymi fizjonomiki, decyzją papieża Pawła IV w roku 1559 trafił na listę ksiąg zakazanych. Powodem niełaski, podobnie jak w przypadku znacznie wcześniej potępianej astrologii mantycznej, był fakt przyjmowanie wpływu na człowieka sił innych niż boskie. Decyzja papieża wbrew jego intencjom, przyczyniła autorowi wiele popularności, zwłaszcza wśród innowierców. Jego ukazujące się po łacinie dzieła, tłumaczono na wiele języków, zwłaszcza na niemiecki ale także na francuski, angielski i wielokrotnie wznawiano w XVI oraz XVII w.

</doc>
<doc id="1653630" url="https://pl.wikipedia.org/wiki?curid=1653630" title="Niebiańska włócznia demiurgów">
Niebiańska włócznia demiurgów



</doc>
<doc id="1653631" url="https://pl.wikipedia.org/wiki?curid=1653631" title="Kevin Drew">
Kevin Drew

Kevin Drew (ur. 1976) – kanadyjski muzyk, wokalista i autor tekstów, współzałożyciel (wraz z Brendanem Canningiem) zespołu Broken Social Scene. Był również członkiem mniej znanej grupy KC Accidental, w której skład prócz Drew wchodził Charles Spearin, obecny członek Broken Social Scene. Drew uczęszczał do Etobicoke School of the Arts (wraz z Emily Haines z zespołu Metric oraz Amy Millan) - studiował historię teatru i aktorstwo.

</doc>
<doc id="1653632" url="https://pl.wikipedia.org/wiki?curid=1653632" title="Gmina Godziesze">
Gmina Godziesze



</doc>
<doc id="1653633" url="https://pl.wikipedia.org/wiki?curid=1653633" title="Barak Jicchaki">
Barak Jicchaki

Barak Jicchaki, heb. ברק יצחקי, ang. "Barak Yitzhaki" (ur. 25 września 1984 w Aszkelonie) – izraelski piłkarz grający na pozycji pomocnika.
Życiorys.
Piłkarską karierę rozpoczął w klubie Hapoel Aszkelon. 1 sierpnia 2003 został piłkarzem Beitaru Jerozolima. Wraz z tym klubem w sezonie 2006/2007 został mistrzem Izraela. 1 stycznia 2008 odszedł za milion euro do belgijskiego KRC Genk. W rozgrywkach Eerste klasse zadebiutował 26 stycznia 2008 w zremisowanym 3:3 meczu z KAA Gent. Grał w nim do 81. minuty, po czym został zmieniony przez Ołeksandra Jakowenkę. Po sezonie 2007/2008 powrócił do Beitaru. W sezonie 2008/2009 został królem strzelców Ligat ha’Al. W Beitarze występował do 2010 roku, kiedy został sprzedany do Maccabi Tel Awiw. W sezonie 2012/2013 przebywał na wypożyczeniu w cypryjskim Anorthosisie Famagusta. W lidze Protathlima A’ Kategorias w 23 meczach zdobył 13 goli. W 2018 roku zakończył karierę.
W reprezentacji Izraela zadebiutował 2 czerwca 2007 w wygranym 2:1 meczu z Macedonią w ramach eliminacji do Euro 2008. W 10. minucie gry zdobył gola na 1:0 po asyście Iddana Tala. Zszedł w 76. minucie zmieniony przez Micha’ela Zandberga. Po raz ostatni w kadrze narodowej zagrał 9 września 2009 w wygranym 7:0 spotkaniu z Luksemburgiem.

</doc>
<doc id="1653635" url="https://pl.wikipedia.org/wiki?curid=1653635" title="Mistrzostwa Europy w Saneczkarstwie 1928">
Mistrzostwa Europy w Saneczkarstwie 1928

2. Mistrzostwa Europy w saneczkarstwie 1928 odbyły się w niemieckim Schreiberhau (dzisiejszej Szklarskiej Porębie). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Niemcy.

</doc>
<doc id="1653639" url="https://pl.wikipedia.org/wiki?curid=1653639" title="Mariusz Drapikowski">
Mariusz Drapikowski

Mariusz Drapikowski (ur. 5 sierpnia 1960 w Dzierżoniowie) – gdański artysta specjalizujący się w złotnictwie, bursztynnik, twórca sztuki sakralnej.
Życiorys.
Mariusz Drapikowski w 1983 ukończył studia rzeźbiarskie w ASP w Łodzi. Mieszka i tworzy od 1984 w Gdańsku. Jego prace wystawiane są w Muzeach Watykańskich, Muzeum Sztuki w Rydze, Muzeum Zamkowym w Malborku oraz w gdańskim Muzeum Bursztynu. Za swoją działalność artystyczną został odznaczony Srebrnym Krzyżem Zasługi, złotym medalem „Primatiali Nomismate Aureo” prymasa Polski, nagrodą im. św. Brata Alberta, medalem 1000-lecia miasta Gdańska, Krzyżem Komandorskim Orderu Św. Stanisława z Gwiazdą, medalami Wojewody Pomorskiego i Mazowieckiego za wkład w rozwój rzemiosła artystycznego.

</doc>
<doc id="1653645" url="https://pl.wikipedia.org/wiki?curid=1653645" title="Mistrzostwa Europy w Saneczkarstwie 1929">
Mistrzostwa Europy w Saneczkarstwie 1929

3. Mistrzostwa Europy w saneczkarstwie 1929 odbyły się w austriackim Semmeringu. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Niemcy.

</doc>
<doc id="1653648" url="https://pl.wikipedia.org/wiki?curid=1653648" title="Stefania Łukowicz-Mokwa">
Stefania Łukowicz-Mokwa

Stefania Katarzyna Łukowicz-Mokwa (ur. 13 grudnia 1892 w Adelaide, zm. 3 marca 1975 w Sopocie) – skrzypaczka polska, nauczycielka języków obcych, żona malarza Mariana Mokwy.
Życiorys.
Była córką polskiego podróżnika i lekarza, urodzonego pod Chojnicami Maksymiliana Łukowicza, pochodzącego ze znanej rodziny pomorskich społeczników. Ojciec od 1889 przebywał w Australii, tam zawarł związek małżeński z Catharine Lacey (o korzeniach irlandzkich), w 1895 przyjął poddaństwo brytyjskie. W Australii przyszły na świat dwie córki Łukowiczów – Stefania i Maria Leokadia (1894–1917).
Stefania Łukowiczówna, od dzieciństwa zdradzająca duży talent muzyczny, dzięki pobranym prywatnym lekcjom wcześnie przyswoiła sobie grę na skrzypcach w stopniu pozwalającym na publiczne występy. W czasie jednego z takich koncertów jej grę usłyszał Ignacy Jan Paderewski, który nakłonił Maksymiliana Łukowicza do wysłania córki na studia muzyczne do Europy. W Berlinie Łukowiczówna pobierała lekcje prywatne u Josepha Joachima, a potem do 1917 studiowała w konserwatorium pod kierunkiem Issaya Barmasa. W latach berlińskich poznała starszego o trzy lata Mariana Mokwę i zaręczyła się z nim.
W latach 1917–1919 dała szereg koncertów na Pomorzu, wspierając polski ruch narodowy. W 1919 powróciła do Australii, przez kolejne dwa lata koncertując jako solistka w Sydney i innych większych miastach, a także występując w Indiach, Cejlonie, ponadto w krajach europejskich (Anglia, Francja, Włochy, Niemcy). W 1921 rodzice podjęli decyzję o osiedleniu się w niepodległej Polsce i Stefania Łukowiczówna wraz z nimi zamieszkała w Sopocie, w willi nazwanej na cześć australijskiego miasta „Adelajdą”. 11 lipca 1922 w kościele Najświętszej Maryi Panny Gwiazdy Morza w Sopocie zawarła ślub z Marianem Mokwą. Kontynuowała działalność koncertową, występując głównie na uroczystościach charytatywnych. W 1925, po powołaniu orkiestry symfonicznej Polskiego Towarzystwa Muzycznego w Gdańsku pod kierunkiem Jana Niwińskiego, została solistką tej orkiestry.
W latach 30. angażowała się także w pracę pedagogiczną. Wykorzystując dobre przygotowanie językowe – znała na wysokim poziomie niemiecki, angielski i francuski – została lektorką języka angielskiego w polskich szkołach handlowych Macierzy Szkolnej w Gdańsku, w Instytucie Handlu Morskiego, w liceum handlu morskiego w Gdańsku, w Państwowej Szkole Morskiej, w liceum i gimnazjum humanistycznym w Gdyni. Pracowała w tym charakterze do wybuchu II wojny światowej.
Po wojnie nie prowadziła działalności artystycznej i pedagogicznej, poza krótkim czasem zaraz po wojnie, gdy związana była z sopockim Teatrem Muzyczno-Dramatycznym. Wspierała pracę artystyczną męża, zajmowała się też rodziną – synem i dwiema córkami. Zapamiętana została jako osoba wielkiej skromności i właśnie ta cecha zadecydować miała o jej wczesnym wycofaniu się z koncertowania dla szerokiej publiczności i ograniczeniu się do kameralnych imprez charytatywnych. Zmarła w Sopocie 3 marca 1975, pochowana została na tamtejszym cmentarzu katolickim (kwatera C1-20-3).

</doc>
<doc id="1653651" url="https://pl.wikipedia.org/wiki?curid=1653651" title="Sprawa rodzeństwa Finaly">
Sprawa rodzeństwa Finaly

Sprawa rodzeństwa Finaly była skandalem polityczno-religijnym we Francji bezpośrednio po II wojnie światowej. Dotyczyła braci Roberta i Geralda Finalych, których rodzice zginęli w Auschwitz-Birkenau, jednak przed deportacją zdążyli powierzyć dzieci pod opiekę katolickiej instytucji religijnej. Kiedy opieki nad dziećmi chciała podjąć się ich ciotka, instytucje katolickie konsekwentnie odmawiały wydania chłopców. Trafili oni do swojej rodziny dopiero w 1953 po rozmowach między przedstawicielami Kościoła katolickiego i Konsystorza żydowskiego. 
II wojna światowa.
Fritz i Annie Finaly byli Żydami austriackimi, którzy ukrywali się we Francji po aneksji Austrii przez III Rzeszę. 14 kwietnia 1941 na świat przyszedł ich syn Robert Ruben, a 3 lipca 1942 – Gerard Guedalia. Na początku 1944, obawiając się rychłego aresztowania, małżonkowie poprosili o pomoc swoją znajomą nazwiskiem Poupaert, a ta z kolei oddała dzieci do klasztoru sióstr Notre Dame de Sion w Grenoble. 14 lutego 1944 małżonkowie Finaly zostali zatrzymani przez Gestapo, a następnie wywiezieni do Auschwitz-Birkenau. 
Siostry nie były w stanie zaopiekować się kilkuletnimi dziećmi, więc oddały je byłej uczestniczce ruchu oporu, Antoinette Brun, głęboko wierzącej katoliczce, kierującej żłobkiem w Grenoble. Kobieta ochrzciła dzieci 28 marca 1948. 
Poszukiwania dzieci.
W lutym 1945 Margarete Fischl, siostra Fritza Finaly'ego, zamieszkała na stałe w Nowej Zelandii, zaczęła poszukiwania swoich bratanków, o których wiedziała, że nie zostali wywiezieni. Dotarła do Antoinette Brun, lecz ta odmówiła wydania chłopców. Fischl, przy pomocy swojej siostry Rosner, złożyła skargę do sądu. Po przedłużającym się procesie 29 stycznia 1953 zapadł wyrok nakazujący zwrot dzieci ich ciotkom i aresztowanie Brun w razie odmowy ich wydania. Sprawa została nagłośniona przez rabinów Henriego Schillego i Jacoba Kaplana, pojawiła się również na łamach prasy. Antoinette Brun zdążyła jednak oddać chłopców pod opiekę zakonnic Notre Dame de Sion, a następnie do proboszcza parafii św. Michała Archanioła w Marsylii, wreszcie do gimnazjum katolickiego w Bayonne. 
Odnalezienie dzieci.
Dyrektor gimnazjum rozpoznał dzieci, których zdjęcie widział w gazecie, jednak przed przyjazdem policji księża wywieźli je za granicę z Hiszpanią. Francisco Franco odmówił ich oddania, twierdząc, że obowiązkiem katolickiego kraju jest wychowanie ochrzczonych chłopców w duchu tejże religii. W tym czasie stosunki między francuską wspólnotą żydowską a rządem jeszcze się pogorszyły. Dopiero arcybiskup Lyonu Pierre Gerlier zdecydował się podjąć rozmowy zarówno ze stroną hiszpańską, jak i z rabinem Kaplanem oraz z rodziną dzieci. 6 marca 1953 doprowadził do podpisania porozumienia, w którym Fischl i Rosner zobowiązały się wycofać skargi przeciwko Kościołowi katolickiemu, zaś dzieci miały zostać oddane pod ich opiekę. W czerwcu 1953 dwóch księży hiszpańskich, wbrew stanowisku władz państwowych, wywiozło dzieci do konsulatu francuskiego, skąd trafiły do rodziny. Następnie zamieszkały w Izraelu.
W filmie.
Sprawa rodzeństwa Finaly została przedstawiona w 2007 w filmie dokumentalnym Davida Korna-Brzozy "L'affaire Finaly" oraz w filmie "Skradzione dzieciństwo" z 2008. 

</doc>
<doc id="1653654" url="https://pl.wikipedia.org/wiki?curid=1653654" title="502 Batalion Czołgów Ciężkich (III Rzesza)">
502 Batalion Czołgów Ciężkich (III Rzesza)

502 Batalion Czołgów Ciężkich (niem. "Schwere Panzer-Abteilung 502") – niemiecki samodzielny batalion pancerny z okresu II wojny światowej. Batalion był pierwszą jednostką wyposażoną w czołgi ciężkie Tiger I ("PzKpfw VI Tiger I Ausf. E"). Walczył na froncie wschodnim. Był uważany za jeden z najlepszych niemieckich batalionów czołgów ciężkich. W trakcie działań bojowych zniszczył 1400 czołgów i 2000 dział.

</doc>
<doc id="1653656" url="https://pl.wikipedia.org/wiki?curid=1653656" title="502 Batalion Czołgów Ciężkich">
502 Batalion Czołgów Ciężkich



</doc>
<doc id="1653676" url="https://pl.wikipedia.org/wiki?curid=1653676" title="Gmina Tyniec">
Gmina Tyniec

dawne gminy:

</doc>
<doc id="1653678" url="https://pl.wikipedia.org/wiki?curid=1653678" title="Mistrzostwa Europy w Saneczkarstwie 1934">
Mistrzostwa Europy w Saneczkarstwie 1934

4. Mistrzostwa Europy w saneczkarstwie 1934 odbyły się w niemieckim Ilmenau. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Niemcy.

</doc>
<doc id="1653679" url="https://pl.wikipedia.org/wiki?curid=1653679" title="Stuart Pettman">
Stuart Pettman

Stuart Pettman (ur. 24 kwietnia 1975) – snookerzysta angielski. Dwukrotnie (w latach 2003 i 2004) zakwalifikował się do mistrzostw świata. Podczas China Open 2009 po raz pierwszy w swojej karierze dotarł do półfinału turnieju rankingowego (pokonując wcześniej Marka Allena, Allistera Cartera i Graeme’a Dotta), który przegrał 1:6 z Peterem Ebdonem.

</doc>
<doc id="1653681" url="https://pl.wikipedia.org/wiki?curid=1653681" title="Tytanian baru">
Tytanian baru

Tytanian baru, BaTiO3 – nieorganiczny związek chemiczny, mieszany tlenek baru i tytanu(IV). Materiał ceramiczny o właściwościach ferroelektrycznych (z wyłączeniem tytanianu o regularnym układzie krystalicznym), piezoelektrycznych i fotorefraktywnych. Jego temperatura Curie wynosi 120 °C. W zależności od temperatury posiada różny układ krystalograficzny: heksagonalny, regularny, tetragonalny, rombowy lub trygonalny. W naturze występuje wyjątkowo rzadko, jako inkluzja w benitoicie.
Występuje w postaci przezroczystych kryształów lub białego proszku. Nierozpuszczalny w wodzie, rozpuszczalny w stężonym kwasie siarkowym. Otrzymywany przez spiekanie w stanie ciekłym węglanu baru i ditlenku tytanu, ewentualnie przez domieszkowanie.
Ze względu na wysoką względną przenikalność elektryczną (w niektórych warunkach sięgającą 10 000) jest stosowany jako dielektryk w kondensatorach. Dzięki właściwościom piezoelektrycznym stosowany bywa w mikrofonach. Kryształy tytanianu baru znajdują zastosowanie w optyce nieliniowej.

</doc>
<doc id="1653682" url="https://pl.wikipedia.org/wiki?curid=1653682" title="Tygecyklina">
Tygecyklina

Tygecyklina () – organiczny związek chemiczny, pochodna tetracyklin, pierwszy antybiotyk z nowej grupy antybiotyków glicylocyklinowych.
Mechanizm działania.
Tygecyklina jest antybiotykiem bakteriostatycznym, którego mechanizm działania polega na hamowaniu procesu translacji w komórkach bakterii poprzez wiązanie się z podjednostką 30S rybosomu. Blokuje to przyłączanie aminoacylo-"t"RNA do miejsca A na rybosomie. Tym samym zahamowane zostaje wydłużanie łańcuchów polipeptydowych.Mimo pokrewieństwa z tetracyklinami, na tygecyklinę nie działają dwa podstawowe mechanizmy oporności na tę grupę antybiotyków: ochrony rybosomu i pompy usuwającej lek z wnętrza komórki bakteryjnej. Nie wykazano również występowania oporności krzyżowej pomiędzy tygecykliną i innymi antybiotykami.
Aktywność przeciwbakteryjna.
Gatunki bakterii, wobec których wykazano skuteczność tygecykliny:
Bakterie, wśród których często odnotowywano oporność nabytą:
Oporność tych bakterii na tygecyklinę wiąże się głównie z nadekspresją wielolekowej nieswoistej pompy usuwającej antybiotyk z wnętrza komórki.
Farmakokinetyka.
Tygecyklina podawana jest wyłącznie dożylnie, tak więc wykazuje pełną biodostępność. 71–89% podanej dawki wiąże się z białkami osocza. Lek charakteryzuje się bardzo dobrą dystrybucją tkankową. Największe stężenia tygecykliny stwierdza się w szpiku kostnym, śliniankach, tarczycy, śledzionie i nerkach. Nie wiadomo, czy lek przenika przez barierę krew-mózg.Mniej niż 20% podanej dawki ulega przemianom metabolicznym w wątrobie. Głównymi metabolitami są: glukoronid, "N"-acetylowa pochodna oraz epimer.Lek wydalany jest głównie z kałem, w większości w postaci niezmienionej. Okres półtrwania tygecykliny wynosi około 42 godzin.
Wskazania.
Tygecyklina wskazana jest w leczeniu powikłanych zakażeń szczepami wrażliwymi na działanie tego antybiotyku, przede wszystkim:
Interakcje.
Tygecyklina zmniejsza klirens warfaryny, co może prowadzić do wydłużenia czasu protrombinowego. Stwierdzono również, że tygecyklina zmniejsza skuteczność doustnych leków antykoncepcyjnych.
Działania niepożądane.
Do najczęściej występujących objawów niepożądanych należą wymioty, nudności i biegunka, które odnotowano u około 20% wszystkich pacjentów. Rzadziej obserwowano:
Do bardzo rzadkich objawów niepożądanych można zaliczyć:
Poza wymienionymi objawami, tygecyklina, podobnie jak inne antybiotyki, może wywołać rzekomobłoniaste zapalenie jelita grubego.

</doc>
<doc id="1653685" url="https://pl.wikipedia.org/wiki?curid=1653685" title="Mistrzostwa Europy w Saneczkarstwie 1935">
Mistrzostwa Europy w Saneczkarstwie 1935

5. Mistrzostwa Europy w saneczkarstwie 1935 odbyły się w Krynicy-Zdroju. Były to pierwsze mistrzostwa Europy w Polsce. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Niemcy.

</doc>
<doc id="1653687" url="https://pl.wikipedia.org/wiki?curid=1653687" title="Jeff Isaacson">
Jeff Isaacson

Jeff Isaacson (ur. 14 lipca 1983 w Virginii) – amerykański praworęczny curler, drugi w zespole Johna Shustera, reprezentant kraju na Zimowych Igrzyskach Olimpijskich 2010 i 2014. Mierzy 173 cm, waży 79 kg.
Kariera.
Isaacson w curling gra od 1996. W 2003 był członkiem zespołu Kristophera Perkovicha, który zdobył brązowy medal na MŚ Juniorów Grupy B 2003. W MŚ 2005 po fazie grupowej Stany Zjednoczone zajmowały 2. miejsce, jednak przegrały mecz półfinałowy ze Szwecją (Nils Carlsén) 8:5 i następnie 5:8 mały finał ze Szkocją (Logan Gray).
Isaacson zagrał na Zimowej Uniwersjadzie 2007, gdzie zdobył złoty medal – w finale USA pokonała Wielką Brytanię (John Hamilton) 9:4.
W mistrzostwach Minnesoty mężczyzn Isaacson startował 4-krotnie (2000, 2002, 2004 i 2005). W rozrywkach ogólnokrajowych 2002 zespół dotarł do finału, gdzie przegrał z drużyna Paula Pustovara. W 2008 w mistrzostwach Stanów Zjednoczonych zajął 6. miejsce.
Rok później mistrzostwa były połączone z eliminacjami do ZIO 2010, na koniec Round Robin zajmował 2. pozycję (po rozegraniu tie-breakera z Toddem Birrem o 2. Miejsce 9:1). W Page play-off zespół przegrał mecz z Tylerem George’em 6:5, następnie w półfinale ponownie pokonał Birra (10:4) i ostatecznie zdobył tytuł mistrza Stanów Zjednoczonych po wygranej nad George’em 10:9. Na Mistrzostwach Świata 2009 Isaacson wraz z reprezentacją zajął 5. miejsce po przegranym tie-breakerze z Norwegią (Thomas Ulsrud) 2:10.
Na Zimowych Igrzyskach Olimpijskich 2010 zespół Amerykanów został sklasyfikowany na 10. pozycji. Po zajęciu 2. miejsca w turnieju kwalifikacyjnym zawodnicy ze Stanów Zjednoczonych awansowali do Zimowych Igrzysk Olimpijskich 2014. Drużyna z Duluth w Soczi została sklasyfikowana na 9. miejscu.
Jeff w 2006 był trenerem juniorskiej drużyny Chrisa Plysa, która wygrała mistrzostwa kraju juniorów i w mistrzostwach świata zajęła 9. miejsce.
Życie prywatne.
Jeff Isaacson skończył Bemidji State University uzyskując tytuł bachelor’s degree z chemii, pracuje jako nauczyciel. Mieszka w Gilbert.

</doc>
<doc id="1653689" url="https://pl.wikipedia.org/wiki?curid=1653689" title="Droga do Zielonego Wzgórza">
Droga do Zielonego Wzgórza

Droga do Zielonego Wzgórza (oryg. "Before Green Gables") – oficjalny prequel cyklu o Ani z Zielonego Wzgórza, zaakceptowany przez spadkobierców autorki serii Lucy Maud Montgomery. Książka została wydana w 2008 w ramach obchodów stulecia pierwszego wydania "Ani z Zielonego Wzgórza".
Opowiada historię życia Ani od okresu sprzed jej narodzin do ostatnich chwil w pociągu, przed spotkaniem z Mateuszem Cuthbertem. 
Książka już została sfilmowana (w technice anime) w Japonii. Premiera serialu "Kon'nichiwa Anne: Before Green Gables" odbyła się w kwietniu 2009.

</doc>
<doc id="1653690" url="https://pl.wikipedia.org/wiki?curid=1653690" title="Mistrzostwa Europy w Saneczkarstwie 1937">
Mistrzostwa Europy w Saneczkarstwie 1937

6. Mistrzostwa Europy w saneczkarstwie 1937 odbyły się w norweskim Oslo. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Niemcy.

</doc>
<doc id="1653692" url="https://pl.wikipedia.org/wiki?curid=1653692" title="Osobowość narcystyczna">
Osobowość narcystyczna



</doc>
<doc id="1653693" url="https://pl.wikipedia.org/wiki?curid=1653693" title="Drzewiszka wyżynna">
Drzewiszka wyżynna

Drzewiszka wyżynna ("Rhipidomys macconnelli") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Drzewiszka wyżynna zamieszkuje tepuis na Wyżynie Gujańskiej w południowej Wenezueli i przyległych obszarach Gujany i północnej Brazylii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1900 roku brytyjski zoolog William Edward de Winton nadając mu nazwę "Rhipidomys macconnelli". Holotyp pochodził ze szczytu góry Roraima, na wysokości , stanie Bolívar, w Gujanie. 
Takson "subnubis", opisany jako jaśniejszy, brązowy, krótkowłosy, strefowy podgatunek "macconnelli" z wysokości około 900-1200 m n.p.m. jest uważany za odmianę klinalną. Autorzy "Illustrated Checklist of the Mammals of the World" uznają ten takson za gatunek monotypowy rozpoznają podgatunków.
Morfologia.
Długość ciała (bez ogona) 102–123 mm, długość ogona 148–181 mm, długość ucha 18–22 mm, długość tylnej stopy 27–29 mm; masa ciała 26–50 g. 
Ekologia.
Jest zwierzęciem nocnym, zamieszkuje głównie lasy deszczowe, na wysokościach od 300 to 2800 m n.p.m..

</doc>
<doc id="1653694" url="https://pl.wikipedia.org/wiki?curid=1653694" title="The Trawlerman’s Song">
The Trawlerman’s Song

The Trawlerman's Song – płyta EP nagrana przez Marka Knopflera i wydana w 2005 roku. Zawiera nagrania "live" piosenek z płyty Shangri-La.

</doc>
<doc id="1653695" url="https://pl.wikipedia.org/wiki?curid=1653695" title="Jekaterina Byczkowa">
Jekaterina Byczkowa



</doc>
<doc id="1653697" url="https://pl.wikipedia.org/wiki?curid=1653697" title="Gmina Skotniki">
Gmina Skotniki

dawne gminy:

</doc>
<doc id="1653699" url="https://pl.wikipedia.org/wiki?curid=1653699" title="Mania wielkości">
Mania wielkości



</doc>
<doc id="1653701" url="https://pl.wikipedia.org/wiki?curid=1653701" title="Ray Luzier">
Ray Luzier

Ray Luzier (ur. 14 czerwca 1970 w Pensylwanii) – amerykański perkusista nu-metalowego zespołu Korn. Wcześniej grał w zespole Army of Anyone, który rozpadł się w 2007 roku. W 2007, po odejściu Davida Silverii, dołączył do zespołu Korn, początkowo jako perkusista koncertowy, w 2009 został oficjalnym członkiem zespołu. Jest również perkusistą w solowym projekcie wokalisty Korna, Jonathana Davisa, Jonathan Davis and the SFA.
W 2016 roku muzyk ożenił się ze swą długoletnią partnerką - modelką Aspen Brandy Lea wraz z którą ma dwóch synów.

</doc>
<doc id="1653704" url="https://pl.wikipedia.org/wiki?curid=1653704" title="Andriej Miedwiediew">
Andriej Miedwiediew



</doc>
<doc id="1653708" url="https://pl.wikipedia.org/wiki?curid=1653708" title="Tatiana Perebijnis">
Tatiana Perebijnis



</doc>
<doc id="1653709" url="https://pl.wikipedia.org/wiki?curid=1653709" title="Cmentarz wojenny nr 91 – Gorlice">
Cmentarz wojenny nr 91 – Gorlice

Cmentarz wojenny nr 91 – Gorlice – zabytkowy cmentarz z I wojny światowej, zaprojektowany przez Emila Ladewiga, znajdujący się w Gorlicach. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz wojenny nr 91 położony jest na wzgórzu Korczak zwanej również Górą Cmentarną w Gorlicach. W zamyśle budowniczych miał być obiektem reprezentacyjnym w tym okręgu oraz służyć jako miejsce uroczystości rocznicowych. Zbudowany jest na planie prostokąta i otoczony kamiennym murem wykonanym z piaskowca. Ma powierzchnię 9216 m² i wymiary ok. 130x75 m. Do cmentarza prowadzi usytuowana od strony północnej trójdzielna brama z trzema arkadami. W centrum duży krzyż pomnikowy według projektu Gustawa Ludwiga. Groby oficerskie z pomnikami podobnego typu ustawione są w trzech szeregach. Podobny kształt, ale mniejsze rozmiary, mają nagrobki żołnierskie. Kolejny rodzaj nagrobków stanowią betonowe stele umieszczone na kamiennym postumencie z żeliwną tablicą inskrypcyjną. Pozostałe groby są oznaczone niskimi betonowymi stelami z prostokątną żeliwną tablicą.
Na cmentarzu pochowano 913 żołnierzy w 140 grobach pojedynczych i 161 mogiłach zbiorowych:
poległych w maju 1915.
Pierwotnie spoczywało tu 140 żołnierzy niemieckich, ale w czasie likwidacji cmentarza wojennego nr 89 związanej z budową osiedla mieszkaniowego, przeniesiono tu jeszcze 61 ciał.
Cmentarz służył jako miejsce spoczynku żołnierzy również podczas II wojny światowej.
Ogólna liczba pochówków na tym cmentarzu wynosi 1441.

</doc>
<doc id="1653715" url="https://pl.wikipedia.org/wiki?curid=1653715" title="Semapedia">
Semapedia

Semapedia − projekt non-profit mający na celu powiązanie obiektów fizycznych z opisującymi je artykułami w Wikipedii lub innych projektach Wikimedia. Powstał we wrześniu 2005 roku z inicjatywy Alexisa Rondeau i Stana Wiechersa.
Semapedia wykorzystuje obecnie tzw. kody QR, wcześniej zaś kody DataMatrix. Mogą one zostać odczytane przy pomocy aparatu fotograficznego wbudowanego w telefon komórkowy, w którym zainstalowano czytnik dwuwymiarowych kodów kreskowych. Po wczytaniu kodu – adresu internetowego – użytkownik w przeglądarce telefonu może zobaczyć odpowiedni artykuł, przykładowo dotyczący oznaczonego budynku.

</doc>
<doc id="1653718" url="https://pl.wikipedia.org/wiki?curid=1653718" title="Stanisław Sierotwiński (1886–1948)">
Stanisław Sierotwiński (1886–1948)

Stanisław Sierotwiński (ur. 1886 w Stanisławowie, zm. 15 lipca 1948 w Krakowie) – polski urzędnik, przedsiębiorca, wiceprezes Krakowskiej Kongregacji Kupieckiej (KKK).
Życiorys.
Po ukończeniu gimnazjum, wybrał początkowo karierę urzędniczą, pracując w państwowej administracji skarbowej, a następnie w samorządzie krakowskim. 
W roku 1919 wystąpił ze służby samorządowej i otworzył przedsiębiorstwo handlowe branży kosmetycznej oraz przedstawicielstwo handlowe. Równocześnie pracował w organizacjach kupieckich: początkowo w Stowarzyszeniu Przemysłowym Drobnych Kupców w Krakowie, zaś od roku 1923, aż do końca życia, w Krakowskiej Kongregacji Kupieckiej w Krakowie. 
Na walnym zebraniu, 5 lutego 1926 roku, został powołany w skład Rady Krakowskiej Kongregacji Kupieckiej, a w roku 1928 wszedł w skład Prezydium Krakowskiej Kongregacji Kupieckiej w charakterze Podstarszego. 
Brał udział, jako przewodniczący, w pracach wielu sekcji i komisji, w tym: w sekcjach kupców branży kosmetycznej, prasowej ("Kupiec Polski" oraz "Świat Kupiecki"), zagadnień handlu wewnętrznego, cenzorów kredytów kupieckich, dla spraw oddziałów KKK, oraz w komisjach statutowo-organizacyjnej, spraw opieki nad młodzieżą handlową oraz egzaminacyjnej. Poza tym od roku 1928 pełnił funkcję radcy Izby Przemysłowo-Handlowej w Krakowie.
Usprawnił funkcjonowanie biura organizacyjnego KKK oraz współdziałał przy tworzeniu 18 oddziałów Kongregacji zarówno na terenie województwa krakowskiego jak i lwowskiego.
Był propagatorem kupieckich kas bezprocentowych. W dziedzinie tej podejmował inicjatywę stworzenia przy Krakowskiej Kongregacji Kupieckiej pierwszej Kasy Bezprocentowej, która powstała w 1936. Pełnił w niej, od jej powstania, rolę przewodniczącego. Rozwój Kasy Bezprocentowej przerwał wybuch II wojny światowej. Na skutek dezorganizacji finansowo-kredytowej, Kasa Bezprocentowa, przestała spełniać swoje zadanie. Stanisław Sierotwiński nie zraził się tym i przy materialnej pomocy ówczesnej R.G.O. stworzył możliwości korzystania z Kasy w formie pożyczek kupcom poszkodowanym przez okupanta. Już po śmierci został odznaczony przez C.K.O.S. złotą odznaką za świadczoną w owym czasie pomoc ofiarom wojny.
Powołał do życia Spółdzielnię Kupieckiej Hurtowni Kupców Polskich w Krakowie, a od roku 1940, do śmierci, pełnił w niej funkcję prezesa rady nadzorczej. 
Po wojnie był głównym inicjatorem reaktywowania „Kupca Polskiego”, do którego pisał również artykuły.
Był również reprezentantem KKK w sprawie szkolnictwa zawodowego na terenie kuratorium szkolnego, samorządu terytorialnego i gospodarczego. Brał udział w Zarządzie Towarzystwa Szkoły Kupieckiej w Krakowie jako jeden z jego współtwórców, był przewodniczącym komisji egzaminacyjnej dla uczniów przemysłowych w Kongregacji, na którym stanowisku działał nieprzerwanie od roku 1927. 
Jako reprezentant KKK działał również na szerszej arenie społeczno-obywatelskiej. Należał do szeregu stowarzyszeń o charakterze społeczno-charytatywnym, w tym do: Związku Młodzieży Rękodzielniczej i Przemysłowej, Krakowskiego Ochotniczego Towarzystwa Ratunkowego. Współdziałał w pracach o charakterze obywatelskim pełniąc funkcję ławnika w okręgowym Sądzie Ubezpieczeń Społecznych. Był członkiem Komitetu Daniny Narodowej, Komitetu Odbudowy Warszawy, Miejskiego Komitetu Powodziowego oraz Komisji Odwoławczej przy Izbie Skarbowej. 
Ożeniony z Marią Sierotwińską, z domu Czekay, miał dwoje dzieci: Marię Gumułkę (z domu Sierotwińską) oraz Stanisława Sierotwińskiego, twórcy "Słownika terminów literackich". Został pochowany na Cmentarzu Rakowickim w Krakowie (kwatera JA, rząd wsch.)

</doc>
<doc id="1653724" url="https://pl.wikipedia.org/wiki?curid=1653724" title="Julia Wakulenko">
Julia Wakulenko



</doc>
<doc id="1653725" url="https://pl.wikipedia.org/wiki?curid=1653725" title="Cegła Magazyn Materiałów Literackich">
Cegła Magazyn Materiałów Literackich

Cegła – Magazyn Materiałów Literackich jest czasopismem literackim wydawanym od 2001 pod redakcją Karola Pęcherza we Wrocławiu. 
Za stronę wizualną czasopisma odpowiada Karolina Wiśniewska (Love Gyyethy). Spójna formuła magazynu polega na tworzeniu „pisma-gadżetu” opierającego się na nowatorskich formach wydawniczych. Poświęcony jest konfrontacji twórczej młodych autorów tekstów poetyckich, prozatorskich i krytyczno-literackich z autorami uznanymi. Od 2001 do 2021 wydano 47 numerów magazynu, które prezentowane są na stronie internetowej; zamieszczono tam numery w formie PDF oraz dokumentacji fotograficznej.
Każdy numer magazynu jest unikalnym, zaskakującym projektem wydawniczym, który daleko wykracza poza formy tradycyjnego czasopisma. Pudełko od papierosów, gra w karty – flirt, opłatki wigilijne, wykorzystanie lustrzanego odbicia, czy Cegła na pieczątkach – to tylko niektóre ze zrealizowanych pomysłów. Każdy numer eksploruje inny temat.

</doc>
<doc id="1653727" url="https://pl.wikipedia.org/wiki?curid=1653727" title="Olga Sawczuk">
Olga Sawczuk



</doc>
<doc id="1653728" url="https://pl.wikipedia.org/wiki?curid=1653728" title="Prowirus">
Prowirus



</doc>
<doc id="1653732" url="https://pl.wikipedia.org/wiki?curid=1653732" title="World Touring Car Championship 2009">
World Touring Car Championship 2009

Sezon 2009 w World Touring Car Championship – szósta edycja serii wyścigowej World Touring Car Championship. Sezon rozpoczął się 8 marca w Kurytybie, a zakończył się 22 listopada na torze ulicznym w Makau, po rozegraniu 12 rund składających się z 24 wyścigów. Mistrzostwo kierowców zdobył Gabriele Tarquini, o 4 punkty wyprzedzając swojego kolegę z zespołu (SEAT Sport) Yvana Mullera, który zdobył tytuł mistrzowski w sezonie 2008. Wśród producentów mistrzostwo, podobnie jak w poprzednim sezonie, zdobył SEAT z przewagą 3 punktów nad BMW. Trofeum Yokohamy dla kierowców niezależnych zdobył Tom Coronel, a dla zespołów niezależnych SUNRED Engineering.
Lista startowa.
Lista startowa na sezon 2009 została opublikowana w połowie lutego 2009.
Zmiany wśród kierowców.
Zmiany zespołów
Wchodzący do WTCC
Opuszczający WTCC
Kalendarz wyścigów.
Kalendarz wyścigów w sezonie 2009 został opublikowany 10 października 2008. 5 listopada FIA poprawiła go jednak przesuwając Wyścig Włoch z 4 października na 20 września i przenosząc go z Monzy na Imolę. Przesunięto także Wyścig Niemiec (z 30 sierpnia na 6 września) i Wyścig Japonii (z 25 października na 1 listopada).

</doc>
<doc id="1653733" url="https://pl.wikipedia.org/wiki?curid=1653733" title="Scharnebeck">
Scharnebeck

Scharnebeck – miejscowość i gmina położona w niemieckim kraju związkowym Dolna Saksonia, w powiecie Lüneburg. Jest siedzibą (niem. "Samtgemeinde") gminy zbiorowej Scharnebeck.
Położenie geograficzne.
Scharnebeck leży ok. 7 km. na północny wschód od Lüneburga. Od wschodu sąsiaduje z gminą Rullstorf, od południa z gminą Reinstorf z gminy zbiorowej Ostheide, od zachodu z Adendorfem, a od północy graniczy z gminami Brietlingen i Echem. Na terenie gminy krzyżują się dwa kanały: Kanał Boczny Łaby ("niem.Elbe-Seitenkanal") oraz Kanał Neetze biegnący równolegle do rzeki Neetze.
Dzielnice gminy.
W skład gminy Scharnebeck wchodzą następujące dzielnice: "Lentenau", "Nutzfelde".
Historia.
Nazwa miejscowości Scharnebeck została po raz pierwszy wzmiankowana w roku 1231. W roku 1231 został przeniesiony z miejscowości Steinbeck do Scharnebeck klasztor cystersów. Do dziś w Scharnebeck jest zachowany budynek dawnej domeny rycerskiej z 1510.
Atrakcje.
W Scharnebeck można podziwiać kunszt sztuki budowlanej – podnośnię statków, będącą jednym z największych tego typu obiektów na świecie. 15 czerwca 1976, kiedy została oddana do użytku, była z wysokością podnoszenia statków 38 metrów największą podnośnią na świecie. Jej budowa była związana w budową Kanału Bocznego Łaby i podyktowana tak znaczną różnicą wysokości terenu w tym miejscu. Spełnia rolę śluzy wodnej (tzw. śluza windowa).
Komunikacja.
W odległości ok. 5 km na południe od Scharnebeck znajduje się początek autostrady A39 (w roku 2010 zmieniono numerację z A250 na A39) w Lüneburgu. Również tu krzyżują się drogi krajowe B4, B209 i B216. Szczególnie ważna jest autostrada A39, zapewniająca szybką łączność z Hamburgiem i siecią autostrad w północnych Niemczech.
Oświata.
W Scharnebeck są wszystkie typy placówek oświatowych:
Wszystkie te szkoły tworzą centrum oświatowe.

</doc>
<doc id="1653737" url="https://pl.wikipedia.org/wiki?curid=1653737" title="Uraeginthus bengalus">
Uraeginthus bengalus



</doc>
<doc id="1653740" url="https://pl.wikipedia.org/wiki?curid=1653740" title="Lonchura malacca">
Lonchura malacca



</doc>
<doc id="1653744" url="https://pl.wikipedia.org/wiki?curid=1653744" title="Kelmayisaurus">
Kelmayisaurus



</doc>
<doc id="1653745" url="https://pl.wikipedia.org/wiki?curid=1653745" title="Piękna Ogrodniczka">
Piękna Ogrodniczka

Madonna z Dzieciątkiem i św. Janem ("Piękna Ogrodniczka", fr. "La belle jardinière") – obraz włoskiego malarza i architekta Rafaela Santiego.
Rafael namalował bardzo wiele obrazów, których tematem była Madonna z Dzieciątkiem i św. Janem Chrzcicielem. Wiele prac powstało w okresie florenckim, kiedy Rafael szkolił swój warsztat pod wpływem Leonarda da Vinci czy Michała Anioła, toteż mamy tu do czynienia ze swoistą syntezą stylów. We Florencji przebywał od 1504 do 1508 roku. Namalował wówczas trzy obrazy o tej samej tematyce: "Madonnę w zieleni" (zwana "Madonną na łące"), "Madonnę ze szczygłem" oraz "Madonnę Terranuova". Pierwsze dwa dzieła mają podobną kompozycję, opartą na trójkącie, a postać Matki Boskiej wzorowana jest na tej samej osobie, twarz i ciało jest wymodelowane w sposób odmienny niż choćby u Leonarda. Rafael zastosował tu wyraźny kontur. Tło obrazu również zasługuje na uwagę, detale namalowane są z dużą dbałością o szczegóły.
Obraz "Piękna Ogrodniczka" powstał na zlecenie sieneńskiego szlachcica Filippa Sergardiego. Niebieski płaszcz zwisający z ramienia jest domalowanym elementem przez ucznia Rafaela – Ridolfo del Ghirlandio. Wersja bez płaszcza widoczna jest na obrazie "Madonna w zieleni", gdzie występuje podobny pejzaż, a Matka Boska w tym samym geście podtrzymuje Jezusa. Po ukończeniu "Pięknej ogrodniczki" obraz został przewieziony do Sieny, gdzie znajdował się do czasu zakupienia go przez króla Francji Franciszka I. Obecnie znajduje się w zbiorach Luwru w Paryżu.
Wokół postaci Rafael, wzorem swoich mistrzów, umieścił symboliczne elementy. Krzewy truskawek ("Madonna na łące") były pokarmem świętych i reprezentowały raj. Czerwone kwiaty to maki i przez swą barwę symbolizowały mękę Chrystusa.
Galeria.
Obrazy Madonny namalowane w okresie florenckim Rafaela.

</doc>
<doc id="1653749" url="https://pl.wikipedia.org/wiki?curid=1653749" title="Valravn">
Valravn

Valravn – duńsko-farerski zespół muzyczny grający muzykę folk, wzorowaną na utworach średniowiecznych, głównie skandynawskich, między innymi z Danii i Wysp Owczych. Nazwa zespołu pochodzi od imienia mężczyzny przemienionego w kruka, który występował w wierzeniach starogermańskich. Po przełożeniu na polski, jego imię oznacza "Kruk Zagłady".
Historia.
Historia Valravn zaczęła się w roku 2003, kiedy Søren Hammerlund szukał członków do innego zespołu, zwanego Virelai. Grupa ta grała akustyczną muzykę średniowieczną. W ten sposób poznał Martina Seeberga, który szukał czegoś nowego po grupie Sorten Muld, do której wcześniej należał. Juan Pino i Anna Katrin Egilstrøð, którzy poznali się w Izraelu i zostali parą, właśnie przyjechali wtedy do Kopenhagi i również byli gotowi do podjęcia gry w nowym zespole. Rok później Virelai w swym obecnym składzie, zdecydowało się nagrać swój pierwszy krążek. Podczas pracy nad nim muzycy zdali sobie sprawę, że chcą więcej eksperymentować i bardziej skupiać się na nordyckiej muzyce ludowej.
Swój pierwszy koncert, jako Valravn zespół zagrał w roku 2005, podczas czerwcowego Vesterbro Festival w Kopenhadze. Jeszcze w tym samym roku, w październiku nagrali swój pierwszy EP, "Krunk", który poprzedził dwa duże, podwójne koncerty ze szwedzką grupą Garmarna, jedną z największych inspiracji muzyków Valravn.
Niedługo później zespół chciał więcej eksperymentować. Chcieli wykorzystać w swojej muzyce elektronikę i dorobek współczesności w tej mierze. Pojawiła się więc oferta pracy dla Christophera Juula, człowieka, który tworzył muzykę elektroniczną i jest specem w zakresie modyfikacji dźwięku. Wtedy rozpoczęły się pracę nad pierwszym, pełnym albumem - Valravn.
Album został wydany w październiku 2007 roku, za co odpowiadała farerska wytwórnia płytowa Tutl (w Danii Gateway Music). Za tym wydarzeniem pociągnęła się fala koncertów w całej Europie. Zaczęło się od czterech koncertów ze szwedzką grupą Hedningarna, a następnie ponad trzydziestoma w przeciągu dwóch tygodni. Podczas tej trasy wybuchł pożar w autobusie wynajętym przez zespół, szczęśliwie jednak spłonęły jedynie dwa flety. Na Danish Music Awards 2008 zespół dostał trzecią nagrodę w swojej kategorii.
W 2008 zespół rozpoczął współpracę z Mute Comp. - Physical Theatre. Valravn skomponował muzykę i zagrał ją na żywo podczas przedstawienia "Grasping the floor with the back of my head". Za tę aktywność zespół został wyróżniony nagrodą Reumerta, za najlepszy taneczny performance, za to samo także na Dublin Fringe Festival, dostał także pierwszą nagrodę na Międzynarodowym Festiwalu w Kairze.
W tym samym, 2008 roku zespół zagrał na Roskilde Festival, co było od dłuższego czasu ich marzeniem. Ich płyta sprzedawała się najlepiej w sklepie podczas trwania tego wydarzenia. Valravn ruszył następnie w trasę po Europie, przejeżdżając przez Szwajcarię, Holandię, Belgię, Francję, Niemcy, Irlandię, Finlandię, Szwecję, Norwegię, Wyspy Owcze, Islandię, Czechy, odwiedzili także, po raz pierwszy, Polskę.
Skład.
Skład zespołu od jego powstania nie zmieniał się zanadto. Kilkukrotnie do podstawowego składu dołączali gościnnie muzycy, jednak na stałe do pierwotnego składu dołączył tylko jeden - Christopher Juul, zajmujący się muzyką elektroniczną.
Obecny skład:
Muzycy gościnni:

</doc>
<doc id="1653752" url="https://pl.wikipedia.org/wiki?curid=1653752" title="Kahlua">
Kahlua



</doc>
<doc id="1653756" url="https://pl.wikipedia.org/wiki?curid=1653756" title="Capros aper">
Capros aper



</doc>
<doc id="1653760" url="https://pl.wikipedia.org/wiki?curid=1653760" title="Fatalne jędze">
Fatalne jędze



</doc>
<doc id="1653761" url="https://pl.wikipedia.org/wiki?curid=1653761" title="Lista postaci drugoplanowych cyklu Harry Potter">
Lista postaci drugoplanowych cyklu Harry Potter

Poniższy artykuł dotyczy fikcyjnych postaci, drugoplanowych i epizodycznych bohaterów cyklu Joanne K. Rowling Harry Potter.
Gryfoni.
Gryfoni – uczniowie Szkoły Magii i Czarodziejstwa w Hogwarcie występujący w cyklu powieści Joanne K. Rowling "Harry Potter", przynależący do domu Gryffindor. Lista obejmuje osoby, które uczęszczały do tej szkoły w czasie, gdy nauki pobierał tam Harry Potter. Słynęli z odwagi. Większość członków Gwardii Dumbledore’a należała do Gryffindoru. Wszyscy Gryfoni darzyli niechęcią Ślizgonów.
Katie Bell.
Katie Bell (ur. 1979) – uczennica Szkoły Magii i Czarodziejstwa w Hogwarcie. Została przydzielona do Gryffindoru. Była ścigającą w domowej drużynie quidditcha. Bardzo lubiła spędzać czas z Alicją Spinnet. Uczestniczyła w spotkaniach Gwardii Dumbledore’a. Ukończyła Hogwart w 1997 r.
Podczas jednego z treningów w V tomie Ron Weasley podał jej kafla tak mocno, że nie zdołała go złapać i uderzył ją w nos, co wywołało krwawienie. Fred i George Weasleyowie podali jej wtedy bąblówkę krwawą, które chcieli przetestować, ale wywołało to jeszcze większe krwawienie.
W VI tomie przygód Harry’ego Pottera rzucono na nią klątwę Imperius. Wtedy dostała naszyjnik od madame Rosmerty, który Draco Malfoy zakupił w sklepie „U Borgina i Burkesa”. Nakazano jej pójść i zanieść zaklęty naszyjnik Albusowi Dumbledore’owi. Została porażona naszyjnikiem, kiedy pokłóciła się o niego ze swoją przyjaciółką Leanne i spędziła długi czas w Klinice Magicznych Chorób i Urazów Świętego Munga.
W VII tomie Katie uczestniczyła w bitwie o Hogwart.
Lavender Brown.
Lavender Brown (ur. 1980, zm. 2 maja 1998) – uczennica Szkoły Magii i Czarodziejstwa w Hogwarcie. Została przydzielona do Gryffindoru. Była najlepszą przyjaciółką Parvati Patil. Łączyło je zainteresowanie sztuką wróżbiarstwa. Obie wierzyły głęboko w sens wszelkich przepowiedni i chętnie zgłębiały wiedzę na ten temat. Lavender uczestniczyła w spotkaniach Gwardii Dumbledore’a. Uczęszczała do Hogwartu w latach 1991–1998.
W 2001 r. w trakcie wywiadu dla stacji BBC autorka serii książek przedstawiła listę czarodziejów czystej krwi, którzy trafili do Gryffindoru. Lavender Brown figurowała na tej liście.
Lavender przez większą część sagi jest postacią epizodyczną. W czwartej części została zaproszona przez Seamusa Finnigana na bal bożonarodzeniowy. Także wtedy obecny nauczyciel obrony przed czarną magią, Barty Crouch Jr., będący przy pomocy Eliksiru Wielosokowego pod postacią Alastora „Szalonookiego” Moody’ego, upomniał ją za to, że pokazywała swojej przyjaciółce swój kompletny horoskop. W V tomie nie wierzyła Harry’emu w powrót Voldemorta. Wtedy Hermiona Granger stanęła w jego obronie każąc jej „nie wycierać sobie Harrym swojej tłustej gęby” (cytat z 5 tomu Harry’ego Pottera). Kiedy zrozumiała, iż chłopak mówi prawdę została członkiem Gwardii Dumbledore’a.
W szóstej części Lavender nabrała większego znaczenia. Harry zauważył, że zaczęła ona zwracać uwagę na Rona. W momencie, kiedy mijała go na korytarzach, uśmiechała się i szturchała koleżankę. Kibicowała mu również podczas eliminacji do tegorocznego składu drużyny Quidditcha. Natomiast po zwycięsko rozegranym meczu oboje całowali się na oczach całego domu, w wyniku czego Hermiona Granger wybiegła z pokoju wspólnego z płaczem. Związek Rona i Lavender okazał się nieudany. Weasley przyznał się przed Harrym, że prawie w ogóle ze sobą nie rozmawiali, a jedynie się całowali. Był też niezbyt zadowolony z faktu, że jego dziewczyna nazywała go „Mon Ron”, a na gwiazdkę przysłała mu złoty łańcuch, na którym było napisane „Mój ukochany”, a którego sam Ron w życiu by nie włożył. Lavender czuła się odtrącona przez chłopaka, ale gdy starała się to jakoś wyjaśnić, ten jej unikał. Zaczęła też zauważać, że podejrzanie zbyt wiele czasu spędza on z Hermioną. W końcu, w wyniku sprzeczki, której powodem była właśnie Hermiona, zerwali ze sobą. Do końca szóstej części była nieszczęśliwa.
W ostatnim tomie wzięła udział w bitwie o Hogwart. Lavender zmarła w filmie, jednak mimo pytań w stronę Rowling odnośnie do śmierci dziewczyny, o której nie napisano wprost w książce (ciało Gryfonki opisano jako słabo poruszające się, ale nie martwe), autorka nie odpowiedziała na to pytanie.
Colin Creevey.
Colin Creevey (ur. 20 stycznia 1981, zm. 2 maja 1998) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Był dzieckiem mugoli. Miał młodszego o 2 lata brata, Dennisa Creeveya. Często nosił przy sobie aparat fotograficzny i fotografował nim ciekawe zdarzenia. Wysyłał zdjęcia do swego ojca, by pokazać mu świat czarodziejów. Uczestniczył w spotkaniach Gwardii Dumbledore’a. Uczęszczał do Hogwartu w latach 1992–1998.
Na pierwszym roku chłopiec był bardzo podekscytowany możliwością poznania Harry’ego i robił mu wiele zdjęć. Poprosił swego idola o autograf, ale Harry odmówił. Często chodził za Potterem, a spotykając go za każdym razem pytał: "W porządku Harry?" W listopadzie Colin został spetryfikowany przez bazyliszka – potwora zamieszkałego w Komnacie Tajemnic. Pielęgniarka, pani Pomfrey podała mu sok z mandragory i w maju wrócił do zdrowia.
W IV tomie bracia próbowali zmodyfikować plakietki z napisami "Potter cuchnie" na "Wspieraj Harry’ego Pottera". Zamiast tego uzyskali napis "Potter naprawdę cuchnie".
Gdy w VII tomie doszło do bitwy o Hogwart Colin chciał zostać i pomóc, mimo iż był niepełnoletni. Profesor Minerwa McGonagall kazała mu opuścić zamek. On jednak zakradł się i dołączył do walczących. Zginął na placu przed zamkiem, jednak nie wiadomo, kto go zabił. Oliver Wood i Neville Longbottom transportowali jego martwe ciało. Harry widział to zdarzenie spod peleryny niewidki.
Dennis Creevey.
Dennis Creevey (ur. 1983) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Był dzieckiem mugoli. Miał starszego o 2 lata brata, Colina Creeveya. Był najniższym chłopcem na swoim roku. Podobnie jak jego brat, był zafascynowany Harrym Potterem. Uczestniczył w spotkaniach Gwardii Dumbledore’a. Uczęszczał do Hogwartu w latach 1994–2001.
W IV tomie chłopak w momencie przeprawy łódkami z peronu do szkoły wpadł podczas burzy do jeziora. Uratowała go kałamarnica i wypchnęła na powierzchnię. Bracia próbowali zmodyfikować plakietki z napisami "Potter cuchnie" na "Wspieraj Harry’ego Pottera". Zamiast tego uzyskali napis "Potter naprawdę cuchnie".
Seamus Finnigan.
Seamus Finnigan (ur. 1980) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Był Irlandczykiem. Jego matka była czarownicą, o czym jego ojciec, mugol, dowiedział się dopiero po ślubie. Dzielił dormitorium wraz z Harrym Potterem, Ronem Weasleyem, Neville’em Longbottomem i swoim najlepszym przyjacielem, Deanem Thomasem. Był wielkim fanem quidditcha. Uczęszczał do Hogwartu w latach 1991–1998.
Tiara przydziału przez minutę zastanawiała się zanim przydzieliła go do Gryffindoru. W IV tomie na mistrzostwach quidditcha kibicował reprezentacji Irlandii, grającej przeciwko Bułgarom. Na bal bożonarodzeniowy, Seamus poszedł wraz z Lavender Brown.
Seamus w V tomie przez wpływ rodziców i gazety "Prorok Codzienny", z początku nie wierzył Harry’emu, iż powrócił Lord Voldemort. Zmienił zdanie, gdy w "Żonglerze" – innej, magicznej gazecie, przeczytał artykuł przedstawiający prawdziwy przebieg zdarzeń i wysłał artykuł swojej matce. Postanowił przyłączyć się do Gwardii Dumbledore’a. Pod koniec piątego roku sprzeciwił się matce, która chciała go wypisać ze szkoły.
W VII tomie uczestniczył w Bitwie o Hogwart, gdzie uratował Harry’ego przed dementorami.
Lee Jordan.
Lee Jordan (ur. 1978) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Był czarnoskórym, pogodnym chłopcem o charakterystycznych dredach. Przyjaźnił się z Fredem i George’em Weasleyami. Często urządzał dowcipy wraz z bliźniakami. Był komentatorem meczów quidditcha. Swój obowiązek wykonywał w bardzo charakterystyczny sposób, raz po raz rozśmieszając widownię żartami. Miał również kłopoty z zachowaniem bezstronności. Uczestniczył w spotkaniach Gwardii Dumbledore’a. Uczęszczał do Hogwartu w latach 1989–1996.
W VII tomie był spikerem w radiu „Potterwarta”, powiadamiając o prawdziwych wydarzeniach, dziejących się w świecie czarodziejów, za czasów Lorda Voldemorta. Działał pod pseudonimem ("Potok"), jak wszyscy jego goście, którymi byli najczęściej członkowie Zakonu Feniksa. Gdy Harry przybył do Hogwartu, by odnaleźć ostatni horkruks, on również się zjawił. Walczył ze śmierciożercami w ostatniej bitwie Lorda Voldemorta.
Cormac McLaggen.
Cormac McLaggen (ur. 1979) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Uczestniczył w spotkaniach Klubu Ślimaka. Ukończył Hogwart w 1997 r.
W VI tomie, chciał reprezentować swój dom w quidditchu na pozycji obrońcy, ale nie dostał się do drużyny, ponieważ w czasie eliminacji przez Hermionę Granger, która rzuciła na niego zaklęcie Confundus, nie obronił piątego rzutu karnego. Później jednak tymczasowo grał w drużynie na miejscu Rona Weasleya, gdy ten został otruty. Zajmował się wówczas instruowaniem innych, jak mają grać. Podczas meczu uderzył Harry’ego tłuczkiem w głowę i złamał mu czaszkę. Przez jakiś czas zabiegał o względy Hermiony, co przyprawiało o wściekłość Rona.
W filmach prawdopodobnie jest on na tym samym roku co Harry. W filmie ', gdy Śmierciożercy zatrzymują pociąg do Hogwartu w celu znalezienia Harry’ego i porwania go, Cormac próbuje nastraszyć ich, że jego ojciec się o wszystkim dowie, lecz zostaje przez nich całkowicie zignorowany. W filmie ' dołącza on do odnowionej Gwardii Dumbledore’a i walczył w Bitwie o Hogwart, którą przeżył.
Parvati Patil.
Parvati Patil (ur. 1980) – uczennica Szkoły Magii i Czarodziejstwa w Hogwarcie. Została przydzielona do Gryffindoru. Swoje długie, czarne włosy nosiła najczęściej zaplecione w warkocz. Nosiła szaty w kolorze różu ze złotymi bransoletkami. Była siostrą Padmy Patil. Przyjaźniła się z Lavender Brown. Uczestniczyła w spotkaniach Gwardii Dumbledore’a. Uczęszczała do Hogwartu w latach 1991–1998.
W III tomie na zajęciach obrony przed czarną magią walczyła z boginem, który przybrał postać mumii. Zdaniem Deana Thomasa, obie bliźniaczki to najładniejsze dziewczyny na roku. Jednak mimo to w IV tomie początkowo żadna z bliźniaczek nie została zaproszona na bal bożonarodzeniowy. Ostatecznie, gdy Cho Chang odrzuciła zaproszenie Harry’ego, ten poprosił o towarzyszenie mu Parvati. Harry nie był jednak dobrym partnerem na balu, gdyż poświęcał jej niewiele uwagi. Wobec tego Parvati zaczęła bawić się z chłopcem z Akademii Magii Beauxbatons.
W V tomie jako członek Gwardii Dumbledore’a była obecna na pierwszym spotkaniu w „Świńskim Łbie”. Na szóstym roku Parvati i jej siostra były wśród uczniów, których rodzice martwili się o ich bezpieczeństwo w Hogwarcie. Rok później wraz z siostrą uczestniczyła w bitwie o Hogwart, gdzie walczyła z Traversem.
Imię jej (Parvati) jest również imieniem hinduskiej bogini, małżonki Shivy, natomiast nazwisko (Patil) to określenie sołtysa wsi używane w centralnych i południowych Indiach.
Demelza Robins.
Demelza Robins – uczennica Szkoły Magii i Czarodziejstwa w Hogwarcie. Została przydzielona do Gryffindoru. Prawdopodobnie była rówieśniczką Ginny Weasley. Była ścigającą w domowej drużynie quidditcha. Postać pojawiła się po raz pierwszy w VI tomie.
Alicja Spinnet.
Alicja Spinnet (ur. 1978) – uczennica Szkoły Magii i Czarodziejstwa w Hogwarcie. Została przydzielona do Gryffindoru. Przyjaźniła się z Angeliną Johnson, Katie Bell i bliźniakami Weasley. W 1991 r. została ścigającą w domowej drużynie quidditcha. Prawdopodobnie od początku wierzyła Harry’emu. Uczestniczyła w spotkaniach Gwardii Dumbledore’a. Uczęszczała do Hogwartu w latach 1989–1996.
Dean Thomas.
Dean Thomas (ur. 1980) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Jego dom znajdował się w Londynie. Jego matka była mugolką, a ojciec (czarodziej) odszedł, gdy Dean był bardzo mały. Potem był wychowywany przez mugolskiego ojczyma. Miał liczne rodzeństwo. Wychowując się w mugolskiej rodzinie został wielkim fanem piłki nożnej a szczególnie angielskiego klubu West Ham United. Był najlepszym przyjacielem Seamusa Finnigana. Był ścigającym w domowej drużynie quidditcha. Uczestniczył w spotkaniach Gwardii Dumbledore’a. Uczęszczał do Hogwartu w latach 1991–1998.
Pod koniec 5. roku był związany uczuciowo z Ginny Weasley, za co brat Ginny, Ron darzył go niechęcią. Ginny rozstała się z nim w maju 1997 r. Gdy przeczytał opublikowany w "Żonglerze" wywiad z Harrym, zaczął go podziwiać. Później oficjalnie mówił, iż twierdzi, że Potter jest wybrańcem.
W VII tomie uciekł przed śmierciożercami wraz z ojcem Nimfadory, Tedem Tonksem. Potem spotkał Dirka wraz z Gryfkiem i innym goblinem. Został złapany przez szmalcowników wraz Harrym, Ronem, Hermioną oraz Gryfkiem i uwięziony w piwnicy rezydencji Malfoyów. W ucieczce pomógł uwięzionym skrzat domowy, Zgredek, który teleportował ich do Muszelki, domu Fleur i Billa Weasleyów. W czasie pobytu w tym miejscu zaprzyjaźnił się z Luną Lovegood. Potem uczestniczył w Bitwie o Hogwart, gdzie walczył z Antoninem Dołohowem. Po zwycięstwie, jego dalsze losy nie są znane.
Romilda Vane.
Romilda Vane (ur. 1982) – uczennica Szkoły Magii i Czarodziejstwa w Hogwarcie. Została przydzielona do Gryffindoru. Miała ciemne oczy i długie, ciemne włosy. Uczęszczała do Hogwartu w latach 1993–2000.
W VI tomie Romilda zakochała się w Harrym. Przed Bożym Narodzeniem dała Harry’emu czekoladowe kociołki z eliksirem miłosnym. Gdy Potter szukał mapy, jego kolega Ron Weasley zjadł kociołki i Harry musiał pójść z nim do profesora Slughorna po antidotum, ponieważ Ron, który chodził w tym czasie z Lavender Brown, zakochał się w Romildzie.
W filmach jest ona na tym samym roku co Harry i w żadnym z filmów nie odzywa się ani słowem. W dołącza do Gwardii Dumbledore’a i bierze udział w Bitwie o Hogwart.
Oliver Wood.
Oliver Wood (ur. 1976) – uczeń Szkoły Magii i Czarodziejstwa w Hogwarcie. Został przydzielony do Gryffindoru. Był kapitanem i obrońcą w domowej drużynie quidditcha w latach 1990–1994. Był pasjonatem quidditcha. Uczęszczał do Hogwartu w latach 1987–1994.
W I tomie nauczył Harry’ego Pottera podstaw gry w quidditcha. Po ukończeniu Szkoły Magii i Czarodziejstwa w Hogwarcie został zwerbowany do rezerwowej drużyny quidditcha „Zjednoczonych z Pudlemere”. W 7. tomie wziął udział w bitwie o Hogwart. Wraz z Nevillem Longbottomem transportował ciało martwego Colina Creeveya.
Krukoni.
Krukoni – uczniowie fikcyjnej Szkoły Magii i Czarodziejstwa w Hogwarcie występujący w cyklu powieści J.K. Rowling "Harry Potter", przynależący do domu Ravenclaw. Lista obejmuje osoby, które uczęszczały do tej szkoły w czasie, gdy nauki pobierał tam Harry Potter.
Marcus Belby.
Marcus Belby (ur. 1979) – uczeń Szkoły Magii i Czarodziejstwa w Hogwarcie. Został przydzielony do Ravenclawu. Należał do Klubu Ślimaka, ponieważ jego wuj Damocles wymyślił eliksir pozwalający wilkołakom zachować świadomość podczas przemiany, tzw. „Wywar Tojadowy” (ang. "Wolfsbane potion").
Terry Boot.
Terry Boot (ur. 1980) – uczeń Szkoły Magii i Czarodziejstwa w Hogwarcie. Został przydzielony do Ravenclawu. Był dzieckiem mugoli. Uczestniczył w spotkaniach Gwardii Dumbledore’a. Miał brązowe włosy i niebieskie oczy. W 1991 zaczynał naukę w Hogwarcie, a w 1998 ją skończył.
Bradley.
Bradley (ur. 1983) – uczeń Szkoły Magii i Czarodziejstwa w Hogwarcie. Został przydzielony do Ravenclawu. Był ścigającym w domowej drużynie quidditcha. W siódmej części przygód brał udział w bitwie o Hogwart (minął się z Ronem i Hermioną, którzy biegli w stronę wejścia do Komnaty Tajemnic)
Cho Chang.
Cho Chang (ur. 1979) – uczennica Szkoły Magii i Czarodziejstwa w Hogwarcie. Została przydzielona do Ravenclawu. Prawdopodobnie pochodziła z Azji, na co wskazują jej orientalne nazwisko oraz uroda. Była wrażliwa i towarzyska. Zawsze otaczało ją duże grono przyjaciół. Była szukającą w domowej drużynie quidditcha. W piątej części całowała się z Harrym. Chodziła do Hogwartu w latach 1990–1997.
Po raz pierwszy Harry spotkał ją na 3. roku nauki, podczas meczu Quidditcha pomiędzy domami Gryffindor i Ravenclaw. Podczas pojedynku Gryffindoru ze Slytherinem Cho życzyła Harry’emu powodzenia, czym wywołała rumieniec na jego twarzy.
Harry i Cho spotkali się podczas Mistrzostw Świata w Quidditchu, gdzie wymienili pozdrowienia. Harry zamierzał zaprosić ją na bal bożonarodzeniowy. Uprzedził go jednak jeden z uczestników Turnieju Trójmagicznego, Cedrik Diggory. Para spotykała się do śmierci Cedrika, który zginął z ręki Lorda Voldemorta. Cho, jako jedna z nielicznych uczennic Hogwartu odmówiła noszenia rozprowadzanych przez Dracona Malfoya plakietek z napisem „Potter cuchnie”.
Nosząca żałobę po Cedriku, Cho zaprzyjaźniła się z Harrym. Raz stanęła w jego obronie w starciu z woźnym Argusem Filchem. Kiedy Harry, w ramach protestu przeciw Dolores Umbridge (która uczyła obrony przed czarną magią wyłącznie w teorii, omijając ćwiczenia praktyczne), założył tajne stowarzyszenie zwane Gwardią Dumbledore’a (w ramach którego sam uczył innych obrony przed czarną magią), Cho, mimo sympatii, jaką jej rodzice darzyli nauczycielkę, została jego członkinią. Czyni to, gdyż chce pomścić śmierć ukochanego Cedrika, zamordowanego na polecenie Voldemorta. Podczas spotkań była jedną z pierwszych osób, której udało się wyczarować patronusa (w kształcie łabędzia). Tuż przed Bożym Narodzeniem Cho została dziewczyną Harry’ego.
Para spotkała się z okazji walentynek w herbaciarni u pani Puddifoot w Hogsmeade, gdzie Cho łzami zareagowała na wzmiankę o spotkaniu Harry’ego z Hermioną, o którą jest zazdrosna. Tego samego dnia rozstali się, ale gdy Cho przeczytała wywiad z Harrym pogodzili się. Związek i przyjaźń ostatecznie skończyły się po ujawnieniu przez przyjaciółkę Cho, Mariettę Edgecombe, tajnych spotkań Gwardii Dumbledore’a. W kłótni, która wybuchła, dziewczyna stanęła w obronie swojej przyjaciółki. W późniejszym okresie spotykała się z Michaelem Cornerem, byłym chłopakiem Ginny Weasley. Według relacji z jednego ze spotkań autorskich, J.K. Rowling stwierdziła, że Cho wyszła ostatecznie za mąż za mugola.
Cho odgrywała marginalną rolę. Została ukazana tylko raz, gdy 1 września rozmawiała w pociągu do Hogwartu z przyjaciółką, Mariettą Edgecombe. W tym roku Cho ukończyła szkołę.
Cho wróciła do Hogwartu podczas obrony szkoły przed śmierciożercami we wznowionej przez Neville’a Longbottoma Gwardii Dumbledore’a. Została wezwana przez Magiczne Galeony. Chciała zaprowadzić Harry’ego do wieży Krukonów (by pokazać mu popiersie założycielki), lecz zazdrosna o Harry’ego Ginny nie pozwoliła na to i w zamian poszła z Harrym Luna Lovegood.
Penelopa Clearwater.
Penelopa Clearwater (ur. 1977) – uczennica Szkoły Magii i Czarodziejstwa w Hogwarcie. Została przydzielona do Ravenclawu. Była czarownicą półkrwi. Pełniła funkcję prefekta Ravenclawu. Miała długie, kręcone, brązowe włosy. Ukończyła szkołę w 1994 roku. Była prefektem w latach 1992–1994.
W II tomie została dziewczyną Percy’ego Weasleya, z którym potajemnie się spotykała. Potem została spetryfikowana przez bazyliszka (8 maja 1993). Pielęgniarka, pani Pomfrey podała jej sok z mandragory i wróciła do zdrowia (30 maja 1993).W tomie Harry Potter i Insygnia Śmierci Hermiona mówi śmierciożercom, że nazywa się Penelopa Clearwater, bo to pierwsze nazwisko, które jej przyszło do głowy. Daje nam to pewność, że chociaż zaatakował ją Bazyliszek, była półkrwi, jak powiedziała Hermiona podając się za nią. Gdyby Penelopa była mugolakiem, jej nazwisko figurowałoby na liście poszukiwanych mugolaków.
Michael Corner.
Michael Corner (ur. 1980) – uczeń Szkoły Magii i Czarodziejstwa w Hogwarcie. Został przydzielony do Ravenclawu. Uczestniczył w spotkaniach Gwardii Dumbledore’a. Uczęszczał do Hogwartu w latach 1991–1998.
W IV tomie poznał na balu bożonarodzeniowym Ginny Weasley, z którą później się związał. Przystąpił do Gwardii Dumbledore’a tylko ze względu na namowy swojej dziewczyny. Chodzenie ze sobą tych dwojga nie wywołało zachwytu u brata dziewczyny, Rona Weasleya. Po rozstaniu z siostrą Rona związał się z Cho Chang. W VII części przygód Harry’ego Pottera Corner był w Pokoju Życzeń wraz z innymi członkami Gwardii Dumbledore’a przed bitwą przeciw śmierciożercom, która wkrótce zaczęła się toczyć w Hogwarcie.
Roger Davies.
Roger Davies (ur. 1978) – uczeń Szkoły Magii i Czarodziejstwa w Hogwarcie. Został przydzielony do Ravenclawu. Był ścigającym i kapitanem domowej drużyny quidditcha. Chodził do Hogwartu w latach 1989–1996.
W IV tomie powieści był partnerem Fleur Delacour na balu bożonarodzeniowym. W V. tomie na początku lutego 1996 zaprosił Cho na randkę, lecz ona odmówiła mu, bo chciała iść z Harrym.
S. Fawcett.
S. Fawcett (ur. 1980) – uczennica Szkoły Magii i Czarodziejstwa w Hogwarcie. Została przydzielona do Ravenclawu. Chciała włożyć kartkę ze swoim imieniem do Czary Ognia, ale gdy przekroczyła Linię Wieku, którą narysował Dumbledore, odrzuciło ją i wyrosła jej broda. W czasie Balu Bożonarodzeniowego Severus Snape nakrył ją w krzakach, randkującą ze Stebbinsem.
Marietta Edgecombe.
Marietta Edgecombe (ur. 1979) – uczennica Szkoły Magii i Czarodziejstwa w Hogwarcie. Została przydzielona do Ravenclawu. Jej matka pracowała w Ministerstwie Magii, w sieci Fiuu. Przyjaźniła się z Cho Chang. Uczestniczyła w spotkaniach Gwardii Dumbledore’a. Miała kędzierzawe rudoblond włosy. Uczęszczała do Hogwartu w tych samych latach, co Cho Chang.
W V tomie doniosła Dolores Umbridge o działalności Gwardii Dumbledore’a. Wtedy na jej twarzy pojawił się ułożony z pryszczy napis „DONOSICIEL”, którego nie dało się usunąć. Było wynikiem złamania tajemnicy, którą członkowie GD złożyli, podpisując się na kartce, zaczarowanej przez Hermionę Granger. W VI tomie używała ostrego makijażu, aby ukryć rzeczony napis, co jednak nie udało się jej do końca.
Anthony Goldstein.
Anthony Goldstein (ur. 1980) – uczeń Szkoły Magii i Czarodziejstwa w Hogwarcie. Został przydzielony do Ravenclawu. Przyjaźnił się z Terrym Bootem i Michealem Cornerem. Uczestniczył w spotkaniach Gwardii Dumbledore’a. Uczęszczał do Hogwartu w latach 1991–1998, był prefektem od 1995 roku.
Padma Patil.
Padma Patil (ur. 1980) – uczennica Szkoły Magii i Czarodziejstwa w Hogwarcie. Została przydzielona do Ravenclawu. Jej siostrą była Parvati Patil. Uczestniczyła w spotkaniach Gwardii Dumbledore’a. Dziewczyna nosiła szaty koloru turkusowego. Dean Thomas uważał, że bliźniaczki są jednymi z najładniejszych dziewczyn w szkole. Szkołę ukończyła w 1998 roku.
W IV tomie na bal bożonarodzeniowy Padma wybrała się z Ronem Weasleyem. W V tomie została prefektem Ravenclawu. W VI tomie wraz ze swoją siostrą bliźniaczką były wśród uczniów, których rodzice martwili się o bezpieczeństwo w Hogwarcie.
Jej imię (Padma) to sanskryt do „lotosu”, natomiast nazwisko (Patil) to hinduskie określenie używane w centralnych i południowych Indiach by odnieść się do przywódcy wsi.
Postacie epizodyczne Krukonów.
Poniższa lista obejmuje Krukonów wymienionych jedynie z nazwiska oraz postacie epizodyczne.
Puchoni.
Puchoni – uczniowie Szkoły Magii i Czarodziejstwa w Hogwarcie występujący w cyklu powieści J.K. Rowling "Harry Potter", przynależący do domu Hufflepuff. Lista obejmuje osoby, które uczęszczały do tej szkoły w czasie, gdy nauki pobierał tam Harry Potter.
Hanna Longbottom z domu Abbott.
Hanna Longbottom z domu Abbott (ur. 1980) – uczennica Szkoły Magii i Czarodziejstwa w Hogwarcie od 1991, „o różowej buzi i jasnych mysich ogonkach”. Została przydzielona do Hufflepuffu. Przyjaźniła się z Susan Bones, Justynem Finch-Fletchleyem i Erniem Macmillanem. Brała udział w spotkaniach Gwardii Dumbledore’a. Jej matka została zamordowana w szóstym tomie (Harry Potter i Książę Półkrwi). Była prefektem w latach 1995–1998. Ukończyła szkołę w 1998. W wywiadzie J.K. Rowling powiedziała, że wyszła za mąż za Neville’a Longbottoma.
Susan Bones.
Susan Bones (ur. 1980) – uczennica Szkoły Magii i Czarodziejstwa w Hogwarcie. Została przydzielona do Hufflepuffu. Była bratanicą Amelii Bones i Edgara Bonesa, członka Zakonu Feniksa, którego zamordowano z całą rodziną. Uczestniczyła w spotkaniach Gwardii Dumbledore’a. Miała rude włosy. Ukończyła szkołę w 1998.
Cedrik Diggory.
Cedrik Diggory (ur. 13 maja 1977, zm. 24 czerwca 1995) – uczył się w Szkole Magii i Czarodziejstwa Hogwart. Został przydzielony do Hufflepuffu. Był synem pracownika Ministerstwa Magii, Amosa Diggory’ego. Był również prefektem naczelnym Hogwartu. W szkole uchodził za jednego z najprzystojniejszych chłopaków.
Cedrik startował w Turnieju Trójmagicznym. Przed pierwszym zadaniem dowiedział się od Harry’ego, że w pierwszej konkurencji użyte będą smoki. Zrewanżował się, podpowiadając Harry’emu, by nad drugą zagadką, umieszczoną w złotym jajku, zastanowił się w łazience prefektów. Zaprosił na bal bożonarodzeniowy swoją dziewczynę, Cho Chang, którą bardzo chciał zaprosić Harry. W trzecim, końcowym zadaniu, po namowach Harry’ego w labiryncie dotknął równocześnie z nim pucharu, czyli wygrał (ex aequo z Potterem). Puchar okazał się świstoklikiem, który ich przeniósł z turnieju na cmentarz, gdzie Cedrik został zamordowany na rozkaz Lorda Voldemorta przez Glizdogona.
Różdżka: Jesion i włos jednorożca. Dwanaście i jedna czwarta cala. Rozkosznie giętka. Wyprodukowana przez Ollivandera.
Justyn Finch-Fletchley.
Justyn Finch-Fletchley (ur. 1980) – uczeń Szkoły Magii i Czarodziejstwa w Hogwarcie. Został przydzielony do Hufflepuffu. Był dzieckiem mugoli. Przyjaźnił się z Hanną Abbott i Erniem Macmillanem. Uczestniczył w spotkaniach Gwardii Dumbledore’a. Został spetryfikowany przez bazyliszka (18 grudnia 1992).
W II tomie na lekcji zielarstwa wyznał, że był już zapisany do Eton, mugolskiej szkoły, gdy dostał list z Hogwartu. Wraz z rozpoczęciem ataków w szkole, a szczególnie po spetryfikowaniu Collina Creeveya i awanturze z wężem na spotkaniu klubu pojedynków zaczął bać się Harry’ego, gdyż uważał go za dziedzica Salazara Slytherina. Justyn i Sir Nicolas zostali kolejnymi ofiarami napaści. Jednak po rozwiązaniu sprawy już zdrowy przeprosił Harry’ego za swoje niesłuszne podejrzenia.
Ernie Macmillan.
Ernie Macmillan (ur. 1980) – uczeń Szkoły Magii i Czarodziejstwa w Hogwarcie. Został przydzielony do Hufflepuffu. Pochodził z rodu czarodziejów zachowującego czystość krwi od dziewięciu pokoleń. Uczestniczył w spotkaniach Gwardii Dumbledore’a. Został prefektem w 1995, jednak był nim tylko jeden rok szkolny. Skończył szkołę w 1998.
W II tomie podejrzewa, że dziedzicem Salazara Slytherina, który atakuje dzieci mugolskiego pochodzenia, jest Harry Potter. Później zaprzyjaźnił się z Harrym, głównie przez spędzane wspólnie lekcje zielarstwa.
Zachariasz Smith.
Zachariasz Smith – uczeń Szkoły Magii i Czarodziejstwa w Hogwarcie. Został przydzielony do Hufflepuffu. Był ścigającym w domowej drużynie quidditcha. Uczestniczył w spotkaniach Gwardii Dumbledore’a.
Ślizgoni.
Ślizgoni – uczniowie Szkoły Magii i Czarodziejstwa w Hogwarcie występujący w cyklu powieści Joanne K. Rowling "Harry Potter", przynależący do domu Slytherin. Lista obejmuje osoby, które uczęszczały do szkoły w czasie, gdy nauki pobierał tam Harry Potter.
Miles Bletchley.
Miles Bletchley (ur. najprawdopodobniej w 1978) – uczeń Szkoły Magii i Czarodziejstwa w Hogwarcie. Został przydzielony do Slytherinu. Był obrońcą domowej drużyny quidditcha.
Millicenta Bulstrode.
Millicenta Bulstrode (ur. 1980) – uczennica Szkoły Magii i Czarodziejstwa w Hogwarcie. Została przydzielona do Slytherinu. Była drugą, obok Pansy Parkinson najlepszą koleżanką Dracona Malfoya. Miała ciemne, krótkie włosy. Harry’emu przypominała obrazek z książki "Wakacje z wiedźmami". Skończyła szkołę w 1998 roku.
W II tomie w Klubie Pojedynków walczyła z Hermioną Granger. Potem Hermiona chciała wykorzystać jej włosy do stworzenia eliksiru wielosokowego. Prawdopodobnie miała kota, gdyż jego sierść była na jej szacie, co spowodowało, iż Hermiona upodobniła się do tego zwierzęcia.
W piątym tomie serii została członkinią Brygady Inkwizycyjnej.
Vincent Crabbe.
Vincent Crabbe (ur. 1980, zm. 1 maja 1998) – uczeń Szkoły Magii i Czarodziejstwa w Hogwarcie. Został przydzielony do Slytherinu. Jego ojciec był śmierciożercą. Był grubym, wysokim chłopakiem, który odgrywał rolę „pachołka” Dracona Malfoya. Mało rozmawiał i bardzo rzadko rozumiał, co się do niego mówi. Przyjaźnił się z Gregorym Goylem. Był członkiem Brygady Inkwizycyjnej. Jedyną rzeczą, jaką darzył miłością było jedzenie. Nigdy nie zaglądał do książek, aby pouczyć się do sprawdzianów lub odrobić pracę domową, jednak zawsze udawało mu się zdać do kolejnej klasy; nikt nie wiedział jakim sposobem.
Gregory i Vincent uwielbiali słodycze. Dlatego w II tomie Hermiona Granger przygotowała dla Gregory’ego i Vincenta ciastka, które nasyciła eliksirem słodkiego snu, gdy potrzebowała ich włosów do stworzenia eliksiru wielosokowego.
W VI tomie Vincent, razem z Gregorym, oddalili się od Malfoya, gdyż młody arystokrata miał zadanie od Voldemorta i sam odsunął od siebie swych „pachołków”. Kazał im przemieniać się w dziewczyny za pomocą eliksiru wielosokowego i coraz częściej się z nimi kłócił.
Zginął w VII tomie, zabity przez własne zaklęcie rzucone w Pokoju Życzeń, którego nauczył się od śmierciożerców mające na celu pokrzyżowanie zdobycia diademu Roweny Ravenclaw. Jego wysiłki poszły na marne i tylko pomógł trójce przyjaciół – Ronowi, Harry’emu i Hermionie w zniszczeniu horkruksów.
Marcus Flint.
Marcus Flint (ur. 1976) – uczeń Szkoły Magii i Czarodziejstwa w Hogwarcie. Został przydzielony do Slytherinu. Był kapitanem domowej drużyny quidditcha. Powtarzał jeden rok, więc do Hogwartu chodził w latach 1986–1994. Miał ciemne włosy. Jest bardzo brutalnym zawodnikiem quidditcha. W trzecim tomie Flint, Malfoy, Crabbe i Goyle przebrali się w czasie meczu Gryfonów i Krukonów za dementorów, starając się rozproszyć Harry’ego; ten jednak rzucił na nich Zaklęcie Patronusa, przez co Ślizgoni dostali bardzo dużo ujemnych punktów od profesor McGonagall.
Gregory Goyle.
Gregory Goyle (ur. 1980) – uczeń Szkoły Magii i Czarodziejstwa w Hogwarcie. Został przydzielony do Slytherinu. Jego ojciec był śmierciożercą. Odgrywał rolę „pachołka” Dracona Malfoya. Przyjaźnił się z Vincentem Crabbem. Był pałkarzem w domowej drużynie quidditcha (w latach 1995–1998). Został członkiem Brygady Inkwizycyjnej. Chodził do szkoły w latach 1991–1998.
Gregory i Vincent uwielbiali słodycze. Dlatego w II tomie Hermiona Granger przygotowała dla Gregory’ego i Vincenta ciastka i nasyciła je eliksirem słodkiego snu, gdy potrzebowała ich włosów do stworzenia eliksiru wielosokowego.
W VI tomie Gregory, razem z Vincentem, oddalili się od Malfoya, gdyż młody arystokrata miał zadanie od Voldemorta i sam odsunął od siebie swych „pachołków”. Kazał im przemieniać się w dziewczyny za pomocą eliksiru wielosokowego i coraz częściej się z nimi kłócił.
Astoria Malfoy z domu Greengrass.
Astoria Malfoy z domu Greengrass (ur. 1982) – uczennica Szkoły Magii i Czarodziejstwa w Hogwarcie przydzielona do Slytherinu. Uczęszczała do szkoły w latach 1993–2000.
Poślubiła Dracona Malfoya. Miała z nim syna – Scorpiusa Hyperiona Malfoya.
Graham Montague.
Graham Montague (ur. 1978) – uczeń Szkoły Magii i Czarodziejstwa w Hogwarcie. Został przydzielony do Slytherinu. Był ścigającym, a potem kapitanem domowej drużyny quidditcha. Został członkiem Brygady Inkwizycyjnej. Uczęszczał do Hogwartu w latach 1989–1996.
Na siódmym roku został wrzucony przez Freda i George’a Weasleyów do zepsutej Szafki Zniknięć. Później opowiedział Draconowi Malfoyowi, że słyszał głosy, czasami dochodzące z Hogwartu, a czasami ze sklepu Borgina i Burkesa.
Teodor Nott.
Teodor Nott (ur. 1980) – uczeń Szkoły Magii i Czarodziejstwa w Hogwarcie. Został przydzielony do Slytherinu. Jego ojciec był śmierciożercą. Widział testrale, ponieważ był świadkiem śmierci swojej matki. Chodził do szkoły w latach 1991–1998.
Pansy Parkinson.
Pansy Parkinson (ur. 1980) – uczennica Szkoły Magii i Czarodziejstwa w Hogwarcie. Została przydzielona do Slytherinu. Była bliską koleżanką Dracona Malfoya, Gregory’ego Goyle’a, Vincenta Crabbe’a i Blaise’a Zabiniego. Jej wrogowie mówili o niej „mops”, ponieważ twarz Pansy była lekko spłaszczona. Miała krótkie, brązowe włosy, ciemne oczy oraz lekceważący uśmiech. Gardziła „szlamami”, czyli uczniami pochodzenia mugolskiego, szczególnie zaś dawała się we znaki Hermionie Granger, pod której adresem wygłaszała złośliwe uwagi, m.in. nazywając ją „Wiewiórką”. Skończyła Hogwart w 1998 roku. Została prefektem w tym samym roku co Malfoy. Znana ze swojego skandalicznego zachowania, obrażała ludzi, w 4 tomie udzieliła wywiadu do „Proroka Codziennego” na temat Hermiony. Twierdziła wtedy, iż używa ona eliksiru miłosnego.
W IV tomie była na balu bożonarodzeniowym z Malfoyem. Prawdopodobnie w nim zakochana, o czym może świadczyć m.in. gładzenie go po włosach, wielkie przeżywanie ataku hipogryfa na niego i rzucenia na niego zaklęcia "Sectumsempra" przez Harry’ego.
W VII tomie chciała oddać Harry’ego w ręce Voldemorta.
Adrian Pucey.
Adrian Pucey (ur. 1978) – uczeń Szkoły Magii i Czarodziejstwa w Hogwarcie. Został przydzielony do Slytherinu. Był ścigającym w domowej drużynie quidditcha. Chodził do Hogwartu w latach 1989–1996. Miał ciemne włosy.
Blaise Zabini.
Blaise Zabini (ur. 1980) – uczeń Szkoły Magii i Czarodziejstwa w Hogwarcie. Został przydzielony do Slytherinu. Miał piękną matkę, której każdy z siedmiu mężów, ginął nagle w niewyjaśnionych okolicznościach zostawiając jej w spadku ogromny majątek. Nie jest wiadome, który z nich był biologicznym ojcem Blaise’a. Przyjaźnił się z Draconem Malfoyem. Uczestniczył w spotkaniach Klubu Ślimaka. Był wysokim, czarnoskórym chłopakiem z wystającymi kośćmi policzkowymi i podłużnymi, skośnymi oczami. Podobnie jak Draco Malfoy, był silnie uprzedzony do szlam, zdrajców krwi i mugoli. Skończył szkołę w 1998 roku.
W VI tomie podczas podróży do Hogwartu Pansy Parkinson zarzuciła mu, że tak jak wielu uczniów płci męskiej i on uważa Ginny Weasley za atrakcyjną. Nie zaprzeczył, ale powiedział, że nie dotknąłby zdrajczyni czystej krwi, niezależnie od tego, jak by wyglądała.
Duchy.
Jęcząca Marta.
Jęcząca Marta (ang. "Moaning Myrtle"), właściwie Marta Elizabeth Warren (ang. "Myrtle Elizabeth Warren", zm. 1942) – duch, który straszy w damskiej łazience znajdującej się na pierwszym piętrze w Hogwarcie. Nosiła okulary. Często wskakuje do muszli toaletowej, by się zabić, ale wtedy przypomina sobie, że jest już martwa. Jest szczególnie wrażliwa na punkcie swojej śmierci i opinii o własnej osobie.
Była uczennicą Hogwartu, należała do Ravenclawu. Została zabita przez Bazyliszka, kiedy płakała, ponieważ Olivia Hornby dokuczała jej z powodu okularów. To właśnie w tej toalecie, w której ona urzędowała, Hermiona Granger uwarzyła eliksir wielosokowy. Pod koniec drugiego roku w Hogwarcie, powiedziała Harry’emu, który już wiedział co się kryje w Komnacie Tajemnic i jak ten potwór się przemieszcza, że właśnie ona została zabita przez bazyliszka w 1942 roku.
Także w 4 części cyklu pomogła Harry’emu rozwiązać zagadkę ze złotym jajem.
W 6 części Draco Malfoy zwierzał się jej z kłopotów z zabiciem Albusa Dumbledore’a.
Tłumacz nazwał ją Martą, ponieważ angielskie imię Myrtle fonetycznie przypomina imię Marta. Marta miała słabość do Harry’ego Pottera. Nie przepadała za Ronem, ponieważ jej dokuczał.
Krwawy Baron.
Krwawy Baron – duch jednego z domów w Hogwarcie – Slytherinu.
Według Prawie Bezgłowego Nicka tylko jego boi się Irytek. Przez lata pobytu w Hogwarcie nikt, oprócz Toma Marvolo Riddle’a, nie wiedział dlaczego Krwawy Baron był umazany krwią o srebrzystym kolorze. W 7 tomie można dowiedzieć się, iż gdzieś w lesie w Albanii dźgnął śmiertelnie nożem Helenę Ravenclaw, córkę Roweny Ravenclaw. Żałując tego, popełnił samobójstwo.
Prawie Bezgłowy Nick.
Prawie Bezgłowy Nick, właśc. sir Nicholas de Mimsy-Porpington – duch-rezydent Wieży Gryffindoru. Zmarł 31 października 1492 roku. Jego głowa nie została do końca odcięta i trzyma się teraz na jednym ścięgnie i skrawku skóry, dlatego sir Nicholas dostał przydomek Prawie Bezgłowego Nicka (w drugiej części można się dowiedzieć się, iż otrzymał czterdzieści pięć ciosów toporem w kark). Na głowie ma zawadiacki kapelusz ze strusim piórem, spod którego spływają mu na ramiona misterne loki, a wokół szyi kryzę, dość skutecznie maskującą fakt, że jego głowa była prawie całkowicie odcięta od tułowia. Mimo iż sir Nicholas umarł ponad 500 lat temu, nadal tęskni za jedzeniem. Marzeniem jego jest wziąć udział w Polowaniu bez Głów. Jest dobrym przyjacielem Harry’ego.
W filmach w Prawie Bezgłowego Nicka wciela się John Cleese.
Szara Dama.
Helena „Szara Dama” Ravenclaw – duch Ravenclawu. Jest zmarłą córką założycielki domu, Roweny Ravenclaw.
Za życia chciała być mądrzejsza i ukradła Diadem Roweny (obecnie zaginiony artefakt domu) swojej matki, który dawał mądrość temu, kto go nosił. Uciekła z nim do lasów w Albanii i tam ukryła w pustym drzewie. Jej matka rozchorowała się. Chcąc ujrzeć córkę przed śmiercią, wysłała na poszukiwania Barona, który był w niej zakochany. Gdy odnalazł ją, a ona nie chciała wrócić do domu, stał się brutalny i w swojej porywczości zabił Helenę ciosem w pierś. Po tym czynie zaczęły go nękać wyrzuty sumienia i popełnił samobójstwo. Od tego momentu nosi łańcuchy i znany jest jako Krwawy Baron, który jest duchem-rezydentem innego domu w Hogwarcie – Slytherinu.
O miejscu ukrycia Diademu Roweny Helena powiedziała wcześniej tylko jednemu studentowi Hogwartu – był nim Tom Riddle.
Tom odnalazł ukryty diadem i przemienił go w horkruksa, po czym zabrał do Hogwartu i umieścił go w Pokoju Życzeń, gdy chciał jeszcze uzyskać Miecz Godryka Gryffindora. W VII tomie, Szara Dama wyjawiła Harry’emu co się stało z diademem, co przyczyniło się do jego zniszczenia.
Gruby Mnich.
Gruby Mnich – duch domu Hufflepuff. Gruby Mnich ma duże poczucie humoru. Jest dobrotliwy i wybacza kawały poltergeistowi Irytkowi.
Irytek.
Irytek – poltergeist, złośliwy duch. Zamieszkuje w zamku Hogwart. Notorycznie płata złośliwe i niezbyt mądre dowcipy: zalanie łazienki wodą, zalepienie dziurki od klucza, oblanie kogoś atramentem (ofiarą tego kawału była Katie Bell). Śpiewa też często sprośne piosenki. Nienawidzi go woźny Hogwartu, Argus Filch. Jedyną postacią, której się boi jest duch Krwawy Baron, darzy również pewnym respektem Albusa Dumbledore’a. Wyjątkowo jeden raz usłuchał bliźniaków Freda i George’a Weasleyów, którzy uciekając ze szkoły polecili dręczyć Dolores Umbridge, tymczasową (i powszechnie nielubianą) dyrektorkę szkoły i nauczycielkę obrony przed czarną magią.
Oryginalne imię ducha ("Peeves") pochodzi od zwrotu "somebody’s pet peeve", czyli rzecz, która szczególnie kogoś denerwuje.
Nie pojawił się w żadnym filmie o Harrym Potterze.
Dziennikarze.
Ksenofilius Lovegood.
Ksenofilius „Ksenio” Lovegood – wydawca gazety "Żongler". Ojciec Luny Lovegood. W młodości uczęszczał do Hogwartu do domu Ravenclaw.
Wspominany jest już w tomie 4., ale pierwszy raz występuje w 7 tomie na weselu Billa i Fleur. Nieustannie próbuje udowodnić istnienie nargli, ględatków niepospolitych i chrapaków krętorogich oraz odtworzyć zaginiony diadem Roveny Ravenclaw. Mieszka w wysokim domu wyglądającym jak wieża szachowa, nieopodal Weasleyów.
W 5 tomie wydrukował artykuł – napisany przez Ritę Skeeter – co tak naprawdę wydarzyło się podczas trzeciego zadania Turnieju Trójmagicznego, podczas którego odrodził się Voldemort. Ksenofilius sprzedał artykuł, po tym jak Voldemort się ujawnił w ministerstwie magii, do „Proroka Codziennego” za dużą liczbę galeonów.
W 7 tomie wydaje Harry’ego śmierciożercom, ponieważ porwano jego córkę, z powodu druku w swojej gazecie artykułów atakujących Ministerstwo Magii i śmierciożerców oraz popierania Harry’ego. Poplecznikom Voldemorta nie udaje się jednak schwytać Harry’ego.
Oprócz tego zapoznaje Harry’ego, Rona i Hermionę z Insygniami Śmierci i ich historią. Ponieważ nosił na sobie znak Insygniów Śmierci został mylnie wzięty za poplecznika Grindelwalda przez Wiktora Kruma, co prawie zaowocowało bójką na weselu.
Rita Skeeter.
Rita Skeeter – dziennikarka Proroka Codziennego. Urodzona w 1951 roku. Jest jednym z niezarejestrowanych animagów, zmienia się w żuka. Dziennikarka znana z ciętego pióra, pisze wiele kąśliwych artykułów nie zawsze zgodnych z prawdą.
W czwartym tomie przygód Harry’ego Pottera pisała artykuły na temat jego miłostek i problemów. Złapana przez Hermionę Granger pod groźbą ujawnienia (jako animaga) przestała pisać przez rok.
W piątym tomie na rozkaz Hermiony napisała artykuł do "Żonglera" opisujący, co dokładnie zdarzyło się podczas walki Harry’ego z Voldemortem w czwartym tomie.
W siódmym tomie napisała obszerną książkę "Życie i kłamstwa Albusa Dumbledore’a", w której twierdziła jakoby Albusa Dumbledore’a od dzieciństwa interesowała Czarna Magia, a jego młodsza siostra, Ariana była charłakiem. Podobno z tego powodu nie została przyjęta do Szkoły Magii i Czarodziejstwa Hogwart, a jej bliscy tłumaczyli jej brak edukacji w magicznej szkole groźną chorobą. Jak się później okazuje część z tego było kłamstwami. Na okładce "Życia i kłamstw Albusa Dumbledore’a" jest napisane, że napisała również książkę o poprzednim dyrektorze Hogwartu – "Armando Dippet: mistrz czy kretyn?".
Portrety.
Sir Cadogan.
Sir Cadogan – postać znajdująca się na obrazie w korytarzu na siódmym piętrze w Hogwarcie. Jest to niski i dość krępy rycerz w pełnej zbroi, który zawsze szuka okazji do walk i pojedynków. Posiada tłustego, grubego i nakrapianego konika, na którym nie umie jeździć. Jest szlachetny, godny, honorowy i bardzo „rycerski”, zawsze służący pomocą dobrym ludziom.
W III tomie przygód Harry’ego Pottera pomógł Ronowi, Hermionie i Harry’emu dostać się na Wieżę Północną, w której odbywało się wróżbiarstwo. Również, na ochotnika (i jako jedyny), zastąpił Grubą Damę w pilnowaniu wejścia do Wieży Gryffindoru, gdy ta została zaatakowana przez Syriusza Blacka.
Gruba Dama.
Gruba Dama – postać na portrecie, który jest drzwiami do Wieży Gryffindoru. Otwiera je ona, gdy ktoś poda prawidłowe hasło. Gruba Dama denerwuje się, gdy ktoś ją budzi i jest często widywana pijana razem ze swoją najlepszą koleżanką Violet – postacią z malowidła znajdującego się w bocznej sali. Nie jest znane żadne imię Grubej Damy i nie wiadomo czy reprezentuje istniejącą osobę.
W I tomie, opuszcza ona swój obraz, widząc Harry’ego, Rona i Hermionę przed wejściem.
W III tomie portret Grubej Damy zostaje pocięty przez Syriusza Blacka i przez pewien czas zastępuje ją sir Cadogan. Później zgadza się ona znowu pełnić swoje obowiązki, ale ponieważ boi się ponownej napaści, zostają zatrudnione dwa trolle dla jej ochrony.
W pierwszym filmie Grubą Damę gra Elizabeth Sprigs, a w trzecim – Dawn French. W pozostałych filmach Gruba Dama nie występuje.
Violet.
Violet – postać namalowana, koleżanka Grubej Damy, która często ją odwiedzała. W IV tomie można się dowiedzieć się, że jej obraz znajduje się w pokoju graniczącym z Wielka Salą.
Huncwoci.
Huncwoci – fikcyjna grupa w cyklu powieści J.K. Rowling, "Harry Potter". Broad Strokes wyprodukowali o nich krótkometrażowy film pt. „Severus Snape i Huncwoci” dostępny za darmo na YouTube.
Członkami grupy byli:
Każdy z huncwotów posiadał umiejętność zamiany w zwierzęta i dzięki temu mogli ukrywać swoją postać i przemieszczać się po terenach Hogwartu. W czasie pełni wspólnie przemieszczali się korytarzem pod Bijącą Wierzbą („Glizdogon” jako szczur nadgryzał kawałek korzenia drzewa by ją uspokoić, przez co inni nie mogli wejść później, po nich) do „Wrzeszczącej Chaty”, aby towarzyszyć Lupinowi w przemianie w wilkołaka. Razem stworzyli „Mapę Huncwotów”, która ukazuje cały Hogwart (poza Pokojem Życzeń i Komnatą Tajemnic) oraz ludzi, którzy się tam znajdują. M.in. tajne wyjścia ze szkoły, które prowadzą do wioski Hogsmeade. Zasada działania mapy huncwotów jest następująca: należało dotknąć mapy różdżką i wypowiedzieć słowa: „Uroczyście przysięgam, że knuję coś niedobrego” i wówczas na pergaminie zaczynały pojawiać się czarne linie, łączące się, krzyżujące, zbierające wachlarzowato w każdym rogu, aż w końcu, na samym szczycie, ukazywały się zielone ozdobne litery, które tworzyły nagłówek, w którym były wymienione pseudonimy twórców oraz nazwa mapy. Gdy stuknęło się w mapę różdżką i wypowiedziało słowa: „Koniec psot” wówczas mapa zamieniała się w zwykły pergamin.
Później została skonfiskowana przez woźnego Argusa Filcha, który był charłakiem i nie wiedział do czego ona służy. Później wykradli ją bracia bliźniacy Fred i George Weasleyowie. Dzięki tej mapie, w soboty i niedziele, mogli chodzić niezauważeni do Hogsmeade. Potem przed świętami Bożego Narodzenia przekazali ją Harry’emu Potterowi.
W czacie przeprowadzonym z Rowling ujawniła, że syn Harry’ego, James znalazł i zwędził mapę z biurka ojca.
Śmierciożercy.
Śmierciożercy () – postacie fikcyjne, poplecznicy Lorda Voldemorta, pojawiający się w cyklu J.K. Rowling "Harry Potter".
Najczęściej są czystej krwi, zwykle pochodzili z czarodziejskich rodów o długiej tradycji. Wykonywali plany Lorda Voldemorta, przyczynili się do cierpień i śmierci zarówno mugoli, jak i czarodziejów. Działali od lat 70. XX wieku do 1981 i od 1995 do 1998 roku.
Po upadku Voldemorta wielu z nich zostało wyłapanych przez aurorów, osądzonych i zesłanych do Azkabanu, inni zginęli, a niektórzy uniknęli kary, twierdząc, że Voldemort rzucił na nich Zaklęcie Niewybaczalne "Imperio" i opanował ich umysły.
Gdy Voldemort powrócił, większość śmierciożerców ponownie go poparła. Część zrobiła to jednak tylko z obawy przed jego gniewem.
Część śmierciożerców należała także do grup szmalcowników, czyli magów, którzy wyłapywali zdrajców krwi oraz mugolaków, czyli czarowników urodzonych w rodzinach mugolskich.
Avery.
Avery – po upadku Voldemorta przekonał Ministerstwo, że był pod wpływem zaklęcia Imperius. Po powrocie Voldemorta przyłączył się do swego pana, jednak nie wykonywał zbyt dobrze obowiązków. Już na cmentarzu był torturowany za niewierność, później przekazał Voldemortowi informacje na temat przepowiedni, za co został nagrodzony. Został pokonany w Ministerstwie i zesłany do Azkabanu.
Alecto Carrow.
Alecto Carrow – siostra Amycusa i śmierciożerczyni o krępej budowie ciała. Jej imię nawiązuje do jednej z Erynii.
W VI tomie uczestniczyła w morderstwie Albusa Dumbledore na wieży Astronomicznej. Naciskała Draco Malfoy by go wyręczyć w jego zadaniu, do czasu gdy Snape zrobił to za niego. Opuścila zamek bez szwanku.
W VII tomie została nauczycielką mugoloznawstwa w Hogwarcie. Była znienawidzona przez uczniów z różnych domów w Hogwarcie, jednak lubiana przez Ślizgonów. Na jej lekcjach uczniowie byli zmuszani do wysłuchiwania, iż mugole są jak zwierzęta i że trzeba ich wybić. Często wraz z bratem stosowała wobec sprzeciwiających się jej poglądom uczniów okrutne kary w postaci zaklęć niewybaczalnych (najczęściej Cruciatus). Gdy Harry Potter powrócił do szkoły, by odnaleźć jeden z horkruksów, wraz z bratem chciała go pojmać, jednak nie udało im się to. Alecto została ogłuszona przez Lunę Lovegood, a Amycus przez Harry’ego Pottera, następnie spętała ich Minerwa McGonagall. Walczyła w Bitwie o Hogwart w maju 1998 roku, a po niej możliwe, że została zesłana do Azkabanu.
Amycus Carrow.
Amycus Carrow – brat Alecto Carrow, przysadzisty mężczyzna o rozbieganym spojrzeniu i ordynarnym głosie. Był zgarbiony, miał bladą, ziemistą twarz i małe oczy. Jego imię to zniekształcenie łacińskiego "amicus" – „przyjaciel”.
W VI tomie uczestniczył w morderstwie Albusa Dumbledore na wieży Astronomicznej. Żartował z dyrektora, ale ten upomniał go, że może nie dożyć sędziwego wieku, jak on. Sewerusowi przekazał, że Draco nie jest w stanie zabić dyrektora, więc ten zrobił to za niego. Opuścił zamek bez szwanku.
W VII tomie uczył w Hogwarcie obrony przed czarną magią, a właściwie czarnej magii. Być może był jednym z zastępców dyrektora, Severusa Snape’a, którego zastąpił na stanowisku nauczyciela. Rozkazywał rzucać swoim uczniom zaklęcie "Cruciatus" na tych, którzy dostali szlaban. Poranił Neville’a Longbottoma za odmowę rzucenia tego zaklęcia. Opluł Minerwę McGonagall w twarz, w wyniku czego Harry użył wobec niego zaklęcia Cruciatus. Później został związany zaklęciem Imperius w wieży Ravenclawu, a po Bitwie o Hogwart najprawdopodobniej zesłany do Azkabanu. 
Bartemiusz Crouch Junior.
Bartemiusz „Barty” Crouch Junior (ur. 1962, zm. 24 czerwca 1995; data śmierci to data wyssania duszy przez dementora) – syn Barty’ego Croucha seniora. Jeden z najwierniejszych śmierciożerców.
Do Azkabanu trafił za udział w torturowaniu Alicji i Franka Longbottomów. Na dożywotnie więzienie skazał go w pokazowym procesie własny ojciec. Matka młodego przestępcy tak kochała złego syna, że w czasie wizyty w więzieniu dokonano zamiany: ona została w celi, natomiast on wyszedł w jej przebraniu. Dementorzy nie spostrzegli różnicy, ponieważ nie posiadają zmysłu wzroku. Na wszelki wypadek jednak więźniarka otrzymała eliksir wielosokowy, który zażywała aż do śmierci. Pan Crouch upozorował mały, zamknięty dla innych pogrzeb – społeczeństwo nie poznało mrocznej tajemnicy wysokiego urzędnika. Gdy w Azkabanie zmarła pani Crouch, myślano, że umarł skazany. O ile wcześniej Barty Crouch junior był znienawidzony, to teraz zaczęto mówić o nim z sympatią. Jego ojciec stracił popularność w sondażach, przez co nie objął stanowiska ministra magii.
Młodego fana czarnej magii trudno było kontrolować. Ojciec trzymał go w domu pod opieką skrzatki. Dostrzegła go jednak Berta Jorkins podczas jednej z wizyt służbowych w jego domu, przez co Senior Crouch rzucił na nią silne zaklęcie zapomnienia. Sam zabrał go na mistrzostwa świata w Quidditchu. Tam Barty junior wymknął się ojcu i wyczarował Mroczny Znak. Od tego czasu Crouch w ogóle nie wypuszczał syna z domu. Więźniowi przybył z pomocą jego pan, Lord Voldemort. Wdarł się do domu i rzucił na Barty’ego seniora zaklęcie Imperius. Młody Crouch podszył się pod Alastora Moody’ego i objął stanowisko nauczyciela obrony przed czarną magią w Hogwarcie. Pracował tam w rzeczywistości dla Voldemorta, obserwując wszystkich i tak kierując sytuacją, aby to właśnie Harry dotknął pucharu Turnieju Trójmagicznego zamienionego w świstoklik i przeniósł się na cmentarz w Little Hangleton, gdzie krew Pottera pozwoliła Czarnemu Panu odzyskać ciało i moc. Gdy Harry pokrzyżował plany Voldemorta i uciekł, Barty Crouch junior próbował sam go zabić. Przeszkodził mu w tym Albus Dumbledore: uratował Harry’ego i ponadto zmusił śmierciożercę do wypicia Veritaserum. Wtedy dopiero okazało się, jak niebezpiecznym człowiekiem był Crouch junior. Nie tylko spiskował przeciwko Harry’emu, ale także trzymał w kufrze Szalonookiego Moody’ego i zabił swojego ojca, którego ciało zamienione w kość zakopał na grządce Hagrida. Gdy Dumbledore zostawił związanego Croucha pod strażą profesor McGonagall, wpadł tam Korneliusz Knot, minister magii wraz z dementorem, który miał być jego ochroną. Istota natychmiast rzuciła się na Croucha i wyssała z niego duszę.
Antonin Dołohow.
Antonin Dołohow – śmierciożerca pochodzący z Bułgarii. Wraz z pięcioma innymi zwolennikami Lorda Voldemorta zabił braci Molly Weasley – Fabiana i Gideona Prewettów. Został pojmany wkrótce po schwytaniu Igora Karkarowa, który podczas swojego procesu oskarżył go o torturowanie mugoli i przeciwników Voldemorta.
Dołohow nie wyparł się swojego mistrza nawet w czasie odsiadywania wyroku w Azkabanie. Uciekł z Azkabanu podczas masowej ucieczki. W czasie bitwy w Departamencie Tajemnic, Dołohow trafił Hermionę za pomocą nieznanego zaklęcia. Hermiona przeżyła, ale przytomność odzyskała dopiero w skrzydle szpitalnym. Dołohow pokonał w pojedynku Szalonookiego, a następnie próbował użyć tego samego tajemniczego zaklęcia wobec Harry’ego Pottera, ale ten zablokował je, za pomocą Zaklęcia Tarczy. Gdy Dołohow próbował użyć zaklęcia wobec Syriusza, Harry obezwładnił go, za pomocą Zaklęcia Pełnego Porażenia Ciała. Po bitwie Dołohow został aresztowany i wrócił do Azkabanu, jednak rok później był ponownie na wolności.
W VII tomie Dołohow natknął się na Harry’ego, Rona i Hermionę, w londyńskiej kawiarni, przy Tottenham Court Road. Po krótkim pojedynku został pokonany. W czasie Bitwy o Hogwart pojedynkuje się z Deanem Thomasem i zabija Remusa Lupina, sam zostaje później zabity przez Filiusa Flitwicka – profesora zaklęć.
Igor Karkarow.
Igor Karkarow – były śmierciożerca pochodzący z Bułgarii. Do końca IV tomu pełnił funkcję dyrektora Durmstrangu, gdzie podobno uczył czarnej magii. Był lekko fałszywie uprzejmy i nietolerancyjny oraz despotyczny. Jego ulubieńcem był zakłopotany faworyzowaniem Wiktor Krum.
Uniknął trafienia do Azkabanu, bo wydał wielu śmierciożerców np. Barty’ego Croucha Jr., który brał udział w torturach Longbottomów przez rzucenie "Cruciatusa". Twierdził także, że sługą Czarnego Pana jest również Severus Snape, lecz Dumbledore wstawił się za nauczycielem eliksirów. Odtąd lękał się, by Czarny Pan nie odzyskał mocy. Gdy Mroczny Znak na jego ramieniu dał znać, że jego obawa się spełniła, uciekł z Hogwartu.
Zginął w VI tomie, czego dowiadujemy się od Remusa Lupina na początku szóstego rozdziału:
Bellatrix Lestrange z domu Black.
Bellatrix Lestrange z domu Black (1951 – 2 maja 1998) – córka Druelli z domu Rosier i Cygnusa Black. Siostra Andromedy Tonks i Narcyzy Malfoy. Żona Rudolfa Lestrange, kuzynka Syriusza Blacka – ojca chrzestnego Harry’ego Pottera. Zawsze była bezwzględna, okrutna i gotowa na każde poświęcenie dla swojego pana.
Jedna z niewielu Śmierciożerców, którzy nie wyparli się Voldemorta. W 1981/1982 roku została skazana na dożywocie w Azkabanie za doprowadzenie do szaleństwa oraz utraty zmysłów Alicji i Franka Longbottomów, skąd – po 14 latach – została wypuszczona razem ze wspólnikami przez zbuntowanych dementorów.
W V tomie z jej ręki zginął Syriusz Black podczas walki w Departamencie Tajemnic. Podczas tej samej bitwy pokonała w walce Nimfadorę Tonks i Alastora Moody’ego. W przeciwieństwie do swoich wspólników nie została złapana przez Albusa Dumbledore’a. Zabrał ją ze sobą uciekający Voldemort.
W VI tomie części zmusiła Snape’a by złożył Wieczystą przysięgę jej siostrze, Narcyzie by pomógł Draconowi w realizacji planu Czarnego Pana. Była świadkiem morderstwa Albusa Dumbledore’a i walczyła z uczniami w Bitwie na Wieży Astronomicznej.
W VII tomie torturowała Hermionę Granger w rezydencji szwagra. Zabiła skrzata domowego Zgredka, trafiając go w serce nożem, gdy ten teleportował się wraz z Harrym, Ronem i Hermioną do domu Billa Weasleya – Muszelki. W Bitwie o Hogwart zabiła swoją siostrzenicę, Nimfadorę Tonks. Próbowała też zaatakować Ginny, lecz przeszkodziła jej w tym Molly Weasley. Matka Rona uderzyła ją zaklęciem prosto w pierś, zabijając Bellatrix na miejscu.
W książce i sztuce teatralnej „Harry Potter i przeklęte dziecko” Harry wraz ze swoimi przyjaciółmi dowiedzieli się, że Bellatrix i Tom Marvolo Riddle mieli córkę o imieniu Delphini, która to urodziła się w marcu 1998 roku w domu Malfoyów.
Różdżka Bellatrix: orzech i włókno ze smoczego serca. Dwanaście i trzy czwarte cala. Sztywna. Wyprodukowana przez Ollivandera. Bellatrix straciła ją w 1998 roku, zabrał ją Harry Potter.
Rudolf Lestrange.
Rudolf Lestrange – mąż Bellatrix Black. W przeciwieństwie do swego młodszego brata, Rabastana, miał brązowe oczy, bujną brodę i śniadą karnację.
Został osadzony w Azkabanie za torturowanie Franka i Alicji Longbottomów zaklęciem Cruciatus, ale uciekł podczas masowej ucieczki wraz z innymi sługami Czarnego Pana. Lestrange został złapany w ministerstwie razem ze swoim bratem – Rabastanem, po Bitwie w Departamencie Tajemnic.
Rabastan Lestrange.
Rabastan Lestrange – młodszy brat Rudolfa Lestrange i szwagier Bellatrix Black. Tak jak on był w Slytherinie. Był szczupłym mężczyzną o długich, mocno rudych włosach, sięgających do ramion. Oczy miał szare, a cerę bladą.
Został skazany wraz z bratem, Bellatrix Lestrange i Bartym Crouch juniorem, i zesłany do Azkabanu, za użycie jednego z zaklęć niewybaczalnych ("Cruciatus") wobec Alicji i Franka Longbottomów (rodziców Neville’a), przez co trafili oni do Szpitala Świętego Munga. Wykazał się nieco większą mądrością niż jego brat, bowiem zacierał ślady, przez co nie udowodniono mu innych przestępstw (np. torturowanie i zabijanie mugoli).
Walden Macnair.
Walden Macnair – był pracownikiem Ministerstwa Magii, gdzie wykonywał obowiązki kata. Miał ściąć hipogryfa Hardodziobia w III tomie. Po odrodzeniu się Voldemorta, stanął przy jego boku. Voldemort obiecał mu, że wkrótce dostarczy mu o wiele lepsze ofiary.
W V tomie zostaje wysłany przez Lorda Voldemorta z misją przekonania olbrzymów do współpracy, co najprawdopodobniej zakończyło się sukcesem. Potem walczy w Departamencie Tajemnic.
W VII tomie zostaje zabity przez Hagrida.
Lucjusz Malfoy.
Lucjusz Malfoy – syn Abraxasa Malfoya zmarłego na smoczą ospę. Jest ojcem Dracona Malfoya i mężem Narcyzy Malfoy z domu Black. Urodził się w 1954 roku. Należał do Slytherinu. Mieszkał w dworku w Wiltshire.
Jak każdy Malfoy szczycił się, iż jest czystej krwi i nienawidził dzieci mugoli. Jego skrzatem domowym był do 1993 roku Zgredek (został uwolniony od Malfoya dzięki Harry’emu).
Ubiera się w długi płaszcz i chodzi z laską, w której miał ukrytą różdżkę. Używał czarnej magii. Dawał łapówki, przez co miał duże wpływy w świecie czarodziejów. W V tomie został zesłany do Azkabanu, za co Czarny Pan zabiera jego syna i zleca mu zabicie Albusa Dumbledore’a.
W II części Lucjusz podrzucił Ginny Weasley dziennik Lorda Voldemorta w księgarni Esy i Floresy, który w VI tomie okazał się być horkruksem. Złapano go w Ministerstwie Magii podczas walki z Harrym i jego przyjaciółmi i osadzono w Azkabanie, z którego potem uciekł po przyłączeniu się dementorów do Czarnego Pana.
Uwolniony w VII tomie przez Voldemorta. Czarny Pan chcąc zabić Harry’ego, ale nie chcąc, aby znów powtórzyło się "priori incantatem", zabiera jego różdżkę podczas nalotu na Harry’ego, gdy ewakuowano go do Nory. Pod koniec tomu zaczął bać się o życie Dracona, prosząc Voldemorta, aby pozwolił mu iść do zamku i znaleźć Harry’ego (był to pretekst, w rzeczywistości chciał się upewnić czy jego syn żyje). Dzięki zdradzie Narcyzy żadne z Malfoyów nie trafiło do Azkabanu po zwycięstwie Harry’ego Pottera nad Voldemortem.
Nott.
Nott – po powrocie Voldemorta znów stanął po jego stronie. Był pierwszym śmierciożercą pokonanym w Ministerstwie Magii (oszołomiła go Hermiona Granger), następnie został zesłany do Azkabanu. Ma syna w Hogwarcie, Teodora, który jest w tej samej klasie co Draco Malfoy.
Peter Pettigrew.
Peter „Glizdogon” Pettigrew (ur. 1960, zm. 7 marca 1998) – postać fikcyjna z książek o Harrym Potterze. Gruby, niski mężczyzna o mysich włosach. W filmach grał go aktor Timothy Spall, a w polskich wersjach głosu użyczał mu Włodzimierz Press. Trafiwszy pod dach Weasleyów pełnił rolę zwierzęcia domowego, choć jak na szczura wydawał się być bardzo stary, brakowało mu też jednego palca.
Jego szkolni koledzy, James Potter i Syriusz Black, byli dla niego największymi idolami. Był animagiem – zamieniał się w szczura. Gdy Remus Lupin zamieniał się w wilkołaka, Peter wykorzystywał swoją umiejętność by unieruchomić Bijącą Wierzbę, rosnącą obok Hogwartu. Uniemożliwiała wejście tunelem do Wrzeszczącej chaty, gdzie Lupin mógł przeczekać swoją przemianę. Od tego pochodzi jego szkolny przydomek: "Glizdogon". Peter Pettigrew uległ czarnej magii i fascynacji Voldemortem, przez co stał się jego sługą. Za namową Syriusza Blacka, James Potter w dniu 24 lipca 1981 roku mianował Petera swoim „Strażnikiem Tajemnicy”. Pettigrew, gdy tylko nadarzyła się okazja, zdradził swoich przyjaciół Voldemortowi a ten zabił ich w Halloween tego samego roku. Syriusz Black wytropił go na ulicy, gdzie Peter krzyknął: "Syriuszu, jak mogłeś?!". Robiąc to i jednocześnie rzucając czar, który zabił 12 mugoli oraz zmieniając się w szczura, upozorował własną śmierć i zrzucił swoją winę na Syriusza. Znaleziono po nim tylko palec (który sam sobie odciął) i przesłano go matce. Nadano mu order Merlina II klasy a Bartemiusz Crouch skazał Syriusza bez procesu na więzienie czarodziejów, Azkaban.
Peter – chcąc mieć stały kontakt z wydarzeniami świata czarodziejów – trafił do rodziny Weasleyów jako Parszywek, ukochany szczur Percy’ego. Później otrzymał go Ron Weasley, u którego mieszkał łącznie przez dwanaście lat. Peter był gotowy wydać ostatniego z Potterów siłom ciemności, ale tylko wtedy gdy sam będzie pewny, że one – Lord Voldemort – będą najsilniejszą stroną. 
Syriusz, odsiadując wyrok w Azkabanie, rozpoznał Petera w gazecie, siedzącego na ramieniu Rona. Po wydostaniu się z więzienia, wdarł się do dormitorium w Hogwarcie w celu zabicia Petera, dzięki liście z hasłami Neville’a Longbottoma, dostarczonej przez kota Hermiony, Krzywołapa. Plan spalił na panewce przez Rona, który widząc go wszczął alarm. Parszywek uciekł wówczas od Rona ponownie pozorując własną śmierć, tym razem z ręki Krzywołapa, który poprawnie wyczuwał w Parszywku coś dziwnego. 6 czerwca 1994 Remus Lupin i Syriusz zmusili go, by przemienił się z powrotem w człowieka i przyznał się do zdrady, dzięki czemu Harry mógł uwierzyć w niewinność Syriusza. W odwecie przesłuchujący chcieli go zabić, jednakże Harry stanął w jego obronie. Nie chciał, by jego ojciec miał morderców za przyjaciół. Mimo okazanej przez Harry’ego łaski Peter zmienił się ponownie w szczura i zbiegł.
Peter znalazł schronienie w Albanii, u Voldemorta. Zatrzymał się w lokalnym albańskim barze, gdzie spotkał Bertę Jorkins. Zdołał ją zaprowadzić do albańskiej puszczy, gdzie Voldemort dowiedział się od torturowanej Berty o organizacji Turnieju Trójmagicznego. Na tej podstawie mógł opracować plan odzyskania ciała. Pettigrew zabrał Voldemorta do domu rodziny Crouch, by uwolnić Barty’ego Juniora, wiernego śmierciożercę, o którym wspominała Jorkins. Następnie podporządkował ojca chłopaka – Bartemiusza Seniora – zaklęciem "Imperius". Pettigrew został wysłany z Bartym Jr., by porwać byłego aurora, Alastora Moody’ego, który miał uczyć obrony przed czarną magią w Hogwarcie. Crouch Jr. stał się Moody’m za pomocą eliksiru wielosokowego i podążył z emerytowanym aurorem w skrzyni do Hogwartu, by tam grać swoją rolę. Pettigrew przydzielono do pilnowania dyrektora Departamentu Międzynarodowej Współpracy Czarodziejów. Ten zaniedbał swój obowiązek, w wyniku czego Crouch Sr. uciekł, przedostał się do Hogwartu i niemal przekazał Dumbledore’owi cały plan Voldemorta. Został jednak przechwycony przez Croucha Jr., a Pettigrew został ukarany za pomocą "Cruciatus" przez Voldemorta. 24 czerwca 1995 za pomocą różdżki i na polecenie Voldemorta Glizdogon zabił Cedrika Diggory’ego. Odprawiając zaś odpowiedni rytuał, odciął swoją dłoń, by Czarny Pan odzyskał ciało. W zamian otrzymał od swojego mistrza otrzymał nową, srebrną dłoń, w miejsce odciętej.
Pettigrew zamieszkał z Severusem Snape jako jego sługa, gdy Bellatrix Lestrange i jej siostra Narcyza Malfoy spotkały się z nauczycielem eliksirów by pomógł Draco Malfoy w realizacji planu Czarnego Pana.
W siódmym tomie Peter walczył z Harrym i Ronem w piwnicy dworu Malfoya. Gdy miał już udusić Harry’ego, ten przypomniał mu o długu wdzięczności, przez co sam Glizdogon okazał mu łaskę i cofnął swoją magiczną rękę. W zamian, ta udusiła go na miejscu, mimo że Harry i Ron próbowali go uratować. W nie zginął, lecz został ogłuszony przez Zgredka i od tej pory jego losy pozostały tajemnicą.
Augustus Rookwood.
Augustus Rookwood – pracował jako niewymowny w Departamencie Tajemnic. Jako szpieg Voldemorta, przekazywał mu wiele informacji z samego Ministerstwa Magii. Jednym z jego nieświadomych informatorów był Ludo Bagman.
Jego nazwisko podał Ministerstwu podczas swojego procesu Igor Karkarow, posądzając go o stworzenie siatki szpiegowskiej w ministerstwie i poza nim. Rookwood został wysłany do Azkabanu, z którego uciekł podczas masowej ucieczki. Podczas Bitwy o Hogwart walczy z Percym Weasleyem, a następnie zostaje pokonany przez Aberfortha Dumbledore’a.
Evan Rosier.
Evan Rosier (zm. ok. 1980) – jeden z ważniejszych śmierciożerców. Prawdopodobnie wujek (od strony matki Druelli) Narcyzy, Bellatrix i Tonks.
W IV tomie Harry dowiaduje się za pomocą myślodsiewni Dumbledore’a, że Rosier został zabity przez aurora Szalonookiego Moody’ego. W potyczce z nim Moody stracił część swojego nosa. Zginął rok przed pierwszym upadkiem Voldemorta, o czym wspomniał Syriusz Black.
Thorfinn Rowle.
Thorfinn Rowle – pojawia się jedynie w VI i VII tomie. Jest to muskularny blondyn. Na jego ustach zawsze błąka się złośliwy uśmieszek. Posiada tatuaż na prawym przedramieniu, a jako naszyjnik nosi kieł nawiązany na rzemyk.
Był w VI tomie na szczycie wieży astronomicznej, kiedy zginął Dumbledore.
Wraz z Antoninem Dołohowem pod przebraniem dwóch krzepkich robotników zaatakowali Harry’ego Pottera, Hermionę Granger oraz Ronalda Weasleya w kawiarni przy Tottenham Court Road po tym jak Hermiona wymówiła imię Voldemorta. Nie udało im się pojmać Pottera za co zostali ukarani.
Selwyn.
Selwyn – jeden z najmniej znanych śmierciożerców. Pojawia się epizodycznie w VII tomie, a dokładniej w czwartym rozdziale zatytułowanym „Siedmiu Potterów”. Wtedy to brał razem z innymi śmierciożercami udział w ataku na „Potterów”, czyli Harry’ego, Rona, Freda, George’a, Fleur, Hermionę i Mundungusa Fletchera. Ostatnich sześciu zostało „zamienionych” poprzez eliksir wielosokowy w Harry’ego. W tym czasie Voldemort kazał mu oddać swoją różdżkę, ponieważ ta którą pożyczył od Lucjusza Malfoya została zniszczona.
W Ministerstwie Magii, Hermiona „zamieniona” w Mafaldę Hopkirk zwróciła uwagę na medalion noszony przez Dolores Umbridge. Umbridge twierdziła, iż znak węża na medialionie oznacza „Selwyn”, czyli jedną z ostatnich czarodziejskich rodzin czystej krwi. Oczywiście kłamała. Później razem z Traversem został wezwany przez Ksenofiliusa Lovegooda. Ksenofilius twierdził, że w jego domu jest Harry Potter, mężczyźni jednak nie wierzyli mu, bo byli zdenerwowani i sarkastyczni.
Zginął w potyczce z aurorami, najprawdopodobniej w bitwie o Hogwart.
Stan Shunpike.
Stanley Shunpike – konduktor w Błędnym Rycerzu. W VI tomie został aresztowany po nalocie na jego dom w Clapham pod zarzutem śmierciożerstwa, co miało pokazać, że Ministerstwo Magii walczy ze śmierciożercami. Harry i Dumbledore sądzili wtedy, że jest niewinny. W VII, podczas ewakuacji Harry’ego z Privet Drive 4, Stan był jednym ze śmierciożerców, którzy ścigali Pottera. Był on jednak, jak przypuszczano, pod działaniem klątwy Imperius.
Travers.
Travers – wysoki, szczupły, o siwych włosach i grubych okularach. Pierwszy raz pojawia się w IV tomie, kiedy to Igor Karkarow oskarża go o zabicie Marleny McKinnon i jej rodziny.
Później jest o nim mowa w VII tomie. Kingsley Shacklebolt powiedział, że śmierciożercy opadł kaptur podczas ucieczki z Privet Drive.
Travers jest też wspominany przez Harry’ego i Hermionę kiedy przyjechali oni do Ministerstwa Magii w celu poszukiwania medalionu, horkruksa zawłaszczonego przez Dolores Umbridge. Dolores zapytała wtedy Hermionę, zamienioną dzięki eliksirowi wielosokowemu w Mafaldę Hopkirk, czy jeśli Travers wysłał ją to czy pracuje on w biurze ds. Niewłaściwego Użycia Magii na wyższym poziomie niż Mafalda.
Travers wraz z innym śmierciożercą Selwynem odpowiedział na wezwanie Ksenofiliusza Lovegooda. Byli rozdrażnieni i sarkastyczni, ponieważ Ksenofiliusz wezwał ich już po raz trzeci. Podczas gdy Lovegood zapewniał ich, że Harry Potter jest w jego domu, oni nie wierzyli mu, myśleli, iż chce tylko uwolnić swoją córkę Lunę.
Travers był na ulicy Pokątnej gdy Hermiona, Ron, Harry i Gryfek zamierzali włamać się do Gringotta. Kiedy Hermiona została zamieniona w Bellatrix Lestrange, był zaniepokojony i nieufny w stosunku do niej, wyczuł, że dzieją się dziwne rzeczy i z tego powodu Harry musiał rzucić na niego klątwę Imperius. Zgodnie z rozkazami Pottera, śmierciożerca jechał z nimi do tunelów, następnie „wyłączył” go spod działania klątwy i uciekł.
Jest uczestnikiem Bitwy o Hogwart, gdzie walczy z Parvati Patil, która wygrywa.
Corban Yaxley.
Corban Yaxley – śmierciożerca o brutalnej twarzy. Uczestniczył w Bitwie na Wieży Astronomicznej. Jest jednym z bardziej znaczących śmierciożerców, szpieg Voldemorta w Ministerstwie Magii, rywal Snape’a i przyjaciel Dołohowa.
W 7. części, Yaxley sprzecza się ze Snape’em o poprawną datę opuszczenia Privet Drive 4 przez Harry’ego. Yaxley mówi, że rzucił zaklęcie Imperius na Piusa Thicknesse i to właśnie Thicknesse ma zostać Ministrem Magii.
Kiedy Harry, Ron i Hermiona wchodzą do Ministerstwa, chcąc znaleźć medalion Slytherina, okazuje się, że Yaxley został szefem Depertamentu Przestrzegania Prawa, oraz pomaga Dolores Umbridge w prowadzeniu rejestru mugoli i Komisji, razem upokarzając dzieci mugoli (pogardliwie nazywane szlamami). Po zabraniu Medalionu Salazara Slytherina od Umbridge, przyjaciele deportowali się. Z powrotem do posiadłości Blacków przy Grimmauld Place 12, ale za ramię Hermiony chwycił się Yaxley. Dziewczyna uwolniła się od mężczyzny i trójka przyjaciół deportowała się w inne miejsce. Lokalizacja domu przy Grimmauld Place została ujawniona śmierciożercy i dom nie był już bezpieczną kryjówką.
Jest uczestnikiem Bitwy o Hogwart, gdzie czeka wraz z Voldemortem na Harry’ego. Błędnie sądził, że Harry nie przyjdzie w ciągu wyznaczonego czasu. Po ponownym rozpoczęciu bitwy, zostaje pokonany przez George’a Weasleya i Lee Jordana.
Znani śmierciożercy.
W filmach pojawili się również śmierciożercy nieznani z imienia i nazwiska. Zagrali ich:
Mroczny Znak.
Mroczny Znak (ang. "Dark Mark") – w cyklu "Harry Potter" było to znamię, które Lord Voldemort wypalał Śmierciożercom na lewej ręce, nieco poniżej łokcia. Miało ono kształt czaszki z rozwartą szczęką, z której wysuwał się wąż.
Znak służył do komunikacji Lorda Voldemorta ze śmierciożercami. Po dotknięciu znamię zmieniało kolor z czerwonego na czarny u wszystkich, którzy mieli je wypalone. Było to np. wezwanie do aportowania się u boku osoby, która dotykała znaku.
Mroczny Znak można było także wywołać z pomocą zaklęcia "Morsmordre": pojawiał się wtedy na niebie i świecił jasnym, zielonym światłem. Używano go do oznaczania domów, w których Śmierciożercy zamordowali czarodzieja. Motyw Mrocznego Znaku na niebie występuje w czwartej i szóstej części cyklu.
Dursleyowie.
Rodzina Dursley – fikcyjna rodzina w powieściach z cyklu "Harry Potter" autorstwa Joanne Kathleen Rowling. Są jedynymi żyjącymi krewnymi Harry’ego.
Aby zapewnić młodemu Potterowi bezpieczeństwo, Albus Dumbledore umieścił go jako niemowlaka w ich domu przy Privet Drive 4 w Little Whinging (Surrey, Anglia). Ochronna tarcza Harry’ego Pottera miała prysnąć w dniu osiągnięcia przez niego pełnoletności w czarodziejskim świecie. W dniu jego 17. urodzin, 31 lipca 1997 roku. Cztery dni przed tą datą, zmuszeni byli ukryć się przed Voldemortem, a pomógł im w tym Zakon Feniksa. Ich późniejsze losy nie są znane.
Nazwisko "Dursley" pochodzi od nazwy małego miasteczka w Gloucestershire, blisko miejsca urodzenia autorki serii. Rowling bardzo nie lubiła tego miasteczka w młodości.
Vernon Dursley.
Vernon Dursley – wuj Harry’ego, mąż Petunii, ojciec Dudleya, brat Marge oraz szwagier dla Jamesa i Lily Potter.
Rosły, otyły mężczyzna pozbawiony szyi, za to wyposażony w wielkie wąsy. Jest głową rodziny i w większości to on nakłada na Harry’ego wszystkie możliwe obowiązki, równocześnie odciążając Dudleya. Pan Dursley jest dyrektorem firmy "Grunnings" produkującej świdry. Jest mugolem i nie cierpi wszystkiego, co magiczne, zwłaszcza Harry’ego. W przeciwieństwie do Petunii nie uznaje Harry’ego jako członka rodziny. On i Petunia niechętnie wychowali Harry’ego i nie udzielili mu żadnych informacji na temat magicznego świata oraz o jego rodzicach. Codziennie czyta dziennik "Daily Mail". Jego charakterystyczną cechą jest to, że gdy denerwuje się na Harry’ego, na czole pulsuje mu ogromna, fioletowa żyła. W polskiej wersji językowej głos podkłada Kazimierz Wysota.
W V. tomie chciał wyrzucić Harry’ego z domu, w czym przeszkodziła mu żona.
W VII. tomie ewakuował się z żoną i synem z własnego domu, ponieważ Lord Voldemort mógł ich torturować, aby dowiedzieć się, gdzie znajduje się Harry Potter.
Petunia Dursley z domu Evans.
Petunia Dursley z domu Evans (ur. 1958) – ciotka Harry’ego, szwagierka Jamesa oraz Marjorie „Marge” Dursley, siostra Lily Potter, żona Vernona i matka Dudleya.
Drobna, koścista z twarzą konia i bardzo długą szyją, która pomaga jej w ulubionym zajęciu – podglądaniu sąsiadów. Obsesyjnie plotkuje na temat gwiazd. Cała jej rodzina to mugole, wyjątkiem jest jej siostra – Lily, która była czarownicą. Ich rodzice byli bardzo dumni z córki, ale Petunia uważała siostrę za dziwaka. Tak jak reszta rodziny brzydzi się wszystkiego, co magiczne. Nigdy nie była zbyt miła dla Harry’ego, ale w przeciwieństwie do Vernona i Dudleya zdarzyło się jej kilka razy być „ludzką”. Wyszła za Vernona Dursleya. 22 czerwca 1980 urodził im się syn Dudley.
Petunia nie odwiedzała siostry przez lata, na co dzień twierdziła, że jest jedynaczką. Jednakże pewnego dnia Petunia ujrzała siostrzeńca, Harry’ego, na wycieraczce przed drzwiami. Dziecko podrzucił Albus Dumbledore wraz z listem, w którym wyjaśniał, że Potterowie zostali zabici przez Voldemorta. Petunia i Vernon przyjęli Harry’ego, ale nie uświadomili go, że jego rodzice byli czarodziejami i zostali zabici. Twierdzili, że zginęli w wypadku samochodowym.
W dzieciństwie była zżyta z siostrą, ale jednocześnie zazdrosna o jej magiczne umiejętności. Kiedy Lily otrzymała list z Hogwartu, Petunia napisała do dyrektora z prośbą o przyjęcie również jej – odmówił. O tej odmowie dowiedziała się Lily. Petunia poczuła się upokorzona, znienawidziła świat magii, który odebrał jej siostrę. Prawdopodobnie to było przyczyną jej niechęci do siostrzeńca.
Kiedy Vernon próbował wyrzucić Harry’ego z domu na początku V. tomu, Petunia otrzymała wyjca od Dumbledore’a – "Pamiętaj o moim ostatnim, Petunio!", co wpłynęło na pozostaniu Harry’ego przy Privet Drive 4. Rowling ujawniła, że Dumbledore korespondował z nią od lat. Ciotka Petunia wiedziała o magii więcej, niż się można było spodziewać; wiedziała o dementorach i o Azkabanie, w jej oczach pojawił się strach, gdy Harry powiedział, że Voldemort powrócił.
Imię Petunia pochodzi od identycznej nazwy kwiatu, który symbolizuje niechęć i gniew.
Petunia wraz z mężem Vernonem i synem Dudleyem w VII części HP została ewakuowana z domu dla bezpieczeństwa.
Dudley Dursley.
Dudley Dursley (ur. 22 czerwca 1980) – kuzyn Harry’ego, syn Petunii i Vernona Dursleyów oraz siostrzeniec dla Jamesa i Lily Potter.
Wysoki i tłusty chłopiec, z jasnymi włosami. Siedząc przy kwadratowym stole, zazwyczaj zajmuje cały jego bok. Petunia i Vernon zawsze znajdują usprawiedliwienie dla jego słabych ocen. Dudley uczęszcza do szkoły Smeltinga. Wraz ze swoją bandą (Piers Polkiss, Dennis, Malcolm i Gordon) stanowił postrach okolicy. Dzięki słodkim przekąskom i fast foodom w wieku trzech lat stał się „szerszy niż wyższy”. W wieku 14 – 15 lat zaczął trenować boks, przez co wszystkie okoliczne dzieci bały się go jeszcze bardziej niż dawniej.
Rodzice pozwalali mu prawie na wszystko, łącznie ze znęcaniem się nad Harrym. To on był jego pierwszą ofiarą, ale Dudley dręczył go tylko wtedy, kiedy był pewien wygranej. Parę razy pozwolił sobie jednak na zbyt wiele, co zakończyło się nieświadomym użyciem czarów przez Harry’ego, np. któregoś dnia w przypływie złości Harry zdematerializował szybę w zoo, uwalniając olbrzymiego węża. Kiedy indziej Rubeus Hagrid wyczarował Dudleyowi świński ogonek. Po paru latach spokoju, kiedy Dudley był akurat na diecie, dom Dursleyów odwiedzili Artur Weasley, a także Fred i George. Łakomy chłopak skusił się na gigantojęzyczne toffi od bliźniaków, a niezbyt miłe działanie cukierków ostatecznie uprzedziło rodzinę do czarodziejów. W IV. tomie jest na diecie. W V. części Dudleya zaatakowali dementorzy, przed którymi uratował go Harry, wyczarowując patronusa.
W tomie VII. powieści Dudley po raz pierwszy wykazuje troskę o kuzyna i lojalność wobec niego, doceniając fakt, że Harry uratował go przed dementorami.
Autorka w jednym z wywiadów ujawniła, że pod wpływem ataku dementora Dudley widział siebie takiego, jakim jest naprawdę, i właśnie wtedy zaczęła się w nim powolna przemiana.
Marjorie Dursley.
Marjorie „Marge” Dursley – siostra Vernona, szwagierka Petunii i ciotka dla Dudleya.
Wierna kopia brata, rosła kobieta pozbawiona szyi i – jak jej brat – wyposażona w wąsy, choć mniejsze. Nie jest spokrewniona z Harrym, ale Vernon nalegał, aby mówił jej „ciociu Marge”. Marjorie mieszka na wsi, gdzie hoduje buldogi. Bardzo rzadko odwiedza Privet Drive, za co Harry jej skrycie dziękuje. Uważa Harry’ego za źle wychowanego chłopaka i uwielbia obrażać jego rodziców.
Jej ostatnia wizyta nastąpiła w III. tomie, wtedy Harry w przypływie złości spowodowanym obrazą jego rodziców przez Marge rzucił na nią zaklęcie nadymające ją jak balon (amnezjatorzy musieli później zmodyfikować jej pamięć).
Raz na święta Bożego Narodzenia dała Harry’emu sucharki dla psów, za to swojemu bratankowi, Dudleyowi, pieniądze i drogie prezenty.
Blackowie.
Ród Blacków (pełna tytulatura: "Szlachetny i starożytny ród Blacków"; w oryg. "The Noble and Most Ancient House of Black") – fikcyjny czarodziejski ród, pojawiający się w serii książek "Harry Potter" autorstwa Joanne K. Rowling. Po raz pierwszy wspomniany w tomie "Harry Potter i Zakon Feniksa", jednak jego przedstawiciele są bohaterami także wcześniejszych części cyklu.
Rodzina Blacków przywiązywała dużą wagę do pochodzenia i czystości krwi innych czarodziejów. Blackowie interesowali się także czarną magią – w siedzibie rodu, domu przy ulicy Grimmauld Place 12 w Londynie, zgromadzono wiele niebezpiecznych artefaktów. Jak większość czarodziejskich rodów, ród Blacków był spokrewniony z wieloma innymi rodzinami czarodziejów, między innymi: Bulstrode’ów, Burke’ów, Crabbe’ów, Crouchów, Flintów, Gampów, Lestrange’ów, Longbottomów, Macmillanów, Malfoyów, Potterów, Prewettów, Rosierów, Weasleyów i Yaxleyów. Przedstawicielami rodu byli między innymi Fineas Nigellus Black, dyrektor Hogwartu; Syriusz, ojciec chrzestny Harry’ego Pottera i brat Regulusa, śmierciożercy; Bellatrix Lestrange z domu Black, jedna z najwierniejszych śmierciożerców; Narcyza Malfoy z domu Black, żona Lucjusza Malfoya; Nimfadora Tonks, córka wydziedziczonej Andromedy Black, auror. Ostatnim potomkiem rodu w linii męskiej był Syriusz Black.
Poglądy.
Dewiza rodziny Blacków brzmiała "Toujours Pur" (z fr. "zawsze czyści"), a większość przedstawicieli rodu była zwolennikami czystości krwi. Uważali oni również, że "samo bycie Blackiem czyni cię królem". Opowiadali się za oczyszczeniem świata czarodziejów z osób urodzonych w mugolskich rodzinach i sprawowaniu urzędów oraz ważnych stanowisk wyłącznie przez czarodziejów „czystej krwi”. Synom i córkom zezwalano na małżeństwa jedynie z czarodziejami pochodzącymi z innych starych magicznych rodów.
Blackowie brali aktywny udział w życiu czarodziejskiego świata. Araminta Meliflua, kuzynka Walburgi Black, próbowała wprowadzić ustawę legalizującą polowanie na mugoli. Dziadek Syriusza Blacka otrzymał Order Merlina Pierwszej Klasy za zasługi dla Ministerstwa Magii (jego wnuk twierdził, że prawdziwą przyczyną odznaczenia było przekazanie Ministerstwu dużej ilości pieniędzy). Prapradziadek Syriusza, Fineas Nigellus Black, był dyrektorem Hogwartu.
Większość Blacków popierała działalność Voldemorta, uznając, że ma on „zdrowe poglądy na wiele spraw”. Niektórzy, w tym rodzice Syriusza, odwrócili się od niego, gdy zorientowali się, do czego jest w stanie się posunąć, by przejąć władzę. Śmierciożercami byli: brat Syriusza Blacka – Regulus Arkturus Black oraz Bellatriks Lestrange, Rudolf Lestrange i jego brat Rabastan, Lucjusz Malfoy, a później syn Lucjusza – Draco. Osoby, które nie podzielały poglądów rodziny, zawierały małżeństwa z osobami mugolskiego pochodzenia bądź czarodziejami nieuznającymi niższości mugolaków, były wykluczane z rodu. Powodem do wydziedziczenia mogło być także charłactwo (niemagiczność). Wszyscy uczęszczający do Hogwartu członkowie rodu zostali przydzieleni do Slytherinu. Wyjątkiem był Syriusz Black, który został Gryfonem.
Herb rodu.
Herb Blacków nie jest opisywany w powieści, lecz został umieszczony na narysowanym przez autorkę książek drzewie genealogicznym rodu.
Drzewo genealogiczne.
Powieść.
W cyklu powieści drzewo genealogiczne rodu Blacków pojawia się po raz pierwszy w tomie "Harry Potter i Zakon Feniksa", podczas pobytu Harry’ego Pottera na Grimmauld Place 12. Drzewo jest przedstawione na bardzo starym, wyszywanym złotą nicią gobelinie, który znajduje się w rodzinie od 700 lat. Jest wykresem potomków w układzie poziomym i obejmuje pokolenia od czasów średniowiecza do współczesnym bohaterom powieści. Osoby wydziedziczone są z drzewa usuwane poprzez wypalenie ich imion.
Rzeczywistość.
Autorka powieści, Joanne K. Rowling, narysowała ręcznie część drzewa genealogicznego. Rysunek przekazała w styczniu 2006 roku fundacji Book Aid International, zajmującej się zbieraniem środków na szerzenie oświaty w krajach rozwijających się, której wcześniej przekazywała między innymi streszczenie piątego tomu książki. Drzewo genealogiczne zostało wystawione na aukcję 22 lutego 2006, gdzie za 30 tysięcy funtów kupił je Daniel Radcliffe, odtwórca roli Harry’ego Pottera w ekranizacjach książki.
Rysunek Rowling obejmuje tylko część przedstawionego w powieści (nie jest na nim zaznaczona na przykład wymieniona w powieści Araminta Meliflua). Na drzewie zaprezentowano sześć pokoleń rodu: od pokolenia Fineasa Nigellusa Blacka do Dracona Malfoya, syna Narcyzy Black. Siedem usuniętych z drzewa osób jest zaznaczonych czarnymi plamami, a powody ich wydziedziczenia umieszczono pod drzewem. Rowling podała także daty urodzenia członków rodu (bez dat urodzenia ich małżonków). Rysunek został uzupełniony przedstawieniem herbu rodu oraz komentarzem "There are many stories between the lines" (z ang. "Między liniami jest wiele opowieści").
Schemat.
Poniższy schemat obrazuje informacje przedstawione na rysunku drzewa genealogicznego Blacków narysowanego przez Joanne K. Rowling oraz znane z książek powiązania rodzinne Andromedy Black i Draco Malfoya. Kursywa oznacza wydziedziczenie i usunięcie z drzewa.
Przedstawiciele.
Fineas Nigellus Black.
Fineas Nigellus Black (ang. Phineas Nigellus Black; ur. 1847, zm. 1925) – były dyrektor Hogwartu. Mąż Ursuli Flint, z którą miał pięcioro dzieci: Syriusza (1877-1952), Fineasa, Cygnusa (1884-1959), Belvinę (1886-1962) i Arcturusa (1889-1943). Prapradziadek Syriusza Blacka zarówno ze strony matki, jak i ojca. Zdaniem Syriusza Blacka najmniej lubiany dyrektor Hogwartu. Sam Fineas powiedział w rozmowie z Harrym, że nienawidził pracy nauczyciela ze względu na postawę młodych ludzi, którzy uważają, że zawsze mają we wszystkim rację. Jego drugie imię oznacza dosłownie po łacinie „czarny, czarniawy”.
W powieści pojawia się wyłącznie jako postać z magicznego portretu. Jedna z jego podobizn wisi w gabinecie dyrektora Hogwartu, inna na Grimmauld Place 12. Jego portret, podobnie jak portrety innych kierowników szkoły, jest zobowiązany do pomocy obecnemu dyrektorowi Hogwartu, jednak Fineas niechętnie wypełnia te obowiązki. W tomie "Harry Potter i Zakon Feniksa" z pomocy Fineasa kilkakrotnie korzysta Albus Dumbledore, między innymi przekazując informacje Syriuszowi i Harry’emu na Grimmauld Place 12. W siódmej części serii jego możliwość podróżowania między własnymi portretami próbuje wykorzystać Severus Snape, ówczesny dyrektor Hogwartu, aby śledzić ruchy Harry’ego Pottera, Rona Weasleya i Hermiony Granger, którzy – próbując się ustrzec przed takim ruchem Snape’a – trzymali portret Fineasa oślepiony i ukryty. Próbowali również wydobyć z niego informacje o sytuacji Hogwarcie w czasie, kiedy oni sami nie mogli wrócić do szkoły. To od Fineasa Severus dowiaduje się, że Harry obozuje w Forest of the Dean.
Fineas ma szpiczastą brodę i chytrą twarz. Na portrecie jest przedstawiony w szatach w barwach Slytherinu i jedwabnych rękawiczkach. W filmie jego rolę gra John Atterbury.
Regulus Arcturus Black.
Regulus Arcturus Black (ur. 1961, zm. w 1979) – syn Walburgi i Oriona Blacków, brat Syriusza Blacka. Wychował się w Londynie, w domu przy Grimmauld Place 12. W przeciwieństwie do Syriusza w pełni podzielał poglądy rodziny na temat czystości krwi, w związku z czym był zawsze stawiany swojemu starszemu bratu za wzór i faworyzowany przez rodziców. Jego imiona, podobnie jak imię Syriusza, nawiązują do nazw gwiazd (Regulus, Arktur), a pierwsze również  dosłownie znaczy „pomniejszy król, książę”.
Podobnie jak reszta rodziny został w Hogwarcie przydzielony do Slytherinu. Należał do ulubieńców Horacego Slughorna, ówczesnego opiekuna domu; grał także na pozycji szukającego w ślizgońskiej reprezentacji Quidditcha. Jeszcze jako nastolatek interesował się działalnością Voldemorta – zbierał wycinki prasowe związane z czarnoksiężnikiem i często o nim mówił, wierząc, że dzięki niemu czarodzieje wyjdą z ukrycia i zaczną rządzić mugolami. Już w wieku szesnastu lat został śmierciożercą.
Rok później, gdy Voldemort ogłosił, że potrzebny jest mu skrzat domowy, nieświadomy jego zamiarów Regulus wysłał do niego służącego Blackom Stworka, uważając to za wielki zaszczyt. Czarny Pan użył skrzata do sprawdzenia zabezpieczeń jednego ze swoich horkruksów – medalionu Slytherina – i zostawił go na pewną śmierć, jednak skrzat zdołał wrócić do domu, ponieważ otrzymał taki rozkaz od swojego pana.
Okrucieństwo Voldemorta wobec Stworka sprawiło, że Regulus, który nie był psychicznie przygotowany do roli śmierciożercy, postanowił zdradzić swojego mistrza. Z opowieści skrzata i tropów rozrzucanych przez samego Voldemorta wydedukował, że medalion jest horkruksem. Poprosił skrzata o zabranie go do jaskini, w której Voldemort ukrył medalion. Na miejscu nakazał Stworkowi podmienić medalion na przygotowany przez siebie falsyfikat, w którym umieścił podpisany swoimi inicjałami (R.A.B.) list do Voldemorta, a potem wrócić samotnie do domu i zniszczyć horkruks, nie wspominając o niczym żadnemu z Blacków. Sam wypił zabezpieczającą medalion truciznę i zginął, wciągnięty do jeziora przez inferiusy.
Stworek nigdy nie zdradził rodzicom Regulusa, jak zginął ich syn. Jego zniknięcie doprowadziło Walburgę Black do szaleństwa. Syriusz był przekonany, że jego brat zginął z rąk śmierciożerców, ponieważ otrzymawszy przerastające jego siły zadanie stchórzył i chciał wycofać się ze służby u Voldemorta. Tajemnica jego śmierci zostaje wyjaśniona dopiero w siódmym tomie serii, gdy Stworek opowiada historię Regulusa Harry’emu Potterowi, który odnalazł fałszywy horkruks i list.
W rolę Regulusa Blacka w filmie "Harry Potter i Książę Półkrwi" wcielił się Tom Moorcroft.
Walburga Black z domu Black.
Walburga Black z domu Black (ur. 1925, zm. w 1985) – córka Polluksa Blacka oraz Irmy Crabbe, siostra Alpharda i Cygnusa. Wyszła za mąż za swojego kuzyna drugiego stopnia, Oriona Blacka. Ich dziećmi byli Syriusz i Regulus Black. Nie pojawia się osobiście w żadnym z tomów cyklu, ponieważ umarła przed rozpoczęciem akcji pierwszego tomu, jednak w domu przy Grimmauld Place 12 wciąż wisi jej magiczny portret, przyczepiony do ściany prawdopodobnie Zaklęciem Trwałego Przylepca, który obrzuca obelgami członków Zakonu Feniksa. Podzielała poglądy większości rodziny o wyższości czarodziejów czystej krwi nad mugolakami i uważała, że Lord Voldemort ma „zdrowe poglądy na wiele spraw”. Po ucieczce Syriusza z domu, usunęła go z rodzinnego gobelinu z drzewem genealogicznym. Stworek, skrzat domowy Walburgi, wspomina o bardzo emocjonalnym stosunku Walburgi do jej obydwu synów. Zdaniem skrzata ucieczka Syriusza złamała jej serce, a zaginięcie Regulusa spowodowało, że „oszalała z rozpaczy”.
Narcyza Malfoy z domu Black.
Narcyza Malfoy z domu Black (ang. Narcissa Malfoy; ur. w 1955), nazywana Cyzią (ang. Cissy) – trzecia córka Druelli z domu Rosier i Cygnusa Blacków, siostra Andromedy Tonks i Bellatriks Lestrange. Jest czarownicą pochodzącą z rodziny czystej krwi. Wyszła za Lucjusza Malfoya i w pełni podzielała poglądy męża, choć w przeciwieństwie do niego sama nigdy nie została śmierciożercą. Miała z nim jednego syna – Dracona Malfoya, szkolnego wroga Harry’ego Pottera. Od początku serii była w stosunku do niego bardzo opiekuńcza – nie chciała, by uczył się w oddalonym od domu rodzinnego Durmstrangu, regularnie wysyłała mu z domu paczki ze słodyczami, a w tomie "Harry Potter i Książę Półkrwi" ku niezadowoleniu syna towarzyszyła mu w trakcie zakupów na ulicy Pokątnej, gdzie obroniła go przed atakiem Pottera i jego przyjaciół.
Po raz pierwszy pojawia się w tomie "Harry Potter i Czara Ognia", kiedy to wraz z mężem, Lucjuszem Malfoyem, i synem przychodzi na finałowy mecz mistrzostw świata w quidditchu. Jest też wspomniana w "Harrym Potterze i Zakonie Feniksa", gdzie Syriusz Black mówi, że Narcyza jest jego kuzynką oraz siostrą Bellatriks Lestrange i Andromedy Tonks.
Na początku szóstego tomu serii Narcyza jest bardzo zaniepokojona misją, jaką Voldemort zlecił jej synowi, i uważa ją za zemstę za błędy Lucjusza. W desperacji zwraca się z prośbą o pomoc do Severusa Snape’a, pomimo że Czarny Pan zabronił mówić komukolwiek o zadaniu Dracona. Wymusza na Severusie złożenie przypieczętowanego Wieczystą Przysięgą przyrzeczenia, że pomoże młodemu Malfoyowi wykonać polecone mu zadanie, będzie go chronił, a w przypadku, gdyby Draco zawiódł, wyręczy go.
Uwięzienie Lucjusza Malfoya w Azkabanie spowodowało, że Malfoyowie popadli w niełaskę Voldemorta. W tomie "Harry Potter i Insygnia Śmierci" obiera on sobie na kwaterę ich dwór. Gdy z dworu ucieka dostarczony tam przez Fernira Greybacka Harry Potter, Malfoyowie zostają tam uwięzieni.
Narcyza i jej mąż pojawiają się ponownie wśród śmierciożerców w Zakazanym Lesie w czasie Bitwy o Hogwart. Gdy Voldemort prosi Narcyzę, żeby sprawdziła, czy Harry Potter żyje, kobieta zdradza go i w zamian za informację o swoim synu zapewnia, że Harry Potter nie żyje. Podczas bitwy ani Narcyza, ani Lucjusz nie walczą wraz z resztą śmierciożerców, próbując w tym czasie odnaleźć Dracona. Dzięki zdradzie Narcyzy żadne z Malfoyów nie trafiło do Azkabanu po zwycięstwie Harry’ego Pottera nad Voldemortem.
Narcyza jest wysoką i szczupłą blondynką. Zdaniem Harry’ego „mogłaby uchodzić za piękność, gdyby nie jej mina: pani Malfoy marszczyła się, jakby ją nękał jakiś przykry zapach”. W rolę Narcyzy Malfoy w filmie "Harry Potter i Książę Półkrwi" wcieliła się Helen McCrory, która wcześniej starała się o rolę siostry Narcyzy, Bellatriks Lestrange.
Andromeda Tonks z domu Black.
Andromeda „Dromeda” Tonks z d. Black to druga córka Druelli z domu Rosier i Cygnusa Blacków, siostra Narcyzy Malfoy z d. Black i Bellatrix Lestrange z d. Black. Została wydziedziczona, ponieważ wyszła za mąż za Teda Tonksa, czarodzieja mugolskiego pochodzenia. Miała z nim jedną córkę – Nimfadorę Tonks. Andromeda była ulubioną kuzynką Syriusza Blacka. Andromedę wspomniał Syriusz w piątej części powieści, jednak pojawia się po raz pierwszy w tomie "Harry Potter i Insygnia Śmierci", gdy Harry Potter zatrzymuje się w jej domu w noc swojego odejścia z Privet Drive 4. Podczas wojny z Voldemortem straciła męża, córkę i zięcia. Po jej zakończeniu zajęła się swoim osieroconym wnukiem, Teddym Lupinem. Przypominała z wyglądu swoją siostrę Bellatrix, miała jednak brązowe włosy i przyjaźniejsze spojrzenie. W przeciwieństwie do córki miała talent do zaklęć gospodarczych.
Dumbledore’owie.
Ariana Dumbledore.
Ariana Dumbledore (ur. 1884 lub 1885, zm. sierpień 1899) – córka Kendry i Percivala Dumbledore’ów, najmłodsza siostra Albusa i Aberfortha, zamieszkała w Dolinie Godryka. Jako małe dziecko wyróżniała się szczególnymi zdolnościami magicznymi. Kiedy miała sześć lat, o jej talentach dowiedzieli się trzej chłopcy z sąsiedztwa, mugole. Zaatakowali dziewczynkę; po tym ataku Ariana nigdy nie odzyskała mentalnej ani magicznej równowagi. Ojciec Ariany zaatakował chłopców, za co został skazany na uwięzienie w Azkabanie, gdzie zmarł. Gdyby Ministerstwo Magii dowiedziało się o jej stanie, Ariana musiałaby spędzić resztę życia na zamkniętym oddziale Szpitala św. Munga. Kendra Dumbledore, aby nie dopuścić do odebrania jej córki, ukrywała ją przed światem; oficjalna wersja głosiła, że Ariana jest słabego zdrowia. Prowokowało to jednak plotki, w tym opinie, że dziewczynka jest charłakiem i jako taka przynosi wstyd rodzinie. Ariana nie była w stanie kontrolować swoich magicznych talentów. Podczas jednego z niekontrolowanych ataków dzikiej magii Ariana, wówczas czternastoletnia, doprowadziła do śmierci matki.
Po śmierci Kendry Albus sprowadził się z powrotem do domu rodzinnego. Nie miał jednak cierpliwości do opieki nad niepełnosprawną siostrą, zwłaszcza że właśnie wtedy rozwijała się jego przyjaźń z Gellertem Grindelwaldem. Podczas sprzeczki, która wywiązała się w obecności Ariany między Albusem, Aberforthem a Grindelwaldem jeden z nich, nie wiadomo który, przypadkowo zabił dziewczynkę. To wydarzenie zakończyło przyjaźń Albusa i Grindelwalda, a także doprowadziło do długoletniego konfliktu między braćmi. Podczas pogrzebu Ariany doszło do bójki między braćmi i Aberforth złamał Albusowi nos.
Śmierć siostry i fakt, że ponosił za nią przynajmniej po części odpowiedzialność była dla Albusa Dumbledore’a wielkim ciężarem; sprawiła też, że od tej pory zawsze trzymał się z daleka od Czarnej Magii. Lęk przed dowiedzeniem się prawdy o jej śmierci długo powstrzymywał go od zmierzenia się z Grindelwaldem, a wyrzuty sumienia sprawiły, że usiłował posłużyć się pierścieniem Marvola Gaunta, by przywołać do siebie zmarłych krewnych, w tym siostrę, i prosić o przebaczenie.
Aberforth Dumbledore ma portret siostry w swoim mieszkaniu; jest to jedyny portret kogokolwiek z rodziny, jaki się tam znajduje.
Tajemnicza śmierć Ariany była jednym z dominujących wątków napisanej przez Ritę Skeeter plotkarskiej i demaskatorskiej biografii nieżyjącego dyrektora Hogwartu.
Kendra Dumbledore.
Kendra Dumbledore (zm. wczesnym latem 1899) – żona Percivala Dumbledore’a, matka Albusa, Aberfortha i Ariany, zamieszkała w Dolinie Godryka. Po aresztowaniu męża i jego śmierci w Azkabanie poświęciła się wychowaniu dzieci, w tym przede wszystkim opiece nad córką. Ukrywała Arianę w domu, aby nie dopuścić do jej dożywotniego umieszczenia w Szpitalu św. Munga. Zginęła przypadkowo z ręki córki podczas jednego z wybuchów magii, których Ariana nie była w stanie kontrolować. Po jej śmierci Albus wrócił do domu aby zająć się siostrą.
Kendra była wysoką, czarnowłosą i ciemnooką kobietą o wyrazistych rysach, które Harry’emu przywodziły na myśl rysy Indianki. Uchodziła za dumną i upartą kobietę o mocnym charakterze. Ciotka Muriel, znająca historię rodziny Dumbledore’ów od Bathildy Bagshot podejrzewała, że Kendra byłaby zdolna do zabójstwa własnej córki, gdyby ta okazała się charłakiem, co świadczy o opinii, jaką miała Kendra wśród znających ją czarodziejów. Aberforth mówiąc o matce sugeruje, że była mistrzynią sekretów i kłamstw, a Albus odziedziczył jej zdolności.
Percival Dumbledore.
Percival Dumbledore (zm. ok. 1892) – mąż Kendry oraz ojciec Albusa, Aberfortha i Ariany. Przedstawiany był jako przystojny mężczyzna o oczach, które zdawały się migotać. Jego córka, mając sześć lat, została przyłapana na uprawianiu magii w ogrodzie przez trzech mugolskich chłopców. Chcieli, aby dziewczynka pokazała jak się to robi, lecz ona nie umiała. Próbowali ją siłą zmusić, aby więcej tego nie robiła. Percival, gdy dowiedział się o tym zdarzeniu, ukarał chłopców, za co został zesłany do Azkabanu, gdzie umarł i został pochowany.
Gauntowie.
Marvolo Gaunt.
Marvolo Gaunt – jeden z przedstawicieli wymierającego już rodu Gauntów, wywodzącego się bezpośrednio od Salazara Slytherina (jednego z założycieli Hogwartu). Parę pokoleń przed jego narodzinami rodzina Gaunt straciła cały majątek, więc Marvolo żył w skrajnej biedzie wraz ze swoim synem Morfinem i córką Meropą (późniejszą matką Voldemorta).
Był człowiekiem gwałtownym, nieokrzesanym i wrogo nastawionym do mugoli, czarodziejów pochodzących z rodziny mugoli i czarodziejów półkrwi. Zmarł tuż po wyjściu z Azkabanu, do którego się dostał przez poranienie funkcjonariuszy Ministerstwa Magii.
Morfin Gaunt.
Morfin Gaunt – syn Marvolo Gaunta i brat Meropy, matki Lorda Voldemorta.
Morfin, jako potomek Slytherina był wężousty. Zaatakował Toma Riddle’a (najwyraźniej chciał zrobić na złość swojej siostrze Meropie, która była zakochana w tym mugolu), za co został uwięziony w Azkabanie (trafił tam też jego ojciec Marvolo).
Kilkanaście lat po powrocie do domu złożył mu wizytę jego siostrzeniec, Lord Voldemort, który oszołomił Morfina, zabrał mu różdżkę i pierścień Marvola. Voldemort zabił za pomocą różdżki Morfina swojego ojca i dziadków. Niesłusznie oskarżony Morfin przyznał się do winy (Voldemort zmodyfikował mu pamięć) i znów trafił do Azkabanu, gdzie zmarł.
Meropa Riddle z domu Gaunt.
Meropa Riddle zd. Gaunt (ur. 1907, zm. 31 grudnia 1926) – córka Marvola Gaunta, siostra Morfina, matka Voldemorta. Nie była urodziwa. Miała proste, matowe włosy, bladą twarz o nieco grubych rysach i zeza.
Meropa, córka Marvola Gaunta (należącego do rodu Slytherina), wychowana była wśród buszu bez ciepła rodzinnego. Ojciec uważał dziewczynę za charłaka, lecz terroryzowana przez niego dziewczyna nie mogła wyzwolić swojej magicznej mocy. Była pomiatana też przez swojego wężoustego brata Morfina. Jej moce magiczne ujawniły się po aresztowaniu brata i ojca: Morfina za zaatakowanie mugola (Toma Riddle’a), a Marvola za naruszenie zdrowia pracowników Ministerstwa Magii.
Była zakochana w mugolskim szlachcicu Tomie Riddle’u. Ten jednak nie zwracał na nią uwagi, gdyż odznaczał się urodą i panien mu nie brakowało. Meropa jednak, gdy jej brat i ojciec zostali aresztowani, a jej moce ujawniły się, sporządziła eliksir miłosny i podała młodzieńcowi, gdy spragniony przejeżdżał obok chaty. Uciekli razem w 1925 roku. Przez około rok Meropa podawała mu systematycznie eliksir. Gdy okazało się, że kobieta jest w ciąży, postanowiła odstawić „lekarstwo” podawane ukochanemu, być może w nadziei, że pokochał ją naprawdę. Myliła się jednak, a Tom uciekł od niej w przekonaniu, że zmyśliła ciążę, a wcześniej go odurzyła.
Meropa była w zaawansowanej ciąży, lecz nie miała pieniędzy ani warunków na wychowanie dziecka. Aby zdobyć środki, poszła do sklepu Borgina i Burkesa, gdzie dostała za medalion Slytherina jedyne dziesięć galeonów. Borgin był bardzo skąpy, choć wiedział, że przedmiot był warty 100 razy więcej monet. W dniu rozwiązania, w sylwester 1926 roku, udała się do sierocińca. Tam urodziła syna i zmarła godzinę po porodzie. Przed śmiercią powiedziała kierowniczce: „Ma się nazywać Tom, po ojcu, i Marvolo, po dziadku. A nazwisko ma być Riddle”.
Weasleyowie.
Weasleyowie – fikcyjna rodzina z cyklu o Harrym Potterze. Weasleyowie są czarodziejami czystej krwi, ale przez niektórych postrzegani są jako zdrajcy krwi, ponieważ przejawiają i propagują przyjazny stosunek do mugoli oraz mugolaków. Swój dom nazywają Norą. W Hogwarcie wszyscy Weasleyowie trafiali do Gryffindoru.
Rodzina.
Artur Weasley.
Artur Weasley (ur. 6 lutego 1950) – prawdopodobnie syn Septimusa Weasleya i Cedrelli Black. Był ojcem siedmiorga dzieci: Williama, Charliego, Percy’ego, Freda i George’a, Ronalda i Ginevry, które miał z Molly Weasley. Miał brata Biliusa Weasleya. Miał rude włosy.
Pracował dla Ministerstwa Magii w Urzędzie Niewłaściwego Użycia Produktów Mugoli (w 5. tomie znany też jako Urząd Niewłaściwego Użycia Czarów), a potem został szefem Biura Wykrywania i Konfiskaty Fałszywych Zaklęć Obronnych i Środków Ochrony Osobistej. Należał do Zakonu Feniksa. Artur Weasley bardzo interesował się mugolami, ich wynalazkami i kulturą. Kolekcjonował mugolskie przedmioty, m.in. baterie, gwoździe.
Pierwszy raz pojawia się w 2. tomie wraz z większością rodziny w czasie lata przed wyjazdem do Hogwartu. Wypytywał wtedy Harry’ego o wynalazki mugoli.
W "Harry Potter i Czara Ognia" przybywa po Harry’ego do domu jego wujostwa, żeby zabrać go na Mistrzostwa Świata w Quidditchu.
W piątej części przygód został dotkliwie pogryziony przez Nagini, która była horkruksem Voldemorta. Trafił potem do Szpitala Świętego Munga na oddział Urazy Magizoologiczne.
W 6. tomie został szefem Biura Wykrywania i Konfiskaty Fałszywych Zaklęć Obronnych i Środków Ochrony Osobistej.
Natomiast w siódmym tomie uczestniczył w transportowaniu Harry’ego do Nory. Był na ślubie i weselu syna z Fleur i walczył w Bitwie o Hogwart.
Molly Weasley z domu Prewett.
Molly Weasley z domu Prewett (ur. 30 października 1949 lub 1950) – żona Artura Weasleya i matka Charliego, Billa, Percy’ego, Freda, George’a, Rona i Ginny. Siostra zamordowanych – Gideona i Fabiana Prewettów. Ma rude włosy i brązowe oczy. Harry poznał ją w 1991 roku, przed wyjazdem do Hogwartu, kiedy mu powiedziała, jak się przechodzi na peron 9 i 3/4. Jest o dziesięć lat starsza od rodziców Harry’ego. Zajmuje się domem. Jej ulubioną piosenkarką jest Celestyna Warbeck, która śpiewa m.in. piosenkę pt. „Kociołek pełen gorącej miłości”. Uwielbia także książki Gilderoya Lockharta.
Bardzo martwiła się o rodzinę, Harry’ego i Hermionę po Mistrzostwach Świata w Quidditchu w 4. tomie. Przyjechała wraz z Billem na Turniej Trójmagiczny do Hogwartu.
Wraz z mężem należy do Zakonu Feniksa. Bardzo się o wszystkich troszczy, ciągle boi się, że ktoś z jej rodziny umrze. Harry’ego kocha jak własnego syna. Na początku 5. części przygód, przy Grimmauld Place 12 spotkała bogina (upiór przybierający kształt tego, czego się najbardziej boi osoba, która go spotkała), który zamieniał się kolejno w: martwego Rona, martwego Billa, martwego Artura, martwych bliźniaków – Freda i George’a, martwego Percy’ego i martwego Harry’ego Pottera.
W książce "Harry Potter i Książę Półkrwi", kiedy jej syn Bill miał ożenić się z Fleur Delacour, była temu niechętna i zapraszała ciągle Nimfadorę Tonks pocieszając ją, ponieważ ta była zakochana w Remusie Lupinie. Natomiast cała rodzina była przekonana, że chce, by ta zajęła miejsce Fleur.
W siódmym tomie szykowała ślub i wesele Billa oraz Fleur. Pomagali jej w tym Harry, Hermiona i reszta Weasleyów. W Bitwie o Hogwart zabiła Bellatrix Lestrange. Na urodziny Harry’ego upiekła tort w kształcie złotego znicza i podarowała mu zegarek, który kiedyś należał do jej brata. Na pozór niezbyt potężna czarownica, lecz w walce pokonała zabójczynię Syriusza, jak i wielu potężnych czarodziejów. Wykazała się wtedy ogromną siłą, odwagą i sprytem.
William Weasley.
William Artur „Bill” Weasley (ur. 29 listopada 1970) – pierworodny syn Molly Weasley i Artura Weasleya. Nosi kolczyk w kształcie kła i ma długie włosy, które wiązał w kucyk. Wysoki, ubrany najczęściej jak na koncert rockowy, na nogach ma buty ze smoczej skóry. W Hogwarcie był prefektem naczelnym. Ma pięciu braci i jedną siostrę. Należy do Zakonu Feniksa. Pracował w Egipcie dla banku Gringotta jako łamacz klątw.
W szóstej części przygód zakochał się we Fleur Delacour. Cała rodzina była temu przeciwna, jednak gdy Bill został pogryziony przez wilkołaka Fenrira Greybacka, Fleur nie przestała go kochać, dzięki czemu zyskała przychylność pani Weasley i reszty rodziny.
W 7. tomie wzięli ślub i mają troje dzieci: Victoire, Dominique i Louisa. Zamieszkali blisko morza w domu, który zwie się „Muszelka”.
Charlie Weasley.
Charlie Weasley (ur. 12 grudnia 1972) – drugi syn Artura i Molly Weasley. Ma pięciu braci i jedną siostrę. Poszedł do Hogwartu w 1984 roku i Tiara Przydziału przydzieliła go do Gryffindoru. Był kapitanem i znakomitym szukającym w drużynie quidditcha. Po ukończeniu szkoły zaczął pracować w Rumunii, badając smoki, miał również osiągnięcia w ich tresurze (a przynajmniej tak twierdzi jego brat Ron). Jest członkiem Zakonu Feniksa. Sprowadził smoki do pierwszego zadania Turnieju Trójmagicznego. Miał za zadanie po pracy poznawać nowych znajomych i namawiać ich do walki z Voldemortem. Był na Mistrzostwach Świata w Quidditchu. Harry, gdy go poznał, zauważył, że ma poparzenia na dłoniach. Charlie nigdy się nie ożenił, bo bardziej interesował się smokami niż kobietami.
W 7. tomie był świadkiem na ślubie Billa i Fleur. Walczył w Bitwie o Hogwart.
Nie pojawił się w żadnym filmie o Harrym Potterze.
Widoczny jest na zdjęciu w gazecie zrobionym na wycieczce do Egiptu
Percy Weasley.
Percy Ignatius Weasley (ur. 22 sierpnia 1976) – trzeci syn Molly Weasley i Artura Weasleya oraz brat Ginny, Charliego, Billa, Freda, George’a i Rona Weasleyów. Nie był za bardzo lubiany w szkole przez uczniów, ale był ulubieńcem nauczycieli. Na piątym roku został mianowany przez dyrektora Szkoły Magii i Czarodziejstwa Hogwart Albusa Dumbledore’a prefektem Gryffindoru. W drugiej oraz trzeciej części przygód miał o rok młodszą od siebie dziewczynę Penelopę Clearwater, z którą potajemnie się spotykał.
Po ukończeniu szkoły dostał posadę asystenta szefa Departamentu Międzynarodowej Współpracy Czarodziejów, a potem zastępował Barty’ego Croucha na tym stanowisku. W 5. tomie został młodszym Podsekretarzem Ministra Magii, Korneliusza Knota. Z powodu tego stanowiska odwrócił się od swojej rodziny. Barty Crouch, jego pierwszy szef mówił do niego „Weatherby”.
W siódmym tomie podczas Bitwy o Hogwart godzi się ze swoją rodziną. Podczas walki widzi śmierć swojego brata Freda. Prawdopodobnie pomścił jego śmierć, zabijając Augustusa Rookwooda. Poślubia kobietę o imieniu Audrey i ma z nią dwójkę dzieci: Molly i Lucy. 
Fred i George Weasleyowie.
Fred i George Weasleyowie (ur. 1 kwietnia 1978, Fred zm. 2 maja 1998) – bracia bliźniacy, tak jak reszta rodziny, mają rude włosy, są też piegowaci i barczyści. Synowie Molly i Artura Weasleyów, bracia Rona, Percy’ego, Charliego, Billa i Ginny Weasley. Najwięksi (po Huncwotach) dowcipnisie w Hogwarcie, poznali wszystkie zakamarki zamku i tajne przejścia. Pod względem zainteresowań nie pasowali do swojej rodziny, która uważała, że nie dojdą oni do niczego w życiu.
W piątej części (kiedy mieli 17 lat), mając dość surowych rządów profesor Umbridge, opuścili Hogwart na miotłach i zajęli się prowadzeniem własnego sklepu z magicznymi przedmiotami, wymyślanymi przez nich (np. gigantojęzyczne toffi, kanarkowe kremówki, bezgłowe kapelusze i inne). Sklep znajdował się na ulicy Pokątnej 93; nosił nazwę Magiczne Dowcipy Weasleyów. Wykupili ten lokal za pieniądze, które dostali od Harry’ego Pottera (jego nagroda w Turnieju Trójmagicznym 1000 galeonów). Już w Hogwarcie wymyślali i sprzedawali Bombonierki Lesera (ang. "Skiving Snackboxes"), dzięki którym można się było zwolnić z lekcji. W ich sklepie można było kupić wszystko: od Jadalnych Mrocznych Znaków i puszków pigmejskich (miniaturowych pufków), po Q-Py Blok (czekoladę wywołującą zatwardzenie).
Mimo tego, że często płatali figle, wszyscy ich lubili. W Hogwarcie doczekali się nawet swojego „pomnika”, którym stał się kawałek wyczarowanego przez nich bagna. Grali jako pałkarze w drużynie Quidditcha. Ich interes bardzo dobrze rozkwitał, ale w 6. części Harry’ego Pottera dowiadujemy się, że rzecz z ich sklepu (Proszek Natychmiastowej Ciemności) udaremniła złapanie śmierciożerców przez Ginny, Rona i ich kolegów.
W 7. tomie George, podczas transportowania Harry’ego z domu Dursleyów, traci ucho (przypadkowo) odcięte przez Snape’a zaklęciem Sectumsempra, natomiast Fred Weasley zostaje uśmiercony przez śmierciożercę Rookwooda podczas Bitwy o Hogwart.
W czacie przeprowadzonym z J.K. Rowling po premierze ostatniej części można było dowiedzieć się, że George ma syna, któremu dał na imię Fred na cześć zmarłego brata. Nadal prowadzi swój sklep z Magicznymi Dowcipami, w czym pomaga mu Ron. Rowling ujawniła, że żoną George’a została Angelina i oprócz syna Freda mieli też córkę Roxanne. George po śmierci Freda już nigdy nie zdołał wyczarować Patronusa, gdyż jego najszczęśliwsze wspomnienia dotyczyły brata bliźniaka.
Ron Weasley.
Ronald Bilius „Ron” Weasley (ur. 1 marca 1980) – szóste dziecko oraz najmłodszy syn Molly i Artura Weasleyów.
Ginny Weasley.
Ginevra „Ginny” Molly Weasley, po ślubie Potter (ur. 11 sierpnia 1981) – siódme, najmłodsze dziecko oraz jedyna córka Molly i Artura Weasleyów.
Daleka rodzina.
Fleur Weasley z domu Delacour.
Fleur Isabelle Weasley zd. Delacour – reprezentantka francuskiej szkoły Beauxbatons podczas Turnieju Trójmagicznego
Fleur wyglądała jak wila i rzeczywiście była nią ze strony swojej babci, przez co budziła zainteresowanie wielu uczniów, zwłaszcza Rona. Jej różdżka zawierała włos z głowy jej babci. Miała młodszą siostrę Gabrielle, którą Harry uratował podczas drugiego zadania w Turnieju Trójmagicznym. Podczas pobytu w Hogwarcie poznała Billa Weasleya. Po zakończeniu nauki Fleur przyjechała na dłuższy czas do Anglii, by poprawić swój angielski. Pracowała na pół etatu w magicznym banku Gringotta i spotykała się z poznanym wcześniej Weasleyem, za którego później miała wyjść za mąż. Bardzo dbała o swój wygląd, czym dość często doprowadzała do szału Hermionę, Ginny i panią Weasley. W jej sposobie bycia było coś, co jedni (np. Ron) uważają za dostojeństwo i stanowczość, inni zaś (np. Ginny) za egocentryzm i zarozumialstwo – w każdym razie na wszystkich zawsze patrzyła z góry. W 6. części serii jej narzeczony zostaje pogryziony przez wilkołaka, co może grozić zarażeniem. W tym momencie Fleur zyskała sympatię przyszłej teściowej, matki Billa. Wbrew przypuszczeniom pani Weasley, Delacour dalej miała zamiar poślubić jej syna, nie zrażając się jego oszpeceniem („ja wygląda tak dobrze, że starczy na oboje” – cytat z 6. tomu HP) czym dowiodła, że naprawdę jej na nim zależy. Fleur mówiła ze specyficznym francuskim akcentem, np. imię Harry’ego wymawiała "’Arry".
W 7. tomie poślubiła Billa Weasleya, z którym zamieszkała nad morzem w domu o nazwie „Muszelka”. Razem z nim walczyła w Bitwie o Hogwart. Według pozaliterackiej wypowiedzi autorki mieli troje dzieci – córkę Victoire, córkę Dominique i syna Louisa.
Różdżka: Drzewo różane i włos z głowy wili (Włos pochodził z głowy babci Fleur. Ollivander uważał, że różdżki z włosami wili mogą być kapryśne). Dziewięć i pół cala. Niezbyt giętka.
Angelina Weasley z domu Johnson.
Angelina Johnson (ur. październiku 1978) – uczennica Szkoły Magii i Czarodziejstwa w Hogwarcie. Została przydzielona do Gryffindoru. Była ścigającą, w 1995 r. także kapitanem w domowej drużynie quidditcha. Uczestniczyła w spotkaniach Gwardii Dumbledore’a. Uczęszczała do Hogwartu w latach 1989–1996.
W IV tomie chciała wystąpić jako reprezentant szkoły w Turnieju Trójmagicznym. Okazało się, że nie była wystarczająco dobra, ponieważ jej do niego nie dopuszczono. Dziewczyna nie była zbytnio smutna, ponieważ Harry, będący w Gryffindorze, jak ona, został drugim reprezentantem, a jej zależało tylko na tym, by ktoś z jej domu wziął udział w turnieju.
W V tomie nie mogła zapanować nad swoim temperamentem, ponieważ Harry sam nie zapanował nad swoim w obecności profesor Dolores Umbridge, czego wynikiem były tygodniowe szlabany i Angelina nie mogła znieść notorycznego opuszczania treningów quidditcha.
Rowling w swoich wywiadach ujawniła, że Angelina została żoną George’a Weasleya i miała z nim dwójkę dzieci: syna Freda oraz córkę Roxanne.
Gabrielle Delacour.
Gabrielle Delacour – młodsza siostra Fleur, uczestniczki Turnieju Trójmagicznego. Podczas drugiego zadania Harry wyciągnął Gabrielle z jeziora, ponieważ Fleur zaatakowały druzgotki. Tuż po wyjściu z jeziora Harry trochę żałował, że jej nie zostawił (zrozumiał, że Gabrielle nic nie groziło), ale sędziowie uznali to za „godny podziwu instynkt moralny” i dali mu dużo punktów. Prawdopodobnie zakochała się w Harrym.
W 7. tomie była druhną na ślubie Fleur i Billa.
Ciocia Muriel.
Muriel – ciotka Molly Weasley, a cioteczna babka dzieci Artura i Molly Weasleyów. Harry spotkał ją na weselu Billa i Fleur. Miała oczy nabiegłe krwią i duży różowy kapelusz. Pożyczyła Fleur diadem wykonany przez gobliny. Przerwała rozmowę Harry’ego z Elphiasem, przyjacielem Dumbledore’a. Okazuje się, że to co mówiła o Dumbledorze, jest po części prawdą.
Wnuki Weasleyów.
Od Harry’ego i Ginny.
James Syriusz Potter.
James Syriusz Potter (ur. 2004) – czarodziej półkrwi. Ma młodsze rodzeństwo – Albusa Severusa Pottera i Lily Lunę Potter. Odziedziczył imiona po dwóch nieżyjących bliskich: dziadku Jamesie i ojcu chrzestnym taty, Syriuszu Black. Miał podobny do nich charakterek.
Według Ginny, James ma charakter po jej braciach: Ronie, George’u i zmarłym Fredzie. Lubi robić żarty, dokuczać innym, nie szanuje cudzej prywatności. Jest bardzo związany z rodzicami, jednak stara się nie okazywać tego przy przyjaciołach. Będąc na pierwszym roku w Hogwarcie, pisał z rodzicami trzy razy na tydzień. Podobnie jak ojciec gra w quidditha na pozycji szukającego. Bardzo lubi ojca chrzestnego, Teddy’ego Lupina. Chce, żeby ten zamieszkał z jego rodziną. W tym celu był gotowy na dzielenie pokoju z bratem, ale Harry stanowczo oświadczył, że zgodzi się na to dopiero wtedy, gdy zechce, by zdemolowano mu dom.
W drugiej części filmu w jego rolę wcielił się Will Dunn.
Albus Severus Potter.
Albus Severus „Al” Potter (ur. 2006) – czarodziej półkrwi. Ma starszego brata Jamesa Syriusza i młodszą siostrę Lily Lunę. Albus z trójki rodzeństwa jest najbardziej podobny do ojca. Ma czarne, potargane włosy, jak Harry, i zielone oczy swojej babci Lily. Odziedziczył imiona po dwóch nieżyjących dyrektorach Hogwartu: Albusie Dumbledore i Severusie Snape.
Albus bardzo obawiał się zostać Ślizgonem. Obawy te niejako rozwiał jego ojciec, mówiąc mu, że człowiek, po którym odziedziczył drugie imię, był Ślizgonem, a także najdzielniejszym człowiekiem jakiego znał. Do Hogwartu pojechał w 2017 roku.
W drugiej części filmu w jego rolę wcielił się Arthur Bowen.
Lily Luna Potter.
Lily Luna Potter (ur. 2008) – czarodziejka półkrwi. Ma dwóch starszych braci: Jamesa Syriusza i Albusa Severusa. Odziedziczyła imiona po dwóch bliskich rodziny: babci Lily i przyjaciółce rodziców, Lunie Lovegood.
Lily ma rude włosy oraz jasnobrązowe oczy, zupełnie jak jej matka i babka. Podobnie jak Ginny w dzieciństwie, Lily była zazdrosna, gdy jej starsi bracia udali się do Hogwartu, o czym ona również marzyła. Jest uparta, a zarazem bardzo wesoła i spokojna.
W drugiej części filmu w jej rolę wcieliła się Daphne de Beistegui.
Od Rona i Hermiony.
Rose Weasley.
Rose Weasley (ur. 19 września 2006) – czarodziejka półkrwi, w 7. części przygód Harry’ego Pottera udająca się do Hogwartu. Do Hogwartu jechała w 2017 roku, w tym samym, co Albus Potter. Inteligencję, urodę, ambicję, a także stosunek do nauki odziedziczyła po swojej matce. Jej ojciec głównie dlatego ma nadzieję, że okaże się ona lepsza w nauce od syna Dracona Malfoya – Scorpiusa.
W drugiej części filmu w jej rolę wcieliła się Helena Barlow.
Hugo Weasley.
Hugo Weasley (ur. 2008) – czarodziej półkrwi i młodszy brat Rose. Jest w tym samym wieku, co jego kuzynka Lily Luna Potter. Ma kręcone brązowe włosy i brązowe oczy. Jest bardzo podobny do swojego ojca. Do Hogwartu uczęszczał od 2019 roku.
W drugiej części filmu w jego rolę wcielił się Ryan Turner.
Dom Weasleyów.
Nora – dom zamieszkiwany przez rodzinę Weasleyów. Jest położony na południe od wioski Ottery St. Cachpole (nad rzeką Ottery w Devonie). Najprawdopodobniej składa się z pięciu pięter, a ich układ jest tak rozmieszczony, aby dom mógł utrzymać się w pionie.
Pomieszczenia znajdujące się w Norze:
Sprzedawcy.
Gregorowicz.
Gregorowicz (ang. "Gregorovitch") – wytwórca różdżek. Jego różdżkę posiada m.in. Wiktor Krum.
W młodości udało mu się zdobyć Czarną Różdżkę, którą mu później ukradł Gellert Grindelwald oszałamiając go podczas ucieczki. W VII tomie poszukuje go Voldemort, zabijając po drodze wielu ludzi. Gdy go w końcu znajduje, przesłuchuje go przy pomocy zaklęcia Cruciatus i legilimencji. Gdy dowiaduje się, kto ukradł mu Czarną Różdżkę, zabija Gregorowicza zaklęciem Avada Kedavra.
Garrick Ollivander.
Garrick Ollivander – wytwórca i sprzedawca różdżek. Posiada sklep na ulicy Pokątnej. Jest uważany za najlepszego wytwórcę różdżek na świecie. Sklep, który prowadzi, istnieje od 382 roku przed naszą erą i od tego czasu był on przekazywany z pokolenia na pokolenie w rodzinie Ollivanderów. Jego imię zostało ujawnione na stronie "Pottermore". Zostało również ujawnione, że jest on żonaty oraz ma syna i córkę (która nie żyje). Niektóre z nazwisk swoich przodków zostały również ujawnione: Geraint Ollivander (przodek), Gerbold Octavius Ollivander (dziadek od strony ojca) i Gervaise Ollivander (ojciec).
Pojawia się w pierwszym tomie, w chwili sprzedawania różdżki Harry’emu Potterowi, występuje też w tomie czwartym jako osoba testująca stan różdżek do Turnieju Trójmagicznego.
W szóstym tomie można się dowiedzieć się, że jego sklep został zamknięty i o jego tajemniczym zniknięciu.
W siódmym tomie okazuje się, że został porwany przez Voldemorta, który chciał dowiedzieć się czegoś o bliźniaczym połączeniu różdżek.
Madame Rosmerta.
Madame Rosmerta – właścicielka i barmanka pubu Pod Trzema Miotłami. Ron Weasley czuł do niej pociąg fizyczny.
W 3. części cyklu Madame rozmawia z Minerwą McGonagall, Rubeusem Hagridem oraz Korneliuszem Knotem, ówczesnym ministrem magii.
W VI części została zaczarowana zaklęciem Imperius, co miało ułatwić zamordowanie ówczesnego dyrektora Hogwartu, Albusa Dumbledore’a. Ma podkręcane, długie blond włosy. Znana jest z tego, że przyciąga uwagę wielu mężczyzn w swoim pubie.
Pozostałe postacie.
Augusta Longbottom.
Augusta Longbottom (nazwisko panieńskie nieznane) – staruszka, jedna z przedstawicielek czarodziejów czystej krwi. Wdowa, teściowa Alicji, matka Franka i groźna babcia dla Nevilla. Każdego roku pani Longbottom przysyłała swojemu roztargnionemu wnukowi przedmioty, których zapomniał zabrać do Szkoły Magii i Czarodziejstwa w Hogwarcie. Charakterystycznym elementem ubioru Augusty był płowy szpiczasty kapelusz, przystrojony wypchanym sępem.
Krótko po upadku Voldemorta, Frank i Alicja w 1981 roku padli ofiarą zaklęcia "Cruciatus", rzuconego m.in. przez Bartemiusza Crouch Junior i Bellatrix Lestrange. Stracili zmysły, przez co ich roczny synek Neville trafił pod jej opiekę. W święta Bożego Narodzenia razem z wnukiem odwiedzała syna z synową w szpitalu Świętego Munga.
W 1993 roku – „Harry Potter i więzień Azkabanu” – bogin Neville’a pod postacią Severusa Snape przybrał ubranie jego babci po użyciu zaklęcia Riddikulus.
W 1995 roku – „Harry Potter i Zakon Feniksa” – Augusta Longbottom poznała Harry’ego Pottera podczas kolejnych odwiedzin w szpitalu i opowiedziała im czemu tu są. Wspomagała Albusa Dumbledore i Harry’ego Pottera w ich kampanii nagłaśniającej powrót Lorda Voldemorta. Przestała nawet prenumerować „Proroka Codziennego” ze względu na kłamstwa jakie wypisywali. Była niezwykle dumna z wnuka, po tym jak uczestniczył w bitwie ze śmierciożercami w Departamencie Tajemnic.
W 1998 roku – „Harry Potter i Insygnia Śmierci” – gdy Neville Longbottom zaczął stawiać opór reżimowi Alecto i Amycusa Carrowów w Hogwarcie, Dawlish został wysłany do Augusty, aby pojąć ją jako zakładnika, by złamać Neville’a. Ministerstwo uważało, iż staruszka nie da sobie rady z aurorem, ale obezwładniła go tak, że został przewieziony do Św. Munga. Matka Franka także brała udział w drugiej Bitwie o Hogwart, którą przeżyła.
Bathilda Bagshot.
Bathilda Bagshot – bardzo stara historyczka, autorka słynnej książki "Historia magii". Przez wiele lat mieszkała w Dolinie Godryka, gdzie poznała się z Albusem Dumbledorem i jego rodziną. Znała również mieszkającą tam przez pewien czas rodzinę Potterów.
W VII tomie książki okazuje się, że Bathilda zostaje zabita prawdopodobnie w sierpniu przez Lorda Voldemorta. W jej ciele Czarny Pan ukrył swojego ukochanego węża Nagini, który miał w ten sposób zamaskowany, czekać na Harry’ego Pottera. Gdy Harry wraz z Hermioną Granger przybyli na spotkanie ze staruszką, wąż opuścił ciało Bathildy i zaatakował. Harry’emu i Hermionie udało się uciec w ostatniej chwili. W książce można się dowiedzieć się również, że Rita Skeeter wykorzystała starszą panią jako główne źródło informacji do swojej książki zatytułowanej "Życie i kłamstwa Albusa Dumbledore’a". Okazuje się też, że Bagshot była cioteczną babką Gellerta Grindelwalda.
Enid i Algie Longbottom.
Enid i Algie Longbottom – szwagierka oraz szwagier Augusty oraz wujostwo dla Franka i Alicji Longbottom. Jedni z przedstawicieli czarodziejów czystej krwi. Wspomniani tylko przez Neville’a w „Kamieniu Filozoficznym” oraz „Zakonie Feniksa”.
Algie próbował w młodości udowodnić, że Neville jest czarodziejem. Raz niemal utopił bratanka na końcu mola w Blackpool. Inny incydent odbył się w 1989 roku, gdy przybył do rodziny na herbatkę, a skończyło się na tym, że Neville wisiał za oknem uczepiony za kostkę u nogi. Algie trzymał go mocno, dopóki jego żona Enid nie zaproponowała mu bezy i wtedy puścił Neville’a. Młody Longbottom odbił się jednak od ziemi i udowodnił, że jest czarodziejem ku wielkiej radości rodziny. Augusta popłakała się ze szczęścia.
W 1991 roku to Algie podarował Neville’owi ropuchę Teodorę, za to, że dostał się do Hogwartu.
W 1995 roku przesłał chłopcu roślinę "Mimbulus Mimbletonia" z Asyrii, wybuchającą lepkim płynem o przykrym zapachu po przekłuciu bąbli.
Nicolas Flamel.
Nicolas Flamel – jego pierwowzorem był prawdziwy francuski alchemik Nicolas Flamel.
Mimo że odgrywa pewną rolę w I tomie, nigdy się nie pojawia osobiście. Według książek o Harrym Potterze Flamel jest jedynym znanym twórcą Kamienia Filozofów, dzięki któremu on i jego żona Perenella żyli ponad sześć wieków. Flamel pracował razem z Albusem Dumbledorem, jednak biorąc pod uwagę, że kamień filozoficzny już istnieje, nie jest jasne nad czym.
Zdobycie kamienia stworzonego przez Flamela było celem Lorda Voldemorta, gdy opętał Profesora Quirrella, więc Dumbledore przeniósł kamień z Banku Gringotta do Hogwartu. Quirrell rozpracował jak pokonać część zaklęć strzegących kamienia, ale Harry, Ron i Hermiona domyślili się, że ktoś chce go ukraść, choć myśleli, że jest to Severus Snape, ich nauczyciel eliksirów. Kamień Filozoficzny został zniszczony pod koniec książki. Dumbledore powiedział wtedy, iż Flamel ma wystarczająco dużo eliksiru życia, aby zakończyć wszystkie swoje sprawy, ale zaznaczył też, że potem umrze.
Gellert Grindelwald.
Gellert Grindelwald (ur. 1883, zm. 1998) – postać fikcyjna występująca w serii książek o Harrym Potterze autorstwa angielskiej pisarki Joanne K. Rowling.
Jest on czarnoksiężnikiem znajdującym się na drugim miejscu na liście Najniebezpieczniejszych Czarnoksiężników Wszech Czasów (zaraz za Lordem Voldemortem), choć podobno u szczytu swej potęgi władał mocami, o których Czarny Pan mógł tylko marzyć. Imię Grindelwalda jest dobrze znane w świecie czarodziejów. Pierwszy raz spotykamy się z jego nazwiskiem na odwrocie karty kolekcjonerskiej z Albusem Dumbledorem, którą Harry znalazł w pudełku po Czekoladowej Żabie. Czytamy tam, że Dumbledore pokonał Grindelwalda w 1945 roku.
Grindelwald uczęszczał do Durmstrangu, z którego został wyrzucony na szóstym roku za prowadzenie niebezpiecznych eksperymentów, które o mało co nie skończyły się śmiercią kilku uczniów tej szkoły. Przed opuszczeniem Durmstrangu Grindelwald umieścił na jednej ze ścian symbol Insygniów Śmierci (pionowa linia i koło wewnątrz trójkąta równobocznego). Później Gellert zamieszkał ze swoją krewną Bathildą Bagshot w Dolinie Godryka, gdzie po raz pierwszy spotkał Dumbledore’a. W 7 tomie można się dowiedzieć się, że Grindelwald udał się do Doliny Godryka, aby zbadać grób trzeciego z braci Peverell (Ignotusa) – pierwszego właściciela peleryny Niewidki. Gellert zawarł bliską przyjaźń z Albusem, zaczęli planować stworzenie nowego porządku świata, w którym czarodzieje rządziliby światem „dla większego dobra”. Chcieli oni także wspólnie szukać Insygniów.
Jednakże Aberforth, młodszy brat Albusa, nie zgadzał się na te plany, gdyż bał się, że wiedzeni wielkimi ambicjami, zostawią oni samą niepełnosprawną siostrę Albusa, Arianę. Grindelwald oskarżał Aberfortha o to, że jest ślepy i twierdził, iż nie trzeba będzie ukrywać Ariany, gdy czarodzieje zapanują nad światem. Punktem kulminacyjnym sporu była bitwa pomiędzy Aberforthem, Albusem i Gellertem, w której jeden z nich przypadkiem zabił Arianę. Grindelwald uciekł, bojąc się kary. Wtedy Albus zerwał przyjaźń z nim.
Grindelwaldowi udało się zdobyć jedno z Insygniów – Czarną Różdżkę. Został on mistrzem tej legendarnej różdżki, kradnąc ją jej poprzedniemu właścicielowi – wytwórcy różdżek Gregorowiczowi. Dzięki mocy tej różdżki Grindelwald zabił wiele osób, co mocno dotknęło wielu studentów Durmstrangu, np. Wiktora Kruma, którego dziadek został zabity przez Gellerta. W wyniku tego w szkole nie jest zbyt dobrze przyjmowane nic, co jest związane z tym czarnoksiężnikiem (także symbol Insygniów Śmierci).
Dumbledore przez wiele lat odkładał ponowne spotkanie z Gellertem, gdyż bał się stanąć twarz w twarz z faktem śmierci siostry oraz tego, że to on mógł być tym, który ją przypadkowo zabił. Obaj czarodzieje byli bardzo inteligentni i uzdolnieni, a ci, którzy widzieli ich pojedynek, twierdzą, że żaden inny nie mógłby się z nim równać. Grindelwald, który posiadał wtedy uważaną za niezwyciężoną Czarną Różdżkę, przegrał z Dumbledorem.
Po tryumfie Albusa, pokonany Gellert został uwięziony w najwyższej celi Nurmengardu – więzienia, które sam zbudował dla swoich wrogów. Grindelwald przebywał tam aż do wydarzeń z 7 tomu, gdy Voldemort przybywa do Nurmengardu, szukając Czarnej Różdżki. Gellert, który nie boi się Voldemorta, mówi, że nigdy jej nie posiadał. Czarny Pan w napadzie furii zabija go. W rozdziale "King’s Cross", Harry sugeruje Dumbledore’owi, że Grindelwald mógł skłamać, aby Voldemort nie włamał się do grobu Albusa, gdzie znajdowała się Czarna Różdżka. Dumbledore mówi, że pod koniec życia Grindelwald miał wyrzuty sumienia z powodu tego, co zrobił w przeszłości.
Wiktor Krum.
Wiktor Krum – gra dla bułgarskiej reprezentacji narodowej Quidditcha na pozycji szukającego (jest najlepszym szukającym na świecie). Uczy się w Durmstrangu (szkole magii, która znana jest z tego, że naucza się w niej Czarnej Magii). Szkołę tę reprezentował na Turnieju Trójmagicznym.
Podczas pobytu w Hogwarcie zakolegował się, a potem zakochał w Hermionie. Jest idolem nastolatek i nastolatków na całym świecie. Milczący, zamknięty w sobie, silny, dobrze zbudowany, utalentowany, miły mężczyzna ze złamanym nosem. Podczas balu jego partnerką była Hermiona. Wychowanek byłego śmierciożercy i dyrektora Durmstrangu Igora Karkarowa. Podczas ostatniego, trzeciego zadania został zaczarowany "Imperiusem" przez Bartemiusza Croucha Juniora podszywającego się pod profesora Moody, Bartemiusza Croucha Juniora. Dlatego z rozkazu Bartemiusza zaatakował Cedrika i Fleur.
Został zaproszony przez Fleur Delacour na jej ślub z Billem Weasleyem. Na weselu interesował się Hermioną, a później Ginny, czym wzbudził zazdrość Rona i Harry’ego. W rozmowie z Potterem zamienionym dzięki Eliksirowi Wielosokowemu w kuzyna Weasleyów, Barny’ego dzielił się spostrzeżeniami na temat Ksenofiliusa Lovegood. Twierdził, że symbol, który Ksenofilius ma zawieszony na szyi, jest symbolem czarnoksiężnika Gellerta Grindelwalda, później wdał się w kłótnię z Lovegoodem na ten temat.
W filmie w jego rolę wciela się Stanislav Ianevski.
Różdżka: Grab i włókno ze smoczego serca. Dziesięć i dziewięć cala. Grubsza niż zazwyczaj się spotyka, sztywna. Wyprodukowana przez Gregorowicza.
Ted Remus Lupin.
Ted Remus „Teddy” Lupin – syn Remusa i Nimfadory Lupin, postać fikcyjna pojawiająca się w ostatniej książce z serii o Harrym Potterze. Urodzony wiosną 1998 roku, niedługo przed bitwą o Hogwart, w której zginęli jego rodzice. Jest chrześniakiem Harry’ego Pottera. Po śmierci rodziców wychowywała go babcia Andromeda Tonks, lecz często zajmował się nim Harry i inni członkowie Zakonu Feniksa. Dostał imię po swoim dziadku, który został zabity przez szmalcowników. Ted, podobnie jak jego matka, jest metamorfomagiem (zaraz po urodzeniu zmieniał swój kolor włosów), ale nie jest, tak jak obawiał się jego ojciec, wilkołakiem. W epilogu VII tomu można się dowiedzieć się, że był zakochany w Victoire Weasley i całował się z nią.
Scorpius Malfoy.
Scorpius Hyperion Malfoy (ur. 2003) – syn Dracona Malfoya i Astorii Greengrass. W 7 części w epilogu przygód Harry’ego Pottera po raz pierwszy udaje się do Hogwartu.
Olimpia Maxime.
Olimpia Maxime (org. "Olympe Maxime") – dyrektorka Akademii Magii Beauxbatons – jednej z 3 największych szkół dla czarodziei w Europie. Jest półolbrzymką, choć na początku nie chciała się do tego przyznać. Bardzo spodobała się Rubeusowi Hagridowi.
W piątym tomie wyrusza razem z nim w podróż w góry, gdzie muszą przekonać olbrzymów, aby stanęli po stronie Dumbledore’a, zanim zrobią to śmierciożercy, co się im jednak nie udaje. Po ich stronie staje tylko Graup – przyrodni brat Hagrida.
Eileen Snape z domu Prince.
Eileen Snape z domu Prince – dawna przewodnicząca Klubu Gargulkowego w Hogwarcie. Poślubiła mugola Tobiasza Snape’a i urodziła syna Severusa, mistrza eliksirów w Hogwarcie. Była czystej krwi. Ze wspomnień Snape’a w Zakonie Feniksa dowiedzieliśmy się, że Tobiasz znęcał się nad żoną.
Hermiona Granger znalazła artykuł o Eileen i podsunęła Harry’emu myśl, że to ona mogła być tajemniczym Księciem Półkrwi.
Chefsiba Smith.
Chefsiba Smith – pojawia się w książce Harry Potter i Książę Półkrwi we wspomnieniu, które zdobył Dumbledore, wraz ze skrzatką Bujdką. W tym wspomnieniu pojawia się również Voldemort, jeszcze jako świeżo upieczony absolwent Hogwartu – Tom Marvolo Riddle, pracujący u Borgina i Burkesa. Jemu to Chefsiba Smith pokazała medalion Slytherina i czarę Helgi Hufflepuff. Zmarła dwa dni później w niewyjaśniony sposób. Bujdka, jej skrzatka domowa, została skazana przez Ministerstwo za przypadkowe otrucie swojej pani wieczornym kakao.
Delphi Diggory.
Delphini Diggory (ur. 1998) – pojawiła się w sztuce teatralnej i książce "Harry Potter i Przeklęte Dziecko". Córka Lorda Voldemorta oraz Bellatrix Lestrange, która podała się za bratanicę Amosa Diggory i kuzynkę Cedrika Diggory. W 2020 roku wraz z Albusem Severusem Potterem oraz Scorpiusem Malfoyem wykradła z Ministerstwa Magii zmieniacz czasu by udać się do 1995 roku i uratować swojego kuzyna Cedrika przed śmiercią. Pod koniec książki okazało się kim jest naprawdę. Została zesłana do Azkabanu za zabójstwo Craiga Bowkera oraz próbę przywrócenia do życia swojego ojca.
Fatalne Jędze.
Fatalne Jędze (ang. "The Weird Sisters") – fikcyjny zespół z serii. Są bardzo popularne w świecie czarodziejów. Jednym z wielu fanów tego zespołu była Nimfadora Tonks.
Ich instrumentarium składało się przede wszystkim z:
Znani członkowie zespołu:
Inferiusy.
Inferiusy to martwi czarodzieje, ożywione przez czarnoksiężnika za pomocą czarnej magii.
Jako stworzenia ciemności, inferiusy bały się światła i ciepła. W walce z nimi, skutecznymi zaklęciami były te, które przywoływały ogień. Nie działały na nie zaklęcia zadawania śmierci ("Avada Kedavra"), bólu ("Cruciatus") czy wykrwawienia się ("Sectumsempra").
Gellert Grindelwald pożądał Kamienia wskrzeszenia, by stworzyć armię inferiusów, jak to wspomniano w siódmym tomie książki .
Przed i w trakcie pierwszej wojny czarodziejów Lord Voldemort stworzył wielką armię inferiusow z osób, które znikały w tajemniczych okolicznościach z Ministerstwa Magii oraz mugoli, którzy mieli nieszczęście go spotkać. Umieścił ich w jaskini, gdzie przechowywał jeden ze swych Horkruksów. W 1979 roku Regulus Black został jednym z Inferusów, chcąc podkopać potęgę Voldemorta, swego pana.
Kilkanaście lat po upadku Voldemorta, gdy powrócił i wybuchła druga wojna czarodziejów, Ministerstwo Magii zaczęło ostrzegać o możliwości ponownego użycia inferiusów przez siły ciemności. W związku z czym Severus Snape zaczął nauczać o nich w Hogwarcie. Mundungus Fletcher został aresztowany i zesłany do Azkabanu za podszywanie się pod inferiusa, co zostało wspomniane przez Snape’a w tomie szóstym. W tym samym tomie Harry Potter i Albus Dumbledore stawili czoła armii inferiusów, gdy odzyskali Medalion Salazara Slytherina. Lasso z ognia, wyczarowane przez dyrektora Hogwartu, ocaliło życie „Wybrańcowi” i jemu samemu. Inferiusy nie uczestniczyły w bitwie o Hogwart bo nie mogły być przetransportowane do szkoły, lub Harry nie odnotował ich obecności. Nie jest wiadome co stało się z nimi po definitywnej śmierci Voldemorta.
Postacie występujące wyłącznie w filmach.
Nigel Wolpert.
Nigel Wolpert – chłopiec uczęszczający do Hogwartu, który rozpoczął naukę w 1994 roku. Należy do Gryffindoru.
Nigel pojawia się w filmie "Harry Potter i Czara Ognia". Podziwia gości z Beauxbatons i Durmstangu oraz daje Ronowi szatę wyjściową na Bal Bożonarodzeniowy. Chłopiec o niebieskich oczach i blond włosach. Zapalony fan Harry’ego Pottera. W filmie "Harry Potter i Zakon Feniksa" pojawia się na spotkaniach Gwardii Dumbledore’a i w Gospodzie pod Świńskim Łbem na spotkaniu przyszłych członków GD.

</doc>
<doc id="1653763" url="https://pl.wikipedia.org/wiki?curid=1653763" title="Raport Stroopa">
Raport Stroopa

Raport Stroopa – oficjalny raport napisany w maju 1943 przez Jürgena Stroopa, dowódcę niemieckich sił likwidacyjnych w getcie warszawskim przygotowany dla Heinricha Himmlera. 75-stronicowy dokument opisuje niemiecką wersję wydarzeń podczas powstania w getcie warszawskim.
Obok tak zwanego Raportu Katzmanna stanowi on jedno z najważniejszych źródeł dokumentujących eksterminację polskich Żydów podczas II wojny światowej na terenie okupowanej Polski. Oba raporty zostały przekazane stronie polskiej w 1948 przez aliancką Prokuraturę do spraw Zbrodni Wojennych i spoczęły początkowo w archiwum Głównej Komisji Badania Zbrodni Hitlerowskich w Polsce; obecnie znajdują się w Instytucie Pamięci Narodowej w Warszawie. W 2020 IPN przekazał go w depozyt Muzeum Getta Warszawskiego.
W 2017 dokument został wpisany na listę UNESCO Pamięć Świata.
Historia.
Raport przygotowany został w trzech kopiach bezpośrednio po likwidacji warszawskiego getta w 1943 na polecenie Jürgena Stroopa. Po zakończeniu II wojny światowej stanowił on w procesach norymberskich dowód rzeczowy o sygnaturze „dokument nr 1061-PS” i przedłożony został 13 grudnia 1945 przez majora armii amerykańskiej Williama F. Walsha. W dniu następnym raport ten został szczegółowo omówiony w trakcie obrad sądowych. Odegrał on istotną rolę w procesie Hermanna Göringa oraz jego autora Jürgena Stroopa. Po raz pierwszy o jego istnieniu wspomniał publicznie 21 grudnia 1945 sędzia Najwyższego Sądu USA Robert H. Jackson przed Międzynarodowym Trybunałem Wojskowym w Norymberdze.
Jedna z trzech kopii raportu Stroopa została przekazana stronie polskiej przez Urząd Szefa Prokuratury do spraw Zbrodni Wojennych dnia 10 czerwca 1948. W Polsce raport po raz pierwszy opisał Stanisław Piotrowski w wydanej w tym samym roku książce pod tytułem „Sprawozdanie Jurgena Stroopa o zniszczeniu getta warszawskiego”.
Wszystkie trzy kopie zachowały się do dnia dzisiejszego. Obecnie znajdują się one w Narodowym Archiwum Stanów Zjednoczonych (NARA) w Waszyngtonie, w niemieckim Bundesarchiv w Koblencji oraz w polskim Instytucie Pamięci Narodowej (IPN) w Warszawie. W 2020 Instytut przekazał go w depozyt Muzeum Getta Warszawskiego.
W kwietniu 2013 IPN opublikował bezpłatnie w Internecie książkowe wydanie Raportu z 2009.
Opis dokumentu.
Raport Stroopa zawiera 75 stron zapisanych pismem maszynowym. Do tekstu dołączono także 52 czarno-białe zdjęcia ilustrujące akcję likwidacji warszawskiego getta podpisane ręcznie pismem gotyckim. Przygotowany został w trzech identycznych kopiach dla Heinricha Himmlera, Friedricha Wilhelma Krügera i Jürgena Stroopa. Dokument składa się z trzech części:
Treść.
Raport zawiera wyszczególnienie jednostek użytych w operacji wraz z imienną listą zaangażowanych osób.
Raport wielokrotnie wspomina o zaangażowaniu w walki polskiego ruchu oporu zarówno w atakach wymierzonych w kordon policyjny rozmieszczony wokół getta jak w walkach w jego wnętrzu. Autor wobec Polaków używa określenia „polnische Banditen” – „Polscy bandyci”. Adekwatne opisy znajdują się w następujących fragmentach:
W swojej relacji z całej akcji pacyfikacyjnej w getcie Jürgen Stroop chronologicznie podaje konkretne liczby złapanych i zabitych „Żydów oraz polskich bandytów” czasem wyszczególniając ich polską narodowość:
Krytyka raportu.
Sam raport należy traktować ostrożnie i z pewnym krytycyzmem, a jest on w pewnym sensie usprawiedliwieniem relatywnie długo trwających walk i kiepskiego dowodzenia. Między innymi w meldunku z 8 maja 1943 (Zn. akt: I ab – St/Gr. 1607 – L.dz. 624/43 tjn.) Stroop stwierdza: „W rezultacie udało się bunkier kierownictwa partyjnego otworzyć i ująć około 60 silnie uzbrojonych bandytów”, natomiast w tym samym meldunku jako zdobycz wszystkich akcji z tego dnia podaje jedynie: „około 15–20 pistoletów różnego kalibru, większe ilości amunicji do pistoletów i karabinów, prócz tego pewną liczbę granatów ręcznych wykonanych własnym przemysłem w byłych zakładach zbrojeniowych”.
Linki zewnętrzne.
Tekst raportu:

</doc>
<doc id="1653764" url="https://pl.wikipedia.org/wiki?curid=1653764" title="Carex globularis">
Carex globularis



</doc>
<doc id="1653766" url="https://pl.wikipedia.org/wiki?curid=1653766" title="Zakłady Mechaniczne „Tarnów”">
Zakłady Mechaniczne „Tarnów”

Zakłady Mechaniczne „Tarnów” S.A. – założone w 1917 przedsiębiorstwo produkcyjno-usługowe z Tarnowa, specjalizujące się obecnie w produkcji karabinów maszynowych kalibru 7,62 mm i 12,7 mm, karabinów wyborowych, zestawów przeciwlotniczych i granatników 40 mm.
Historia.
W latach 1917-1945.
Początki zakładów sięgają 1914, kiedy to zaczęto organizować w Tarnowie warsztaty naprawcze taboru kolejowego, uruchomione w 1917.
Pierwsze połączenie kolejowe (linia łącząca Tarnów z Krakowem i Dębicą) miasto uzyskało w 1856. Na początku XX wieku Tarnów był już ważnym węzłem kolejowym Galicji. Wzrost znaczenia transportu kolejowego oraz fakt, że po wybuchu I wojny światowej Tarnów stał się miastem przyfrontowym, przez który przechodziły kolejowe transporty wojskowe, zrodził potrzebę zorganizowania w mieście warsztatów kolejowych.
W 1917 uruchomiono warsztaty naprawcze taboru kolejowego, początkowo zajmujące się naprawą wagonów towarowych, a następnie osobowych. Po odzyskaniu przez Polskę niepodległości warsztaty zostały rozbudowane, wchodziły w skład Polskich Kolei Państwowych, zostały największym zakładem miasta. W latach 30. XX w. były drugim (po Państwowej Fabryce Związków Azotowych) co do liczby zatrudnionych osób pracodawcą w powiecie. Podczas okupacji niemieckiej warsztaty dalej prowadziły swoją działalność, zwiększając zatrudnienie do 4500 osób. W 1944 Niemcy wywieźli wyposażenie, a to, czego nie udało się wywieźć, zostało zniszczone.
Okres powojenny.
Po wojnie zakład został odbudowany. Pod koniec lat 40. XX wieku Zakłady Naprawcze Parowozów i Wagonów Nr 4 zatrudniały 2500 osób. W 1951 na mocy porozumienia między Ministerstwem Kolei a Ministerstwem Przemysłu Ciężkiego zakłady naprawcze zostały przeniesione do resortu przemysłu ciężkiego i przemianowane na Zakłady Mechaniczne Tarnów. W 1952 rozpoczęto tworzenie zaplecza technicznego i wdrożono nowe technologie mające służyć produkcji uzbrojenia i sprzętu wojskowego.
Pierwszym licencyjnym sprzętem wojskowym, którego produkcję uruchomiono w Tarnowie, była 37 mm armata przeciwlotnicza wz. 1939 (61-K) z celownikiem AZP-37-1. Kolejnym produktem zakładów były 37 mm działka lotnicze N-37D, montowane w samolotach produkowanych na licencji w PZL-WSK Mielec, MiG-15 (Lim-1), MiG-15bis (Lim-2) i MiG-17F (oraz ich odmianach). W drugiej połowie lat 50. XX w. nastąpił spadek produkcji na rzecz wojska, zakłady zaczęły szukać innych możliwości produkcji. Uruchomiono wówczas produkcję tokarek, narzędzi do obróbki skrawaniem i obrabiarek, które znalazły szerokie zastosowanie w przemyśle cywilnym – ten profil produkcji utrzymuje się do dzisiaj.
Pod koniec lat 50. XX wieku nastąpił ponowny wzrost produkcji wojskowej. W Tarnowie produkowane były wówczas 57 mm armaty przeciwlotnicze S-60, podwozia dla moździerzy i urządzeń radiolokacyjnych, karabin maszynowy KPWT dla transporterów opancerzonych SKOT. W połowie lat 60. XX w. produkcja wojskowa ponownie spadła, a zakład skupił się na obrabiarkach i urządzeniach chłodniczych. Kontrolę nad zakładem przejęło Zjednoczenie Przemysłu Obrabiarek i Narzędzi Ponar; oficjalna nazwa brzmiała wówczas Zakłady Mechaniczne Ponar – Tarnów. W 1970 powrócono w Tarnowie do produkcji na rzecz wojska. W 1971 z zakładów wydzielono Ośrodek Badawczo Rozwojowy Sprzętu Mechanicznego, którego zadaniem miało być prowadzenie prac nad modernizacją i rozwojem uzbrojenia przeciwlotniczego. W 1972 uruchomiono produkcję armaty przeciwlotniczej ZU-23-2 i karabinu maszynowego 12,7 mm DSzKM. Produkowano również wyroby własnej myśli technicznej – opracowaną w Wojskowym Instytucie Technicznym Uzbrojenia 23 mm lufę wkładkową wz. 67 i jej ulepszoną wersję wz. 73 do 100 mm armat czołgowych T-55, a w 1979 armatę morską ZU-23-2M Wróbel. Pod koniec lat 70. XX w. uruchomiono produkcję karabinu maszynowego NSW oraz jego podstawy czołgowej. Ostatnimi licencyjnymi produktami produkowanymi w Tarnowie były lufy i części do armat morskich 25 mm 2M-3 i 2M-3M i 30 mm AK-230M oraz części mechaniczne do celownika peryskopowego samobieżnej haubicy 2S1 Goździk.
Od lat 80. ubiegłego wieku zakłady produkują sprzęt krajowy lub modernizują wyroby licencyjne. W 1982 rozpoczęto produkcję automatycznej wyrzutni granatów łzawiących AWGŁ-3, której odbiorcą było Ministerstwo Spraw Wewnętrznych. Jednym z największych wyzwań technologicznych dla tarnowskich zakładów było uruchomienie produkcji przeciwlotniczych zestawów artyleryjsko-rakietowych ZU-23-2MR Wróbel II. Przemiany lat 80. XX w., rozpad ZSRR, a w konsekwencji spadek zamówień na sprzęt wojskowy spowodowały ponowny wzrost znaczenia produkcji cywilnej – rozpoczęto produkcję obrabiarek sterowanych numerycznie.
W latach 90. XX w. kontynuowano modernizację produkowanego sprzętu, ale impulsem do wzrostu znaczenia militarnej części produkcji było przystąpienie Polski do NATO w 1999 roku. Rozpoczęto przystosowywanie produkowanego uzbrojenia do strzelania nową natowską amunicją, między innymi przystosowano granatnik rodziny Pallad do strzelania 40 mm pociskiem. Nowymi produktami były karabiny maszynowe rodziny UKM-2000 skonstruowane na bazie licencyjnego PKM, którego produkcję przeniesiono do Tarnowa w 2003 roku z HCP z Poznania. Nadal UKM-2000 jest produkowany w ZMT. Najnowszym karabinem ZMT jest Bor kal. .338 LM. Najmocniejszym karabinem wyborowym z ZMT jest Tor. ZMT skonstruowały także prototypowy granatnik automatyczny GA-40.
Tarnowskie zakłady poza produkcją zajmują się również działalnością usługową, taką jak: cięcie blach techniką laserową, gięcie blach stalowych, rur i prętów, usługi spawalnicze, hartowanie, wyżarzanie i nawęglanie elementów stalowych, usługi galwaniczne i w zakresie obróbki skrawaniem. 
W 2002 powstała Grupa Kapitałowa Bumar, w której skład weszły tarnowskie zakłady. W 2010 dostarczyły elementy do polskiego lekkiego czołgu Anders. 2 lipca 2012 z Zakładami Mechanicznymi „Tarnów” S.A. został połączony Ośrodek Badawczo Rozwojowy Sprzętu Mechanicznego Sp. z o.o. w Tarnowie. Od 2015 Zakłady Mechaniczne „Tarnów” S.A. są członkiem Polskiej Grupy Zbrojeniowej.

</doc>
<doc id="1653767" url="https://pl.wikipedia.org/wiki?curid=1653767" title="Syngnathus acus">
Syngnathus acus



</doc>
<doc id="1653772" url="https://pl.wikipedia.org/wiki?curid=1653772" title="Ruyangosaurus">
Ruyangosaurus

Ruyangosaurus – rodzaj zauropoda z grupy Titanosauriformes. Żył na początku późnej kredy na terenie dzisiejszych Chin. Gatunek typowy rodzaju, "Ruyangosaurus giganteus", został opisany w 2009 roku przez Lü Junchanga i współpracowników. Jego szczątki odkryto w osadach formacji Mangchun w powiecie Ruyang na terenie prowincji Henan we wschodnich Chinach.
"Ruyangosaurus" cechował się stosunkowo niskimi wyrostkami kolczystymi kręgosłupa. Odnaleziona kość piszczelowa dinozaura mierzyła 127 cm długości, a zachowany fragment kości udowej – 120 cm. Długość całej tej kości szacuje się na około 200 cm. Czwarty krętarz jest zredukowany do niskiej, zaokrąglonej wypukłości. Średnica centrum kręgu tułowiowego "Ruyangosaurua" mierzy 51 cm, natomiast u argentynozaura – 50 cm. Kręgi argentynozaura miały jednak znacznie dłuższe wyrostki kolczyste. Lü i współpracownicy sugerują, że "Ruyangosaurus" jest największym dinozaurem odkrytym dotychczas w Azji. Autorzy wstępnie przypisali ten rodzaj do rodziny Andesauridae, wskazując na duże rozmiary, obecność systemu "hyposphene–hypantrum" i dwa lub trzy duże wgłębiania na bocznej stronie łuku kręgowego. Stwierdzili jednak, że nie jest on typowym andezaurydem, a kolejne odkrycia mogą doprowadzić do zmiany jego pozycji systematycznej.
Nazwa "Ruyangosaurus" pochodzi od powiatu Ruyang, w którym odkryto jego szczątki, oraz greckiego słowa "sauros" („jaszczur”). Nazwa gatunkowa gatunku typowego, "giganteus", odnosi się do jego dużych rozmiarów. Odkrycie "Ruyangosaurus" dowodzi większej różnorodności zauropodów na początku wczesnej kredy niż wcześniej sądzono, a także dowiodło górnokredowego wieku formacji Mangchun, którą wcześniej uważano za paleoceńską.

</doc>
<doc id="1653773" url="https://pl.wikipedia.org/wiki?curid=1653773" title="Ruyangosaurus giganteus">
Ruyangosaurus giganteus



</doc>
<doc id="1653774" url="https://pl.wikipedia.org/wiki?curid=1653774" title="Prima aprilis (film 1986)">
Prima aprilis (film 1986)

Prima aprilis (tytuł oryg. "April Fool's Day") – amerykański film fabularny (horror z podgatunku slasher) z 1986 roku, inspirowany powieścią Agathy Christie pt. "Dziesięciu małych Murzynków". Film wyreżyserował Fred Walton, twórca kultowego dreszczowca "When a Stranger Calls" (1979), do scenariusza Danilo Bacha.
Zdjęcia powstawały w Kolumbii Brytyjskiej, toteż znaczna część obsady to Kanadyjczycy.
Film zainkasował 12 948 000 dolarów przy szacowanym budżecie pięciu milionów USD.
Zarys fabuły.
Prima aprilis. Grupa przyjaciół z college'u przybywa na odciętą od świata wyspę, by świętować urodziny koleżanki. Podczas podróży na miejsce jeden ze studentów ulega tajemniczemu wypadkowi. Nie jest to jednak koniec dziwnych wydarzeń. Zdaje się, że organizatorka przyjęcia nie ma w planach szampańskiej zabawy.
Remake.
Remake filmu, zatytułowany – podobnie jak oryginał – "Prima aprilis" (ang. "April Fool's Day"), wyreżyserowali bracia Butcher. Film wydano do użytku domowego 25 marca 2008 roku.

</doc>
<doc id="1653775" url="https://pl.wikipedia.org/wiki?curid=1653775" title="Prima aprilis (film 2008)">
Prima aprilis (film 2008)

Prima aprilis (ang. "April Fool's Day") – amerykański film fabularny (horror z podgatunku slasher) z 2008 roku, remake horroru Freda Waltona z 1986 roku, o tym samym tytule (1986). Film wyreżyserowali Mitchell Altieri i Phil Flores, znani także jako „Bracia Butcher”.
Film reklamowano sloganem promocyjnym: "Zaplanowała zabójczą imprezę" (ang. "She has a killer party planned").
Fabuła, ostatecznie różna od pierwowzoru Waltona, traktuje o konsekwencjach młodzieżowego wygłupu – nastolatkowie odpowiedzialni za śmierć kolegi stają się celem psychopatycznego mordercy.
Obsada.
i inni.

</doc>
<doc id="1653776" url="https://pl.wikipedia.org/wiki?curid=1653776" title="Free Commander">
Free Commander



</doc>
<doc id="1653777" url="https://pl.wikipedia.org/wiki?curid=1653777" title="Brudzew (gmina w powiecie kaliskim)">
Brudzew (gmina w powiecie kaliskim)

Brudzew (lub "Brudzew Kaliski"; od 1973 "Blizanów") – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Brudzew, lecz siedzibą władz gminy był Blizanów.
W okresie międzywojennym gmina Brudzew należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 18 gromad: Blizanów, Blizanów B, Blizanówek, Brudzew, Dębniałki, Janków, Janków II, Janków III, Jarantów, Jarantów kol., Korab, Lipe, Lipe III, Łaszków, Piątek Wielki, Piątek Wielki-Brzezina, Piskory i Skrajnia Blizanowska.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Brudzew nie przywrócono, utworzono natomiast jej terytorialny odpowiednik, gminę Blizanów.
Uwaga: do 1954 roku w woj. łódzkim/poznańskim istniały równocześnie 2 gminy o nazwie Brudzew – drugą była gmina Brudzew w powiecie kolskim/tureckim. Bliskość geograficzna tych jednostek może być źródłem pomyłek.

</doc>
<doc id="1653779" url="https://pl.wikipedia.org/wiki?curid=1653779" title="Ceków (gmina)">
Ceków (gmina)

Ceków (od 1973 "Ceków-Kolonia") – dawna gmina wiejska istniejąca do 1954 roku w woj. łódzkim i poznańskim. Siedzibą władz gminy był Ceków.
W okresie międzywojennym gmina Ceków należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad: Ceków, Ceków kol., Gostynie, Kosmów, Kosmów, kol., Kuźnica, Plewnia, Plewnia Nowa, Poroże Nowe, Poroże Stare, Prażuchy Nowe, Prażuchy Stare, Przespolew Kościelny, Przespolew Pański i Stropieszyn.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Ceków nie przywrócono, utworzono natomiast jej terytorialny odpowiednik, gminę Ceków-Kolonia z siedzibą w Cekowie-Kolonii

</doc>
<doc id="1653780" url="https://pl.wikipedia.org/wiki?curid=1653780" title="Pamięcin (gmina)">
Pamięcin (gmina)

Pamięcin – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Pamięcin, lecz siedzibą władz gminy były Jastrzębniki.
W okresie międzywojennym gmina Pamięcin należała do powiatu kaliskiego w woj. łódzkim. 1 stycznia 1936 roku do gminy Pamięcin przyłączono część obszaru zniesionej gminy Tyniec. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 20 gromad: Bogucice, Czajków, Dębniałki, Jastrzębniki, Kokanin, Kokanin kol., Kurza, Piątek Mały, Piątek Mały kol., Poklęków, Pruszków, Romanki, Rychnów, Rychnów kol., Rzegocin, Skrajnia, Szadek, Wyganki, Zagorzyn i Żerniki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Pamięcin nie przywrócono, a jej dawny obszar wszedł głównie w skład gminy Blizanów w tymże powiecie i województwie.

</doc>
<doc id="1653781" url="https://pl.wikipedia.org/wiki?curid=1653781" title="Zbiersk (gmina)">
Zbiersk (gmina)

Zbiersk (od 1973 "Stawiszyn") – dawna gmina wiejska istniejąca do 1954 roku w woj. łódzkim i poznańskim. Siedzibą władz gminy był Zbiersk.
W okresie międzywojennym gmina Zbiersk należała do powiatu kaliskiego w woj. łódzkim. Miasto Stawiszyn stanowiło enklawę na obszarze gminy. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 14 gromad: Długa Wieś I, Długa Wieś II, Długa Wieś III, Dzierzbin, Dzierzbin kol., Kiączyn, Petryki, Petryki folw., Przyranie, Werginki, Zamęty, Zbiersk, Zbiersk Cukrownia i Zbiersk Kolonia.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Zbiersk nie przywrócono, utworzono natomiast jej terytorialny odpowiednik, gminę Stawiszyn z siedzibą w Stawiszynie

</doc>
<doc id="1653782" url="https://pl.wikipedia.org/wiki?curid=1653782" title="Strzałków (gmina)">
Strzałków (gmina)

Strzałków (od 1973 "Lisków") – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Strzałków, lecz siedzibą władz gminy był Lisków.
Na początku okresu międzywojennego gmina Strzałków należała do powiatu tureckiego w woj. łódzkim. 1 lipca 1922 roku gminę przyłączono do powiatu kaliskiego w tymże województwie. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 19 gromad: Annopol, Budy Liskowskie, Chrósty, Ciepielów, Józefów, Lisków, Lisków-Rzgów, Madalin, Małgów, Małgów kol., Nadzież, Pyczek, Strzałków, Swoboda, Wygoda, Zakrzyn, Zakrzyn kol., Zakrzyn-Baranek i Żychów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Strzałków nie przywrócono, utworzono natomiast jej terytorialny odpowiednik, gminę Lisków w tymże powiecie i województwie.

</doc>
<doc id="1653787" url="https://pl.wikipedia.org/wiki?curid=1653787" title="Wojciech Chądzyński">
Wojciech Chądzyński

Wojciech Chądzyński (ur. 27 października 1950 we Wrocławiu) – historyk, dziennikarz, nauczyciel, autor książek historycznych o Wrocławiu.
Życiorys.
Studiował na Wydziale Filozoficzno-Historycznym Uniwersytetu Wrocławskiego (1972–1977). Z dziennikarstwem związany jest od 1974 roku. Pracował w „Gazecie Robotniczej”, następnie w „Słowie Polskim”, a później w „Słowie Polskim Gazecie Wrocławskiej”. Tematyka jego publikacji to głównie problemy ludzi, ich przeżycia, pasje, a także dzieje Wrocławia od średniowiecza po ostatnie dziesięciolecia.
Dzięki jego artykułom publikowanym w „Gazecie Robotniczej” i osobistemu zaangażowaniu, na początku lat osiemdziesiątych XX wieku wróciło na Ostrów Tumski, zlikwidowane wcześniej, oświetlenie gazowe.
W latach 1971–1975 był sekretarzem Studenckiej Wszechnicy Dziennikarskiej, działającej przy Radzie Okręgowej Zrzeszenia Studentów Polskich we Wrocławiu. Do Stronnictwa Demokratycznego wstąpił w 1980 roku; w latach 1987–1989 był członkiem Rady Wojewódzkiej Stronnictwa Demokratycznego we Wrocławiu oraz redaktorem naczelnym miesięcznika „Młody Demokrata”. W 1994 roku był redaktorem naczelnym Wrocławskiego Tygodnika Miejskiego „Panda”.
W latach 2001-2020 prowadził w XIII liceum Ogólnokształcącym we Wrocławiu warsztaty dziennikarskie.Członek Stowarzyszenia Dziennikarzy RP.
Odznaczony Srebrnym Krzyżem Zasługi, Honorową Odznaką PCK, Dolnośląski Dziennikarz Roku 2019.

</doc>
<doc id="1653788" url="https://pl.wikipedia.org/wiki?curid=1653788" title="Dorando Pietri">
Dorando Pietri

Dorando Pietri (ur. 16 października 1885 w Correggio, zm. 7 lutego 1942 w San Remo) – włoski lekkoatleta maratończyk, słynny z dramatycznego zwycięstwa na igrzyskach olimpijskich w 1908 w Londynie, zakończonego dyskwalifikacją.
Wczesne lata.
Urodził się w Mandrio, "frazione" Correggio, ale młodość spędził w Carpi. Pracował jako chłopiec na posyłki w sklepie cukierniczym. W 1904 słynny wówczas włoski biegacz Pericle Pagliani wziął udział w zawodach w Carpi. Według legendy Pietri, zachęcony tą atrakcją, wziął udział w biegu w roboczym ubraniu i zwyciężył przed Paglianim. Kilka dni później wystąpił po raz pierwszy w zawodach na bieżni w Bolonii, zajmując 2. miejsce w biegu na 3000 metrów.
W 1905 odniósł swój pierwszy sukces międzynarodowy wygrywając bieg na 30 kilometrów w Paryżu. W 1906 zwyciężył w biegu maratońskim będącym eliminacją przez igrzyskami międzyolimpijskimi w Atenach. Na igrzyskach musiał się wycofać z biegu wskutek choroby jelit. Prowadził wówczas z przewagą 5 minut. W 1907 zwyciężył w mistrzostwach Włoch. Był uznawany za najlepszego włoskiego biegacza na dystansach od 5000 metrów do maratonu.
Igrzyska olimpijskie w 1908.
Pietri intensywnie trenował przed igrzyskami. W biegu na 40 km w Carpi osiągnął znakomity czas 2 godzin i 38 minut. Dystans na igrzyskach wynosił 42 195 m. Wystartowało 56 biegaczy. Dzień był bardzo gorący. Pietri rozpoczął w wolnym tempie, ale w drugiej połowie dystansu przyśpieszył. Po 32 kilometrach był drugi, o 4 minuty za Charlesem Hefferonem z Południowej Afryki. Po 39 kilometrach wyprzedził słabnącego Hefferona. Sam jednak był już wyczerpany i gdy wbiegł na stadion White City, skręcił w odwrotną stronę. Po interwencji sędziów zawrócił, ale upadł. Wstał z pomocą sędziów. Upadał i wstawał czterokrotnie, zawsze z pomocą, w końcu podtrzymywany przekroczył linię mety. Wyprzedził następnego zawodnika Johnny'ego Hayesa ze Stanów Zjednoczonych o 30 sekund.
Ekipa amerykańska złożyła protest przeciwko niedozwolonej pomocy sędziów dla Pietriego, który został uwzględniony. Uznano, że Pietri nie był w stanie samodzielnie ukończyć biegu. Został zdyskwalifikowany, a jego wynik usunięto z oficjalnej klasyfikacji.
Pietri otrzymał w uznaniu swego osiągnięcia srebrny puchar ofiarowany przez królową Aleksandrę z inicjatywy Arthura Conan Doyle'a.
Późniejsza kariera.
Heroiczny bieg przyniósł Pietriemu sławę. Irving Berlin zadedykował mu piosenkę "Dorando". Pietri otrzymał ofertę udziału w płatnych biegach w Stanach Zjednoczonych. 25 listopada 1908 w Madison Square Garden w Nowym Jorku Pietri zmierzył się z Hayesem i wygrał. Podobnie wygrał z Hayesem 15 marca 1909. Ogółem w Stanach zwyciężył w 17 biegach na 22.
Powrócił do Włoch w maju 1909 i kontynuował karierę jako zawodowy biegacz. 24 maja 1910 wygrał maraton w Buenos Aires uzyskując swój najlepszy czas 2:38:48,2. Zakończył zawodowe uprawianie sportu wygrywając w październiku 1911 r. w Göteborgu.
Przez trzy lata zarobił olbrzymią na tamte czasy kwotę 200 000 lirów. Otworzył za nie hotel, który prowadził razem z bratem. Nie powiodło mu się jednak i zbankrutował. Prowadził później warsztat samochodowy w Sanremo. Zmarł w wieku 56 lat na atak serca.
W publikacjach niekiedy jego nazwisko jest błędnie podawane jako "Pietro Dorando".

</doc>
<doc id="1653789" url="https://pl.wikipedia.org/wiki?curid=1653789" title="Klępin">
Klępin



</doc>
<doc id="1653795" url="https://pl.wikipedia.org/wiki?curid=1653795" title="Karol Biel">
Karol Biel

Karol Biel (ur. 20 października 1894, zm. 16 września 1920) – sierżant pilot Wojska Polskiego, kawaler Orderu Virtuti Militari.
Życiorys.
Służył w lotnictwie od pierwszych dni odzyskania niepodległości. W czasie wojny z bolszewikami 1920 walczył w składzie 10 eskadry wywiadowczej, która wywodziła się z 1 Awiacyjnego Oddziału, a zorganizowanego przy 4 Dywizji Strzelców dowodzonej wówczas przez generała Lucjana Żeligowskiego podczas której odznaczył się kilkakrotnie nieprzeciętną odwagą.
2 sierpnia I920 roku sierżant pilot Karol Biel z obserwatorem, por. Sznukiem, dokonywali zwiadu wykonując lot w kierunku na Stopce. Podczas lotu nad miastem Mir zostali ostrzelani z ziemi, ale obniżyli lot nad miastem i zrzucili bomby oraz ostrzelali transporty nieprzyjaciela, które znajdowały się na terenie miasteczka, siejąc popłoch, zamieszanie oraz zmuszając je do ucieczki. W drodze powrotnej, podczas lotu na małej wysokości odkryli bolszewicką baterię, a po powrocie wskazali jej dokładne ukrycie. Baterię zniszczyła nasza artyleria. Parę dni później, kiedy wojsko polskie miało wykonać atak na Słuck, wraz z obserwatorem por. Karpińskim został wysłany na zwiad do Słucka, którego celem było zbadanie sił bolszewickich tam stacjonujących. W Słucku zrzucili bomby na wojska nieprzyjacielskie, chcąc w ten sposób dokładnie ocenić ich ilość. 
We wrześniu tego roku został zestrzelony przez sowiecką baterię. Pomimo poważnych uszkodzeń maszyny i doznanych obrażeń ciała udało mu się wylądować na terenie wroga, a następnie przedostać przez linie wroga. Za ten czyn został odznaczony Krzyżem Srebrnym Orderu Wojennego Virtuti Militari oraz Polową Odznaką Pilota. 16 września 1920, w czasie powrotu z kolejnej misji bojowej, jego samolot uległ awarii, a on sam zginął śmiercią lotnika. Pochowany na cmentarzu w Brześciu nad Bugiem.

</doc>
<doc id="1653802" url="https://pl.wikipedia.org/wiki?curid=1653802" title="Puchar Polski w piłce nożnej (1953/1954)">
Puchar Polski w piłce nożnej (1953/1954)

Puchar Polski w piłce nożnej mężczyzn w sezonie 1953/1954 – 4. edycja rozgrywek, mających na celu wyłonienie zdobywcy Pucharu Polski. Zwycięzcą rozgrywek została Gwardia Warszawa, dla której był to pierwszy Puchar Polski w historii klubu.
Mecz finałowy odbył się 22 lipca 1954 na Stadionie Wojska Polskiego w Warszawie, który zakończył się bezbramkowym remisem. Dodatkowy mecz finału odbył się 9 września 1954 na Stadionie Olimpijskim we Wrocławiu.
I runda.
Rozgrywki rozpoczęto 6 września 1953 od udziału drużyn klas B i C. Mecze I rundy rozegrano 15 listopada 1953. 
Wolny los – Ruch Chorzów, Polonia Bytom, Polonia Warszawa, Szombierki Bytom, Zagłębie Sosnowiec, Gwardia Warszawa, Polonia Leszno.
Finał.
Spotkanie finałowe odbyło się 22 lipca 1954 na Stadionie Wojska Polskiego w Warszawie. Frekwencja na stadionie wyniosła 30 000 widzów. Mecz sędziował Józef Kowol ze Stalinogrodu. Mecz zakończył się bezbramkowym remisem.
Dodatkowy mecz.
Dodatkowe spotkanie finałowe odbyło się 9 września 1954 na Stadionie Olimpijskim we Wrocławiu. Frekwencja na stadionie wyniosła 20 000 widzów. Mecz sędziował Marian Nalepa ze Stalinogrodu. Mecz zakończył się zwycięstwem Gwardii 3:1. Bramki dla Gwardii zdobyli Stanisław Hachorek w 2. i 22. minucie i Krzysztof Baszkiewicz w 51. minucie. Bramkę dla Wisły Kraków strzelił Włodzimierz Kościelny w 88. minucie.

</doc>
<doc id="1653803" url="https://pl.wikipedia.org/wiki?curid=1653803" title="Zborów (gmina w województwie poznańskim)">
Zborów (gmina w województwie poznańskim)

Zborów (od 1973 "Żelazków") – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Zborów, lecz siedzibą władz gminy był Tykadłów.
W okresie międzywojennym gmina Zborów należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad: Anielin, Borków Nowy, Borków Stary, Czartki, Garzew, Goliszew, Helenów, Ilno, Janków, Russów, Tykadłów, Zborów, Złotniki Małe, Złotniki Wielkie i Żelazków.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Zborów nie przywrócono, utworzono natomiast jej terytorialny odpowiednik, gminę Żelazków

</doc>
<doc id="1653804" url="https://pl.wikipedia.org/wiki?curid=1653804" title="Kościelec (gmina w województwie poznańskim)">
Kościelec (gmina w województwie poznańskim)

Kościelec (od 1973 "Mycielin") – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Kościelec, lecz siedzibą władz gminy był Korzeniew.
W okresie międzywojennym gmina Kościelec należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 7 gromad: Danowice, Korzeniew, Kościelec, Kościelec kol., Mycielin, Słuszków i Teodorów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kościelec nie przywrócono, utworzono natomiast jej terytorialny odpowiednik, gminę Mycielin

</doc>
<doc id="1653806" url="https://pl.wikipedia.org/wiki?curid=1653806" title="Johnny Hayes">
Johnny Hayes

John „Johnny” Joseph Hayes (ur. 10 kwietnia 1886 w Nowym Jorku, zm. 25 sierpnia 1965 w Englewood w stanie New Jersey) – amerykański lekkoatleta maratończyk, mistrz olimpijski z Londynu.
Urodził się w rodzinie imigrantów z Irlandii. Rozpoczął karierę lekkoatletyczna zajęciem 5. miejsca w Maratonie Bostońskim w 1906. W następnym roku zajął 3. miejsce w Maratonie Bostońskim oraz wygrał Yonkers Marathon. W 1908 był drugi w Maratonie Bostońskim.
Na igrzyskach olimpijskich w 1908 w Londynie bieg maratoński był po raz pierwszy rozgrywany na dystansie 42 195 m. Start był pod zamkiem w Windsorze, a meta na White City Stadium. Na stadion jako pierwszy wbiegł Włoch Dorando Pietri, ale wyczerpany pomylił kierunki, kilkakrotnie upadał i wreszcie przekroczył linię mety z pomocą sędziów. Hayes ukończył bieg na drugim miejscu 30 sekund po Pietrim, bez niczyjej pomocy. Po proteście ekipy amerykańskiej Pietri został zdyskwalifikowany za otrzymanie niedozwolonej pomocy, a Hayes ogłoszony mistrzem olimpijskim.
Po igrzyskach olimpijskich Hayes i Pietri rywalizowali w płatnych biegach organizowanych w Stanach Zjednoczonych. Pietri wygrał 25 listopada 1908 w Madison Square Garden w Nowym Jorku, a także 15 marca 1909.
Hayes później był trenerem lekkoatletycznym. Przygotowywał olimpijską ekipę Stanów Zjednoczonych przed igrzyskami olimpijskimi w 1912 w Sztokholmie.
Po igrzyskach w Londynie nowojorski dom towarowy Bloomingdales umieścił na fasadzie wielkie zdjęcia Hayesa i ogłosił, że był on pracownikiem działu sportowego, który trenował na torze umieszczonym na dachu domu towarowego. Po zwycięstwie Hayes awansował na stanowisko kierownika działu sportowego. W rzeczywistości Hayes nie pracował nigdy w Bloomingdales ani nie trenował na dachu domu towarowego. Pobierał pieniądze z tej firmy i za nie trenował na stadionie.

</doc>
<doc id="1653811" url="https://pl.wikipedia.org/wiki?curid=1653811" title="Kamień (gmina w województwie poznańskim)">
Kamień (gmina w województwie poznańskim)

Kamień – dawna gmina wiejska istniejąca do 1954 roku w woj. łódzkim i poznańskim. Siedzibą władz gminy był Kamień.
W okresie międzywojennym gmina Kamień należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 15 gromad: Beznatka, Dembe, Dembe kol., Florentyna, Kamień, Kobierno, Koźlątków, Kuszyn, Młynisko, Morawin, Podzborów, Przedzeń, Rożdżały, Szadek i Szadykierz.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kamień nie przywrócono, a jej dawny obszar wszedł w skład gmin: Ceków-Kolonia, Żelazków, Lisków i Koźminek w tymże powiecie i województwie.

</doc>
<doc id="1653816" url="https://pl.wikipedia.org/wiki?curid=1653816" title="Staw (gmina w województwie poznańskim)">
Staw (gmina w województwie poznańskim)

Staw (do 1870 "Kalinowa") – dawna gmina wiejska istniejąca do 1954 roku w woj. łódzkim i poznańskim. Siedzibą władz gminy był Staw.
Gmina Staw powstała za Królestwa Polskiego – w powiecie kaliskim w guberni kaliskiej w związku z przemianowaniem gminy Kalinowo na "gminę Staw", po przyłączeniu do niej pozbawionego praw miejskich Stawu.
W okresie międzywojennym gmina Staw należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. 1 lipca 1952 roku gmina składała się z 16 gromad: Chabierów, Chwalęcice, Domaniew, Gorzałów, Kalinowa, Kołdów, Korzenica, Kościany, Morawki, Mroczki Wielkie, Nacesławice, Sędzimirowice, Skalmierz, Staw, Suliszewice i Waliszewice.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Staw nie przywrócono, a jej dawny obszar wszedł w skład gmin: Błaszki, Szczytniki i Goszczanów.

</doc>
<doc id="1653817" url="https://pl.wikipedia.org/wiki?curid=1653817" title="Marchwacz (gmina)">
Marchwacz (gmina)

Marchwacz – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Marchwacz, lecz siedzibą władz gminy było Rajsko.
W okresie międzywojennym gmina Marchwacz należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 12 gromad: Karolew Stary, Krowica Pusta, Krowica Zawodnia, Ksawerów, Marchwacz, Marianów, Oszczeklin, Radliczyce, Rajsko, Smółki, Tymieniec i Warszew.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Marchwacz nie przywrócono, a jej dawny obszar wszedł w skład gmin: Szczytniki, Opatówek i Koźminek.

</doc>
<doc id="1653818" url="https://pl.wikipedia.org/wiki?curid=1653818" title="Cross-country (pojęcie)">
Cross-country (pojęcie)

Cross-Country (ang. "cross" - na przełaj; "country" - kraj, okolica) – wyścig przełajowy odbywający się w naturalnych warunkach, na dystansie najczęściej do 16 km. Cross-Country obecne jest w wielu dyscyplinach sportowych takich jak np.: kolarstwo górskie, lekkoatletyka, hippika, bieg na orientację oraz sporty motorowe (motocross) i inne.

</doc>
<doc id="1653820" url="https://pl.wikipedia.org/wiki?curid=1653820" title="72 metry">
72 metry

72 metry (ros. "72 метра") – rosyjski dramat z 2004 roku na podstawie opowiadań Aleksandra Pokrowskiego. Film nagrodzony Złotym Orłem (rosyjską nagrodą filmową).
Opis fabuły.
Historia rosyjskiego okrętu podwodnego "Sławianka", który w trakcie ćwiczeń trafił na starą minę z czasów II wojny światowej. Okręt osiada na dnie, a spośród akwalungów, które umożliwiają jedyną drogę ucieczki zaledwie jeden jest w pełni sprawny.

</doc>
<doc id="1653823" url="https://pl.wikipedia.org/wiki?curid=1653823" title="Jachting (czasopismo)">
Jachting (czasopismo)

Jachting – ilustrowany magazyn, będący miesięcznikiem. Porusza tematy związane z żeglarstwem (regaty żeglarskie, jachting, nawigacja, szkutnictwo i inne).
Historia.
Pierwszy numer magazynu ukazał się w marcu 2005. Pierwszym Redaktorem naczelnym był Dariusz Ostrowski, zastąpiony przez Krzysztofa Baranowskiego. Następnie redaktorem naczelnym była Magdalena Lasocka, a obecnie znowu Dariusz Ostrowski.
Jachting współpracuje z niemieckim magazynem Segeln, publikując na swych łamach tłumaczenia artykułów.
Rubryki.
Treść pisma podzielona jest tematycznie na rubryki:
Na łamach jachtingu nie są poruszane tematy motorowodne, które trafiły do odrębnego pisma "Jachting Motorowy".
Od listopad 2011 roku pismo wzbogaciło się o obszerny dział poświęcony nurkowaniu.

</doc>
<doc id="1653824" url="https://pl.wikipedia.org/wiki?curid=1653824" title="Sakr II ibn Muhammad al-Kasimi">
Sakr II ibn Muhammad al-Kasimi

Sakr II ibn Muhammad al-Kasimi (ur. 9 kwietnia 1918, zm. 27 października 2010) – emir Ras al-Chajma (od 1948) - jednego z emiratów Zjednoczonych Emiratów Arabskich, syn emira Sultana ibn Salima al-Kasimiego.

</doc>
<doc id="1653825" url="https://pl.wikipedia.org/wiki?curid=1653825" title="Iwanowice (gmina w województwie poznańskim)">
Iwanowice (gmina w województwie poznańskim)

Iwanowice – dawna gmina wiejska istniejąca do 1954 roku w woj. łódzkim i poznańskim. Siedzibą władz gminy były Iwanowice.
Za Królestwa Polskiego gmina Iwanowice należała do powiatu kaliskiego w guberni kaliskiej. do gminy przyłączono pozbawione praw miejskich Iwanowice.
W okresie międzywojennym gmina Iwanowice należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. 1 lipca 1952 roku gmina składała się z 20 gromad: Antonin, Borek, Chojno, Iwanowice, Joanka, Korzekwin, Kuczewola, Marcjanów, Niemiecka Wieś, Piegonisko, Piegonisko kol., Piegonisko Pustkowie, Popów, Pośrednik, Romanów, Sobiesęki A., Sobiesęki A.B.C., Sobiesęki B.C., Sobiesęki C. i Szczytniki.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku gminy Iwanowice nie przywrócono, a jej dawny obszar wszedł w skład gmin Szczytniki i Brzeziny.

</doc>
<doc id="1653826" url="https://pl.wikipedia.org/wiki?curid=1653826" title="Live at the Oakland Coliseum">
Live at the Oakland Coliseum

Live at the Oakland Coliseum jest wydanym pośmiertnie albumem koncertowym Jimiego Hendriksa. Jest to pełny zapis koncertu w Oakland Coliseum w Oakland z 27 kwietnia 1969 roku, zarejestrowany amatorsko przez Kena Kogę i wydany 27 lutego 1998 roku przez Dagger Records jako pierwsza płyta wytwórni. Ukazał się w wersji mono.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1653827" url="https://pl.wikipedia.org/wiki?curid=1653827" title="Sultan III ibn Muhammad al-Kasimi">
Sultan III ibn Muhammad al-Kasimi

Sultan III ibn Muhammad al-Kasimi, arab. سلطان بن محمد القاسمي (ur. 6 lipca 1939 w Szardży) – emir emiratu Szardża w Zjednoczonych Emiratach Arabskich od 1972 (z sześciodniową przerwą w czerwcu 1987). Autor książki "The Myth of Arab Piracy in the Gulf" (1986).

</doc>
<doc id="1653828" url="https://pl.wikipedia.org/wiki?curid=1653828" title="Roman Jaroszyński">
Roman Jaroszyński

Roman Jaroszyński ps. „Roman” (ur. 7 października 1915 w Bychawie, zm. 24 maja 1946) – plutonowy, żołnierz AK.
Okres przedwojenny.
Syn Piotra i Heleny z Adamczyków. Mieszkał w Lublinie. W latach 1932–1939 służył w WP, jako zawodowy wojskowy w stopniu plutonowego. W okresie okupacji w AK.
Okres powojenny.
We wrześniu 1944 aresztowany przez NKWD i osadzony w Zamku Lubelskim, skąd zdołał zbiec. Od marca 1945 dowodził oddziałem leśnym PAS w Okręgu Lubelskim NSZ i NZW, Aresztowany w 1945 i sądzony w tzw. "procesie 23" (Okręgu Lubelskiego NSZ i NZW), oskarżony przez NKWD oraz MBP o udział w pacyfikacji ukraińskiej wsi Wierzchowiny 6 czerwca 1945. 19 marca 1946 Wojskowy Sąd Okręgowy w Warszawie pod przewodnictwem ppłk A. Janowskiego, nr sprawy W.1692/46 skazał go z 1 Dekr. wraz z sześcioma innymi oskarżonymi na karę śmierci. Stracony 24 maja 1946.
Dokładne miejsce jego pochówku jest nieznane. Grób symboliczny znajduje się na Cmentarzu Wojskowym w Warszawie w Kwaterze "na Łączce".

</doc>
<doc id="1653829" url="https://pl.wikipedia.org/wiki?curid=1653829" title="Ostrów Kaliski (gmina)">
Ostrów Kaliski (gmina)

Ostrów Kaliski (od 1973 "Brzeziny") – dawna gmina wiejska istniejąca do 1954 roku w woj. łódzkim i poznańskim. Nazwa gminy pochodzi od wsi Ostrów Kaliski, lecz siedzibą władz gminy były Brzeziny.
W okresie międzywojennym gmina Ostrów Kaliski należała do powiatu kaliskiego w woj. łódzkim. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 19 gromad: Aleksandria, Brzeziny, Czempisz, Dzięcioły, Fajum, Giżyce, Jagodziniec, Jamnice, Mączniki, Ostrów Kaliski, Pieczyska, Racławice, Renta, Rożenno, Świerczyna, Wrząca, Zagórna, Zajączki i Zajączki Bankowe.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Ostrów Kaliski nie przywrócono, utworzono natomiast jej terytorialny odpowiednik, gminę Brzeziny.
Zobacz też: gmina Ostrów

</doc>
<doc id="1653830" url="https://pl.wikipedia.org/wiki?curid=1653830" title="Anastasija Donika">
Anastasija Donika

Anastasija Donika (ur. 22 listopada 1982 w Rydze) – łotewska siatkarka, reprezentantka kraju. Obecnie występuje w Belgii w Dauphines Charleroi.

</doc>
<doc id="1653831" url="https://pl.wikipedia.org/wiki?curid=1653831" title="Sa’ud ibn Raszid al-Mu’alla">
Sa’ud ibn Raszid al-Mu’alla

Sa’ud ibn Raszid al-Mu’alla, (ur. 1 października 1952) – emir Umm al-Kajwajn (od 2 stycznia 2009), syn emira Raszida ibn Ahmada al-Mu’alli. Ukończył średnią szkołę w Libanie oraz w roku 1974 studia w Kairze.

</doc>
<doc id="1653835" url="https://pl.wikipedia.org/wiki?curid=1653835" title="Maraton paryski">
Maraton paryski

Maraton odbywający się w Paryżu od roku 1896.

</doc>
<doc id="1653836" url="https://pl.wikipedia.org/wiki?curid=1653836" title="Wyrąb">
Wyrąb

Miejscowości w Polsce:

</doc>
<doc id="1653837" url="https://pl.wikipedia.org/wiki?curid=1653837" title="Raszid III ibn Ahmad al-Mu’alla">
Raszid III ibn Ahmad al-Mu’alla

Raszid III ibn Ahmad al-Mu’alla (ur. 1932, zm. 2 stycznia 2009 w Londynie) – emir Umm al-Kajwajn (od 1981), syn emira Ahmada ibn Raszida al-Mu’alli.

</doc>
<doc id="1653839" url="https://pl.wikipedia.org/wiki?curid=1653839" title="Stefano Mei">
Stefano Mei

Stefano Mei (ur. 3 lutego 1963 w La Spezia) – włoski lekkoatleta, średnio- i długodystansowiec, mistrz Europy.
Rozpoczął karierę międzynarodową od zajęcia 4. miejsca w biegu na 3000 metrów na mistrzostwach Europy juniorów w 1981 w Utrechcie. Zdobył brązowy medal w biegu juniorów na mistrzostwach świata w biegach przełajowych w 1982 w Rzymie. Odpadł w eliminacjach biegu na 1500 metrów na mistrzostwach Europy w 1982 w Atenach. Na mistrzostwach świata w 1983 w Helsinkach i na igrzyskach olimpijskich w 1984 w Los Angeles odpadał w półfinale tej konkurencji.
Od 1985 specjalizował się w bieganiu na dłuższych dystansach. Zajął 9. miejsce w biegu na 3000 metrów na światowych igrzyskach halowych w 1985 w Paryżu i 7. miejsce w biegu na 1500 metrów na halowych mistrzostwach Europy w 1985 w Pireusie. Zajął 3. miejsce w biegu na 1500 metrów w finale A pucharu Europy w 1985 w Moskwie. Zwyciężył w biegu na 5000 metrów na uniwersjadzie w 1985 w Kobe. Na halowych mistrzostwach Europy w 1986 w Madrycie zdobył srebrny medal w biegu na 3000 metrów, przegrywając jedynie Dietmarem Millonigiem z Austrii, a wyprzedzając João Camposa z Portugalii.
Na mistrzostwach Europy w 1986 w Stuttgarcie bieg na 10 000 m okazał się triumfem Włochów, którzy w komplecie stanęli na podium: Stefano Mei zdobył złoty medal, Alberto Cova srebrny, a Salvatore Antibo brązowy. W biegu na 5000 metrów Mei zdobył srebrny medal za reprezentantem Wielkiej Brytanii Jackiem Bucknerem, a przed innym Brytyjczykiem Timem Hutchingsem. 
Na igrzyskach olimpijskich w 1988 w Seulu Mei zajął 7. miejsce w biegu na 5000 metrów. Ponownie zdobył tytuł mistrzowski na tym dystansie na uniwersjadzie w 1989 w Duisburgu. Na mistrzostwach Europy w 1990 w Splicie zdobył brązowy medal w biegu na 10 000 metrów, a w biegu na 5000 metrów zajął 7. miejsce (na obu dystansach zwyciężył Salvatore Antibo). Awansował do finału biegu na 5000 metrów na mistrzostwach świata w 1991 w Tokio, lecz go nie ukończył. Zajął 7. miejsce w biegu na 3000 metrów na halowych mistrzostwach Europy w 1992 w Genui.
Był mistrzem Włoch w biegu na 1500 metrów w 1985, w biegu na 5000 metrów w 1984, 1986, 1989 i 1991 oraz w sztafecie 4 ×1500 metrów w 1983. W hali był mistrzem swego kraju w biegu na 3000 metrów w 1985, 1986 i 1989.
Był rekordzistą Włoch w biegu na 1500 metrów z czasem 3:34,57, uzyskanym 7 września 1986 w Rieti.
Rekordy życiowe.
Stefano Mei miał następujące rekordy życiowe:

</doc>
<doc id="1653840" url="https://pl.wikipedia.org/wiki?curid=1653840" title="Podgrodzie Kaliskie (gmina)">
Podgrodzie Kaliskie (gmina)

Podgrodzie Kaliskie (od 1973 "Dobrzec") – dawna gmina wiejska istniejąca w latach 1936-1954 w woj. łódzkim i poznańskim. Siedzibą władz gminy był Kalisz, który stanowił odrębną gminę miejską.
Gmina Podgrodzie Kaliskie powstała 1 stycznia 1936 roku w powiecie kaliskim w woj. łódzkim z obszaru zniesionych gmin Kalisz, Tyniec i Żydów. 1 kwietnia 1938 roku gminę wraz z całym powiatem kaliskim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 26 gromad: Biskupice, Borek, Chełmce, Dobrzec, Kościelna Wieś, Majków, Majków kol., Nędzerzew, Nosków, Pawłówek, Piwonice, Piwonice kol., Pólko, Rajsków, Skarszew, Skarszewek, Skarszewek kol., Sulisławice, Sulisławice kol., Szczypiorno, Szosa Turecka, Warszówka, Winiary, Wojciechówka, Wolica i Żydów.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Podgrodzie Kaliskie nie przywrócono, utworzono natomiast jej terytorialny odpowiednik, gminę Dobrzec. Obecnie duża część obszaru dawnej gminy wchodzi w skład Kalisza.

</doc>
<doc id="1653843" url="https://pl.wikipedia.org/wiki?curid=1653843" title="Eugeniusz Guttmejer">
Eugeniusz Guttmejer

Eugeniusz Guttmejer (ur. 4 stycznia 1898 we Włocławku, zm. 17 marca 1926 w Toruniu) – porucznik pilot Armii Polskiej we Francji i Wojska Polskiego. Kawaler Orderu Virtuti Militari.
Życiorys.
Urodził się we Włocławku, w ówczesnej guberni warszawskiej, w rodzinie Piotra i Idy z domu Pyper. Ukończył szkołę realną w Warszawie, w 1909 roku wyjechał z rodziną do Paryża gdzie uczęszczał do liceum. W 1914 roku podjął studia w Warszawie. Po wybuchu I wojny światowej i zajęciu Włocławka przez armię niemiecką został internowany. Po kilku miesiącach udało mu się zbiec do Francji. Tam ukończył szkołę średnią i zaciągnął się do Armii Polskiej. Został przydzielony do lotnictwa nazywanego ówcześnie awiacją. Po przejściu szkolenia w szkołach pilotażu m.in. w Vineuil, Miramas i Pau służył w Błękitnej Armii Hallera. Razem z armią wrócił do Polski i został przydzielony do 1 eskadry wywiadowczej. Razem z jednostką służył w 1 Dywizji Litewsko-Białoruskiej.
14 maja 1920 przydzielony został do 19 eskadry myśliwskiej, w której wykonał 25 lotów bojowych i uzyskał jedno zestrzelenie. Za waleczność awansowany został na podporucznika. Wyróżnił się w wielu akcjach bojowych, za co został odznaczony Krzyżem Srebrnym Orderu Wojennego Virtuti Militari. W czasie obrony Warszawy i zaraz po niej uległ dwukrotnie wypadkom wojskowym i został ranny. 25 listopada 1920 Naczelny Wódz zatwierdził mu stopień podporucznika, na który mianował go dowódca Frontu Północno-Wschodniego. Jednocześnie został zaliczony do Rezerwy armii z powołaniem do czynnej służby.
Po zakończeniu wojny pozostał w wojsku na stanowisku instruktora i kierownika pilotażu w Wyższej Szkole Pilotów w Grudziądzu. Po utworzeniu 4 pułku lotniczego w Toruniu na własną prośbę został do niego przeniesiony. 19 września 1925 wziął udział w I Pomorskim Locie Okrężnym. W marcu 1926 roku wyznaczony został na stanowisko dowódcy mającej powstać 123 eskadry myśliwskiej. Stanowiska nie zdążył objąć, gdyż 17 marca 1926 w czasie lotu testowego na nowym samolocie Spad 61 C1, zginął w wypadku. W czasie lotu nad lotniskiem w czasie wykonywania akrobacji odpadły skrzydła samolotu. Kadłub z siedzącym w nim Eugeniuszem Guttmejerem spadł na lotnisko. Został pochowany na cmentarzu Powązkowskim w Warszawie (kwatera 294-2-2).
Świadek tego tragicznego wydarzenia, por. pil. Edward Peterek, tak zanotował:

</doc>
<doc id="1653844" url="https://pl.wikipedia.org/wiki?curid=1653844" title="Mariusz Łoś">
Mariusz Łoś

Mariusz Łoś (ur. 20 maja 1982) − polski zapaśnik startujący w kategorii do 55 kg w stylu klasycznym, wielokrotny mistrz Polski, reprezentant klubu Agros Zamość. 
Największym jego dotychczasowym osiągnięciem jest wicemistrzostwo Europy w zapasach w Wilnie (2009).

</doc>
<doc id="1653845" url="https://pl.wikipedia.org/wiki?curid=1653845" title="Kalisz (gmina)">
Kalisz (gmina)

Kalisz – dawna gmina wiejska istniejąca w latach do końca 1935 roku w woj. łódzkim. Była położona na zachód od Kalisza. Siedzibą władz gminy był Kalisz, który stanowił odrębną gminę miejską.
W okresie międzywojennym gmina Kalisz należała do powiatu kaliskiego w woj. łódzkim. 1 stycznia 1936 roku gmina została zniesiona, a z jej obszaru (oraz z obszaru zniesionych gmin Tyniec i Żydów) utworzono nową gminę Podgrodzie Kaliskie.

</doc>
<doc id="1653846" url="https://pl.wikipedia.org/wiki?curid=1653846" title="Edward Barsegjan">
Edward Barsegjan

Edward Barsegjan (ur. 15 lipca 1980) − polski zapaśnik startujący w kategorii do 60 kg w stylu klasycznym, reprezentant klubu Cartusia Kartuzy. 
Największym jego dotychczasowym osiągnięciem jest wicemistrzostwo Europy w zapasach w Wilnie (2009).

</doc>
<doc id="1653847" url="https://pl.wikipedia.org/wiki?curid=1653847" title="Żydów (gmina)">
Żydów (gmina)

Żydów – dawna gmina wiejska istniejąca w latach do końca 1935 roku w woj. łódzkim. Była położona na południe od Kalisza. Nazwa gminy pochodzi od wsi Żydów, lecz siedzibą władz gminy był Zagorzynek (obecnie dzielnica Kalisza).
W okresie międzywojennym gmina Żydów należała do powiatu kaliskiego w woj. łódzkim. 1 stycznia 1936 roku gmina została zniesiona, a z jej obszaru (oraz z obszaru zniesionych gmin Tyniec i Kalisz) utworzono nową gminę Podgrodzie Kaliskie; część obszaru gminy Żydów weszła także w skład gminy Godziesze.

</doc>
<doc id="1653848" url="https://pl.wikipedia.org/wiki?curid=1653848" title="Krucyfiks widlasty">
Krucyfiks widlasty

Krucyfiks widlasty (łac. "Crucifixus dolorosus", niem. "Gabelkruzifix"), znany także jako krzyż widlasty ("Gabelkreuz") lub krzyż morowy ("Pestkreuz") – charakterystyczny dla ikonografii średniowiecznej typ krucyfiksu mistycznego powszechnego w rzeźbie doby wczesnego gotyku. 
Charakterystycznymi cechami krucyfiksu widlastego jest kształt krzyża zbliżony do łacińskiej litery Y, przeważnie z wydłużoną na górze linią pionową i wygiętymi ramionami oraz sposób ukazania zmarłego Jezusa, którego ciało jest naznaczone śladami cierpień, męki i bólu w sposób bardzo ekspresyjny, co jest zgodne ze średniowiecznym doloryzmem. 
Rozwój tego typu przedstawień Ukrzyżowanego ma silny związek z nurtami mistycznymi rozpowszechnionymi na przełomie XIII i XIV wieku na terenie zachodnich krajów Rzeszy zwłaszcza w rejonie Nadrenii.
Cechy charakterystyczne.
Charakterystyczny kształt krzyża, będący uproszczeniem formy drzewa, nawiązuje do starotestamentowego Drzewa poznania dobra i zła wspomnianego w Księdze Rodzaju (Rdz 2,9), z którego Adam i Ewa skosztowali owoc, popełniając tym samym grzech pierworodny. 
Krucyfiks widlasty ilustruje konsekwencje grzechów ludzkości, które odkupił Jezus, przy czym zasadniczym meritum tego typu przedstawienia jest ukazanie symbolicznego drzewa śmierci i apogeum śmierci Zbawiciela. Nie jest to przedstawienie zbawczego wymiaru śmierci krzyżowej, lecz śmierci samej w sobie. Stąd też ramiona krzyża przypominają uschnięte, sękate gałęzie krzyża, natomiast ciało Chrystusa tworzy z drzewem integralną całość – jest konwulsyjnie powyginane – głowa silnie opada w dół, przybite jednym gwoździem nogi uginają się pod ciężarem korpusu ciała, który jest mocno wygięty do przodu, a przez to ramiona są mocno rozciągnięte. 
Bardzo silnie wyeksponowane są deformacje ciała wynikające z początkowego stadium rozkładu. Wychudzone ciało ma czytelny kościec, szczególnie podkreślone są żebra, kręgosłup i mostek silnie wysunięty wobec skurczonych mięśni brzucha. Często na ciele oprócz ran i krwi pojawiają się liczne bruzdy i objawy powszechnych wówczas chorób. Z tego względu przedstawienie tego typu zyskało miano krucyfiksu morowego.
Przykłady.
Jednym z najbardziej znanych dzieł sztuki tego typu jest krucyfiks w kościele Najświętszej Marii Panny na Kapitolu w Kolonii, datowany na rok 1304, który jest uważany za pierwsze dzieło tego typu. Ciało Chrystusa cechuje daleko idący dramatyzm śmierci i cierpienia. Ponadto rzeźba ta miała charakter kultowy, wewnątrz zostały niegdyś umieszczone relikwie, dzięki czemu kościół NMP na Kapitolu był obok katedry miejscem docelowym pielgrzymek. Jest to dzieło, które było naśladowane w ciągu pierwszej połowy XIV stulecia przede wszystkim na terenie Dolnej Nadrenii. W Kolonii zachowały się podobne krucyfiksy w kościołach Św. Jerzego oraz Św. Seweryna. Spośród nadreńskich dzieł wyróżniają się krucyfiksy w kościołach parafialnych w Haltern am See, Bocholt, Borken i w kościele Św. Lambertiusza w Coesfeld oraz kościele św. Jana Chrzciciela w Kendenich.
Ten sposób przedstawienia ukrzyżowanego na widlastym krzyżu Chrystusa był zjawiskiem na skalę europejską. Pojedyncze przykłady zachowały się na terenie m.in. Szwajcarii, Austrii, a także na Morawach (m.in. w kościele farnym w Igławie), Śląsku (krucyfiks z kościoła Bożego Ciała we Wrocławiu, obecnie w zbiorach Muzeum Narodowego w Warszawie) i na Spiszu (krucyfiks w kościele Św. Jakuba w Lewoczy oraz podobne dzieło w kościele w Maciejowcach, obecnie dzielnicy Popradu). Krucyfiks widlasty był powszechny również we Włoszech (m.in. krucyfiks w kościele Santa Maria Novella we Florencji), Francji (Perpignan) i Hiszpanii. Po połowie XIV stulecia dramatyzm przedstawień Ukrzyżowanego uległ stopniowemu złagodzeniu w kierunku sublimacji, która osiągnęła swoje apogeum wraz z rozwojem stylu pięknego.

</doc>
<doc id="1653850" url="https://pl.wikipedia.org/wiki?curid=1653850" title="ThioTEPA">
ThioTEPA



</doc>
<doc id="1653852" url="https://pl.wikipedia.org/wiki?curid=1653852" title="Tyniec (gmina w województwie łódzkim)">
Tyniec (gmina w województwie łódzkim)

Tyniec – dawna gmina wiejska istniejąca do końca 1935 roku w woj. łódzkim. Była położona na północ i wschód od Kalisza. Siedzibą władz gminy był Tyniec (obecnie dzielnica Kalisza).
W okresie międzywojennym gmina Tyniec należała do powiatu kaliskiego w woj. łódzkim. 1 stycznia 1936 roku gmina została zniesiona, a z jej obszaru (oraz z obszaru zniesionych gmin Żydów i Kalisz) utworzono nową gminę Podgrodzie Kaliskie; część obszaru gminy Tyniec weszła także w skład gminy Pamięcin.

</doc>
<doc id="1653854" url="https://pl.wikipedia.org/wiki?curid=1653854" title="Historia Amber">
Historia Amber

Historia Amber ("Amber’s story") – amerykański dramat. Oparty został na autentycznych wydarzeniach.

</doc>
<doc id="1653855" url="https://pl.wikipedia.org/wiki?curid=1653855" title="Infuzja">
Infuzja

W medycynie, to podawanie do organizmu płynów drogami innymi niż naturalne. Przykładami infuzji są: 

</doc>
<doc id="1653856" url="https://pl.wikipedia.org/wiki?curid=1653856" title="Leki antykoncepcyjne">
Leki antykoncepcyjne



</doc>
<doc id="1653859" url="https://pl.wikipedia.org/wiki?curid=1653859" title="Oporność nabyta">
Oporność nabyta



</doc>
<doc id="1653860" url="https://pl.wikipedia.org/wiki?curid=1653860" title="Parângul Mare">
Parângul Mare

Vârful Parângu Mare (Wielki Parângu) to najwyższy szczyt w paśmie Parâng.

</doc>
<doc id="1653862" url="https://pl.wikipedia.org/wiki?curid=1653862" title="Mistrzostwa Europy w Saneczkarstwie 1938">
Mistrzostwa Europy w Saneczkarstwie 1938

7. Mistrzostwa Europy w saneczkarstwie 1938 odbyły się w austriackim Salzburgu. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjne były Niemcy.

</doc>
<doc id="1653863" url="https://pl.wikipedia.org/wiki?curid=1653863" title="Zastój żółci">
Zastój żółci



</doc>
<doc id="1653865" url="https://pl.wikipedia.org/wiki?curid=1653865" title="Stanisław Kaczmarczyk">
Stanisław Kaczmarczyk

Stanisław Kaczmarczyk ps. „Detal” (ur. 1 stycznia 1920, zm. 24 maja 1946) – polski kolejarz, żołnierz PAS.
Życiorys.
Syn Franciszka. W 1945 pracował jako dyżurny ruchu PKP i był żołnierzem PAS Okręgu Lubelskiego NSZ (NZW). Aresztowany w lipcu 1945.
19 marca 1946 sąd okręgowy w Warszawie pod przewodnictwem ppłk. Alfreda Janowskiego skazał go wraz z sześcioma towarzyszami walki w tzw. „procesie 23 Okręgu Lubelskiego” NSZ i NZW na karę śmierci. Nr. sprawy W.1692/46. Został stracony 24 maja 1946 wraz z sześcioma współskazanymi.
Dokładne miejsce pochówku jego jest nieznane. Grób symboliczny znajduje się na Cmentarzu Wojskowym w Warszawie w Kwaterze "na Łączce".

</doc>
<doc id="1653866" url="https://pl.wikipedia.org/wiki?curid=1653866" title="Kamień Duży">
Kamień Duży



</doc>
<doc id="1653867" url="https://pl.wikipedia.org/wiki?curid=1653867" title="Carlo Francesco Nuvolone">
Carlo Francesco Nuvolone

Carlo Francesco Nuvolone (ur. 1608 w Cremonie, zm. 1662 Mediolanie) – włoski malarz barokowy, przedstawiciel szkoły lombardzkiej.
Syn malarza Panfilo Nuvolone. Studiował u Giovanniego Battisti Crespi ("il Cerano") w Accademii Ambrosiana w Mediolanie.

</doc>
<doc id="1653873" url="https://pl.wikipedia.org/wiki?curid=1653873" title="Dinamo Jakuck">
Dinamo Jakuck



</doc>
<doc id="1653874" url="https://pl.wikipedia.org/wiki?curid=1653874" title="Kryterium Asów Polskich Lig Żużlowych im. Mieczysława Połukarda 1989">
Kryterium Asów Polskich Lig Żużlowych im. Mieczysława Połukarda 1989

 
VIII Kryterium Asów Polskich Lig Żużlowych im. Mieczysława Połukarda odbył się 19 marca 1989. Zwyciężył Roman Jankowski.

</doc>
<doc id="1653875" url="https://pl.wikipedia.org/wiki?curid=1653875" title="Mistrzostwa Europy w Saneczkarstwie 1939">
Mistrzostwa Europy w Saneczkarstwie 1939

8. Mistrzostwa Europy w saneczkarstwie 1939 odbyły się w czechosłowackim Reichenbergu (dzisiejszy czeski Liberec, wtedy znajdujący się pod okupacją III Rzeszy). W tym mieście mistrzostwa odbyły się już drugi raz (wcześniej w 1914). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Niemcy.

</doc>
<doc id="1653876" url="https://pl.wikipedia.org/wiki?curid=1653876" title="Negoiu">
Negoiu

Negoiu – szczyt górski w Górach Fogaraskich w rumuńskich Karpatach Południowych. Jest to drugi pod względem wysokości szczyt Rumunii (po Moldoveanu, również w Górach Fogaraskich).

</doc>
<doc id="1653877" url="https://pl.wikipedia.org/wiki?curid=1653877" title="Hoplopleura apomydis">
Hoplopleura apomydis

Hoplopleura apomydis – gatunek wszy z rodziny Hoplopleuridae, pasożytujący na "Apomys insignis". Powoduje wszawicę.
Samica wielkości 1,1 mm, samiec mniejszy wielkości 0.75 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na Filipinach w Azji.

</doc>
<doc id="1653878" url="https://pl.wikipedia.org/wiki?curid=1653878" title="Mistrzostwa Europy w Saneczkarstwie 1951">
Mistrzostwa Europy w Saneczkarstwie 1951

9. Mistrzostwa Europy w saneczkarstwie 1951 odbyły się w austriackim Innsbrucku. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. Wszystkie medale zdobyła Austria. Był to pierwszy w historii mistrzostw Europy przypadek wywalczenia wszystkich medali przez jeden kraj.

</doc>
<doc id="1653885" url="https://pl.wikipedia.org/wiki?curid=1653885" title="Los Ríos">
Los Ríos

Los Ríos (, dosł. „region rzek”) – region administracyjny Chile, wydzielony w 2007 z regionu Los Lagos. Obejmuje dwie prowincje: Valdivia oraz nowo utworzoną Ranco. Ośrodkiem administracyjnym regionu jest Valdivia. Region ten został wydzielony ze względu na odmienności geograficzne, historyczne i gospodarcze w stosunku do reszty regionu Los Lagos.

</doc>
<doc id="1653886" url="https://pl.wikipedia.org/wiki?curid=1653886" title="Mistrzostwa Europy w Saneczkarstwie 1952">
Mistrzostwa Europy w Saneczkarstwie 1952

10. Mistrzostwa Europy w saneczkarstwie 1952 odbyły się w zachodnioniemieckim Garmisch-Partenkirchen. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Austria.

</doc>
<doc id="1653887" url="https://pl.wikipedia.org/wiki?curid=1653887" title="Josep Antoni Barraquer i Roviralta">
Josep Antoni Barraquer i Roviralta

Josep Antoni Barraquer i Roviralta (ur. 28 sierpnia 1852 w Barcelonie, zm. 1924 tamże) – hiszpański lekarz okulista. Założyciel słynnego rodu okulistów.
Medycynę studiował na Uniwersytecie Barcelońskim. Okulistyki uczył się w Paryżu w klinikach: Ksawerego Gałęzowskiego oraz Louisa de Weckera. Po powrocie do rodzinnej Barcelony zorganizował praktykę okulistyczną w szpitalu Santa Cruz, którą kierował w okresie 1880-1910. W 1903 założył barcelońskie Towarzystwo Okulistyczne. Uznawany za jednego z twórców katalońskiej szkoły okulistycznej. Był redaktorem naczelnym dwóch krótko wydawanych czasopism okulistycznych: „Boletín de la Clínica Oftalmológica" (1885-1886) oraz „Oftalmología" (1908-1912). Wraz ze swoim synem Ignasi Barraquer i Barraquer (1884-1965) opracował nowe metody usuwania zaćmy.
Jego bratem był Luis Barraquer Roviralta.

</doc>
<doc id="1653889" url="https://pl.wikipedia.org/wiki?curid=1653889" title="Wiktor Karczewski">
Wiktor Karczewski

Wiktor Adam Karczewski (ur. 17 listopada 1895 w Chełmcach, zm. 6 października 1923 w Zatoce Puckiej) – kapitan obserwator Wojska Polskiego, kawaler Orderu Virtuti Militari.
Życiorys.
Urodził się w rodzinie Adama i Salomei z Zielińskich. Ukończył szkołę rolniczą w Szamotułach. 16 czerwca 1915 został powołany do służby w armii niemieckiej i przydzielony do 2 batalionu saperów w Szczecinie. W listopadzie tego roku, po przeszkoleniu, został wysłany na front zachodni, do 248. kompanii saperów. Na przełomie 1917 i 1918 został przydzielony do lotnictwa niemieckiego, gdzie do końca działań wojennych przechodził szkolenia w Hable, Toruniu i Asch jako obserwator lotniczy
Po zakończeniu działań wojennych powrócił do Polski w końcu 1918. 5 stycznia 1919 przyjęty został do Armii Wielkopolskiej. Po miesięcznej służbie w piechocie został przeniesiony do lotnictwa i 17 lutego przydzielony do 1 eskadry wielkopolskiej. W marcu wyruszył na front w okolice Przemyśla. 10 maja, w załodze z plut. pil. Kazimierzem Burzyńskim, zbombardował dworzec kolejowy Szczerzec oraz wykonał 12 zdjęć ukraińskich okopów. 
19 września, w załodze z por. pil. Teofilem Krzywikiem, zbombardował dworzec w Żłobinie. Na skutek ich ataku udało się zablokować linie kolejowe w tym rejonie. 27 września 1919, również w załodze z por. pil. Teofilem Krzywikiem, został zestrzelony i zmuszony do lądowania na terenie opanowanym przez Rosjan. Po wymontowaniu karabinu, ostrzeliwując się nim dociera do polskich pozycji. Po zorganizowaniu patrolu wyruszył w celu odzyskania samolotu, niestety samolot był zniszczony. Patrol wymontował tylko silnik i zbiornik paliwa. Odzyskane części udało się przetransportować na stroną polską. 15 grudnia po raz drugi zmuszony był do lądowania na terytorium wroga. Udało mu się uciec i ponownie przedrzeć do polskich pozycji. Kosztowało go to odmrożenie i amputację palców u nóg. Za odwagę i nieustępliwość w walce z bolszewikami został odznaczony Krzyżem Srebrnym Virtuti Militari.
3 maja 1922 roku został zweryfikowany w stopniu kapitana ze starszeństwem z 1 czerwca 1919 roku i 69. lokatą w korpusie oficerów aeronautycznych. 1 września 1922 przeniesiony został z 1 do 3 pułku lotniczego w Poznaniu z równoczesnym przydziałem do Oficerskiej Szkoły Obserwatorów Lotniczych w Toruniu w charakterze wykładowcy. W 1923 pełnił służbę w Morskim dywizjonie lotniczym w Pucku. 6 października 1923 podczas lotu nad Zatoką Pucką kadłub jednego z testowanych samolotów Macchi M.9 przełamał się na pół i spadł do morza. W wyniku tej katastrofy zginęła załoga samolotu: kpt. obs. Wiktor Karczewski i por. pil. Ludwik Patalas.
Ordery i odznaczenia.
Za swą służbę został odznaczony:

</doc>
<doc id="1653891" url="https://pl.wikipedia.org/wiki?curid=1653891" title="Hoplopleura rukenyae">
Hoplopleura rukenyae

Hoplopleura rukenyae – gatunek wszy z rodziny Hoplopleuridae, pasożytujący głównie na "Mus triton". Spotykany również na innych myszowatych: "Mus bufo", "Mus musculoides". Powoduje wszawicę.
Samica wielkości 1,2 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje w Kongo, Kenii na terenie Afryki.

</doc>
<doc id="1653893" url="https://pl.wikipedia.org/wiki?curid=1653893" title="Hoplopleura sukenyae">
Hoplopleura sukenyae



</doc>
<doc id="1653896" url="https://pl.wikipedia.org/wiki?curid=1653896" title="SOFTIMAGE XSI">
SOFTIMAGE XSI



</doc>
<doc id="1653897" url="https://pl.wikipedia.org/wiki?curid=1653897" title="Wirusowe zapalenie stawów">
Wirusowe zapalenie stawów

Wirusowe zapalenie stawów (, ) – choroba wywołana przez wirusy, najczęściej przebiegająca pod postacią zapalenia wielostawowego, zwykle z symetrycznym zajęciem stawów.
Jest chorobą dosyć częstą, pojawia się w 1 do 3 dni od zakażenia wirusowego, przebiega ostro z zaczerwienieniem i obrzękiem, może imitować objawy reumatoidalnego zapalenia stawów.
Wirusowe zapalenie stawów najczęściej występuje w przebiegu zakażenia wirusem różyczki, HBV, HCV, świnki, HIV, Epstein-Barr i parwowirusem B-19.
W przebiegu różyczki objawy zapalenia stawów występują u 9% kobiet i 30% mężczyzn. Pojawiają się od 6 dni przed do 6 dni po wystąpieniu wysypki. Objawy zwykle ustępują w przeciągu 3–11 dni, choć mogą się utrzymywać do roku. Zapalenie w tym wypadku najczęściej dotyczy drobnych stawów rąk, stawów kolanowych, skokowych i łokciowych.
W przebiegu wirusowych zapaleń wątroby objawy występują przez 1–3 tygodnie i ustępują wraz z pojawieniem się żółtaczki.
Badania dodatkowe.
Rozpoznanie stawia się na podstawie obrazu klinicznego i wykazaniu drobnoustroju metodami serologicznymi we krwi lub płynie stawowym. Płyn stawowy w badaniu ogólnym ma charakter zapalny z przewagą komórek jednojądrowych (ang. "Synovial Fluid Mononuclear Cell" – SFMC) – limfocytów i monocytów.
Leczenie.
Leczenie choroby jest objawowe. Stosuje się niesteroidowe leki przeciwzapalne i zaleca się wypoczynek. Przede wszystkim należy leczyć chorobę podstawową.

</doc>
<doc id="1653898" url="https://pl.wikipedia.org/wiki?curid=1653898" title="Ugo Cerletti">
Ugo Cerletti

Ugo Cerletti (ur. 26 września 1877 w Conegliano, zm. 25 lipca 1963 w Rzymie) – włoski lekarz neurolog i psychiatra. Jako pierwszy zastosował leczenie elektrowstrząsami w psychiatrii.
Życiorys.
Urodził się 26 września 1877 w Conegliano w Wenecji Euganejskiej.
Studiował medycynę w Rzymie i Turynie. Następnie specjalizował się w neurologii i psychiatrii, m.in. u Pierre'a Marie i Ernesta Dupré w Paryżu, u Emila Kraepelina i Aloisa Alzheimera w Monachium, oraz u Franza Nissla w Heidelbergu. Po ukończeniu studiów został mianowany dyrektorem zakładu dla chorych psychicznie w Mediolanie. Od 1924 wykładał neuropsychiatrię w Bari. W 1928 zastąpił Enrico Morselliego na katedrze Uniwersytetu Genueńskiego. W 1935 otrzymał katedrę chorób umysłowych i nerwowych na Uniwersytecie Rzymskim Sapienza. Zmarł w Rzymie 25 lipca 1963.
W kwietniu 1938, razem z Lucio Binim, zastosował elektrowstrząsy u pacjenta ze schizofrenią. Z czasem terapia elektrowstrząsowa stała się bardzo popularna.
Zobacz też.
Akroagoniny

</doc>
<doc id="1653900" url="https://pl.wikipedia.org/wiki?curid=1653900" title="Herb obwodu zakarpackiego">
Herb obwodu zakarpackiego

Herb obwodu zakarpackiego przedstawia na tarczy dzielonej w słup w polu prawym siedem poziomych pasów błękitno-złotych. w polu lewym srebrnym wspiętego niedźwiedzia.
Herb przyjęty został 18 grudnia 1990 roku.
Herb obwodu pierwotnie czechosłowackiej Rusi Podkarpackiej przyjęty został 30 marca 1920 roku. Występował w wielopolowym herbie Czechosłowacji w latach 1920-1939 i . Autorem herbu był czeski archiwista i historyk Gustav Friedrich (1871-1943).
Niedźwiedź pochodzi z herbów miast Zakarpacia. Pasy błękitno-złote to barwy narodowe Ukrainy.

</doc>
<doc id="1653903" url="https://pl.wikipedia.org/wiki?curid=1653903" title="Tadeusz Ostaszewski">
Tadeusz Ostaszewski

Tadeusz Ostaszewski (ur. 21 października 1918 w Krakowie, zm. 30 września 2003 w Krakowie) – polski rzeźbiarz, profesor Krakowskiej Akademii Sztuk Pięknych.
Życiorys.
Był synem Edwarda Ostaszewskiego i Eleonory z Wypychowskich. W 1939 wziął udział w kampanii wrześniowej broniąc Warszawy. W czasie okupacji hitlerowskiej był w Krakowie zastępcą dowódcy kompanii batalionu „Żelbet” AK (pseudonim „Jacek”). Kawaler orderu Virtuti Militari za udział w kampanii wrześniowej. Był rzeźbiarzem i profesorem Krakowskiej Akademii Sztuk Pięknych.
Ojciec muzyka Jacka Ostaszewskiego (i dziadek aktorki Mai Ostaszewskiej).

</doc>
<doc id="1653904" url="https://pl.wikipedia.org/wiki?curid=1653904" title="Friedrichroda">
Friedrichroda

Friedrichroda – miasto uzdrowiskowe w Niemczech, w kraju związkowym Turyngia, w powiecie Gotha. Leży w północno-zachodniej części Lasu Turyńskiego, niedaleko Eisenach i Gothy. W czasach NRD było drugim co do wielkości miastem rekreacyjnym kraju związkowego.
Historia.
W 1044 książę Ludwik Brodaty "(Ludwig der Bärtige)" zbudował tu swą siedzibę – Schauenburg – która stała się zalążkiem przyszłego miasta. Jego syn natomiast Ludwik Skoczek "(Ludwig der Springer)" zbudował w Eisenach zamek Wartburg. W 1595 Friedrichroda uzyskała przywilej targowy, a dwa lata później – prawa miejskie.
Karierę miasta jako kurortu rozpoczął niemiecki wydawca i księgarz Friedrich Christoph Perthes z Gothy, który przyjechał tu w 1837 w celu poratowania zdrowia; został w 1841 honorowym obywatelem miasta. Opinię miasta jako kurortu wśród lekarzy w Niemczech budował także Ferdinand Keil, lekarz, który osiedlił się tu w 1844.
W 1876 Friedrichroda uzyskała połączenie kolejowe z Fröttstädt, a w 1896 – z Georgenthal. W 1929 tutejsze linie kolejowe zelektryfikowano. W mieście znajduje się stacja lokalnej "Thüringerwaldbahn" – (pol. "Kolej Lasu Turyńskiego") łączącej Gothę z Bad Tabarz. Kolej spowodowała zwiększenie liczby odwiedzających miasto gości oraz wzrost uprzemysłowienia regionu. Przed I wojną światową przyjeżdżało tu ok. 15 tysięcy kuracjuszy rocznie.
Podczas II Wojny światowej, po przeniesieniu produkcji z Fabryki Wagonów w Gocie, w tutejszej Möbelfabrik Ortlepp budowano samoloty odrzutowe Horten H IX oznaczane później jako Gotha Go 229. Fabrykę tę i miasteczko w dniu 6 lutego 1945 roku zbombardowało 11 Latających Fortec B-17G z 8 Floty Powietrznej US Air Force, które zrzuciły 27,5 tony bomb. Podczas wojny tutejsze uzdrowisko służyło powracającym do zdrowia żołnierzom Wehrmachtu i SS, w związku z czym zostało ono ostrzelane przez amerykańską artylerię w nocy z 7 na 8 kwietnia 1945.
W 1966 planowano mistrzostwa świata w saneczkarstwie, ale z powodu złych warunków pogodowych odwołano je. Pomimo to ukazała się seria znaczków pocztowych poczty NRD, która upamiętniać miała te mistrzostwa.
1 grudnia 2007 przyłączono do miasta sąsiednie gminy: Ernstroda i Finsterbergen, liczba mieszkańców wzrosła do 7,5 tysiąca.
Współpraca.
Miejscowości partnerskie:

</doc>
<doc id="1653905" url="https://pl.wikipedia.org/wiki?curid=1653905" title="Kościół Świętego Krzyża w Oborzanach">
Kościół Świętego Krzyża w Oborzanach

Kościół Świętego Krzyża w Oborzanach – kościół filialny parafii Świętych Apostołów Piotra i Pawła w Dębnie.
Opis.
Gotycki kościół orientowany, salowy, z ryglową wieżą wyprowadzoną z korpusu.
Wyposażenie w większości XIX-wieczne: drewniane empory organowe i boczne, wsparte na wielobocznych kolumnach; świeczniki oraz krucyfiks z XVIII w. nad ołtarzem.
Historia.
Zbudowany w XIV w. z kamieni polnych, o charakterze obronnym, prawdopodobnie z fundacji templariuszy. Pierwsza wzmianka o istnieniu parafii w Oborzanach pochodzi z 1300 r.; proboszczem był Herman, przełożony klasztoru w Myśliborzu. Wybudowanie kościoła w już XII w. przypisuje się również cystersom. Od XVII w. kościół należał do parafii ewangelickiej w Dębnie. W 1712 r. dobudowano ryglową wieżę, w XIX w. kruchtę. Od 1946 r. kościół filialny parafii rzymskokatolickiej św. Apostołów Piotra i Pawła w Dębnie.
W świątyni znajdował się ołtarz skrzydłowy z 1562 r. z malowidłami Lucasa Cranacha Młodszego, namalowany dla margrabiny Katarzyny Brunszwickiej, który drogą wymiany za dzwony w XIX w. trafił do Oborzan. Po II wojnie światowej ołtarz uznano za zaginiony, został odnaleziony w 2001 r. na strychu kościoła przez regionalistę z Dębna, Lecha Łukasiuka; przekazany do konserwacji, gdzie znajduje się do dziś.

</doc>
<doc id="1653908" url="https://pl.wikipedia.org/wiki?curid=1653908" title="Corbridge">
Corbridge

Corbridge - miasto i civil parish w Wielkiej Brytanii, w Anglii, w regionie North East England, w hrabstwie Northumberland. W 2011 roku civil parish liczyła 3672 mieszkańców.

</doc>
<doc id="1653909" url="https://pl.wikipedia.org/wiki?curid=1653909" title="Mistrzostwa Europy w Saneczkarstwie 1953">
Mistrzostwa Europy w Saneczkarstwie 1953

11. Mistrzostwa Europy w saneczkarstwie 1953 odbyły się we włoskiej Cortina d’Ampezzo. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. Po raz drugi w historii wszystkie medale zdobyła Austria.

</doc>
<doc id="1653911" url="https://pl.wikipedia.org/wiki?curid=1653911" title="Herb obwodu winnickiego">
Herb obwodu winnickiego

Herb obwodu winnickiego przedstawia na tarczy czwórdzielnej w krzyż w polach 1 i 4 błękitnych promieniste słońce z obliczem. W polach 2 i 3 czerwonym srebrny krzyż kawalerski z błękitną tarczką na przecięciu ramion krzyża. Na tarczce srebrny półksiężyc. Herb obwodu to połączone herby Podola i Bracławszczyzny z czasów I Rzeczypospolitej.
Herb przyjęty został 18 lipca 1997 r.

</doc>
<doc id="1653912" url="https://pl.wikipedia.org/wiki?curid=1653912" title="Bucegi">
Bucegi

Bucegi (wym.: [], rum. "Munții Bucegi", węg. "Bucsecs-hegység", 531.11) – pasmo górskie w centralnej Rumunii, na południu Wyżyny Transylwańskiej, na południe od Braszowa. Są częścią Karpat Południowych.
Ogólne informacje.
Z przecinających je dolin najgłębszą jest wyrzeźbiona przez rzekę Jałomica. Na wschodzie góry Bucegi opadają stromo w stronę popularnej turystycznie doliny rzeki Prahova (miasta Buşteni i Sinaia). Wyżej znajduje się płaskowyż Bucegi z łąkami rzadko spotykanymi na tych wysokościach, gdzie wiatr i deszcz wyrzeźbiły w skałach przedziwne kształty, np. Sfinksa lub Babele. Granica lasu jest obniżona do 1400–1500 metrów n.p.m.
Najwyższym szczytem grupy jest Omu mierzący 2505 m (według innych źródeł 2507 m lub 2514 m), na którym mieści się najwyżej położone w Karpatach schronisko turystyczne - Cabana Omu. 
Prawdopodobnie to góry Bucegi są pradawnym świętym miejscem Daków. Tu miała znajdować się święta góra "Kogainon", gdzie mieszkać miał mityczny Zalmoksis.
Znaczna część gór Bucegi jest parkiem narodowym, obejmującym powierzchnię 32 534 ha – płaskowyż w południowej części oraz dolinę Jałomicy, wschodnie i zachodnie urwiska oraz rejon Omula. Na terenie parku występuje kilka zagrożonych roślin, przedstawiciele drapieżników karpackich (wilki, niedźwiedzie, żbiki i rysie) oraz kozice.
Klimat.
Klimat gór Bucegi jest typowo wysokogórski ze średnią roczną temperaturą 3°C. Śnieg potrafi zalegać do końca czerwca, który jest także najbardziej deszczowym miesiącem.
Turystyka.
Bucegi są popularne wśród turystów. Dostęp do szczytów ułatwiają dwie kolejki gondolowe – z Sinai i Buşteni. Na turystów czekają liczne schroniska oraz hotele górskie (ponad 25 miejsc), a także kilka schronów. Miejscem często odwiedzanym jest Crucea Caraiman – potężny krzyż, upamiętniający poległych w czasie I wojny światowej. W dolinie Jałomicy turystów przyciąga pustelnia (klasztor) "Peştera" oraz jaskinia "Ialomiţei".
W północnej części Bucegi opadają ku miejscowości Bran, gdzie znajduje się zamek, reklamowany jako siedziba Drakuli.

</doc>
<doc id="1653913" url="https://pl.wikipedia.org/wiki?curid=1653913" title="Supervillain">
Supervillain

Supervillain – czwarty singiel amerykańskiej piosenkarki Nicole Scherzinger z jej solowej płyty "Her Name Is Nicole". Piosenka miała być trzecim singlem jednak później okazało się, że będzie nim Puakenikeni. Utwór został wydany na iTunes 13 listopada 2007 r. Piosenka została napisana przez Timothiego i Therona Thomasa a wykonywana wspólnie z Mad Scientist.

</doc>
<doc id="1653914" url="https://pl.wikipedia.org/wiki?curid=1653914" title="Mistrzostwa Europy w Saneczkarstwie 1954">
Mistrzostwa Europy w Saneczkarstwie 1954

12. Mistrzostwa Europy w saneczkarstwie 1954 odbyły się w szwajcarskim Davos. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjna była Austria.

</doc>
<doc id="1653915" url="https://pl.wikipedia.org/wiki?curid=1653915" title="Herb obwodu wołyńskiego">
Herb obwodu wołyńskiego

Herb obwodu wołyńskiego przedstawia w polu czerwonym tarczy srebrny krzyż. Herb został przyjęty w 1997 roku.
Historia.
Znak krzyża jako symbol Wołynia występował od XV wieku na pieczęciach wielkich książąt litewskich. Po włączeniu Wołynia do Korony, krzyż uzupełniony orłem umieszczonym na tarczy w skrzyżowaniu ramion krzyża był herbem województwa wołyńskiego.
W czasach zaboru rosyjskiego sam krzyż był herbem guberni wołyńskiej. Herb guberni zatwierdzony był 8 grudnia 1856.

</doc>
<doc id="1653917" url="https://pl.wikipedia.org/wiki?curid=1653917" title="László Sárosi (piłkarz wodny)">
László Sárosi (piłkarz wodny)

László Sárosi (ur. 12 października 1946 w Budapeszcie) – węgierski piłkarz wodny. Trzykrotny medalista olimpijski.
Mierzący 183 cm wzrostu zawodnik na igrzyskach startował trzy razy (1968-1976) i za każdym razem zdobywał medale – po jednym w każdym kolorze. Był mistrzem świata (1973) oraz Europy (1974).

</doc>
<doc id="1653920" url="https://pl.wikipedia.org/wiki?curid=1653920" title="Herb obwodu rówieńskiego">
Herb obwodu rówieńskiego

Herb obwodu rówieńskiego (ukr. "Герб Рівненської області") - Oficjalny symbol obwodu rówieńskiego. 
Historia.
W współczesnej historii Ukrainy jest to już drugi herb obwodu rówieńskiego. Pierwszy herb autorstwa Jurija Terleckiego, miejscowego heraldyka i członka Ukraińskiego Towarzystwa Heraldycznego, został przyjęty 11 grudnia 2001 roku decyzją rady obwodowej nr 307. Prezentował się on następująco:
Srebrny krzyż na czerwonym tle jest historycznym symbolem Wołynia, kolor zielony na tarczy symbolizował Polesie, księga - Ewangeliarz peresopnicki, ukraiński skarb narodowy, szabla - walkę o niepodległość, pióro - oświatę. 
9 sierpnia 2005 roku przyjęto nowy herb, obowiązujący do dnia dzisiejszego.

</doc>
<doc id="1653923" url="https://pl.wikipedia.org/wiki?curid=1653923" title="Zespół Jaccouda">
Zespół Jaccouda

Zespół Jaccouda – choroba polegająca na występowaniu łokciowego odchylenia w stawach rąk, czasami z towarzyszącym przykurczem w obrębie stawów międzypaliczkowych. W piśmiennictwie bywa także nazywany deformacją typu Jaccouda lub artropatią Jaccouda lub przewlekłą poreumatyczną artropatią. Choroba została po raz pierwszy opisana w 1869 przez Sigismonda Jaccouda.
Choroba imituje patologię w przebiegu zmian w reumatoidalnym zapaleniu stawów, w przebiegu którego dochodzi także do wystąpienia łokciowego odgięcia (ulnaryzacja) w ustawieniu w stawie nadgarstkowym. W odróżnieniu jednak od niego, zespół Jaccouda nie wywołuje bólu, ani powstania obrzęku stawów. Nie występuje także podwyższenie wskaźników stanu zapalnego, takich jak odczyn Biernackiego czy CRP. Badania radiologiczne także nie wykazują zmian.
Zespół Jaccouda występuje często po przechorowaniu gorączki reumatycznej oraz w przebiegu tocznia rumieniowatego układowego, innych zespołów chorób tkanki łącznej (zespoły nakładania) i łuszczycowego zapalenia stawów.

</doc>
<doc id="1653924" url="https://pl.wikipedia.org/wiki?curid=1653924" title="Mistrzostwa Europy w Saneczkarstwie 1955">
Mistrzostwa Europy w Saneczkarstwie 1955

13. Mistrzostwa Europy w saneczkarstwie 1955 odbyły się w zachodnioniemieckim Hahnenklee. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Austria.

</doc>
<doc id="1653925" url="https://pl.wikipedia.org/wiki?curid=1653925" title="Artropatia Jaccouda">
Artropatia Jaccouda



</doc>
<doc id="1653926" url="https://pl.wikipedia.org/wiki?curid=1653926" title="Deformacja typu Jaccouda">
Deformacja typu Jaccouda



</doc>
<doc id="1653927" url="https://pl.wikipedia.org/wiki?curid=1653927" title="Leaota">
Leaota

Leaota (531.12) – grupa górska w centralnej Rumunii, na północ od miasta Târgovişte. Są częścią Karpat Południowych. Sąsiadują z górami Bucegi na wschodzie i Piatra Craiului na zachodzie.
Najwyższy szczyt to Laeota (2133 m n.p.m.).

</doc>
<doc id="1653929" url="https://pl.wikipedia.org/wiki?curid=1653929" title="Lászlo Sárosi">
Lászlo Sárosi



</doc>
<doc id="1653930" url="https://pl.wikipedia.org/wiki?curid=1653930" title="Herb obwodu iwanofrankiwskiego">
Herb obwodu iwanofrankiwskiego

Herb obwodu iwanofrankiwskiego przedstawia w polu srebrnym czarną kawkę z rozpostartymi skrzydłami w koronie złotej.
Herb przyjęty został 26 lipca 2001 roku i jest podobny do herbu Halicza i ziemi halickiej znanego od XV wieku.

</doc>
<doc id="1653931" url="https://pl.wikipedia.org/wiki?curid=1653931" title="Przewlekła poreumatyczna artropatia">
Przewlekła poreumatyczna artropatia



</doc>
<doc id="1653933" url="https://pl.wikipedia.org/wiki?curid=1653933" title="Pierwotna puszcza">
Pierwotna puszcza



</doc>
<doc id="1653934" url="https://pl.wikipedia.org/wiki?curid=1653934" title="Konstytucja styczniowa">
Konstytucja styczniowa



</doc>
<doc id="1653935" url="https://pl.wikipedia.org/wiki?curid=1653935" title="Siarczan dimetylu">
Siarczan dimetylu

Siarczan dimetylu, – organiczny związek chemiczny z grupy siarczanów, ester kwasu siarkowego i metanolu. Stosowany jest jako czynnik metylujący w syntezie organicznej.
Właściwości.
Jest bezbarwną oleistą cieczą o zapachu przypominającym zapach cebuli. Jak wszystkie silne czynniki alkilujące jest silnie toksyczny. Jako substrat w reakcjach chemicznych został do pewnego stopnia zastąpiony przez triflan metylu (, ester metylowy kwasu trifluorometanosulfonowego).
Otrzymywanie.
Siarczan dimetylu może być otrzymywany w drodze różnych reakcji chemicznych, z których najprostsza jest estryfikacja kwasu siarkowego z metanolem:
Innym sposobem jest destylacja wodorosiarczanu metylu:
Siarczan dimetylu jest również produktem reakcji azotynu metylu i chlorosiarczanu metylu:
W Stanach Zjednoczonych siarczan dimetylu jest produkowany komercyjnie od lat 20. XX wieku. Powszechnym procesem jest reakcja eteru dimetylowego z tritlenkiem siarki.
Zastosowanie.
Siarczan dimetylu jest stosowany głównie jako substrat w reakcjach metylowania fenoli, amin i tioli. Zwykle grupa metylowa jest wprowadzana do cząsteczki w czasie krótszym niż sekunda. Wprowadzenie grupy metylowej odbywa się według mechanizmu SN2. Chociaż siarczan dimetylu jest bardzo skuteczny i tani, jego toksyczność sprawia, że jest zastępowany przez inne reagenty. Jodometan jest stosowany jako reagent w reakcji "O"-metylowania, gdyż jest bardziej bezpieczny, choć droższy. Węglan dimetylu, który jest mniej toksyczny zarówno od siarczanu dimetylu, jak i jodometanu, może być stosowany w reakcji "N"-metylowania.
"O"-Metylowanie.
Siarczan dimetylu jest może być stosowany do metylowania fenoli. Niektóre alkohole również ulegają metylowaniu, w tym "tert"-butanol, który ulega przekształceniu w eter "tert"-butylowo-metylowy (MTBE):
Alkoholany ulegają gwałtownemu metylowaniu:
Metylowanie węglowodanów siarczanem dimetylu zostało opracowane przez Waltera Hawortha i jest nazywane metylowaniem Hawortha.
"N"-Metylowanie.
Siarczan dimetylu jest stosowany do otrzymywania czwartorzędowych soli amoniowych i soli iminiowych:
Czwartorzędowe sole amoniowe są stosowane jako surfaktanty lub zmiękczacze. Metylowanie amin aromatycznych można pokazać na przykładzie reakcji:
"S"-Metylowanie.
Podobnie do metylowania alkoholi, tiole są łatwo metylowane przez siarczan dimetylu:
"S"-Metylowaniu ulegają również sulfiniany, a produktem tej reakcji są sulfony metylowe:
Jest też stosowany do otrzymywania tioestrów metylowych:
Inne zastosowania.
Siarczan dimetylu bywa używany do sekwencjonowania DNA. Przy na zimno przerywa łańcuch DNA przy adeninie, a przy na gorąco przy guaninie.
Zagrożenia.
Siarczan dimetylu jest kancerogenem, mutagenem, substancją toksyczną, niebezpieczną dla środowiska i podatną na hydrolizę, czynnikiem korozyjnym. Jego bezpośrednie działanie mutagenne polega na metylowaniu zasad purynowych i pirymidynowych DNA, powodując ich rozsunięcie. Powstają wtedy mutacje typu krótkich insercji lub delecji podczas replikacji DNA. Niektórzy zaliczają go do potencjalnych broni chemicznych. Siarczan dimetylu jest wchłaniany przez skórę, błonę śluzową i układ pokarmowy. Objawy zatrucia występują z opóźnieniem, zwykle 6–24 godzin. Stężone roztwory zasad (np. amoniaku) mogą być użyte do zneutralizowania poprzez hydrolizę mniejszych wycieków, jednak reakcja z większymi ilościami siarczanu dimetylu może być niebezpieczna. Chociaż siarczan dimetylu ulega hydrolizie pod wpływem wody, nie może być ona użyta do zneutralizowania go w wystarczająco krótkim czasie. Produktami hydrolizy siarczanu dimetylu w warunkach zasadowych są odpowiednie siarczany (sole kwasu siarkowego, np. siarczan amonu, siarczan sodu) i metanol.
Historia.
Siarczan dimetylu został odkryty na początku XIX wieku. P. Claesson prowadził następnie zakrojone na szeroką skalę badania nad jego otrzymywaniem.

</doc>
<doc id="1653936" url="https://pl.wikipedia.org/wiki?curid=1653936" title="Wojna o niepodległość Bangladeszu">
Wojna o niepodległość Bangladeszu

Wojna o niepodległość Bangladeszu (beng. "মুক্তিযুদ্ধ Muktijuddho") – wojna narodowowyzwoleńcza toczona przez Bengalczyków zamieszkujących Pakistan Wschodni przeciwko Pakistanowi Zachodniemu, trwająca od 26 marca do 16 grudnia 1971 roku. Bengalscy powstańcy byli wspierani przez Indie, co doprowadziło do wybuchu trzeciej wojny indyjsko-pakistańskiej.
Wojna wybuchła 26 marca 1971 po tym, gdy wojska zachodniopakistańskie podjęły działania skierowane przeciwko ludności Pakistanu Wschodniego, żądającej niepodległości od Pakistanu. Żołnierze wschodniopakistańscy, policjanci oraz członkowie innych organizacji militarnych i paramilitarnych, a także uzbrojona ludność cywilna zaczęli formować oddziały, zwane Mukti Bahini, walczące z wojskami pakistańskimi.
Bengalczycy otrzymywali wsparcie ekonomiczne, militarne i dyplomatyczne od Indii. W związku z tym 3 grudnia Pakistan rozpoczął ofensywę na zachodniej granicy indyjskiej, rozpoczynając trzecią wojnę indyjsko-pakistańską. W ciągu trzynastu dni oddziały Mukti Bahini wraz z wojskami indyjskimi pokonały wojska pakistańskie w Bengalu, a rząd pakistański zmuszony został do uznania niepodległości Bangladeszu.

</doc>
<doc id="1653938" url="https://pl.wikipedia.org/wiki?curid=1653938" title="Taronga Zoo">
Taronga Zoo

Taronga Zoo, także Taronga Zoo Sydney – ogród zoologiczny, położony w dzielnicy Mosman w Sydney, o powierzchni 28 ha. Zoo zostało oficjalnie otwarte 7 października 1916 roku. Obecnie Taronga Zoo posiada 4000 zwierząt należących do 350 gatunków.

</doc>
<doc id="1653940" url="https://pl.wikipedia.org/wiki?curid=1653940" title="Bengalska Wojna Wyzwoleńcza">
Bengalska Wojna Wyzwoleńcza



</doc>
<doc id="1653948" url="https://pl.wikipedia.org/wiki?curid=1653948" title="Avital Selinger">
Avital Selinger

Avital Haim Selinger (ur. 10 marca 1959 w Hajfie) – siatkarz, reprezentant Izraela, a także Holandii, w barwach której występował w latach 1985-1992. Obecnie jest trenerem siatkarskim. W 1992 roku zdobył srebrny medal na Igrzyskach Olimpijskich w Barcelonie w 1992 r. 6 października 2011 został zwolniony ze stanowiska trenera żeńskiej reprezentacji Holandii ze względu na słaby wynik na Mistrzostwach Europy 2011 odbywających się we Włoszech oraz Serbii, jego tymczasowym następcą został Bert Goedkoop.
Od sezonu 2012/2013 będzie prowadził Dinamo Krasnodar.
Życiorys.
Jego rodzina pochodzi z Polski. Ojciec, Arie Selinger, trener reprezentacji Holandii, urodził się jako Leon Selinger w Krakowie, podobnie jak jego ojciec, a jego matka, babcia Avitala, urodziła się w Sosnowcu. Z kolei rodzina ze strony matki pochodzi ze Lwowa, skąd wyemigrowała przed II wojną światową.

</doc>
<doc id="1653950" url="https://pl.wikipedia.org/wiki?curid=1653950" title="Cicho">
Cicho

Cicho – czwarta studyjna (druga polskojęzyczna) płyta Ewy Farnej. Na płycie znajduje się 12 pop-rockowych utworów. Ostatnia piosenka to cover piosenki Urszuli pt. "Dmuchawce, latawce, wiatr" (muzyka Romuald Lipko, słowa Marek Dutkiewicz). Album został wydany 16 marca 2009 i jest polską wersją płyty "Ticho". Płyta dotarła do 16. miejsca listy OLiS w Polsce.
W lutym 2010 roku wydawnictwo uzyskało nominację do nagrody polskiego przemysłu fonograficznego „Fryderyka” w kategorii: "album roku pop", natomiast artystkę nominowano w kategorii "nowa twarz fonografii". 13 października album "Cicho" uzyskał status platynowej płyty w Polsce, a następnie – dwukrotnie platynowej.
Twórcy.
Zespół:

</doc>
<doc id="1653951" url="https://pl.wikipedia.org/wiki?curid=1653951" title="DDW">
DDW



</doc>
<doc id="1653953" url="https://pl.wikipedia.org/wiki?curid=1653953" title="Zamek w Radzyniu Chełmińskim">
Zamek w Radzyniu Chełmińskim

Zamek krzyżacki w Radzyniu Chełmińskim (niem. "Rheden") – czteroskrzydłowy krzyżacki zamek komturski, wzniesiony nad brzegiem Jeziora Zamkowego na północ od miasta Radzyń Chełmiński. Obecnie w stanie trwałej ruiny.
Historia.
W 1234 r. z inicjatywy Hermanna von Balka wzniesiono tu prowizoryczną fortyfikację drewniano-ziemną, która obroniła się w czasie pierwszego powstania Prusów w latach 1242–1249. W latach 1270–1285 konstrukcję drewnianą zastąpiono kolejną, tym razem murowaną. Podczas budowy nieukończona druga warownia została opanowana przez Prusów w 1278 roku. Z tej fazy budowli pozostały do dzisiaj nieliczne relikty w postaci murów parchamu, piwnic pod kaplicą oraz przedzamcza. W latach 1310–1330 zbudowano zamek w znanej dziś czworobocznej formie z narożną wieżą bergfriedem, który został zaprojektowany prawdopodobnie przez tego samego architekta, który wcześniej zbudował zamek w Gniewie i prezbiterium kościoła św. Jakuba w Toruniu. Był to ówcześnie jeden z najmocniejszych zamków na południowych rubieżach państwa zakonnego w Prusach. Od 1251 r. znajdowała się tu siedziba komturii. Po bitwie pod Grunwaldem zamek zdobyły wracające spod Malborka wojska polskie 21 września 1410 r. Według Jana Długosza Władysław II Jagiełło dał w dzierżawę zamek Radzyń Jaśkowi Sokołowi ("Jan Sokol z Lamberka", dowódca oddziałów czeskich walczących po stronie polskiej), a w zamku pozostała polsko-czeska załoga, m.in. Jan Žižka. Jednak po I pokoju toruńskim w 1411 r. zamek powrócił w ręce Krzyżaków. Po wojnie trzynastoletniej znalazł się w granicach Prus Królewskich, będąc już od 1454 r. siedzibą polskich starostów. W czasie wojny polsko-szwedzkiej w 1628 roku został poważnie zniszczony w trakcie oblężenia przez Szwedów, a następnie opuszczony.
Po I rozbiorze Polski w 1772 r. zaczął być stopniowo rozbierany przez władze pruskie. Z pozyskanego materiału budowlanego wzniesiono wiele domów w Radzyniu. W 1837 r. na skutek protestów przerwano rozbiórkę, a w dwa lata później rozpoczęto pierwsze prace zabezpieczające. Ruiny były poddawane dalszym zabiegom konserwatorskim w ciągu XIX i XX w. (m.in. odgruzowanie terenu zamku, zabezpieczenie sklepień w piwnicach, zadaszenie kaplicy, następnie w latach 60. XX wieku budowa żelbetowego przekrycia kaplicy).W 1989 roku odkryto mur obwodowy przedbramia.
Architektura.
Zamek składa się z zamku wysokiego założonego na planie kwadratu o boku 49,4 x 49,6 m, z dziedzińcem z dwukondygnacyjnym krużgankiem, wielką wolno stojącą ośmioboczną wieżą (bergfriedem) w narożu północno-zachodnim oraz mniejszymi czworobocznymi wieżami we wszystkich narożach. Skrzydło południowe akcentowane było przez ozdobne szczyty. W nim też znajdowała się brama wjazdowa, refektarz ze sklepieniem gwiaździstym i kościół. We wschodnim skrzydle znajdował się kapitularz i dormitorium. Na południe od zamku znajdowało się trapezoidalne przedzamcze otoczone murem obwodowym. Być może na wschód od zamku wysokiego znajdowało się drugie przedzamcze.
Zamek współcześnie.
Do dzisiaj częściowo zachowało się skrzydło południowe z kaplicą (bez sklepienia), fasada w prawie pełnej wysokości, dwie narożne wieżyczki, przyległa do niego część skrzydła wschodniego, partie murów pozostałych skrzydeł oraz piwnice. Z przedzamcza zachowały się prawie w całości dolne partie murów południowego i zachodniego. Ruiny zamku są udostępnione zwiedzającym. Jest możliwość wejścia na obie narożne wieże, z których roztacza się rozległy widok na okolicę. W piwnicach znajdują się wystawy m.in. makiet budowli średniowiecznych i narzędzi tortur.
Na terenie zamku kręcone były sceny do filmu "Samochodzik i templariusze".

</doc>
<doc id="1653955" url="https://pl.wikipedia.org/wiki?curid=1653955" title="Łaźnik (ludność służebna)">
Łaźnik (ludność służebna)

Łaźnicy – w okresie wczesnego średniowiecza, grupa książęcej ludności służebnej, która zajmowała się obsługą łaźni monarchów, czy też w klasztorach, 
Świadectwem ich istnienia są nazwy typu Łaźniki, którą nosi kilka osad w Polsce, położonych w sąsiedztwie starych grodów.

</doc>
<doc id="1653959" url="https://pl.wikipedia.org/wiki?curid=1653959" title="Brietlingen">
Brietlingen

Brietlingen – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Scharnebeck.
Położenie geograficzne.
Brietlingen leży ok. 8 km na północ od Lüneburga i tyleż samo na południe od Lauenburg/Elbe. Do Hamburga jest ok. 45 km na północny zachód.
Od wschodu sąsiaduje z gminą Echem, od południa z gminą Adendorf, od północy graniczy z gminą Artlenburg. Na zachodzie znajduje się gmina Barum z gminy zbiorowej Bardowick i na północnym zachodzie gmina Tespe z gminy zbiorowej Elbmarsch w powiecie Harburg. Gmina leży pomiędzy kanałem "Neetze" a rzeką Neetze.
Dzielnice gminy.
W skład gminy Brietlingen wchodzą następujące dzielnice: "Lüdershausen" i "Moorburg".
Historia.
Brietlingen został po raz pierwszy wzmiankowany 2 listopada 1004 w dokumencie króla Niemiec Henryka II, późniejszego cesarza.
Komunikacja.
Do najbliższej autostrady A 39 (do 2010 pod nazwą A250) w Lüneburgu jest ok. 7 km. Brietlingen leży na szlaku drogi krajowej B209 pomiędzy Lauenburg/Elbe na północy a Lüneburgiem na południu.

</doc>
<doc id="1653960" url="https://pl.wikipedia.org/wiki?curid=1653960" title="Żelazno (stacja kolejowa)">
Żelazno (stacja kolejowa)

Żelazno – stacja kolejowa w Żelaźnie w województwie dolnośląskim, w powiecie kłodzkim.
Lokalizacja.
Stacja kolejowa położona na linii kolejowej nr 322 z Kłodzka do Stronia Śląskiego. Znajduje się w środkowej części wsi, na niezelektryfikowanej trasie o znaczeniu lokalnym.
Historia.
W latach 70. XIX w. doprowadzono do Kłodzka linię kolejową z Wałbrzycha i Wrocławia. Następnie przystąpiono do planowania nowych odcinków, mających połączyć stolicę regionu z kurortami położonymi na południu, zachodzie i wschodzie ówczesnego powiatu kłodzkiego. W drugiej połowie XIX w. przystąpiono do realizacji planu budowy tzw. "Kolei Doliny Białej Lądeckiej". Związane to było ze zwiększającym się ruchem pasażerskim, głównie do modnego wówczas Lądka Zdroju.
Dworzec kolejowy w Żelaźnie oddano do użytku razem z całą linią w 1897 r. Jest to parterowy, drewniany budynek, wykonany w charakterystycznym, górskim stylu. Stacja ta stanowiła punkt wyjścia wycieczek na Wapniarkę i dalej na Krowiarki. Polecano również turystom odwiedzić park pałacowy Münchhausenów.
Po II wojnie światowej i przejęciu ziemi kłodzkiej przez Polskę przemianowano stację na "Jeziersk", a następnie na "Żelazno". Brak środków na utrzymanie infrastruktury przyczynił się do popadnięcia w ruinę zabudowań stacyjnych. 31 grudnia 1994 r. miał być ostatnim dniem funkcjonowania "Kolei Doliny Białej Lądeckiej". Na skutek protestów społeczności lokalnych decyzje o wstrzymaniu ruchu pasażerskiego zawieszono, ale w rozkładach jazdy pozostała informacja: "Na odcinku Kłodzko Główne – Stronie Śląskie kursowanie pociągów może być zawieszone po uprzednim ogłoszeniu". Ostatecznie nastąpiło to w 2004 r., a stację zamknięto i zamurowano.

</doc>
<doc id="1653961" url="https://pl.wikipedia.org/wiki?curid=1653961" title="Klasyczny realizm">
Klasyczny realizm



</doc>
<doc id="1653966" url="https://pl.wikipedia.org/wiki?curid=1653966" title="Eka-pierwiastki">
Eka-pierwiastki



</doc>
<doc id="1653967" url="https://pl.wikipedia.org/wiki?curid=1653967" title="Jan Grosfeld">
Jan Grosfeld

Jan Grosfeld (ur. 1 maja 1946 w Warszawie, ojciec Leon Grosfeld, matka Olga Grosfeld z domu Eichhorn, siostra Irena Grosfeld-Smolar) – polski ekonomista, politolog, prof. dr hab. nauk humanistycznych o specjalności antropologia, emerytowany profesor Uniwersytetu Kardynała Stefana Wyszyńskiego. Uczestnik Drogi neokatechumenalnej w Kościele katolickim, członek Komitetu Episkopatu Polski do Dialogu z Judaizmem. Autor wielu książek i artykułów o tematyce społeczno-religijnej.
Życiorys.
W latach 1963–1968 studiował na Wydziale Ekonomii Politycznej Uniwersytetu Warszawskiego. W trakcie tzw. wydarzeń marcowych i rozpętanej kampanii antysemickiej został wyrzucony ze studiów, które ukończył eksternistycznie w 1969. W latach 1970–1984 był pracownikiem Spółdzielczego Instytutu Badawczego w Warszawie. W 1975 doktoryzował się z teorii ekonomii w Wyższej Szkole Ekonomicznej w Poznaniu, a w 1981 habilitował się w Szkole Głównej Planowania i Statystyki w Warszawie. W latach 1981–1987 był członkiem redakcji miesięcznika „Znak”, a w latach 1989–1995 miesięcznika „Powściągliwość i Praca”. W 1992 został członkiem Komitetu Episkopatu Polski ds. Dialogu z Judaizmem, w 1993 członkiem Polskiej Rady Chrześcijan i Żydów. W 1994 został profesorem w Akademii Teologii Katolickiej w Warszawie (obecnie Uniwersytet Kardynała Stefana Wyszyńskiego). Do 2018 pracował w Instytucie Politologii tegoż uniwersytetu; kierował katedrą Teorii Polityki i Myśli Politycznej, a wcześniej katedrą Cywilizacji i Kultury Europejskiej oraz katedrą Współczesnej Myśli Społecznej Kościoła. Do emerytury w roku 2018 był redaktorem naczelnym czasopisma „Chrześcijaństwo-Świat-Polityka”, którego był założycielem.
Jego zainteresowania naukowe to ciągłość i zmienność w nauczaniu społecznym Kościoła, antropologia judeo-chrześcijańska, dialog chrześcijańsko-żydowski, żydowskie korzenie cywilizacji europejskiej.
Na początku 2012 roku otrzymał z rąk prezydenta RP tytuł profesora nauk humanistycznych.
Za wkład w dialog chrześcijańsko- żydowski:
W roku 2020 otrzymał nagrodę im. Ks. Stanisława Musiała w Krakowie
W roku 2022 otrzymał nagrodę "Menora Dialogu" w Poznaniu
Pochodzi z zasymilowanej rodziny żydowskiej, przyjął chrzest w 1981. Od 1985 uczestniczy w Drodze neokatechumenalnej. Żonaty z Barbarą Grosfeld, z d. Szepczyńską.

</doc>
<doc id="1653968" url="https://pl.wikipedia.org/wiki?curid=1653968" title="Konstanty Koziełło">
Konstanty Koziełło

Konstanty Koziełło (ur. w Hiniówce, zm. 15 maja 1926 w Warszawie) – major obserwator Wojska Polskiego, kawaler Orderu Virtuti Militari.
Życiorys.
Konstanty Koziełło urodził się 16 sierpnia 1895 w Hiniówce na Wileńszczyźnie, w rodzinie Stanisława i Konstancji z Salmonowiczów. Po ukończeniu Korpusu Kadetów w Połocku i ukończeniu szkoły artylerii uzyskał stopień chorążego. W 1917 mianowany został podporucznikiem. Po zakończeniu działań wojennych w 1918 powrócił do Polski.
31 grudnia 1918 został przyjęty do Wojska Polskiego i przydzielony do 8 pułku artylerii polowej, w którym pełnił służbę na stanowisku młodszego, a później starszego oficera baterii, a od kwietnia 1919 roku – dowódcy baterii. W sierpniu 1919 przeniesiony został do 7 pułku artylerii polowej, a dwa miesiące później do Oficerskiej Szkoły Obserwatorów Lotniczych w Warszawie, w charakterze słuchacza II kursu.
10 marca 1920 po ukończeniu kursu, został przydzielony najpierw do 14 eskadry wywiadowczej, a później do 10 eskadry wywiadowczej. Odznaczył się wielką odwagą w czasie wojny polsko–bolszewickiej, za co został odznaczony Krzyżem Srebrnym Orderu Wojennego Virtuti Militari.
Po zakończeniu wojny został przydzielony jako obserwator do 12 eskadry wywiadowczej. W 1922 został zweryfikowany w stopniu kapitana ze starszeństwem z dniem 1 czerwca 1919. Z dniem 1 września 1922 został przeniesiony z 2 pułku lotniczego w Krakowie do 1 pułku lotniczego w Warszawie i wyznaczony na stanowisko oficera taktycznego. W październiku 1923 odkomenderowany na pięciomiesięczny kurs doszkalający w Szkole Podchorążych Piechoty. Po ukończeniu kursu objął w macierzystym pułku stanowisko komendanta szkoły podoficerskiej. W maju 1924 został mianowany dowódcą 12 eskadry wywiadowczej. Od września 1925 ponownie pełnił obowiązki oficera taktycznego pułku. 3 maja 1926 awansował na majora ze starszeństwem z dniem 1 lipca 1925 i 5. lokatą w korpusie oficerów zawodowych aeronautycznych.
15 maja 1926 w czasie przewrotu majowego, wykonując rozpoznanie został zestrzelony i poniósł śmierć. Pochowany na cmentarzu Powązkowskim w Warszawie (kwatera 176-4-32).

</doc>
<doc id="1653969" url="https://pl.wikipedia.org/wiki?curid=1653969" title="Mistrzostwa Europy w Saneczkarstwie 1956">
Mistrzostwa Europy w Saneczkarstwie 1956

14. Mistrzostwa Europy w saneczkarstwie 1956 odbyły się w austriackim Imst. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej zwyciężyła Austria.

</doc>
<doc id="1653974" url="https://pl.wikipedia.org/wiki?curid=1653974" title="Mistrzostwa Europy w Saneczkarstwie 1962">
Mistrzostwa Europy w Saneczkarstwie 1962

15. Mistrzostwa Europy w saneczkarstwie 1962 odbyły się w austriackim Weißenbach bei Liezen. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsza była Austria.

</doc>
<doc id="1653975" url="https://pl.wikipedia.org/wiki?curid=1653975" title="Ulica Czerwonej Armii">
Ulica Czerwonej Armii



</doc>
<doc id="1653977" url="https://pl.wikipedia.org/wiki?curid=1653977" title="Czubacz zmienny">
Czubacz zmienny

Czubacz zmienny ("Crax rubra") – gatunek dużego ptaka z rodziny czubaczy (Cracidae), zamieszkujący Amerykę Północną i Południową. Narażony na wyginięcie.
Systematyka.
Wyróżnia się dwa podgatunki "C. rubra":
Morfologia i ekologia.
Długość ciała 90 cm. Na głowie kędzierzawy czubek. Samiec czarny, z wyjątkiem żółtej narośli na dziobie, białego brzucha i podogonia; samica w większości kasztanowobrązowa, z prążkowanymi skrzydłami i ogonem oraz czarno-biało delikatnie prążkowaną głową. Występuje także ciemniejsza odmiana samicy. U obu płci nogi są szare. Spotykany na ziemi zwykle pojedynczo lub parami. Spłoszony, zazwyczaj ucieka na piechotę. Tokujący samiec wydaje buczącą pieśń.
Zasięg, środowisko.
Występuje od wschodniego Meksyku przez Amerykę Centralną po zachodnią Kolumbię i zachodni Ekwador. Zamieszkuje wilgotne lasy nizinne, choć był też obserwowany w górach Panamy do 1900 m n.p.m. oraz na północnych zboczach gór Sierra de las Minas w Gwatemali.
Status.
Międzynarodowa Unia Ochrony Przyrody (IUCN) od 2009 roku uznaje czubacza zmiennego za gatunek narażony (VU – "Vulnerable"); wcześniej – od 2000 roku miał on status gatunku bliskiego zagrożenia (NT – "Near Threatened"), a od 1988 – najmniejszej troski. Całkowitą liczebność populacji szacuje się na około 50 tysięcy osobników, jednak szacunki różnych autorów są rozbieżne. Trend liczebności populacji uznaje się za spadkowy. Do głównych zagrożeń dla gatunku należą polowania (dla mięsa, sportu czy z przeznaczeniem na handel) oraz utrata i fragmentacja siedlisk wskutek wylesiania.

</doc>
<doc id="1653980" url="https://pl.wikipedia.org/wiki?curid=1653980" title="Gymkhana">
Gymkhana

Gymkhana – (czyt. „dżymkana”), głównie konkurencja samochodowa, wyścig konny, kolarski lub motocyklowy ze sztucznymi przeszkodami, mający na celu wykazać zręczność i odwagę zawodników oraz walory danego pojazdu (samochodu, motocykla lub roweru).
W Polsce od kilku lat obecna jest ponownie i zdobywa coraz większą popularność gymkhana motocyklowa. Konkursy gymkhany samochodowej odbywały się już w 20-leciu międzywojennym; organizował je chociażby Krakowski Klub Automobilowy.
Na ekspozycji w muzeum miejsca zagłady łódzkich Żydów w Chełmnie n. Nerem znajduje się plakietka z napisem: „"p. Józefowi Jakubowskiemu za 1. miejsce na gymkhanie motocyklowej, na motocyklu „Sokół–600, Gordon–Benet” od p. R. Klinger; dn. 30 VII 1936"”.
W przypadku samochodów Gymkhana jest głównie konkurencją czysto kaskaderską podzieloną na trzy klasy główne:
Gymkhana zyskała sławę dzięki amerykańskiemu kierowcy rajdowemu i kaskaderowi Kenowi Blockowi oraz grze wydawanej na komputery i konsole Dirt 3.

</doc>
<doc id="1653983" url="https://pl.wikipedia.org/wiki?curid=1653983" title="Mistrzostwa Europy w Saneczkarstwie 1967">
Mistrzostwa Europy w Saneczkarstwie 1967

16. Mistrzostwa Europy w saneczkarstwie 1967 odbyły się w zachodnioniemieckim Schönau am Königssee. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było RFN.

</doc>
<doc id="1653986" url="https://pl.wikipedia.org/wiki?curid=1653986" title="Dynamo Wołogda">
Dynamo Wołogda



</doc>
<doc id="1653987" url="https://pl.wikipedia.org/wiki?curid=1653987" title="Mistrzostwa Europy w Saneczkarstwie 1970">
Mistrzostwa Europy w Saneczkarstwie 1970

17. Mistrzostwa Europy w saneczkarstwie 1970 odbyły się w szwedzkim Hammarstrand. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1653988" url="https://pl.wikipedia.org/wiki?curid=1653988" title="Titanis">
Titanis

Titanis – rodzaj olbrzymiego, nielotnego wymarłego ptaka występującego od wczesnego pliocenu do wczesnego plejstocenu w Ameryce Północnej. Nazwa rodzajowa odnosi się do dużych rozmiarów tego ptaka, zaś epitet gatunkowy gatunku typowego, "Titanis walleri", honoruje Benjamina I. Wallera – osobę, która odkryła pierwsze szczątki tego ptaka. Skamieliny titanisa są datowane na 5 do 2 milionów lat. W Teksasie i na Florydzie odkryto szczątki przedstawicieli tego rodzaju pochodzące z osadów, których wiek oszacowano na 15 000 lat, co sugeruje, że "Titanis" przetrwał dłużej, niż wcześniej uważano, jednak późniejsze, dokładniejsze ich datowania, przeprowadzone przez McFaddena i innych, zanegowały poprzednie szacunki. "Titanis" był jednym z przedstawicieli Phorusrhacidae – rodziny wielkich nielotnych ptaków drapieżnych, które wyewoluowały w Ameryce Południowej, a później przedostały się do Ameryki Północnej. Był to jeden z ich ostatnich przedstawicieli.
Budowa.
"Titanis" mógł osiągać 2,5 m wzrostu i ok. 150 kg masy. Niektóre szczątki przypisane do tego zwierzęcia są znacznie mniejsze niż inne, co może świadczyć o występowaniu dymorfizmu płciowego. Mimo iż nie znaleziono do tej pory czaszki titanisa, prawdopodobnie była ona wielka i ciężka, zakończona ostrym dziobem – jak u innych fororaków. Skrzydła tego ptaka były stosunkowo niewielkie. To oraz duża masa powodowały, że nie mógł on latać. Skrzydła były również bardzo giętkie i być może – podobnie jak u niektórych fororaków – zakończone trzema pazurami, choć nie ma na to bezpośrednich dowodów. Ogólnie "Titanis" był bardzo podobny do swoich najbliższych krewnych – południowoamerykańskich rodzajów "Phorusrhacos" i "Devincenzia". Niewiele wiadomo o budowie ciała titanisa, jednak wydaje się, że miał smuklejsze stopy niż "Devincenzia" oraz proporcjonalnie znacznie silniejszy środkowy palec. "Titanis" żył na trawiastych równinach Ameryki Północnej, gdzie najprawdopodobniej pożywiał się padliną i niewielkimi ssakami.
"Titanis" w kulturze masowej.
"Titanis" występuje w serialu "Wędrówki z bestiami: Tygrys szablozębny". Jest on tam określany jako fororak, jednak zdaniem twórców "Titanis" w rzeczywistości jest synonimem fororaka. W rzeczywistości "Titanis" wymarł 2 miliony lat temu, a akcja odcinka dzieje się milion lat temu. Przypuszczalnie twórcy sugerowali się skamielinami titanisa, których wiek początkowo błędnie oszacowano na 15 tysięcy lat.

</doc>
<doc id="1653990" url="https://pl.wikipedia.org/wiki?curid=1653990" title="Ołdrzychowice Kłodzkie (stacja kolejowa)">
Ołdrzychowice Kłodzkie (stacja kolejowa)

Ołdrzychowice Kłodzkie (dawniej Ullersdorf (Biele)) – stacja kolejowa w Ołdrzychowicach Kłodzkich w województwie dolnośląskim, w powiecie kłodzkim.
Lokalizacja.
Stacja kolejowa położona na linii kolejowej nr 322 z Kłodzka do Stronia Śląskiego. Znajduje się w południowej części wsi, w znacznym oddaleniu od centrum, na niezelektryfikowanej trasie o znaczeniu lokalnym.
Budynek Stacji.
Budynek stacyjny znajduje się w znacznym oddaleniu, na południe od centrum wsi. Posiada budowę ryglową z charakterystyczną werandą, oddzieloną drewnianą balustradą od peronu, podobnie jak takie same obiekty w Żelaźnie czy Trzebieszowicach. Obecnie budynek stacyjny jest w trakcie remontu. W latach intensywnej eksploatacji linii stacja Ołdrzychowice Kłodzkie posiadała tor mijankowy i tor boczny. Obecnie czynny jest tylko jeden tor.
Historia.
W latach 70. XIX w. doprowadzono do Kłodzka linię kolejową z Wałbrzycha i Wrocławia. Następnie przystąpiono do planowania nowych odcinków, mających połączyć stolicę regionu z kurortami położonymi na południu, zachodzie i wschodzie ówczesnego powiatu kłodzkiego. Pod koniec XIX w. przystąpiono do budowy tzw. "Kolei Doliny Białej Lądeckiej". Związane to było ze zwiększającym się ruchem pasażerskim, głównie do modnego wówczas Lądka Zdroju. Jedną ze stacji wybudowano w Ołdrzychowicach Kłodzkich, jednej z najludniejszych wsi Kłodzczyzny, która słynęła z zakładów przemysłu lnianego. Otwarto ją 14 listopada 1897 r.
Po II wojnie światowej i przejęciu ziemi kłodzkiej przez Polskę przemianowano stację na "Ołdrzychowice Kłodzkie". Brak środków na utrzymanie infrastruktury przyczynił się do popadnięcia w ruinę budynku stacji. 31 grudnia 1994 r. miał być ostatnim dniem funkcjonowania "Kolei Doliny Białej Lądeckiej". Na skutek protestów społeczności lokalnych decyzje o wstrzymaniu ruchu pasażerskiego zawieszono, ale w rozkładach jazdy pozostała informacja: "Na odcinku Kłodzko Główne – Stronie Śląskie kursowanie pociągów może być zawieszone po uprzednim ogłoszeniu". Ostatecznie zamknięto ją 15 marca 2004 r., zastępując pociągi Kolejową Komunikacją Autobusową.

</doc>
<doc id="1653991" url="https://pl.wikipedia.org/wiki?curid=1653991" title="Diva (album Annie Lennox)">
Diva (album Annie Lennox)

Diva — album brytyjskiej piosenkarki Annie Lennox, wydany w 1992 roku.
Ogólne informacje.
Debiutancki solowy album wokalistki. Poza trzema utworami ("Legend in My Living Room", "The Gift" i "Keep Young and Beautiful") w całości przez nią napisany i skomponowany. Spotkał się zarówno z sukcesem komercyjnym (#1 na brytyjskiej liście), jak i pozytywnymi opiniami krytyków. Z płyty pochodzą takie przeboje jak "Why" oraz "Walking on Broken Glass".
Albumowi towarzyszyła kaseta VHS z wyreżyserowanymi przez Sophie Muller teledyskami zatytułowana "Diva". Teledyski te zostały wydane ponownie kilka miesięcy później pod tytułem "Totally Diva". Nowa edycja zawierała nakręcone w międzyczasie wideoklipy do "Walking on Broken Glass" oraz "Precious". Materiał został wydany na DVD w 2000 roku. Żadne z tych wydań nie zawiera klipów do "Stay by Me" (nigdy nie powstał), ani "Little Bird".
Dotychczas sprzedano 1,2 miliona egzemplarzy albumu w Wielkiej Brytanii oraz ponad 2 miliony w USA.

</doc>
<doc id="1653992" url="https://pl.wikipedia.org/wiki?curid=1653992" title="Dynamo Stawropol">
Dynamo Stawropol



</doc>
<doc id="1653993" url="https://pl.wikipedia.org/wiki?curid=1653993" title="Iván Luis Zamorano">
Iván Luis Zamorano



</doc>
<doc id="1653994" url="https://pl.wikipedia.org/wiki?curid=1653994" title="Lubomir Baran">
Lubomir Baran



</doc>
<doc id="1653995" url="https://pl.wikipedia.org/wiki?curid=1653995" title="Załadunek kul">
Załadunek kul

Załadunek kul (ang. "Atlas Stones") – konkurencja zawodów siłaczy.
Zadaniem zawodnika jest podniesienie z podłoża kuli i umieszczenie jej w uchwycie na podeście lub stalowej ramie, powyżej podłoża, w jak najkrótszym czasie. Kula musi pozostać unieruchomiona na konstrukcji, aby zawodnik mógł podnieść następną. Spadek kuli z podestu powoduje konieczność ponownego jej załadunku.
Kule wykonane są z kamienia lub betonu. Każda z nich ma inną masę. Używa się najczęściej pięciu lub sześciu sztuk, rozpoczynając od najlżejszej, narastająco do najcięższej.
Konkurencję rozgrywa się w dwóch wersjach:
Kule znajdują się w bezpośredniej bliskości konstrukcji, na której będą umieszczane.
Kule znajdują się w pewnej odległości od miejsca załadunku i zawodnik musi dodatkowo pokonać z każdą z nich ten dystans.
Konkurencja jest rozgrywana w dwóch wariantach:
Wysokość podestu jest stała, niezależnie od masy kuli.
Wraz ze wzrostem obciążenia (masy kuli), zmniejsza się wysokość podestu. Pierwsza, najlżejsza kula podnoszona jest na największą wysokość, zaś ostatnia, najcięższa na najmniejszą.
Kategorie wagowe kul:

</doc>
<doc id="1653997" url="https://pl.wikipedia.org/wiki?curid=1653997" title="Lech Niemojewski">
Lech Niemojewski

Lech Niemojewski (ur. 26 sierpnia 1894 w Sosnowcu, zm. 11 października 1952 w Warszawie) – polski architekt, profesor na Wydziale Architektury Politechniki Warszawskiej, syn pisarza Andrzeja Niemojewskiego. Jego żoną była Jadwiga, córka Adama Dobrowolskiego i Stanisławy Dobrowolskiej (z d. Szczepankiewicz).
Życiorys.
Uczył się w V Gimnazjum w Warszawie. Rozpoczął w roku 1912 studia matematyczne w Towarzystwie Kursów Naukowych, w następnym roku rozpoczął studia architektury, najpierw we Lwowie, potem na Wydziale Architektury Politechniki Warszawskiej, a także w latach 1916-1922 grafikę w Szkole Sztuk Pięknych.
Brał udział w wojnie polsko-rosyjskiej. Studia architektoniczne ukończył w roku 1922. Po zgonie prof. Stanisława Noakowskiego 1928 objął katedrę historii sztuki. W roku 1933 otrzymał stopień profesora nadzwyczajnego.
W roku 1926 zrealizował projekt willi w Wejherowie. Zrealizował też projekty kościoła w Białymstoku, Instytutu Propagandy Sztuki w Warszawie oraz willę prof. Tadeusza Pruszkowskiego w Kazimierzu Dolnym.
Był autorem wnętrz statków pasażerskich MS Piłsudski i MS Batory, jak również projektantem zabudowań dworcowych stacji Piekary Śląskie Szarlej. Wykładał technikę i sztukę budowy miast w Wolnej Wszechnicy Polskiej w Warszawie (przedmiot: organizacje społeczne w samorządzie). W 1937 był komisarzem polskiego pawilonu na Wystawie Światowej w Paryżu w 1937.
W roku 1938 został odznaczony Krzyżem Komandorskim Legii Honorowej.
W czasie walk o stolicę we wrześniu 1939 był komendantem Straży Obywatelskiej na Mokotowie. W czasie okupacji wykładał na tajnym Wydziale Architektury Politechniki Warszawskiej i zasiadał w Komisji Rzeczoznawców Urbanistycznych. We wrześniu 1944 roku w jego dom na Saskiej Kępie trafił niemiecki pocisk i dzięki wsparciu prezydenta miasta Mariana Spychalskiego Niemojewski wraz z żoną wyjechali do Lublina. Zaangażował się w działania pod auspicjami PKWN, m.in. współpracował przy organizacji Politechniki Warszawskiej i został prezesem reaktywowanego w Lublinie SARP.
We wrześniu 1945 objął katedrę Historii Sztuki i Architektury Średniowiecznej na warszawskim Wydziale Architektury. W 1947 roku ofiarował pałacowi Na Wyspie kilkanaście sztuk mebli zakupionych w 1807 roku przez jego pradziada Józefa Niemojewskiego od siostry Stanisława Augusta Poniatowskiego. Pełnił funkcję dziekana Wydziału Architektury. W roku 1952 został pozbawiony funkcji. Pretekstem do nagonki stała się jego książka „Uczniowie Cieśli” której aktywiści partyjni zarzucali niezgodność z obowiązującą wówczas ideologią. 
Pochowany na cmentarzu Powązkowskim (kwatera T-4-5/6).

</doc>
<doc id="1653999" url="https://pl.wikipedia.org/wiki?curid=1653999" title="Songs of Mass Destruction">
Songs of Mass Destruction

Songs of Mass Destruction – album brytyjskiej piosenkarki Annie Lennox, wydany w 2007 roku.
Ogólne informacje.
Jest to czwarty solowy studyjny album wokalistki. Zadebiutował na 7. miejscu listy sprzedaży w Wielkiej Brytanii oraz 9. w USA.
Płytę promowały dwa single: „Dark Road” oraz „Sing”. Do nagrania tego drugiego utworu Lennox zaprosiła 23 inne wokalistki, m.in. Madonnę, Pink i zespół Sugababes.

</doc>
<doc id="1654001" url="https://pl.wikipedia.org/wiki?curid=1654001" title="Kryterium Asów Polskich Lig Żużlowych im. Mieczysława Połukarda 1990">
Kryterium Asów Polskich Lig Żużlowych im. Mieczysława Połukarda 1990

IX Kryterium Asów Polskich Lig Żużlowych im. Mieczysława Połukarda odbył się 25 marca 1990. Zwyciężył Tomasz Gollob.
Wyniki.
Bieg po biegu

</doc>
<doc id="1654002" url="https://pl.wikipedia.org/wiki?curid=1654002" title="Diecezja berlińska">
Diecezja berlińska



</doc>
<doc id="1654003" url="https://pl.wikipedia.org/wiki?curid=1654003" title="Zlatko Tanevski">
Zlatko Tanevski



</doc>
<doc id="1654004" url="https://pl.wikipedia.org/wiki?curid=1654004" title="Trzebieszowice (stacja kolejowa)">
Trzebieszowice (stacja kolejowa)

Trzebieszowice (dawniej Kunzendorf) – stacja kolejowa w Trzebieszowicach w województwie dolnośląskim, w powiecie kłodzkim.
Lokalizacja.
Stacja kolejowa położona na linii kolejowej nr 322 z Kłodzka do Stronia Śląskiego. Znajduje się w południowej części wsi, na niezelektryfikowanej trasie o znaczeniu lokalnym.
Budynek Stacji.
Budynek stacyjny był identyczny do takich samych budowli jakie stoją do dziś w Żelaźnie, czy Ołdrzychowicach Kłodzkich. Spłonął on w 1996r., a jego ruiny rozebrano. Na kompleks stacyjny składał się dom dróżnika, domu mieszkalny pracowników kolejowych, magazyn, szalet i wieża ciśnień.
Historia.
Pod koniec XIX w. przystąpiono do budowy tzw. "Kolei Doliny Białej Lądeckiej". Związane to było ze zwiększającym się ruchem pasażerskim, głównie do cieszącego się wówczas popularnością uzdrowiska w Lądku Zdroju. Jedną ze stacji wybudowano w Trzebieszowicach.
Po II wojnie światowej i przejęciu ziemi kłodzkiej przez Polskę przemianowano stację na "Trzebieszowice". Od 15 marca 2004 r. na trasie tej nie kursują żadne pociągi pasażerskie, które zostały zasępione przez Kolejową Komunikacją Autobusową.
Architektura.
Pochodzący z 1897 roku budynek jest wzniesiony na planie prostokąta, ma konstrukcję szkieletową, płytką wiatę poczekalni i wysuniętą ryzalitowo dyżurkę zawiadowcy. Budynek nakryty jest dachem dwuspadowym z naczółkami.

</doc>
<doc id="1654007" url="https://pl.wikipedia.org/wiki?curid=1654007" title="La Unión (Chile)">
La Unión (Chile)

La Unión – miasto i gmina w południowym Chile, ośrodek administracyjny prowincji Ranco, w regionie Los Ríos. Położone jest w południowej części Doliny Środkowochilijskiej nad rzeką Bueno ok. 40 km na wschód od jej ujścia do Oceanu Spokojnego. Miasto zostało założone w 1821.
Miasto jest ważnym ośrodkiem przemysłu mleczarskiego.

</doc>
<doc id="1654008" url="https://pl.wikipedia.org/wiki?curid=1654008" title="Wtoraja nizszaja liga ZSRR w piłce nożnej mężczyzn">
Wtoraja nizszaja liga ZSRR w piłce nożnej mężczyzn

Wtoraja Nizszaja Liga SSSR (ros. "Вторая низшая лига СССР" – pol. "Druga Niższa Liga ZSRR") – czwarta klasa rozgrywek Mistrzostw Związku Radzieckiego w piłce nożnej. Mistrzostwa klubów były rozgrywane od 1936 do końca istnienia ZSRR w 1991. System rozgrywek zmieniał się na przestrzeni lat. Najczęściej turnieje o Mistrzostwo ZSRR toczyły się w formie rozgrywek ligowych (mecz i rewanż) w systemie wiosna-jesień. Zmieniała się także nazwa najwyższej ligi. Nazwę Wtoraja Nizszaja Liga nadano jej w sezonie 1990 i istniała tylko jeszcze w 1991. W latach 1936–1937 nosiła nazwę Grupa G (w latach 1938–1989 nie istniała, z wyjątkiem 1970 Klasa B).

</doc>
<doc id="1654009" url="https://pl.wikipedia.org/wiki?curid=1654009" title="Habla">
Habla

Habla (arab. حبله) - palestyńskie miasto położone w muhafazie Kalkilja, w Autonomii Palestyńskiej.
Leży w zachodniej części Samarii, w otoczeniu miasta Kalkilja, wioski Ras Atija, oraz żydowskiego miasteczka Alfe Menasze. Miasto jest otoczone ze wszystkich stron przez mur bezpieczeństwa oddzielający Izrael od Autonomii Palestyńskiej. Po stronie izraelskiej znajduje się wioska Mattan.
Historia.
29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" o podziale Palestyny na dwa państwa: żydowskie i arabskie. Wioska Habla miała znaleźć się w państwie arabskim, jednak podczas wojny izraelsko-arabskiej w 1948 została zajęta przez Jordańczyków. W ramach podpisanego 4 kwietnia 1949 zawieszenia broni izraelsko-jordańskiego, Habla znalazła się pod kontrolą Jordanii.
Podczas wojny sześciodniowej w 1967 Hablę zajęły wojska izraelskie.
W 2002 Izraelczycy rozpoczęli budowę muru bezpieczeństwa, który otoczył wioskę od północy, zachodu i wschodu.
Demografia.
Według danych "Palestyńskiego Centrum Danych Statystycznych" w 2007 w Habli żyło 6,3 tys. mieszkańców.
Komunikacja.
Przez miasto przebiega droga nr 5444, którą jadąc na północny zachód można przejechać podziemnym tunelem pod drogą ekspresową nr 55 (Kefar Sawa-Nablus) i po przekroczeniu izraelskich punktów kontrolnych dojechać do miasta Kalkilja, lub jadąc na południowy wschód dojechać do wioski Ras Atija.
Na zachód od miasta przebiega autostrada nr 6, a na północy droga ekspresowa nr 55, brak jednak możliwości bezpośredniego wjazdu na nie.

</doc>
<doc id="1654010" url="https://pl.wikipedia.org/wiki?curid=1654010" title="Orzeł (statek kosmiczny)">
Orzeł (statek kosmiczny)

Orzeł (ros. Орёл), dawne nazwy: Federacja (ros. Федерация), PTK NP (ros. Пилотируемый транспортный корабль нового поколения), PPTS (ang. Prospective Piloted Transport System; ros. Перспективная Пилотируемая Транспортная Система, nieoficjalnie nazywany także Ruś (ros. Рус)) – planowany rosyjski transportowo-załogowy pojazd kosmiczny. Statki tego typu mają zastąpić około 2024 r. statki typu Sojuz.
W 2015 r. Roskosmos ogłosił konkurs na nazwę statku. 15 stycznia 2016 r. ogłoszono, że została mu nadana nazwa Federacja. W 2019 roku szef Roskosmosu, Dmitrij Rogozin poinformował o zmianie nazwy na Orzeł.
Opis ogólny.
Rozpoczynając prace nad nowym statkiem kosmicznym Federacja definitywnie zrezygnowano z konstrukcji mini wahadłowca Kliper na rzecz pojazdu kosmicznego składającego się z jednorazowego użytku modułu silnikowego i przyrządowego, oraz modułu powrotnego – kapsuły wielokrotnego użytku w postaci ściętego stożka.
Statek będzie zdolny do wynoszenia na niską orbitę okołoziemską sześcioosobowej załogi i 500 kg ładunku użytecznego, albo dwuosobowej załogi i 1000 kg ładunku. Główne zadania statku to szybkie (1-2 doby od startu) zbliżenie i połączenie ze stacją orbitalną (ISS lub rozważana przyszła rosyjska stacja orbitalna) lub z ekspedycyjnym statkiem umożliwiającym loty poza niską orbitę wokółziemską. Statek ma umożliwiać również długotrwałe loty autonomiczne po wokółziemskiej orbicie. Przewiduje się również wykorzystanie statku do lotów wokółksiężycowych.
Rozpatruje się kilka wariantów powrotu i lądowania modułu powrotnego. Ponieważ wszystkie nowe statki kosmiczne mają startować z kosmodromów położonych na terenie Rosji i tam lądować, jedynym możliwym miejscem przyszłych lądowań jest Syberia. Dlatego jednym z najważniejszych problemów jest precyzja lądowania, w założeniu ma to być obszar o promieniu 10 km. Moduł powrotny będzie wielokrotnego użytku. Przewiduje się, że statek będzie ponownie wykorzystywany nawet dziesięć razy, jedynie osłona termiczna ma być wymieniana.
Dane techniczne.
Dane ogólne:
Dane techniczne:
Harmonogram.
W 2009 r. planowane działania związane z realizacją projektu przedstawiano następująco:
W 2011 r. nastąpiło zamknięcie programu budowy rodziny rakiet Rus-M, w związku z czym rakietą nośną dla statku, od 2010 r. określanego jako PTK-NP, będzie budowana obecnie rakieta Angara 5.
W miarę realizacji projektu z roku na rok przesuwane są terminy oddania nowego statku do służby. Aktualny harmonogram podany w 2016 r. zawiera następujący program pierwszych misji statku Federacja:
Ze względu na systematyczne ograniczanie funduszy przeznaczanych na rosyjski program kosmiczny, przypuszcza się, że powyższe terminy nadal będą poważnie opóźniane.

</doc>
<doc id="1654013" url="https://pl.wikipedia.org/wiki?curid=1654013" title="Katastrofa lotnicza w Moskwie (1935)">
Katastrofa lotnicza w Moskwie (1935)

Katastrofa na paradzie lotniczej w Moskwie – katastrofa lotnicza, do której doszło 18 maja 1935 roku w Moskwie. Samolot ANT-20 "Maksym Gorki" wykonujący pokazowy lot, zderzył się z samolotem myśliwskim I-5 pilotowanym przez Nikołaja Błagina. Zginęły 52 osoby (członkowie załogi, 33 członków rodzin konstruktorów ANT-20, 7 osób na ziemi i Błagin). 
Feralnego dnia Tupolew ANT-20 "Maksym Gorki" miał wykonać ostatni lot na pokazie lotniczym w Moskwie. Wówczas był to największy samolot na świecie. Samolot wystartował z lotniska i miał lecieć z trzema mniejszymi maszynami: ANT-14, R-5, oraz I-5. Podczas tego lotu, pilot towarzyszącego mu myśliwca I-5, Nikołaj Błagin, próbował wykonać pętlę wokół skrzydła „Maksyma Gorkiego”. Uderzył w nie, w wyniku czego obie maszyny runęły na ziemię. Zginęły 52 osoby. Oficjalną przyczyną kolizji był błąd pilota I-5, który według komunistycznych władz nie uzyskał zgody na ten ryzykowny manewr. Istnieje jednak również wersja, według której feralna pętla wokół skrzydła ANT-20 była w planach pokazu, a Błagin otrzymał nieoficjalnie rozkaz jej wykonania; świadczyć o tym może także fakt, że w innym samolocie leciała ekipa kroniki filmowej, jakby z zamiarem sfilmowania śmiałego manewru.

</doc>
<doc id="1654014" url="https://pl.wikipedia.org/wiki?curid=1654014" title="Łaźnik">
Łaźnik



</doc>
<doc id="1654015" url="https://pl.wikipedia.org/wiki?curid=1654015" title="International Association of Geodesy">
International Association of Geodesy



</doc>
<doc id="1654017" url="https://pl.wikipedia.org/wiki?curid=1654017" title="Biskupi Samoa-Apia">
Biskupi Samoa-Apia



</doc>
<doc id="1654018" url="https://pl.wikipedia.org/wiki?curid=1654018" title="International Union of Geodesy and Geophysics">
International Union of Geodesy and Geophysics



</doc>
<doc id="1654019" url="https://pl.wikipedia.org/wiki?curid=1654019" title="Yamapi">
Yamapi



</doc>
<doc id="1654022" url="https://pl.wikipedia.org/wiki?curid=1654022" title="Serce gór (film)">
Serce gór (film)

Serce gór – polski film fantasy z 2004 roku w reżyserii Rafała M. Lipki. Film został wydany na DVD 20 października 2006 roku.
Okres zdjęciowy trwał od 3 sierpnia do 30 listopada 2001 roku. Zdjęcia plenerowe: Gładyszów, Sanok, Czchów i okolice Gorlic.
Fabuła.
Kupiec Duncan wraca z wyprawy, podczas której wykupił od niewiernych kamień zwanym "Sercem gór". W wiosce oczekuje na niego kochająca żona Heather. Podczas zabawy, organizowanej na cześć powrotu Duncana, wioska zostaje napadnięta przez ludzi złego Skaara, którzy kradną kamień oraz porywają Heather. Duncan zamierza odnaleźć swoją żonę, ale wioskowy Druid radzi mu, żeby zwrócił się o pomoc do Weronara, brata Heather, który z niewiadomych powodów został skazany na wygnanie. Mimo braku zaufania do swego szwagra Duncan rusza na wyprawę. Z trudem przekonuje Weronara do współdziałania.

</doc>
<doc id="1654024" url="https://pl.wikipedia.org/wiki?curid=1654024" title="Cotgrave">
Cotgrave

Cotgrave - miasto w Wielkiej Brytanii, w Anglii, w regionie East Midlands, w hrabstwie Nottinghamshire. W 2001 roku miasto liczyło 7373 mieszkańców.

</doc>
<doc id="1654025" url="https://pl.wikipedia.org/wiki?curid=1654025" title="Aleje Solidarności w Poznaniu">
Aleje Solidarności w Poznaniu

Aleje Solidarności – główna ulica Winograd, przebiegająca również przez Trójpole, Winiary i Golęcin w Poznaniu, odcinek tzw. II ramy komunikacyjnej. Wytyczona pod koniec lat 70. XX w. przy okazji budowy osiedli: Przyjaźni, Zwycięstwa i Kraju Rad.
Nazwa.
W 2005 roku, w 25. rocznicę porozumień sierpniowych zawartych przez NSZZ „Solidarność”, dotychczasową ulicę Serbską podzielono na dwie – "Ulicę Serbską" oraz "Aleje Solidarności". 
Nazwę tę nosi również jedna ze stacji bezkolizyjnie krzyżującej się z aleją trasy PST.
Obiekty.
Na wysokości marketu Kaufland zachowane są betonowe pozostałości po hali sterowców, która funkcjonowała w tym miejscu od 1913. 
Do ulicy przylega Park Władysława Czarneckiego. Przy zachodnim krańcu zlokalizowano w początku lat 70. XX w. Szpital MSWiA. 
Zlokalizowany przy ulicy Poznański Ośrodek Specjalistycznych Usług Medycznych (POSUM) zwyciężył w ogólnopolskim plebiscycie "Modernizacja Roku" w kategorii zdrowie i opieka społeczna za rok 2016.

</doc>
<doc id="1654026" url="https://pl.wikipedia.org/wiki?curid=1654026" title="Andalucia Tennis Experience">
Andalucia Tennis Experience

Andalucia Tennis Experience – kobiecy turniej tenisowy kategorii WTA International Series zaliczany do cyklu WTA Tour. Rozgrywany na kortach ziemnych w Marbelli w latach 2009–2011.

</doc>
<doc id="1654028" url="https://pl.wikipedia.org/wiki?curid=1654028" title="Jonas Glemža">
Jonas Glemža

Jonas Glemža (ur. 20 stycznia 1887 w Auliškis w rejonie poniewieskim, zm. 13 września 1988 w Badenii–Wirtembergii) – litewski ekonomista i działacz społeczno-polityczny, jeden z liderów litewskiej emigracji politycznej po II wojnie światowej. 
Kształcił się w gimnazjum w Mitawie, gdzie zaangażował się w działalność litewskiego towarzystwa "Kūdikio". W 1905 wziął udział w wypadkach rewolucyjnych w Cesarstwie Rosyjskim, a rok później w ataku na więzienie w Szawlach, mającym na celu uwolnienie więźniów politycznych. Został skazany przez sąd wojenny w Wilnie na 15 miesięcy więzienia – po roku został zwolniony. 
W latach 1907–1914 studiował w Instytucie Handlowym w Sankt Petersburgu. Po wybuchu I wojny światowej został zmobilizowany do armii rosyjskiej. W 1917 objął funkcję sekretarza Komitetu Pomocy Materialnej Litewskim Uchodźcom w Rosji. W tym samym roku założył Litewski Uniwersytet Ludowy w Pskowie, w którym nauczał. 
W 1919 powrócił na Litwę. W latach 1919–1925 pełnił obowiązki zastępcy intendenta w litewskim wojsku. W 1925 został szefem działu w przedsiębiorstwie "Lietūkis". Dwa lata później objął obowiązki dyrektora spółdzielni "Pienocentras", w której pracował do 1943. 
W 1944 wyjechał do Niemiec. W 1950 stanął na czele wydziału gospodarki i finansów Światowej Wspólnoty Litwinów w Niemczech. Siedem lat później założył Litewskie Towarzystwo Pomocy Materialnej "Labdara". 
W latach 1957–1965 był dyrektorem Litewskiej Agencji Telegraficznej "Elta". Przygotowywał teksty w języku litewskim do Radia Madryt oraz Radia Watykan i Rzym. 
Angażował się w działalność europejskiego ruchu socjalistycznego. W dniach 27-28 lutego 1954 wziął udział w konferencji Międzynarodówki Socjalistycznej w Brukseli. Był również delegatem na V, VI, VII i VIII Kongres Międzynarodówki Socjalistycznej (1959–1963). W 1958 był obecny na konferencji Unii Socjalistów Europy Środkowo-Wschodniej. 
Zasiadał w Radzie Wykonawczej Naczelnego Komitetu Wyzwolenia Litwy (1958–1965), wraz ze Steponasem Kairysem był jego przewodniczącym. Do końca życia pozostał członkiem Litewskiej Partii Socjaldemokratycznej. 

</doc>
<doc id="1654029" url="https://pl.wikipedia.org/wiki?curid=1654029" title="Aria 62128">
Aria 62128

Aria 62128 – polski monofoniczny radioodbiornik z wbudowanym gramofonem, produkowany w latach 1963–1966 w Zakładach Radiowych Diora. Umożliwia odbiór stacji na falach długich, średnich, krótkich i UKF.
Charakterystyka.
Posiada oddzielną regulację tonów niskich i wysokich, obrotową antenę ferrytową, gniazda antenowe i wyjście głośnikowe. Układ odbiornika (superheterodynowy) zawiera 6 lamp elektronowych (ECC85, ECH81, EBF89, ECC83, EL84 i EM84) i 2 diody germanowe (DOG-53). Wbudowany gramofon pracuje z prędkościami obrotowymi 78, 45, 33⅓ obr./min.
Odbiornik powstał jako połączenie gramofonu elektrycznego GE 250 z odbiornikiem radiowym Boston 62123, stąd parametry techniczne odbiornika Aria 62128 pokrywają się z parametrami odbiornika Boston, z małymi wyjątkami: zwiększony pobór mocy przy włączonym gramofonie, dwa głośniki (niskotonowy GD 26-18/3 i wysokotonowy GDW 12,5/1,5) zamiast trzech (niskotonowego i 2 wysokotonowych), ciężar ok. 16 kg (większy od Bostona o ok. 5 kg).

</doc>
<doc id="1654030" url="https://pl.wikipedia.org/wiki?curid=1654030" title="Radochów (przystanek kolejowy)">
Radochów (przystanek kolejowy)

Radochów – przystanek kolejowy w Radochowie w województwie dolnośląskim, w powiecie kłodzkim.
Lokalizacja.
Przystanek kolejowy położony jest na linii kolejowej nr 322 z Kłodzka do Stronia Śląskiego. Znajduje się w południowej części wsi, na niezelektryfikowanej trasie o znaczeniu lokalnym.
Historia.
Pod koniec XIX w. przystąpiono do budowy tzw. "Kolei Doliny Białej Lądeckiej". Związane to było ze zwiększającym się ruchem turystycznym, głównie do Lądka Zdroju, gdzie znajdowało się popularne uzdrowisko. Jedną ze stacji umiejscowiono ok. 1,5 km na południowy zachód od granicy zwartej zabudowy miejscowości. Uroczyste otwarcie miało miejsce 14 listopada 1897..
Po II wojnie światowej i przejęciu ziemi kłodzkiej przez Polskę przemianowano stację na "Rajsk Kłodzki", a następnie na "Radochów". W latach 70. XX w. rozebrano stylowy budynek stacji. W 2004 zastąpiono ruch pasażerski pociągów Kolejową Komunikacja Autobusową.

</doc>
<doc id="1654032" url="https://pl.wikipedia.org/wiki?curid=1654032" title="Craven Arms">
Craven Arms

Craven Arms - miasto w Wielkiej Brytanii, w Anglii, w regionie West Midlands, w hrabstwie Shropshire. W 2001 r. miasto to zamieszkiwało 2 289 osób.

</doc>
<doc id="1654034" url="https://pl.wikipedia.org/wiki?curid=1654034" title="Moje pieczone kurczaki">
Moje pieczone kurczaki

Moje pieczone kurczaki – polski, telewizyjny film fabularny z 2002 roku w reżyserii Iwony Siekierzyńskiej
Okres zdjęciowy trwał od 11 do 28 czerwca 2002. Film był kręcony w Łodzi. Film ten wchodzi w skład cyklu filmowego "Pokolenie 2000".
Opis fabuły.
Magda i Wojtek wraz z synem wracają po kilku latach z Kanady do Łodzi. Okazuje się, że za oceanem nie dorobili się pieniędzy. Nie stać ich na własne mieszkanie, dlatego mieszkają u rodziców Magdy. Za resztę oszczędności Wojtek kupuje używany samochód dostawczy i zamierza handlować kurczakami z rożna w centrum miasta, natomiast Magda myśli o tym, żeby zostać reżyserką. Podejmuje już pierwsze kroki, filmuje to, co dzieje się wokół niej.

</doc>
<doc id="1654036" url="https://pl.wikipedia.org/wiki?curid=1654036" title="Paryski maraton">
Paryski maraton



</doc>
<doc id="1654037" url="https://pl.wikipedia.org/wiki?curid=1654037" title="Planetarium Lotów Kosmicznych w Olsztynie">
Planetarium Lotów Kosmicznych w Olsztynie



</doc>
<doc id="1654044" url="https://pl.wikipedia.org/wiki?curid=1654044" title="Dolina Środkowochilijska">
Dolina Środkowochilijska

Dolina Środkowochilijska (hiszp. "Valle Central", "Valle Longitudinal") – nizina w środkowym Chile, obniżenie tektoniczne pomiędzy głównym łańcuchem Andów Południowych, a ciągnącym się wzdłuż wybrzeża Oceanu Spokojnego pasmem chilijskiej Kordyliery Nadbrzeżnej. Rozciąga się między 32°S a 41°30'S. Przedłużeniem tego obniżenia są zatoki i kanały oddzielające kontynentalną część Chile od wysp u jej wybrzeża aż do 47°S. Długość Doliny Środkowochilijskiej wynosi 700 km, a szerokość – od 20 do 80 km.
Dolina Środkowochilijska należy do najgęściej zaludnionych obszarów Chile. Znajdują tu się następujące ważne miasta (idąc od północy ku południu): Santiago (stolica kraju), Puente Alto, Rancagua, Curicó, Talca, Linares, Chillán, Los Ángeles, Temuco, Osorno i Puerto Montt. 
Obszar ten to również ważny region rolniczy Chile.

</doc>
<doc id="1654047" url="https://pl.wikipedia.org/wiki?curid=1654047" title="Santa Maria Gloriosa dei Frari">
Santa Maria Gloriosa dei Frari

Bazylika Santa Maria Gloriosa dei Frari, zwana potocznie Frari, jest kościołem umiejscowionym przy Calle del Magazzen w Wenecji, w północnych Włoszech.
Masywny franciszkański kompleks klasztorny założony został w XIII wieku, a następnie przebudowany w XIV i XV. 
Przyległe krużganki są miejscem, w których spoczywają archiwa państwowe, dokumentujące 1000 lat historii weneckiej. Z zewnątrz i w środku kościół z cegły pozbawiony jest dekoracji. Prostota budynku wynika bezpośrednio z reguły zakonu franciszkańskiego. W nawie głównej dominują urocze stalle na chórze, jedyne, jakie zachowały się w Wenecji oraz gotycka balustrada oddzielająca nawę od prezbiterium. Po bokach znajdziemy grobowce dożów - w północnej części budowli "Pomnik Pesara", upamiętniający dożę Giovanniego Pesara (1658). W centralnym punkcie kościoła, przy ołtarzu głównym, znajduje się obraz "Wniebowzięcie" Tycjana. Na prawo od ołtarza głównego umiejscowiono wejście do kaplicy rodowej rodziny Pesaro, służąca jako zakrystia. 
W południowej (prawej) nawie znajduje się grobowiec Tycjana, wzniesiony trzy wieki po jego śmierci. W kościele znajdują się XV-wieczne stalle z płaskorzeźbami, które przedstawiają świętych oraz Wenecję, a także nagrobek Claudia Monteverdiego (z lewej strony głównego ołtarza).
Jest największym ze wszystkich gotyckich kościołów w Wenecji. 

</doc>
<doc id="1654048" url="https://pl.wikipedia.org/wiki?curid=1654048" title="Mercedes ///AMG E55">
Mercedes ///AMG E55



</doc>
<doc id="1654049" url="https://pl.wikipedia.org/wiki?curid=1654049" title="Adrian Smith (architekt)">
Adrian Smith (architekt)

Adrian Smith (ur. 19 sierpnia 1944) – amerykański architekt, jeden z najbardziej znanych na świecie. Zaprojektował kilka wieżowców o dużym znaczeniu w skali światowej, między innymi najwyższy budynek na świecie – Burdż Chalifa.
Wybrane projekty.
Ukończone projekty przy współpracy z SOM:

</doc>
<doc id="1654050" url="https://pl.wikipedia.org/wiki?curid=1654050" title="Atut (radioodbiornik)">
Atut (radioodbiornik)

Atut – polski radioodbiornik produkowany w Zakładach Radiowych im. Marcina Kasprzaka w Warszawie. Umożliwia odbiór stacji na falach długich, średnich i UKF. Posiada 7 obwodów strojonych, wbudowaną antenę ferrytową, gniazda antenowe i uziemienia, gniazdo magnetofonowo-gramofonowe i obrotowy przełącznik zakresów. Układ odbiornika (superheterodynowy) zawiera 4 lampy elektronowe (ECC 85, ECH 81, EBF 98 i ECL 82) i 2 diody germanowe (DOG-53).
Wersje.
Atut 2 – umożliwia odbiór na falach krótkich (5,95-12 MHz) zamiast UKF. Układ zawiera 3 lampy elektronowe (ECH 81, EBF 89 i ECL 82). Posiada wzmacniacz o mniejszej mocy (1 W).

</doc>
<doc id="1654053" url="https://pl.wikipedia.org/wiki?curid=1654053" title="Tronchet">
Tronchet



</doc>
<doc id="1654054" url="https://pl.wikipedia.org/wiki?curid=1654054" title="Elektrosiła Petersburg">
Elektrosiła Petersburg

Elektrosiła Petersburg (ros. Футбольный клуб «Электросила» Санкт-Петербург, "Futbolnyj Kłub "Elektrosiła" Sankt-Pietierburg") – rosyjski klub piłkarski z siedzibą w Petersburgu.
Historia.
Chronologia nazw:
Założony w 1922 jako Krasnaja Zaria Leningrad. Do 1930 występował w okręgowych rozgrywkach Leningradu. W latach 1931-1935 uczestniczył w miejskich rozgrywkach piłkarskich.
W 1936 startował w pierwszych Mistrzostwach ZSRR w najwyższej Klasie A.
W 1938 jako Elektrik Leningrad dotarł do finału Pucharu ZSRR.
W 1939 zespół klub zajął 13 miejsce i spadł do Klasy B. W 1940 zdobył mistrzostwo Klasy B i od następnego sezonu otrzymał prawo występować w Klasie A, jednak razem z innym zespołem Awangard Leningrad został rozformowany. Najlepsze piłkarze przeszli do Zenitu Leningrad.
W 1946 drużyna została odnowiona pod nazwą Elektrosiła Leningrad i występował w Drugiej Grupie, podgrupie Wschodniej.
Potem zespół występował w rozgrywkach lokalnych.

</doc>
<doc id="1654055" url="https://pl.wikipedia.org/wiki?curid=1654055" title="Krasnaja Zaria Leningrad">
Krasnaja Zaria Leningrad



</doc>
<doc id="1654056" url="https://pl.wikipedia.org/wiki?curid=1654056" title="Elektrik Leningrad">
Elektrik Leningrad



</doc>
<doc id="1654057" url="https://pl.wikipedia.org/wiki?curid=1654057" title="Elektrosiła Leningrad">
Elektrosiła Leningrad



</doc>
<doc id="1654059" url="https://pl.wikipedia.org/wiki?curid=1654059" title="Cromer">
Cromer

Cromer – miasto portowe w Wielkiej Brytanii, w Anglii, w regionie East of England, w hrabstwie Norfolk. W 2001 miasto to na powierzchni 4,66 km² zamieszkiwało 7 749 osób.
W mieście znajduje się zbudowana w 1833 roku latarnia morska Cromer.
W tym mieście ma swą siedzibę klub piłkarski – Cromer Town F.C.

</doc>
<doc id="1654065" url="https://pl.wikipedia.org/wiki?curid=1654065" title="Crowle">
Crowle



</doc>
<doc id="1654074" url="https://pl.wikipedia.org/wiki?curid=1654074" title="Katastrofa lotu Pan Am 214">
Katastrofa lotu Pan Am 214

Katastrofa lotu Pan Am 214 – katastrofa lotnicza, która wydarzyła się 8 grudnia 1963 roku. Samolot Boeing 707-121 należący do linii Pan Am, (N709PA) lecący z Baltimore do Filadelfii, rozbił się w wyniku uderzenia pioruna w skrzydło samolotu podczas podchodzenia do lądowania. Zginęło 81 osób.
Przebieg katastrofy.
Boeing 707-121 (N709PA) miał 5 lat i wylatane ponad 15 609 godzin. Maszyna leciała z Portoryko do Filadelfii z międzylądowaniem w Baltimore. O godz. 19:35, samolot przybył do Baltimore, a o godz. 20:24 rozpoczął tankowanie. Samolot wystartował z Baltimore do Fliadelfii drogą VOR na kurs 270. O godz. 20:58 w Boeinga uderzył piorun. To spowodowało pożar lewego skrzydła, a następnie eksplozję paliwa znajdującego się w lewym skrzydle. Ostatnie słowo, jakie usłyszała kontrola ruchu lotniczego w Filadelfii, to "Mayday". Maszyna runęła na las w Elkton. Zginęło 81 osób (73 pasażerów i 8 członków załogi)
Przyczyny.
Przyczyną katastrofy było uderzenie pioruna w skrzydło Boeinga, co spowodowało wybuch oparów paliwa w rezerwowym zbiorniku i w rezultacie znaczne uszkodzenie lewego skrzydła.

</doc>
<doc id="1654078" url="https://pl.wikipedia.org/wiki?curid=1654078" title="Crowle (Lincolnshire)">
Crowle (Lincolnshire)

Crowle – miasto w Wielkiej Brytanii, w Anglii, w regionie Yorkshire and the Humber, w hrabstwie Lincolnshire. W 2001 miasto to zamieszkiwało 4 090 osób.

</doc>
<doc id="1654083" url="https://pl.wikipedia.org/wiki?curid=1654083" title="Zdobycie Suzy przez Asyryjczyków">
Zdobycie Suzy przez Asyryjczyków

Zdobycie Suzy – starcie zbrojne, które miało miejsce w roku 647 p.n.e. r. w trakcie walk Asyryjczyków z Elamitami.
Po zdobyciu Babilonu w roku 648 p.n.e. wojska Aszurbanipala wyruszyły przeciwko Elamowi, niszcząc po drodze miasta i wioski. Zdobyto m.in. miasto Bit-Imbi, gdzie do niewoli wzięto adoptowanego syna króla Elamu, Ummanaldasi. Sam król zaś uciekł ze stolicy w góry. Na tronie elamskim Asyryjczycy osadzili Tamaritu, który jednak zbuntował się, ale został pokonany. W czasie chwilowego wycofania się Asyryjczyków, do władzy powrócił Ummanaldasi, ale w roku 647 p.n.e. Aszurbanipal ponownie uderzył na ziemie Elamu całkowicie niszcząc kraj. Najgorszy los spotkał królewskie miasto Suza, które zostało zdobyte i zniszczone. W ręce Asyryjczyków wpadły olbrzymie skarby przechowywane od setek lat w miejscowym skarbcu. Odzyskano m.in. posąg bogini Nanaji zabrany ponad 1500 lat wcześniej z Uruk. W zdobytej Suzie w gruz obrócono miejscowe świątynie i posągi bóstw. Zdewastowano grobowce królewskie, a kości zmarłych wywieziono do Asyrii, by nie mogły być obiektem kultu. Ruiny miasta posypano na koniec solą, tak aby nie mogło odrodzić się tam życie. Wkrótce w ręce Aszurbanipala wpadł król Ummanaldasi, którego najprawdopodobniej zgładzono w Niniwie. Spacyfikowany Elam przestał stanowić zagrożenie dla imperium, ale też odsłonił flankę imperium, któremu dotąd służył jako bufor.
Zdobcie Suzy Aszurbanipal opisał w inskrypcji:

</doc>
<doc id="1654084" url="https://pl.wikipedia.org/wiki?curid=1654084" title="Lubawa (przedsiębiorstwo)">
Lubawa (przedsiębiorstwo)

Lubawa S.A. – polska spółka akcyjna, podmiot dominujący w Grupie Lubawa. Głównymi produktami są techniczne tkaniny powlekane, namioty, hełmy, kamizelki kuloodporne. Spółka realizuje zamówienia dla służb mundurowych – wojska, policji, straży granicznej, straży pożarnej, sił specjalnych oraz na potrzeby funkcjonariuszy straży miejskiej i pracowników ochrony. Lubawa S.A. jest także producentem produktów bezpieczeństwa i higieny pracy, ochrony pracowników oraz produktów turystycznych.
Charakterystyka produkcji.
Spółka specjalizuje się w produkcji sprzętu i konfekcji dla służb mundurowych. Wśród produktów spółki znajdują się kamizelki kuloodporne, kamizelki do skrytego noszenia i produkty z segmentu wyposażenia indywidualnego żołnierza, tj. hełmy balistyczne, umundurowanie, akcesoria balistyczne oraz obuwie.
Do produkowanych przez Lubawa S.A. sprzętów należą również zapory przeciwpowodziowe, łodzie ratownicze oraz makiety pneumatyczne do pozoracji sprzętu wojskowego.
Ze względu na wyspecjalizowane zaplecze do produkcji tkanin i dzianin technicznych, gum i tkanin gumowanych Lubawa S.A. posiada bogatą ofertę odzieży przeciwchemicznej, namiotów pneumatycznych i stelażowych. Lubawa S.A. dostarcza również sprzęt pożarniczy w postaci skokochronów, zbiorników na wodę, sprzętu pływającego oraz sprzętu BHP stosowanego w pracach na wysokości.
W ofercie produktowej Lubawa S.A. znajdują się także produkty do wyposażenia dla lotnictwa, m.in. osłony balistyczne, przeciwodłamkowe, nakładki na siedzenia dla pilotów, łodzie i kamizelki ratownicze.
Grupa Lubawa po powstaniu stała się jednym z największych polskich producentów sprzętu specjalnego, zarówno na potrzeby krajowe, jak i na eksport, który jest istotnym źródłem przychodów.

</doc>
<doc id="1654088" url="https://pl.wikipedia.org/wiki?curid=1654088" title="Kolizja na paradzie lotniczej w Moskwie">
Kolizja na paradzie lotniczej w Moskwie



</doc>
<doc id="1654089" url="https://pl.wikipedia.org/wiki?curid=1654089" title="Johnny Kitagawa">
Johnny Kitagawa

 – japoński przedsiębiorca, założyciel i były prezes agencji Johnny &amp; Associates, która znana jest z wykreowania licznych japońskich boysbandów. Kitagawa utworzył, wyprodukował i zarządzał wieloma popularnymi zespołami, takimi jak Arashi, NEWS i KAT-TUN.
Z czasem jego wpływy w środowisku rozrywkowym rozprzestrzeniły się także na telewizję (mimo castingów, to członkowie jego agencji dostawali role w serialach). Stał się jedną z najbardziej wpływowych osób w przemyśle rozrywkowym i to praktycznie on, przez ponad 40 lat, posiadał monopol na tworzenie boys bandów w Japonii.
W latach 1998–2000 Kitagawa był oskarżony o wykorzystywanie swojej pozycji w celu nawiązywania kontaktów seksualnych z chłopcami będącymi w jego agencji. Kitagawa zaprzeczył tym zarzutom i w 2002 roku gazeta „Shūkan Bunshun”, która opublikowała te zarzuty, musiała zapłacić mu zadośćuczynienie w wysokości 8,8 milionów jenów.
Pomimo kłopotów z powództwami, w 2007 roku powstał zespół Hey! Say! 7 (należący do Johnny &amp; Associates), który stał się najmłodszą grupą (średnia wieku poniżej 15 roku życia), która zdobyła pierwszą pozycję w rankingach. Kitagawa uczestniczył w działaniach swojej agencji, będąc prezesem agencji do września 2007.
Zmarł 9 lipca 2019 w wyniku udaru mózgu.

</doc>
<doc id="1654090" url="https://pl.wikipedia.org/wiki?curid=1654090" title="Centralna Komisja do Spaw Tytułu Naukowego i Stopni Naukowych">
Centralna Komisja do Spaw Tytułu Naukowego i Stopni Naukowych



</doc>
<doc id="1654091" url="https://pl.wikipedia.org/wiki?curid=1654091" title="Stewart Adams">
Stewart Adams

Stewart Sanders Adams (ur. 1923 w Byfield, zm. 30 stycznia 2019 w Nottingham) – brytyjski farmakolog, współodkrywca ibuprofenu.
W 1945 roku ukończył studia na Uniwersytecie w Nottingham uzyskując stopień ', a następnie stopień doktora farmakologii na Uniwersytecie w Leeds. Pracował w Boots Pure Drug Company, gdzie jego zespół badał środki przeciwbólowe. Tam też w 1961 roku współpracujący z nim chemik organik John Nicholson po raz pierwszy zsyntetyzował ibuprofen, a Adams zajmował się badaniami jego działania farmakologicznego. W 1977 roku został mianowany profesorem (') na Uniwersytecie w Nottingham. Za swoje badania został w 1987 roku odznaczony Orderem Imperium Brytyjskiego.

</doc>
<doc id="1654092" url="https://pl.wikipedia.org/wiki?curid=1654092" title="Doll Domination World Tour">
Doll Domination World Tour



</doc>
<doc id="1654093" url="https://pl.wikipedia.org/wiki?curid=1654093" title="Paul Coffey">
Paul Coffey

Paul Coffey (ur. 1 czerwca 1961 w Toronto) – kanadyjski hokeista, obrońca, reprezentant Kanady, od 2004 w Hockey Hall of Fame.
W NHL rozegrał 1409 meczów, strzelił 396 goli, asystował przy 1135 bramkach i przesiedział 1800 minut na ławce kar.

</doc>
<doc id="1654096" url="https://pl.wikipedia.org/wiki?curid=1654096" title="National League (piłka nożna w Anglii)">
National League (piłka nożna w Anglii)

Football Conference – rozgrywki piłkarskie, w których grają drużyny z Anglii i Walii.
Założone zostały w roku 1979. W ich skład wchodzą trzy ligi: Conference National, Conference North oraz Conference South. Niektóre kluby grające w Football Conference są profesjonalne, jednak większość drużyn jest półprofesjonalna. Conference National jest piątą i zarazem najniższą ogólnokrajową ligą w Anglii, tuż za Premier League oraz trzema ligami wchodzącymi w skład The Football League. Conference National jest także najwyższą ligą nieligowej piłki nożnej (non-League football). Conference North i Conference South to szósty poziom rozgrywkowy w Anglii.
Historia.
Football Conference została założona w roku 1979 przez kluby z Northern Premier League i Southern Premier League i początkowo nosiła nazwę Alliance Premier League. Od roku 1984 liga nosiła różne nazwy w zależności od tego kto był jej sponsorem. W roku 1986 nazwa została zmieniona na Football Conference. Od sezonu 2007/2008 po podpisaniu kontraktu z firmą Blue Square Conference National nosi nazwę Blue Square Premier, zaś dwie niższe ligi: Blue Square North oraz Blue Square South.
Od roku 1987 z ligi awansował jeden klub, w roku 2003 liczba drużyn została zwiększona do dwóch.
W skład Football Conference do roku 2004 wchodziła tylko jedna liga, jednak w sezonie 2004/2005 została ona powiększona i obecnie zawiera trzy ligi.

</doc>
<doc id="1654101" url="https://pl.wikipedia.org/wiki?curid=1654101" title="Le Temps qui reste">
Le Temps qui reste



</doc>
<doc id="1654102" url="https://pl.wikipedia.org/wiki?curid=1654102" title="Ballada 24504">
Ballada 24504

Ballada 24504 – polski monofoniczny radioodbiornik z wbudowanym gramofonem G-253, produkowany w latach 1968–1972 w dzierżoniowskich Zakładach Radiowych Diora.
Charakterystyka.
Umożliwia odbiór stacji na falach długich, średnich i krótkich. Posiada wbudowaną antenę ferrytową, gniazda antenowe i uziemienia, gniazdo magnetofonowo-gramofonowe i obrotowy przełącznik zakresów z dźwignią wyprowadzoną na boczną ściankę. Układ odbiornika (superheterodynowy), identyczny z zastosowanym w odbiorniku Promyk-Lux, zawiera 3 lampy elektronowe (ECH 81, EF 89 i ECL 86), diodę germanową (DOG-58) i prostownik selenowy (SPS6B). Wbudowany gramofon pracuje z prędkościami obrotowymi 78, 45 i 33⅓ obr./min.

</doc>
<doc id="1654103" url="https://pl.wikipedia.org/wiki?curid=1654103" title="Znamia Truda Oriechowo-Zujewo">
Znamia Truda Oriechowo-Zujewo

Znamia Truda Oriechowo-Zujewo (ros. Футбольный клуб «Знамя Труда» Орехово-Зуево, "Futbolnyj Klub "Znamia Truda" Oriechowo-Zujewo") – najstarszy rosyjski klub piłkarski. Założony w 1909 roku.
Historia.
Chronologia nazw:
Piłkarska drużyna Morozowcy została założona w 1909 w mieście Oriechowo-Zujewo. Zespół często zmieniał nazwy. Do 1946 występował w okręgowych rozgrywkach piłkarskich.
W 1946 startował w Trzeciej Grupie, podgrupie Centralnej Mistrzostw ZSRR. Następny udział w Mistrzostwach był w 1949, kiedy to drużyna debiutowała w Drugiej Grupie, podgrupie 4. W 1962 zespół spadł do niższej ligi.
W 1962 również dotarł do finału Pucharu ZSRR.
Do 1989 zespół występował w Drugiej Lidze, z wyjątkiem sezonu 1970, kiedy to spadł do niższej ligi.
W 1990 i 1991 występował w Drugiej Niższej Lidze
W Mistrzostwach Rosji klub do 2003 występował w Drugiej Lidze z wyjątkiem sezonów 1993 i 1999, spędzonych w Pierwszej Lidze oraz 1996, kiedy to występował w Trzeciej Lidze.
W latach 2004-2006 występował w Amatorskiej Piłkarskiej Lidze, w grupie Podmoskiewskiej. 27 maja 2004 w tragicznym wypadku samochodowym zginęło 9 piłkarzy klubu.
Od 2007 ponownie występuje w Drugiej Dywizji.

</doc>
<doc id="1654107" url="https://pl.wikipedia.org/wiki?curid=1654107" title="Johannes Wislizenus">
Johannes Wislizenus



</doc>
<doc id="1654110" url="https://pl.wikipedia.org/wiki?curid=1654110" title="Drzewiszka atlantycka">
Drzewiszka atlantycka

Drzewiszka atlantycka ("Rhipidomys mastacalis") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Drzewiszka atlantycka występuje we wschodniej Brazylii (od stanu Paraíba na południe do stan Rio de Janeiro); izolowane populacje ze stanów Ceará i Goiás są tymczasowo przypisane do tego gatunku.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1840 roku duński przyrodnik Peter Wilhelm Lund nadając mu nazwę "Mus mastacalis". Holotyp pochodził znad rzeki das Velhas, w Lagoa Santa, w Minas Gerais, w Brazylii. 
Taksonomia "R. mastacalis", a zwłaszcza pokrewieństwo z "R. macrurus", nie jest w pełni wyjaśniona. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 124–151 mm, długość ogona 147–167 mm, długość ucha 20–22 mm, długość tylnej stopy 26–30 mm; masa ciała 55–100 g (średnio 65,9 g). 
Ekologia.
Żyje w lasach, na wysokościach do 1500 m n.p.m.. 
Status ochronny.
Ze względu na przypuszczalnie dużą liczebność nie jest zaliczany do gatunków zagrożonych, jednak na niektórych obszarach może być narażony na fragmentację i utratę siedlisk.

</doc>
<doc id="1654112" url="https://pl.wikipedia.org/wiki?curid=1654112" title="Crax rubra">
Crax rubra



</doc>
<doc id="1654113" url="https://pl.wikipedia.org/wiki?curid=1654113" title="Amado Guevara">
Amado Guevara

Amado Guevara (ur. 2 maja 1976 w Tegucigalpie) – piłkarz honduraski grający na pozycji ofensywnego pomocnika.
Kariera klubowa.
Karierę piłkarską Guevara rozpoczął w stolicy Hondurasu, Tegucigalpie. Wychował się w klubie Olimpia Tegucigalpa i w 1992 roku zadebiutował w jego barwach w pierwszej lidze Hondurasu. W 1993 roku wywalczył z Olimpią mistrzostwo kraju, ale po tym sukcesie odszedł do lokalnego rywala, Motagui Tegucigalpa. W 1994 roku został z nią wicemistrzem Hondurasu. W 1995 roku Amado trafił do hiszpańskiego drugoligowca, Realu Valladolid, ale rozegrał tam zaledwie 8 spotkań i wrócił do Motagui. W sezonie 1997/1998 wywalczył mistrzostwo Apertury i Clausury, a także wystąpił w finale Pucharu Hondurasu i zdobył superpuchar kraju. W 1999 roku znów zagrał w finale pucharu, a w sezonie 1999/2000 ponownie został mistrzem i Apertury, i Clausury.
W 2000 roku Guevara wyjechał do Meksyku i występował przez jeden sezon w tamtejszym Toros Neza z miasta Nezahualcóyotl. W 2001 roku został natomiast piłkarzem CD Zacatepec. W 2002 roku przeszedł do kostarykańskiego Deportivo Saprissa i w sezonie 2002/2003 wywalczył Copa Interclubes UNCAF, ale jeszcze w jego trakcie odszedł do Motagui, z którą został wicemistrzem Clausury.
W kwietniu 2003 roku Hondurańczyk podpisał kontrakt z zespołem amerykańskiej Major League Soccer, MetroStars, wywodzącego się z Nowego Jorku. W MLS zadebiutował 19 kwietnia w zremisowanym 1:1 domowym meczu z Los Angeles Galaxy. W 2004 roku jako drugoroczniak MLS został wybrany MVP rozgrywek i wystąpił w meczu gwiazd MLS. Do końca 2006 roku zdobył dla klubu z Nowego Jorku 32 bramki w 103 rozegranych spotkaniach.
W 2007 roku Guevara został zawodnikiem CD Chivas USA i 8 kwietnia zaliczył debiut w spotkaniu z Toronto FC (2:0). W maju odszedł jednak do Motagui Tegucigalpa i jeszcze w tym samym roku wygrał z nią Copa Interclubes UNCAF.
W 2008 roku Guevara wrócił do Major League Soccer i stał się piłkarzem Toronto FC, jedynego zespołu kanadyjskiego w amerykańskiej lidze. Pierwszy mecz w barwach Toronto rozegrał 13 kwietnia przeciwko Los Angeles Galaxy (3:2), w którym zaliczył asystę przy golu Daniele Dichio.
Kariera reprezentacyjna.
W reprezentacji Hondurasu Guevara zadebiutował w 5 maja 1994 roku w wygranym 2:1 towarzyskim spotkaniu z Peru. Z kolei pierwszą bramkę zdobył 23 kwietnia 1997 w spotkaniu z Kostaryką. W 2000 był podstawowym zawodnikiem swojej drużyny w Złotym Pucharze CONCACAF, która zajęła 6. miejsce. Natomiast w 2001 roku dotarł z Hondurasem do półfinału Copa América 2001 i ostatecznie zajął z nim 3. miejsce na tym turnieju. Z kolei w 2007 roku wystąpił w Złotym Pucharze CONCACAF 2007 i tym razem doszedł z Hondurasem do ćwierćfinału. Obecnie nadal jest pierwszym zawodnikiem swojej reprezentacji i został powołany do 23-osobowej kadry na MŚ w RPA. Jest rekordzistą pod względem występów w reprezentacji Hondurasu i pełni funkcję jej kapitana.

</doc>
<doc id="1654114" url="https://pl.wikipedia.org/wiki?curid=1654114" title="Trietja liga">
Trietja liga

Rosyjska Trzecia Liga (ros. Третья лига ПФЛ, "Trietja Liga PFŁ") - jest czwartym szczeblem profesjonalnych rozgrywek piłkarskich w Rosji, który istniał w latach 1994-1997. W 1998 najlepsze zespoły awansowały do Drugiej Dywizji, a pozostałe straciły status klubu profesjonalnego i występują w Rosyjskiej Amatorskiej Piłkarskiej Lidze.

</doc>
<doc id="1654115" url="https://pl.wikipedia.org/wiki?curid=1654115" title="141 eskadra myśliwska">
141 eskadra myśliwska



</doc>
<doc id="1654118" url="https://pl.wikipedia.org/wiki?curid=1654118" title="Przybycie Marii Medycejskiej do Marsylii (obraz Petera Paula Rubensa)">
Przybycie Marii Medycejskiej do Marsylii (obraz Petera Paula Rubensa)

Przybycie Marii Medycejskiej do Marsylii – obraz flamandzkiego malarza Petera Paula Rubensa namalowany w latach 1622–1625 w ramach cyklu "Historia Marii Medycejskiej". Był dziewiątym dziełem z cyklu. Na "Historię" składa się 21 obrazów przedstawiających sceny z życia Marii oraz trzy portrety jej i rodziców. Płótna powstały z przeznaczeniem na wyposażenie Pałacu Luksemburskiego, obecnie znajdują się w Luwrze. Stanowią największe przedsięwzięcie w dziejach malarstwa sztalugowego.
Opis obrazu.
Obraz przedstawia moment zejścia Marii Medycejskiej ze statku w Marsylii. Przybyła ona do Francji, już jako żona króla Henryka IV. Maria w towarzystwie dwóch kobiet schodzi po trapie na ląd, witana jest przez mężczyznę w hełmie i okrytego niebieskim płaszczem ozdobionym fleur-de-lis. Ta bezimienna postać symbolizuje Francję, radość jej mieszkańców z przybycia żony monarchy. Z tyłu za plecami kobiet, stoi dumny mężczyzna, zapewne przedstawiciel Florencji, na kolebkowej konstrukcji przypominającej łuk triumfalny znajdują przedstawienia insygniów koronacyjnych m.in. korony.
Płótno Rubensa jest alegorią, w której postacie historyczne znajdują się na drugim planie, a eksponowane odwołania do mitologii rzymskiej podnoszą uroczystość i wyjątkowość wydarzenia. Jest to alegoria radości, łącząca ze sobą niebo, ziemię i morze. Na pierwszym planie dominuje wyłaniająca się z morza grupa Neptuna, który w otoczeniu trytonów i trzech Nereid, stanowi swoistą eskortę chroniącą Marię Medycejską w podróży i uświetniającą moment zejścia z pokładu. Nad głowami zebranych unosi się Fama dmąca jednocześnie w dwie trąby i ogłaszająca ludowi Francji nowinę o przybyciu królowej. Nereidy ilustrują także typ kobiecej urody, który preferował Rubens.

</doc>
<doc id="1654119" url="https://pl.wikipedia.org/wiki?curid=1654119" title="Nil (zespół muzyczny)">
Nil (zespół muzyczny)

nil – japoński zespół muzyczny, trio rockowe założone w 1998 przez Tetsu Takano, Kazama Hiroyuki i Moro Kyoshii. W pierwszej fazie swojego istnienia zespół do końca 1998 zdążył zawiesić swoją działalność którą wznowił w 2002. Wtedy też pojawiły się pierwsze nagrania grupy. W 2005 zespół pojawił się w nowym składzie (z Takano nadal sprawującym funkcje lidera, wokalisty, gitarzysty i tekściarza). W wyniku niepowodzeń z zespołu odeszli Hiroyuki i Kyoshii których zastąpili Hiroyuki i Sota. Po niespełna 6 miesiącach Ofuruton Sota powrócił do swojego dawnego zespołu i do końca 2005 ostatecznym perkusistą grupy został Kazama Hiroyuki.

</doc>
<doc id="1654121" url="https://pl.wikipedia.org/wiki?curid=1654121" title="Tequila sunrise (napój)">
Tequila sunrise (napój)

Tequila sunrise - klasyczny koktajl, tradycyjna receptura była następująca: tequila, crème de cassis, sok z limonki oraz woda sodowa. Istnieje również wersja zmodyfikowana, a która zdobyła dużą popularność : (tequila, sok pomarańczowy, grenadyna). Nazwa pochodzi od wyglądu koktailu przy nalewaniu. Składniki o większej gęstości opadają na dno, tworząc efektowne stopniowe przejścia kolorystyczne. 
Koktajl ten został spopularyzowany przez piosenkę Eagles z 1973 roku "Tequila Sunrise" oraz słynny film z 1988 roku również zatytułowany "Tequila Sunrise".
Serwowanie.
Tequila sunrise podaje się w wysokich szklankach typu highball. Międzynarodowe Stowarzyszenie Barmanów (International Bartender Association) wpisało ten drink na listę IBA Official Cocktail.

</doc>
<doc id="1654123" url="https://pl.wikipedia.org/wiki?curid=1654123" title="PCD Album Promotional Tour">
PCD Album Promotional Tour

PCD Album Promotional Tour to pierwsza trasa koncertowa amerykańskiej grupy The Pussycat Dolls promująca pierwszy studyjny album PCD. Grupa wystąpiła na takich kontynentach jak Europa i Azja, a także Ameryka Północna (trasa z Christiną Aguilerą i The Black Eyed Peas).

</doc>
<doc id="1654125" url="https://pl.wikipedia.org/wiki?curid=1654125" title="Trygław">
Trygław



</doc>
<doc id="1654128" url="https://pl.wikipedia.org/wiki?curid=1654128" title="Artur z Connaught">
Artur z Connaught

Artur z Connaught, właśc. ang. Prince Arthur Frederick Patrick Albert of Connaught (ur. 13 stycznia 1883 na Zamku Windsor, zm. 12 września 1938) - członek brytyjskiej rodziny królewskiej, wnuk królowej Wiktorii, bratanek króla Edwarda VII, syn księcia Artura i jego małżonki, księżnej Luizy Małgorzaty. W latach 1920-1923 gubernator generalny Związku Południowej Afryki (ZPA).
Życiorys.
Artur z Connaught był pierwszym w historii księciem z rodziny panującej, który jak większość chłopców z brytyjskich najwyższych sfer uczył się w Eton College. Następnie studiował w Królewskim Kolegium Wojskowym w Sandhurst, po czym wstąpił do armii. Wziął czynny udział w II wojnie burskiej. Podczas I wojny światowej przebywał we Francji i Belgii, gdzie był adiutantem brytyjskich dowódców: Johna Frencha i Douglasa Haiga. Od 1910 równocześnie ze służbą wojskową wypełniał wiele funkcji reprezentacyjnych jako przedstawiciel swego brata stryjecznego, króla Jerzego V.
W 1920 powrócił do Afryki Południowej jako gubernator generalny ZPA, którym był przez trzy kolejne lata. W 1922 formalnie zakończył czynną służbę wojskową w stopniu pułkownika, choć jeszcze w tym samym roku (ale już jako oficer rezerwy) został podniesiony do stopnia generała brygady i został honorowym adiutantem króla. Po powrocie do Anglii w 1923 skupił się na działalności dobroczynnej, był także aktywnym działaczem masonerii, pełniącym nawet przez pewien czas funkcję Wielkiego Mistrza na hrabstwo Berkshire.
Od 1913 książę był żonaty ze swoją daleką kuzynką, wnuczką króla Edwarda VII, księżniczką Aleksandrą. Po ślubie Aleksandra nie przyjęła tytułu arystokratycznego męża, lecz zachowała własny - odziedziczony w 1912 po ojcu - tytuł księżnej Fife. Książęca para dochowała się jednego potomka, księcia Alastaira (ur. 1914).
Artur z Connaught zmarł 12 września 1938 na raka żołądka, przeżywszy 55 lat. Gmach jego londyńskiej rezydencji służy dziś jako siedziba Ambasady Brazylii w Wielkiej Brytanii.

</doc>
<doc id="1654131" url="https://pl.wikipedia.org/wiki?curid=1654131" title="Soerlandet">
Soerlandet



</doc>
<doc id="1654133" url="https://pl.wikipedia.org/wiki?curid=1654133" title="Mistrzostwa Europy w Saneczkarstwie 1971">
Mistrzostwa Europy w Saneczkarstwie 1971

18. Mistrzostwa Europy w saneczkarstwie 1971 odbyły się w austriackim Imst. W tym mieście mistrzostwa odbyły się już drugi raz (wcześniej w 1956). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze były Włochy.

</doc>
<doc id="1654134" url="https://pl.wikipedia.org/wiki?curid=1654134" title="Brama św. Dionizego w Paryżu">
Brama św. Dionizego w Paryżu

Brama św. Dionizego w Paryżu () – brama w formie łuku triumfalnego zbudowana w 1672 przez François Blondela ku czci Ludwika XIV. Jest położona u wylotu ulicy o tej samej nazwie w 10. dzielnicy Paryża.
W toku rozwoju urbanistycznego Paryża zdecydowano o przekształceniu murów miejskich wzniesionych przez Karola V w bulwar i planty, zaś w miejscu oryginalnych bram miejskich miały zostać wzniesione bramy triumfalne. Ludwik XIV polecił, by pierwsza z bram upamiętniła jego zwycięstwa wojskowe nad Renem i we Franche-Comté. Budowę sfinansowano ze środków miejskich. W 1830 w czasie rewolucji lipcowej w pobliżu bramy doszło do starć powstańców z wojskiem.
W 1988 brama została odremontowana.
Architektura.
Brama św. Dionizego składa się z jednego większego i dwóch mniejszych łuków,
Poniżej łuku znajdują się płaskorzeźby autorstwa Michela Anguiera, przedstawiające triumfalne przejście Francuzów przez Ren oraz pokonane Ren i Holandię w formie alegorii – na ścianie południowej oraz powitanie Ludwika XIV w Maastricht na północnej. Fryz zdobi napis "Ludovico magno".
Brama ma 25 metrów wysokości, 5 szerokości.

</doc>
<doc id="1654138" url="https://pl.wikipedia.org/wiki?curid=1654138" title="Rafinat">
Rafinat

Rafinat – jedna z faz ciekłych, którą otrzymuje się w wyniku procesu ekstrakcji typu ciecz-ciecz. Drugą fazą ciekłą jest ekstrakt.
Rafinat zawiera, w przypadku ekstrakcji idealnej, rozpuszczalnik pierwotny oraz część cieczy rozpuszczonej. W przypadku ekstrakcji rzeczywistej występuje zjawisko częściowej wzajemnej rozpuszczalności rozpuszczalników, dlatego w rafinacie występuje także część rozpuszczalnika wtórnego.
Rafinat i ekstrakt powinny mieć takie właściwości, aby po procesie ekstrakcji można je było łatwo rozdzielić. Nie powinny się więc mieszać ze sobą.

</doc>
<doc id="1654139" url="https://pl.wikipedia.org/wiki?curid=1654139" title="Walter Wislicenus">
Walter Wislicenus

Walter Friedrich Wislicenus (ur. 5 listopada 1859 w Halberstadt, zm. 3 października 1905) – niemiecki astronom. 
Życiorys.
Urodził się 5 listopada 1859 w Halberstadt jako syn Adolfa Timotheusa Wislicenusa (1806-1883) i jego drugiej żony Helene Charlotte z domu Menzzer (zm. 1911). Studiował astronomię na Uniwersytecie w Lipsku i Strasburgu. Tytuł doktora uzyskał w 1886 roku; w swojej dysertacji doktorskiej jako pierwszy podał właściwą wartość okresu obrotu Marsa. W 1889 został "privatdozentem". Wykładał na Uniwersytecie w Strasburgu od 1888 roku. Od 1897 profesor nadzwyczajny astronomii. Poza wykładami na uczelni prowadził działalność popularyzującą naukę, dawał wykłady poza uczelnią dla szerokiej publiczności. Był redaktorem pierwszych sześciu tomów "Astronomischer Jahresbericht".
Żonaty z Elisabeth Dreyer, miał troje dzieci: 
Zmarł 3 października 1905 na dur brzuszny, w wieku niespełna 46 lat.
Krater na Marsie i planetoida (4588) Wislicenus zostały nazwane na jego cześć.

</doc>
<doc id="1654140" url="https://pl.wikipedia.org/wiki?curid=1654140" title="Idiokracja (film)">
Idiokracja (film)

Idiokracja () – amerykański film science fiction z 2006 roku w reżyserii Mike’a Judge’a.
Opis fabuły.
W 2005 roku wojskowi oficerowie rozpoczęli badania nad możliwością wprowadzenia zdrowych, wyszkolonych żołnierzy w stan hibernacji. W stanie zamrożenia mieli oni przeczekać do czasu wybuchu konfliktu zbrojnego. W ramach jednego z końcowych eksperymentów zahibernowano szeregowego Joego Bowersa oraz prostytutkę Ritę, osoby o przeciętnym ilorazie inteligencji i nieposiadające bliskich krewnych. Zgodnie z planem mieli oni zostać wybudzeni po roku, jednakże po kilku miesiącach od rozpoczęcia projektu oficer koordynujący projekt został aresztowany. Eksperyment, pozbawiony zwierzchnictwa, popadł w zapomnienie.
W stanie hibernacji Joe oraz Rita przetrwali do roku 2505. Świat, który zastali, różnił się od znanego im z czasów sprzed eksperymentu tak bardzo, że nie mieli oni pojęcia, jak się w nim odnaleźć. Język angielski w społeczeństwie uległ degradacji do tego stopnia, że komunikacja z mieszkańcami była praktycznie niemożliwa. Joe z przerażeniem odkrył wykres średniego ilorazu inteligencji społeczeństwa, który wykazał chroniczny i konsekwentny spadek przez ostatnie 500 lat. Doszło do tego, że ludzie nie potrafili dodawać lub odejmować najprostszych liczb ani wysławiać się sensownie. Bohaterowie załamali się, gdy zauważyli rozpadające się mosty, drogi, budynki – nikt nie umiał ich skutecznie budować. Monopol globalnej korporacji spowodował całkowite zastąpienie wody napojem izotonicznym. Pola uprawne nawadniane słodzonym napojem nie były w stanie wydawać plonów. Mimo że wciąż istniały maszyny sterowane komputerami i odgrywały bardzo istotną rolę, były one źle zaprogramowane, często nie pracowały zgodnie z zamierzeniem, notorycznie psuły się. Jedyną rzeczą, jaką lubił każdy, były pieniądze, a głównym zajęciem społeczeństwa (a także jedynym, które ludzie potrafili dobrze wykonywać) stała się pornografia. Ona też była wszechobecna w telewizji i w kinie. Rozrywkowe programy polegały na kopaniu się w jądra, a „filmem” stały się wyświetlane na ekranie przez określony czas pośladki. Prezenterzy telewizyjni występowali w skąpych strojach. Prezydent ówczesnych Stanów Zjednoczonych o imieniu Camacho był gwiazdorem filmów pornograficznych, a jego przemówienia były wygłaszane w sposób nastawiony na sensację i owacje, bez większej wartości merytorycznej. Każdy obywatel miał wytatuowany specjalny kod kreskowy, który jednoznacznie identyfikował go we wszelkich systemach komputerowych. Brak takiego kodu skutkował wyrokiem więzienia. Spotkało to Joe, ale ten, korzystając z głupoty strażników, szybko uciekł.
Po zrozumieniu zastanej sytuacji Joe i Rita próbowali nawiązać kontakt z ludnością, jednocześnie dążąc do odnalezienia wehikułu czasu. Joe został najinteligentniejszym człowiekiem na Ziemi, dzięki czemu prezydent mianował go ministrem. Miał on rozwiązać wszelkie problemy. Stwierdził, że rośliny odrosną po zastąpieniu napoju energetycznego wodą. Przez zdeprecjonowanie producenta napoju energetycznego ledwo uszedł z życiem. Okazało się bowiem, że gdy ów producent zbankrutował, niemal wszyscy stracili pracę. Jednak Joe zdobył zaufanie, kiedy rośliny odrosły. Wtedy też został awansowany na wiceprezydenta. Po wielu trudnościach odnalazł w końcu wehikuł czasu, o którym mu opowiedziano. Niestety, była to nazwa krótkiej wycieczki prezentującej znaną w społeczeństwie historię. Utknęli więc w przyszłości, w świecie bez perspektyw i bez możliwości powrotu. Jednak ułożyli sobie wspólnie życie. Rita zaczęła uczyć się malowania, a Joe – korzystając z wysokiego stanowiska i ogromnego poparcia ludzi – rozpoczął serię działań mających wyedukować społeczeństwo. Ich dzieci były najmądrzejszymi na całym świecie.

</doc>
<doc id="1654141" url="https://pl.wikipedia.org/wiki?curid=1654141" title="Inge Viett">
Inge Viett

Inge Viett (ur. 12 stycznia 1944 w Barsbüttel koło Hamburga, zm. 9 maja 2022) – niemiecka skrajnie lewicowa terrorystka, działaczka „Ruchu 2 Czerwca” i RAF.
Życiorys.
Od 1946 r. (odkąd miała 4 lata) wychowywała się w domu dziecka i rodzinie zastępczej, od której uciekła, mając lat 15. Osiadła w Hamburgu, pracowała dorywczo i w nocnych klubach. W 1968 r. przeniosła się do Berlina Zachodniego, zaangażowała się politycznie, brała udział w demonstracjach opozycji pozaparlamentarnej (tzw. APO) a później została członkiem Ruchu 2 Czerwca.
Po rozpoczęciu działalności terrorystycznej brała udział w uprowadzeniu Petera Lorenza w 1975 r. Była dwukrotnie aresztowana i skazana, ale uciekała z więzienia. W lipcu 1976 wraz z Gabriele Rollnik, Moniką Berberich i Juliane Plambeck uciekła z zakładu dla kobiet. Z pomocą agentów Stasi przedostała się do NRD. W sierpniu 1981 postrzeliła w Paryżu francuskiego policjanta.
W 1982 r. uniknęła skazania znowu dzięki Stasi. Uciekła do NRD, gdzie żyła pod zmienionym nazwiskiem. Początkowo mieszkała w Dreźnie i zajmowała się fotografią. Z powodu podejrzeń musiała przenieść się do Magdeburga. Pracowała jako wychowawczyni obozu kolonijnego. Po upadku muru berlińskiego została aresztowana 12 czerwca 1990. Skazano ją w 1992 r. na trzynaście lat więzienia.
Zwolniono ją w styczniu 1997, gdy miała 53 lata. Po wyjściu z więzienia została pisarką. Często udzielała się medialnie. Do końca swojego życia nie odcięła się od swojej terrorystycznej przeszłości, usprawiedliwiając dokonywane zamachy.

</doc>
<doc id="1654143" url="https://pl.wikipedia.org/wiki?curid=1654143" title="Ogólnoukraińskie Zjednoczenie „Swoboda”">
Ogólnoukraińskie Zjednoczenie „Swoboda”

Ogólnoukraińskie Zjednoczenie „Swoboda” (, "Wseukrajinśke objednannia „Swoboda”") – ukraińska nacjonalistyczna partia polityczna założona w 1991 roku we Lwowie, zarejestrowana w 1995 roku. Od 2004 roku liderem partii jest Ołeh Tiahnybok.
Historia.
Partia powstała 13 października 1991 roku pod nazwą Socjal-Narodowa Partia Ukrainy. Założyli ją członkowie kół weteranów radzieckiej interwencji w Afganistanie, członkowie organizacji młodzieżowej „Spadszczyna” pod kierownictwem Andrija Parubija, członkowie bractw studenckich ze Lwowa skupieni wokół Ołeha Tiahnyboka, oraz członkowie „Warty Ruchu”, działający pod przywództwem Jarosława Andruszkiwa oraz Jurija Kryworuczki. Oficjalnej rejestracji partii dokonano 16 października 1995 roku. Pierwszym liderem partii został Jarosław Andruszkiw. Partia wydawała gazetę „Socjal-Nacjonalista”. W swoich poglądach i symbolice nawiązywała do neonazizmu, rasizmu i antysemityzmu. Pod nazwą Socjal-Narodowa Partia Ukrainy partia występowała do 14 lutego 2004 roku, kiedy na IX zjeździe zmieniła nazwę na obecną; zmianom uległa wówczas również symbolika partii (zarzucono logo – ideogram IN, od Idea Narodu, trawestacja symbolu Wolfsangel – na rzecz dłoni stylizowanej na trójząb), nastąpiła również zmiana na stanowisku lidera partii – Andruszkiwa zastąpił Ołeh Tiahnybok.
Ideologia.
Partia ma charakter nacjonalistyczny i skrajnie prawicowy. Jej krytycy oskarżają ją o neonazizm, rasizm i ksenofobię.
Program.
Partia opowiada się za:
Udział w wyborach.
Partia bierze udział w wyborach od 1994 roku.
Po protestach Euromajdanu (XI 2013 – II 2014) i odsunięciu od władzy Wiktora Janukowycza i Partii Regionów (II 2014) nastąpił spadek popularności partii „Swoboda”. Jej przewodniczący Ołeh Tiahnybok w przedterminowych wyborach prezydenckich 25 maja 2014 otrzymał poparcie 1,16% ogółu wyborców (210 476 głosów). W przedterminowych wyborach do Rady Najwyższej 26 października 2014 „Swoboda” uzyskała z kolei siódme miejsce według liczby oddanych głosów (742 022 głosów– 4,71%) i nie pokonawszy progu 5% nie weszła do parlamentu. W Radzie Najwyższej 2014 partię „Swoboda” reprezentuje 6 deputowanych wybranych w okręgach jednomandatowych (po jednym okręgu jednomandatowym w obwodach: połtawskim, rówieńskim, tarnopolskim i kijowskim i w dwóch okręgach jednomandatowych w Kijowie).
Inne formy działalności.
Corocznie w prawosławne święto Opieki Matki Bożej (Pokrowa) 14 października partia organizuje pikiety, w których domaga się uznania praw weteranów Ukaińskiej Powstańczej Armii, które przeradzają się w starcia ze zwolennikami partii komunistycznych. Innym przejawem działalności partii są akcje promujące język ukraiński. Jedna z nich prowadzona była pod hasłem walki z niecenzuralnymi słowami (ukr. "maciukami"): "Maciuki zamieniają cię w Moskala!" Pikanterii sprawie dodał fakt, że na plakacie promującym akcję zamieszczono zdjęcie nie Ukraińca, a Polaka, a samo zdjęcie było pracą polskiego fotografa pod nazwą "Wieczny optymista".
W 2005 roku 17 członków partii napisało list do liderów politycznych Ukrainy, m.in. do byłego prezydenta Ukrainy Wiktora Juszczenki, w którym żądali, aby zapobiec „kryminalnym czynom zorganizowanego żydostwa” (ukr. "jewrejstwa"). W 2012 roku amerykańskie Centrum Szymona Wiesenthala ulokowało partię „Swoboda” wraz z imiennie wymienionym jej liderem Tiahnybokiem oraz deputowanym tej partii Mirosznyczenko na liście „top 10” organizacji lub osób używających retoryki antysemickiej.
W 2009 roku aktywiści partii usiłowali zakłócić uroczystości rocznicowe upamiętniające zbrodnię w Hucie Pieniackiej. Również w 2010 roku nacjonaliści ze Swobody usiłowali przeszkodzić rocznicowym obchodom mordu w Hucie Pieniackiej blokując dojście do pomnika zamordowanych. 1 kwietnia 2010 roku grupa młodzieży ze „Swobody”, wznosząc antypolskie i antysemickie hasła, przerwała obrady konferencji, na której zapowiadano złożenie wniosku o unieważnienie dekretu o przyznaniu tytułu Bohatera Ukrainy dla Stepana Bandery.
Partia podjęła wsparcie klubu hokejowego Winnyćki Hajdamaky z siedzibą w Winnicy; członek partii Anton Bojdaczenko został prezesem klubu, a Ołeh Tiahnybok członkiem honorowym klubu.
1 stycznia 2014 roku partia „Swoboda” w centrum Kijowa i w paru innych miastach zorganizowała marsze pamięci z pochodniami w 105 rocznicę urodzin Stepana Bandery, w którym uczestniczyli również członkowie Prawego Sektoru i partii UDAR Witalija Kłyczki. Manifestacja zgromadziła kilka tysięcy osób posługujących się flagami uczestniczących w niej partii i flagami Ukraińskiej Armii Powstańczej.
Współpraca międzynarodowa.
Na forum europejskim partia współpracuje z nacjonalistycznymi, skrajnie prawicowymi organizacjami tj. Wolnościową Partią Austrii, francuskim Frontem Narodowym oraz Narodowym Odrodzeniem Polski.

</doc>
<doc id="1654146" url="https://pl.wikipedia.org/wiki?curid=1654146" title="Hellenistyka">
Hellenistyka

Hellenistyka, grecystyka – nauka o kulturze i języku starożytnej Grecji. Nazwa „hellenistyka” pochodzi od słowa "Hellada", które w języku greckim znaczy „Grecja”. Z kolei samo słowo "Hellada" pochodzi od Hellena, mitologicznego ojca narodu greckiego. 

</doc>
<doc id="1654148" url="https://pl.wikipedia.org/wiki?curid=1654148" title="Idiokracja">
Idiokracja



</doc>
<doc id="1654149" url="https://pl.wikipedia.org/wiki?curid=1654149" title="Wislicenus">
Wislicenus

Nazwisko Wislicenus (Wislizenus) może odnosić się do następujących osób:

</doc>
<doc id="1654150" url="https://pl.wikipedia.org/wiki?curid=1654150" title="Idiokracy">
Idiokracy



</doc>
<doc id="1654151" url="https://pl.wikipedia.org/wiki?curid=1654151" title="Live at Clark University">
Live at Clark University

Live at Clark University jest wydanym pośmiertnie albumem koncertowym Jimiego Hendriksa, będącym pełnym zapisem występu w Atwood Hall na uniwersytecie Clark w Worcester z 15 marca 1968 roku. Na płycie znalazły się także wywiady z członkami zespołu przeprowadzone przed i po zakończeniu koncertu. Jest to druga płyta wydana przez wytwórnię Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654152" url="https://pl.wikipedia.org/wiki?curid=1654152" title="Lars Lokke Rasmussen">
Lars Lokke Rasmussen



</doc>
<doc id="1654155" url="https://pl.wikipedia.org/wiki?curid=1654155" title="Mistrzostwa Europy w Saneczkarstwie 1972">
Mistrzostwa Europy w Saneczkarstwie 1972

19. Mistrzostwa Europy w saneczkarstwie 1972 odbyły się w zachodnioniemieckim Schönau am Königssee. W tym mieście mistrzostwa odbyły się już drugi raz (wcześniej w 1967). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjne było NRD.

</doc>
<doc id="1654158" url="https://pl.wikipedia.org/wiki?curid=1654158" title="Morning Symphony Ideas">
Morning Symphony Ideas

Morning Symphony Ideas jest wydanym pośmiertnie albumem studyjnym Jimiego Hendrixa. Zawiera 6 kompozycji nagranych w latach 1969 – 1970. Jest to trzecia płyta wydana przez wytwórnię Dagger Records i pierwsza studyjna.
Lista utworów.
Autorem wszystkich utworów jest Jimi Hendrix.

</doc>
<doc id="1654164" url="https://pl.wikipedia.org/wiki?curid=1654164" title="Shōchū (alkohol)">
Shōchū (alkohol)

 – wódka japońska, może być produkowana z batatów, ziemniaków, ryżu, jęczmienia, gryki, prosa lub kukurydzy. Zgodnie z prawem japońskim zawartość alkoholu nie powinna przekraczać 36%, ale niekiedy osiąga ona 45%.
Historia.
Shōchū trafiła do Japonii prawdopodobnie w XV w. z Chin, Korei lub Tajlandii, wraz z technologią destylacji.
Shōchū w dużym stopniu spopularyzował jeden z najbardziej długowiecznych Japończyków, Shigechiyo Izumi (1865-1986), wpisany do Księgi Rekordów Guinnessa. Pytany o przyczyny osiągnięcia tak sędziwego wieku, podkreślał on znaczenie shōchū w swoim życiu, mawiając, że „wolałby umrzeć niż zrezygnować z picia”.
Serwowanie.
Zazwyczaj shōchū podaje się zmieszaną z gorącą wodą, w proporcjach pół na pół ("go-go-wari") lub z nieco większą ilością wody ("roku-yon-wari", dosł. "w proporcji sześć na cztery"). Bywa również podawana z lodem ("on the rocks") lub w formie popularnego koktajlu z wodą sodową i syropami owocowymi o różnych smakach, podawanego z cytryną i lodem w wysokich szklankach koktajlowych (typu "highball"). Zakąską do shochu są zazwyczaj cierpkie marynowane morelki umeboshi.
Istotna jest kolejność nalewania. Dodanie wody do shōchū zaostrza jej smak, podczas gdy odwrotna kolejność, łagodzi trunek i wzmacnia wrażenie słodyczy.

</doc>
<doc id="1654167" url="https://pl.wikipedia.org/wiki?curid=1654167" title="Mistrzostwa Europy w Saneczkarstwie 1973">
Mistrzostwa Europy w Saneczkarstwie 1973

20. Mistrzostwa Europy w saneczkarstwie 1973 odbyły się w zachodnioniemieckim Schönau am Königssee. W tym mieście mistrzostwa odbyły się już trzeci raz (wcześniej w 1967 oraz 1972). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjne było NRD.

</doc>
<doc id="1654170" url="https://pl.wikipedia.org/wiki?curid=1654170" title="Tryptyk Jerozolimski">
Tryptyk Jerozolimski

Tryptyk Jerozolimski – ołtarz adoracyjny wykonany w pracowni gdańskiego złotnika-bursztynnika Mariusza Drapikowskiego w 2008.
Historia i motywy powstania dzieła.
Inicjatorami powstania "Tryptyku Jerozolimskiego" byli Piotr Ciołkiewicz i franciszkanin konwentualny o. Kazimierz Frankiewicz, związani z modlitewną Wspólnotą Królowej Pokoju w Radomiu. Początkowo miała powstać sama monstrancja, której używać miała wspólnota modlitewna założona przez o. Frankiewicza w Jerozolimie. Wierni gromadzili się na modlitwie w kościele przy IV. stacji Drogi Krzyżowej na Via Dolorosa w Jerozolimie w Izraelu. W fundację monstrancji zaangażował się polski paulin o. Albert Szustak, który polecił artystę z Gdańska Mariusza Drapikowskiego, znanego na Jasnej Górze twórcę bursztynowo-brylantowej szaty (sukienki) zawierzenia „Totus Tuus” dla obrazu Matki Bożej Częstochowskiej. Pierwsze szkice projektu zaprezentowano jerozolimskiemu egzarsze Ormian katolików Raphaelowi Minassianowi w kwietniu 2007. W drugiej połowie tego samego roku postanowiono, iż elementem nastawy ołtarzowej będą "Wrota Niebiańskiego Jeruzalem" – praca dyplomowa syna Mariusza Drapikowskiego Kamila. Tryptyk Jerozolimski został ukończony w sierpniu 2008. Zanim trafił do Jerozolimy prezentowano go w Gdańsku, Częstochowie, Łodzi, Altötting, Kolonii, Warszawie, Radomiu, w krakowskim Sanktuarium Miłosierdzia i w Rzymie, gdzie poświęcił go papież Benedykt XVI 28 stycznia 2009.
Instalacja ołtarza w Jerozolimie nastąpiła 25 marca 2009 w obecności patriarchy łacińskiego Jerozolimy Fouada Twala i delegata Konferencji Episkopatu Polski ds. emigracji bpa Zygmunta Zimowskiego.
3 marca 2016 ołtarz adoracyjny został zainstalowany w Grocie Mlecznej, sanktuarium maryjnym w Betlejem, administrowanym przez franciszkanów z Kustodii Ziemi Świętej.
Opis rzeźby i jej wymiar teologiczny.
Dzieło Drapikowskich jest ołtarzem adoracyjnym, w którym wystawiany jest Najświętszy Sakrament, ale na którym nie sprawuje się Eucharystii – forma nastawy ołtarzowej bez mensy. Na zamkniętych skrzydłach tryptyku artyści przedstawili miasto Jerozolimę z centralnie usytuowaną postacią ukrzyżowanego Chrystusa. Wprawne oko może dopatrzyć się postaci Jana Pawła II odprawiającego mszę. Ta część ołtarza, stanowiąca pracę dyplomową Kamila Drapikowskiego "Wrota Niebiańskiego Jeruzalem", jest odniesieniem do biblijnego tematu zaczerpniętego z Apokalipsy św. Jana. Jak podają sami autorzy tryptyku, decydujący wpływ na powstanie dzieła wywarła egzegeza tekstów nowotestamentalnych kard. Joachima Meisnera.
W wewnętrznej części ołtarza przedstawione zostało Niebiańskie Jeruzalem. Artyści przedstawili w sposób symboliczny jego mury, bramy, dziedziniec, Apokaliptycznego Baranka, rzekę wody życia, drzewa chrześcijaństwa. Dostawiana monstrancja to postać Madonny trzymającej w swych rękach Chrystusa Eucharystycznego – dużą Hostię. Dzieło nawiązuje do sztuki gotyku.

</doc>
<doc id="1654171" url="https://pl.wikipedia.org/wiki?curid=1654171" title="Live in Ottawa">
Live in Ottawa

Live in Ottawa – wydany pośmiertnie album koncertowy Jimiego Hendrixa. Zawiera drugi występ w Capitol Theatre w Ottawie z 19 marca 1968. Jest to czwarta płyta wydana przez wytwórnię Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654172" url="https://pl.wikipedia.org/wiki?curid=1654172" title="Lądek Zdrój (stacja kolejowa)">
Lądek Zdrój (stacja kolejowa)

Lądek-Zdrój – nieczynna stacja kolejowa w Lądku-Zdroju w województwie dolnośląskim, w powiecie kłodzkim.
Lokalizacja.
Stacja kolejowa położona jest na linii kolejowej nr 322 z Kłodzka do Stronia Śląskiego. Znajduje się w zachodniej części miasta, na niezelektryfikowanej trasie o znaczeniu lokalnym. Stacja znajduje się w znacznym oddaleniu od centrum miasta i części uzdrowiskowej, przy drodze wylotowej w kierunku Kłodzka.
Historia.
Pod koniec XIX w. przystąpiono do budowy tzw. "Kolei Doliny Białej Lądeckiej". Związane to było ze zwiększającym się ruchem turystycznym, głównie do Lądka-Zdroju, w którym znajdowało się popularne uzdrowisko. Stację otwarto 14 listopada 1897 roku.
Rosnąca liczba przybywających do miasta kuracjuszy spowodowało rozbudowę istniejącego dworca na początku XX w. W roku 1912 oddano do użytku nowy okazały kompleks dworcowy, w skład którego wchodził: piętrowy budynek dworca z kasami, poczekalnia i restauracją, drewniana wiata peronowa, szalet i magazyn we wschodniej części stacji. Układ torowy po przebudowie składał się z toru głównego z peronem oraz dwóch torów bocznych, z czego każdy znajdował się na osobnym peronie oraz bocznicy wiodącej do magazynu.
Po II wojnie światowej i przejęciu ziemi kłodzkiej przez Polskę przemianowano stację na "Lądek Zdrój". Pociągi pasażerskie nie kursują przez stację od 15 marca 2004 roku, zostały zastąpione przez Kolejową Komunikację Autobusową, która w późniejszym czasie uległa likwidacji.
30 marca 2016 roku miasto przejęło budynek dworca i budynek magazynowy w celu stworzenia inkubatora przedsiębiorczości. 28 czerwca 2019 roku uroczyście otwarto budynek po remoncie i adaptacji, których koszt wyniósł ok. 5,5 mln złotych. W ramach prac przebudowano także plac przed dworcem na przyszły węzeł przesiadkowy. Po zakończeniu remontu budynku przystąpiono również do remontu wiaty peronowej, który zakończył się na początku 2020 roku. Część dworca wraz z peronem zostały przeznaczone pod funkcjonowanie nowej kawiarni. Po przywróceniu do ruchu linii kolejowej dworzec ma ponownie pełnić funkcję kolejową.

</doc>
<doc id="1654178" url="https://pl.wikipedia.org/wiki?curid=1654178" title="Srivijaya">
Srivijaya



</doc>
<doc id="1654180" url="https://pl.wikipedia.org/wiki?curid=1654180" title="Mistrzostwa Europy w Saneczkarstwie 1974">
Mistrzostwa Europy w Saneczkarstwie 1974

21. Mistrzostwa Europy w saneczkarstwie 1974 odbyły się w austriackim Imst. W tym mieście mistrzostwa odbyły się już drugi raz (wcześniej w 1956 oraz 1971). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1654183" url="https://pl.wikipedia.org/wiki?curid=1654183" title="The Baggy’s Rehearsal Sessions">
The Baggy’s Rehearsal Sessions

The Baggy’s Rehearsal Sessions – wydany pośmiertnie album studyjny Jimiego Hendrixa, nagrywany na żywo w nowojorskich studiach Baggy’s przez zespół Band of Gypsys, który w dniach 18 i 19 grudnia 1969 roku odbywał tam próby. Jest to piąta płyta wydana przez wytwórnię Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654192" url="https://pl.wikipedia.org/wiki?curid=1654192" title="Hamad I ibn Muhammad asz-Szarki">
Hamad I ibn Muhammad asz-Szarki

Hamad I ibn Muhammad asz-Szarki, (ur. 5 maja 1948) – emir Fudżajry od 1974, syn emira Muhammada ibn Hamad asz-Szarki.

</doc>
<doc id="1654194" url="https://pl.wikipedia.org/wiki?curid=1654194" title="Paris 1967/San Francisco 1968">
Paris 1967/San Francisco 1968

Paris 1967/San Francisco 1968 jest wydanym pośmiertnie albumem koncertowym Jimiego Hendrixa nagrywanym 9 października 1967 w paryskiej Olympii oraz 4 lutego 1968 w Fillmore Auditorium w San Francisco. Jest to szósta płyta wydana przez wytwórnię Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654195" url="https://pl.wikipedia.org/wiki?curid=1654195" title="Mistrzostwa Europy w Saneczkarstwie 1975">
Mistrzostwa Europy w Saneczkarstwie 1975

22. Mistrzostwa Europy w saneczkarstwie 1975 odbyły się we włoskim Olang. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjne było NRD.

</doc>
<doc id="1654196" url="https://pl.wikipedia.org/wiki?curid=1654196" title="Amatorska liga ukraińska w piłce nożnej mężczyzn">
Amatorska liga ukraińska w piłce nożnej mężczyzn

Ukraińska Amatorska Liga () – czwarta w hierarchii klasa męskich ligowych rozgrywek piłkarskich na Ukrainie (w latach 1992-1995 piąty poziom ligowy), utworzona w 1992 roku i zarządzana przez Stowarzyszenie Ukraińskiego Futbolu Amatorskiego (AAFU), a wcześniej (do 1996/97) przez Ukraiński Związek Piłki Nożnej (FFU). Zmagania w jej ramach toczą się cyklicznie (co sezon) w grupach regionalnych i przeznaczone są dla krajowych amatorskich zespołów piłkarskich. Jej triumfator zostaje Mistrzem Ukrainy wśród amatorów, który wraz z medalistami ligi otrzymuje promocję do Druhiej lihi (III ligi ukraińskiej).
W pierwszym sezonie 1992/1993 rozgrywki nazywały się Mistrzostwa Ukrainy w piłce nożnej spośród drużyn kultury fizycznej (), a od sezonu 1993/94 do sezonu 1996/97 Amatorska liga (). Wcześniej w latach 1964-1991 organizowano Mistrzostwa Ukraińskiej SRR w piłce nożnej spośród drużyn kultury fizycznej, chociaż niektóre źródła podają rok 1937.
System rozgrywek.
Obecny format ligi zakładający podział na grupy, a potem turniej finałowy obowiązuje od sezonu 1992/93. Drużyny rozgrywają mecze ligowe systemem kołowym "jesień-wiosna", a w latach 1999-2016 systemem kołowym "wiosna-jesień". Zwycięzcy każdej z grup w turnieju finałowym walczą o tytuł mistrzowski.
W sezonach 1992/93 - 1995/96 drużyny zmagali się w 6 grupach i nie prowadzono turniejów finałowych. Potem liczba grup zmieniała się od 3 do 8. Również prowadzono w niektórych sezonach kolejne etapy w grupach.
Drużyny rozgrywają mecze ligowe systemem kołowym "jesień-wiosna", a w latach 1999-2016 systemem kołowym "wiosna-jesień". Zwycięzcy każdej z grup w turnieju finałowym walczą o tytuł mistrzowski.
Statystyka.
Klasyfikacja według klubów.
W dotychczasowej historii Mistrzostw Ukrainy na podium oficjalnie stawało w sumie 107 drużyn. Liderami klasyfikacji są Bałkany Zoria, HPZ Warwa, KZEZO Kachowka i Wiktorija Mykołajiwka, które zdobyli po 2 tytuły mistrzowskie.
Stan na maj 2021.
Klasyfikacja według obwodów i regionów.
Siedziby klubów (z wyjątkiem rozgrywek o Mistrzostwo Ukraińskiej SRR): Stan na czerwiec 2021.

</doc>
<doc id="1654200" url="https://pl.wikipedia.org/wiki?curid=1654200" title="Ukraińska Amatorska Liha">
Ukraińska Amatorska Liha



</doc>
<doc id="1654204" url="https://pl.wikipedia.org/wiki?curid=1654204" title="Hear My Music">
Hear My Music

Hear My Music jest wydanym pośmiertnie albumem studyjnym Jimiego Hendrixa, nagrywanym od lutego do kwietnia 1969 roku. Zawiera wyłącznie utwory instrumentalne. Jest siódmą płytą wydaną przez Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654206" url="https://pl.wikipedia.org/wiki?curid=1654206" title="Fernando Bello">
Fernando Bello

Fernando Bello (1911 - 1974) – piłkarz argentyński noszący przydomek "Tarzán", bramkarz. Później trener.
Jako gracz klubu CA Independiente wziął udział w turnieju Copa América 1935, gdzie Argentyna została wicemistrzem Ameryki Południowej. Bello zagrał we wszystkich trzech meczach - z Chile (stracił bramkę), Peru (stracił bramkę) i Urugwajem (stracił bramkę). W ostatnim meczu w 28 minucie zastąpił go w bramce Sebastián Gualco.
Dwa lata później wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Bello zagrał w dwóch ostatnich meczach - decydujących o mistrzostwie bojach z Brazylią. Oba spotkania wygrała Argentyna, a Bello nie stracił żadnej bramki.
W latach 1938 i 1939 Bello razem z klubem Independiente dwa razy z rzędu zdobył tytuł mistrza Argentyny.
Wciąż jako piłkarz klubu Independiente wziął udział w turnieju Copa América 1945, gdzie Argentyna kolejny raz zdobyła mistrzostwo Ameryki Południowej. Bello bronił bramki w dwóch meczach - z Boliwią i Ekwadorem (stracił 2 bramki).
W latach 1934-1945 Bello 12 razy bronił bramki reprezentacji Argentyny. Natomiast w barwach Independiente rozegrał 300 meczów - FIFA zalicza go do grona legendarnych graczy klubu.
Po zakończeniu kariery Bello został trenerem - w 1948 roku jako trener doprowadził Independiente do tytułu mistrza Argentyny.

</doc>
<doc id="1654208" url="https://pl.wikipedia.org/wiki?curid=1654208" title="Mistrzostwa Europy w Saneczkarstwie 1976">
Mistrzostwa Europy w Saneczkarstwie 1976

23. Mistrzostwa Europy w saneczkarstwie 1976 odbyły się w szwedzkim Hammarstrand. W tym mieście mistrzostwa odbyły się już drugi raz (wcześniej w 1970). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1654209" url="https://pl.wikipedia.org/wiki?curid=1654209" title="Ligęzów">
Ligęzów

Miejscowości w Polsce:

</doc>
<doc id="1654210" url="https://pl.wikipedia.org/wiki?curid=1654210" title="Fred Gil">
Fred Gil

Fred Gil, Frederico Gil (ur. 24 marca 1985 w Lizbonie) – portugalski tenisista, reprezentant w Pucharze Davisa.
Kariera tenisowa.
Status profesjonalisty uzyskał w roku 2003. Karierę zaczynał startując w turniejach rangi ITF Futures w Hiszpanii i Portugalii, odnosząc sukcesy. W 2004 roku zadebiutował w Pucharze Davisa, gdzie wygrał z Tunezyjczykiem Haithem Abidem.
W turniejach rangi ATP World Tour zadebiutował w sezonie 2006 podczas imprezy w Estoril. W I rundzie pokonał wtedy Hiszpana Davida Luque'a w trzech setach, w drugiej wygrał z Dmitrijem Tursunowem w tym samym stosunku setów. W 1/4 finału przegrał z 4. zawodnikiem rankingu – Argentyńczykiem Davidem Nalbandianem. Tegoż samego roku wygrał swój pierwszy turniej rangi ATP Challenger Tour, we włoskim Sassuolo.
Debiut w eliminacjach do zawodów wielkiego szlema Gil zaliczył podczas kwalifikacji do Rolanda Garrosa w 2007 roku. We wrześniu 2007 roku wygrał swój drugi turniej kategorii ATP Challenger Tour, na kortach w Sewilli.
W roku 2008 awansował do ćwierćfinału turnieju w Estoril, pokonując Nicolasa Mahuta oraz João Sousę; przegrał z liderem światowego rankingu ATP Rogerem Federerem. W maju zakwalifikował się do Rolanda Garrosa, jednak przegrał w I rundzie turnieju głównego z Jérémym Chardym. W czerwcu ponownie wygrał rozgrywki ATP Challenger Tour w Sassuolo oraz przeszedł eliminacje do Wimbledonu, jednak w I rundzie ponownie został wyeliminowany przez Chardy’ego. W sierpniu wygrał turniej ATP Challenger Tour w Stambule oraz wystąpił, bez konieczności rozgrywania kwalifikacji, w US Open, lecz przegrał w I rundzie z Chardym.
W lutym 2009 roku osiągnął półfinały turniejów ATP World Tour w Johannesburgu (porażka z Jo-Wilfriedem Tsongą) oraz Costa do Sauipe (porażka z Thomazem Belluccim). W kwietniu osiągnął ćwierćfinał turnieju w Casablance. Przez dalszą część sezonu wystąpił w Rolandzie Garrosie, Wimbledonie oraz US Open, jednak za każdym razem przegrywał w I rundzie. Pod koniec września zwyciężył w zawodach ATP Challenger Tour w Neapolu, gdzie w finale pokonał Potito Starace.
W roku 2010 po raz pierwszy zagrał w Australian Open, lecz odpadł w I rundzie po porażce z Davidem Ferrerem. W maju doszedł do finału turnieju ATP World Tour w Estoril, eliminując m.in. Guillermo Garcíę Lópeza. Pojedynek finałowy przegrał z Albertem Montañésem 2:6, 7:6(4), 5:7. W połowie czerwca zwyciężył w rozgrywkach ATP Challenger Tour w Mediolanie. Mecz o tytuł rozstrzygnął na swoją korzyść, wygrywając z Máximo Gonzálezem.
W kwietniu 2011 roku Gil po raz pierwszy osiągnął ćwierćfinał rozgrywek kategorii ATP World Tour Masters 1000, na ziemnych kortach w Monte Carlo. Przechodząc najpierw eliminacje pokonał w turnieju głównym m.in. będącego w czołowej „dziesiątce” rankingu, Gaëla Monfilsa. Spotkanie o awans do półfinału przegrał z Andym Murrayem.
W 2012 roku w parze z Danielem Gimeno-Traverem wygrał turniej w Viña del Mar, pokonując w finale debel Andújar–Berlocq 1:6, 7:5, 12-10.
Najwyżej sklasyfikowany w rankingu singlistów był w kwietniu 2011 roku na 62. miejscu.

</doc>
<doc id="1654212" url="https://pl.wikipedia.org/wiki?curid=1654212" title="Live at the Isle of Fehmarn">
Live at the Isle of Fehmarn

Live at the Isle of Fehmarn jest wydanym pośmiertnie albumem koncertowym Jimiego Hendrixa, nagranym 6 września 1970 roku na festiwalu na wyspie Fehmarn. Jest ósmą płytą wydaną przez Dagger Records. Ukazał się w wersji mono. 
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654215" url="https://pl.wikipedia.org/wiki?curid=1654215" title="Burning Desire">
Burning Desire

Burning Desire jest wydanym pośmiertnie albumem studyjnym Jimiego Hendrixa, nagranym na przełomie 1969 i 1970 roku. Zawiera wyłącznie instrumentalne kompozycje. Jest dziewiątą płytą wydaną przez Dagger Records.
Lista utworów.
Autorem wszystkich utworów jest Jimi Hendrix.

</doc>
<doc id="1654216" url="https://pl.wikipedia.org/wiki?curid=1654216" title="Lądek Stójków">
Lądek Stójków

Lądek Stójków – przystanek kolejowy w Stójkowie w województwie dolnośląskim, w powiecie kłodzkim.
Lokalizacja.
Jest to przedostatni przystanek kolejowy linii nr 322 z Kłodzka do Stronia Śląskiego. Znajduje się w północnej części wsi, na granicy z Lądkiem-Zdrojem, na lewym brzegu Białej Lądeckiej, na niezelektryfikowanej trasie o znaczeniu lokalnym.
Przystanek kolejowy.
Przez przystanek Lądek Stójków przechodzi tylko jeden tor kolejowy. Budynek przystanku został postawiony ok. 1910 r. Posiada budowę drewniano-szachulcową. Przylega do niego drewniana wiata peronowa. Obecnie jest on zamieszkany.
Historia.
Pod koniec XIX w. przystąpiono do budowy tzw. "Kolei Doliny Białej Lądeckiej". Związane to było ze zwiększającym się ruchem turystycznym, głównie do Lądka-Zdroju, w którym znajdowało się popularne uzdrowisko oraz Stronia Śląskiego, które było w tym czasie główną bazą wypadową na Masyw Śnieżnika. Ponadto w Stroniu rozwijał się przemysł szklarski. Przystanek otwarto 14 listopada 1897 r.
Wiosną 1928 r. w okolicach przystanku odbywały się pierwsze loty szybowcowe na ziemi kłodzkiej.
Po II wojnie światowej i przejęciu ziemi kłodzkiej przez Polskę nazwę stacji przemianowano na "Wojcieszyce", a po włączeniu części wsi do Lądka Zdroju na "Lądek-Stójków". Pociągi pasażerskie nie kursują przez stację Lądek-Stójków od 15 marca 2004 r. Zostały zastąpione przez Kolejową Komunikację Autobusową.

</doc>
<doc id="1654220" url="https://pl.wikipedia.org/wiki?curid=1654220" title="Szlak im. Józefa Chrząszczyńskiego">
Szlak im. Józefa Chrząszczyńskiego

Szlak im. Józefa Chrząszczyńskiego - czerwony znakowany szlak turystyczny w województwie zachodniopomorskim o charakterze regionalnym. Szlak ten upamiętnia pierwszego koszalińskiego przewodnika turystycznego Józefa Chrząszczyńskiego.

</doc>
<doc id="1654222" url="https://pl.wikipedia.org/wiki?curid=1654222" title="Live in Paris &amp; Ottawa 1968">
Live in Paris &amp; Ottawa 1968

Live in Paris &amp; Ottawa 1968 jest wydanym pośmiertnie albumem koncertowym Jimiego Hendrixa, zawierającym pełny zapis koncertu w paryskiej Olympii oraz dodatkowo 3 utwory zarejestrowane w Capitol Theatre w Ottawie podczas pierwszego występu z 19 marca 1968 roku. Jest dziesiątą płytą wydaną przez Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1654224" url="https://pl.wikipedia.org/wiki?curid=1654224" title="Katastrofa lotu China Southwest Airlines 4509">
Katastrofa lotu China Southwest Airlines 4509

Katastrofa lotu China Southwest Airlines 4509, która wydarzyła się 24 lutego 1999. Tupolew Tu-154M należący do China Southwest Airlines (B-2622) lecący z Chengdu do Wenzhou, spadł na ziemię z wysokości 701 metrów, podczas podejścia do lądowania do lotniska w Wenzhou. Samolot stanął w płomieniach. Śmierć poniosło 61 osób. Nikt nie ocalał. 
Za przyczynę katastrofy uznano niewłaściwie dokręcone nakrętki systemu operowania sterami wysokości. Zostało to przeoczone przez obsługę techniczną. W rezultacie nakrętki całkowicie odkręciły się w trakcie lotu, powodując, że system ten został pozbawiony kontroli, co doprowadziło do upadku samolotu. 
Po tej katastrofie wszystkie samoloty Tu-154 w Chinach zostały wycofane z użytkowania.

</doc>
<doc id="1654226" url="https://pl.wikipedia.org/wiki?curid=1654226" title="Lubitielskaja futbolnaja liga">
Lubitielskaja futbolnaja liga

Rosyjska Liga Amatorska (ros. Любительская футбольная лига (ЛФЛ), Первенство России по футболу среди любительских футбольных клубов (ЛФК)) – czwarty poziom rozgrywek piłki nożnej mężczyzn w Rosji (w latach 1994–1997 piąty poziom). Liga Amatorska jest rozgrywana na poziomie regionalnym. Zespoły są podzielone na 10 grup:
Zmagania w jej ramach toczą się cyklicznie (co sezon) systemem kołowym „wiosna–jesień” i przeznaczone są dla rosyjskich amatorskich klubów piłkarskich, grających w mistrzostwach obwodowych. Zwycięzcy każdej z grup w turnieju finałowym walczą o miejsca, które dają awans do Drugiej Dywizji.
Zarządzana przez – działające w imieniu Rosyjskiego Związku Piłki Nożnej – Stowarzyszenie Rosyjskiej Amatorskiej Ligi Piłki Nożnej.

</doc>
<doc id="1654229" url="https://pl.wikipedia.org/wiki?curid=1654229" title="Aixirivall">
Aixirivall

Aixirivall – miasto w Andorze, położone w południowo-zachodniej części kraju niedaleko granicy z Hiszpanią. W 2012 roku liczyło 821 mieszkańców.
W mieście znajduje się kościół San Per Ashrival, zbudowany w 1603 roku.

</doc>
<doc id="1654232" url="https://pl.wikipedia.org/wiki?curid=1654232" title="Vodafonedeildin (2009)/Wyniki spotkań">
Vodafonedeildin (2009)/Wyniki spotkań

W roku 2009 odbywają się rozgrywki 67. edycji pierwszej ligi Wysp Owczych, zwanej od tego roku "Vodafonedeildin". Podczas tego sezonu każdy z zespołów zagra dwadzieścia siedem spotkań, od 3 kwietnia do 3 października 2009. Na każdą kolejkę składa się pięć meczów.
Zobacz też.
Vodafonedeildin – sezon 2009

</doc>
<doc id="1654233" url="https://pl.wikipedia.org/wiki?curid=1654233" title="Werbunek">
Werbunek



</doc>
<doc id="1654237" url="https://pl.wikipedia.org/wiki?curid=1654237" title="Anyós">
Anyós

Anyós – miasto w Andorze, w parafii La Massana. Liczy 749 mieszkańców.

</doc>
<doc id="1654244" url="https://pl.wikipedia.org/wiki?curid=1654244" title="Społeczność gejowska">
Społeczność gejowska



</doc>
<doc id="1654247" url="https://pl.wikipedia.org/wiki?curid=1654247" title="Katastrofa lotu Lionair 602">
Katastrofa lotu Lionair 602

Katastrofa lotu Lionair 602 – wydarzyła się 29 września 1998. Antonow An-24RV należący do linii Lion Air i lecący z Jaffny do Kolombo rozbił się w czasie wznoszenia, po zakończeniu procedury startowej. Maszyna wystartowała w 65 minutowy lot do Colombo. Samolot zniknął z radaru będąc na wysokości 14.000 stóp (4267,2 m). Zginęło 55 osób (48 pasażerów i 7 członków załogi). Prawdopodobną przyczyną tragedii było zestrzelenie samolotu przez organizację terrorystyczną LTTE.

</doc>
<doc id="1654248" url="https://pl.wikipedia.org/wiki?curid=1654248" title="Kisir">
Kisir



</doc>
<doc id="1654249" url="https://pl.wikipedia.org/wiki?curid=1654249" title="Ekstraliga (piłka nożna kobiet)">
Ekstraliga (piłka nożna kobiet)



</doc>
<doc id="1654253" url="https://pl.wikipedia.org/wiki?curid=1654253" title="Kiss (album)">
Kiss (album)



</doc>
<doc id="1654255" url="https://pl.wikipedia.org/wiki?curid=1654255" title="Madonna z Dzieciątkiem i św. Janem">
Madonna z Dzieciątkiem i św. Janem



</doc>
<doc id="1654257" url="https://pl.wikipedia.org/wiki?curid=1654257" title="Moczerady">
Moczerady

Moczerady (ukr. Мочеради) – wieś w rejonie mościskim obwodu lwowskiego Ukrainy, należąca do złotkowickiej silskiej rady.
W II Rzeczypospolitej do 1934 wieś stanowiła samodzielna gminę wiejską, od 1 sierpnia 1934 roku wchodziła w skład gminy Hussaków, w powiecie mościskim, województwie lwowskim.
W 1902 w okolicy obecnej wsi Moczerady odkryto kurhany należące do kultury ceramiki sznurowej. We wsi znajduje się drewniana cerkiew.

</doc>
<doc id="1654263" url="https://pl.wikipedia.org/wiki?curid=1654263" title="Bocznica szlakowa">
Bocznica szlakowa

Bocznica szlakowa – bocznica kolejowa odgałęziająca się na szlaku.
Bocznice szlakowe tworzy się na ogół, gdy placówka, do której prowadzona jest bocznica (np. zakład przemysłowy lub jednostka wojskowa) znajduje się daleko od stacji (przykład: Nieznany Bór).
Bocznice szlakowe powstają też czasem w sposób wtórny, w przypadku likwidacji lub zamknięcia stacji czy posterunku odgałęźnego lub bocznicowego (przykład: Bernadczyzna).

</doc>
<doc id="1654264" url="https://pl.wikipedia.org/wiki?curid=1654264" title="Przetaczanie opony">
Przetaczanie opony



</doc>
<doc id="1654265" url="https://pl.wikipedia.org/wiki?curid=1654265" title="CodeGear Delphi">
CodeGear Delphi



</doc>
<doc id="1654267" url="https://pl.wikipedia.org/wiki?curid=1654267" title="Bardo Przyłęk">
Bardo Przyłęk

Bardo Przyłęk – stacja kolejowa w Polsce, znajdująca się w Bardzie, w powiecie ząbkowickim na linii kolejowej nr 276 z Wrocławia Głównego do Międzylesia.
W roku 2017 stacja obsługiwała 20–49 pasażerów na dobę.
Historia.
Na początku lat 70. XIX przystąpiono do budowy linii kolejowej, która miała połączyć Wrocław z Wiedniem przez ziemię kłodzką. Linia kolejowa z Wrocławia dotarła do Przyłęku w 1873 r. 8 czerwca 1873 uroczyście otwarto dworzec kolejowy, który pełnił rolę końcowej stacji do czasu przebicia się przez Górę Tunelową w roku następnym.
Budynek stacji powstał w miejsce starej gospody, obok której znajdowała się stała stajnia oferująca dyliżansom dodatkowe konie, potrzebne wozom z do przewożenia ludzi do pobliskiego Barda, co wynikało z ostrego podjazdu w kierunku tego miasta.

</doc>
<doc id="1654269" url="https://pl.wikipedia.org/wiki?curid=1654269" title="Polska Filharmonia Bałtycka">
Polska Filharmonia Bałtycka



</doc>
<doc id="1654270" url="https://pl.wikipedia.org/wiki?curid=1654270" title="Polska Filharmonia Bałtycka w Gdańsku">
Polska Filharmonia Bałtycka w Gdańsku



</doc>
<doc id="1654272" url="https://pl.wikipedia.org/wiki?curid=1654272" title="IMac G4">
IMac G4

iMac G4 – seria komputerów firmy Apple Macintosh, która zastąpiła poprzednią serię tych komputerów. Produkcja tej serii komputerów rozpoczęła się w 2002, a zakończyła w 2004 roku.
Główną zewnętrzną zmianą tej serii iMaców był wygląd, który nie przypominał zupełnie poprzednich. Zastosowano w nich ekrany LCD, a zamontowanie ich na ruchomym wysięgniku, który mógł być poruszony przy pomocy jednej ręki sprawiło, że wielu użytkowników było zdumionych wyglądem komputera. iMac G4 był dostępny z ekranami w trzech rozmiarach: 15-, 17-, a później również 20-calowymi. iMaki tej serii były oparte na procesorach PowerPC G4, a ich częstotliwości wahały się od 700 MHz do 1.25 GHz. Miały ponadto wbudowaną pamięć, która mogła być rozszerzona przez zamontowanie dodatkowej kości SO-DIMM DDR, taktowanej 133 MHz, później do 333 MHz.

</doc>
<doc id="1654279" url="https://pl.wikipedia.org/wiki?curid=1654279" title="Simon Berneux">
Simon Berneux



</doc>
<doc id="1654282" url="https://pl.wikipedia.org/wiki?curid=1654282" title="Suszka (przystanek kolejowy)">
Suszka (przystanek kolejowy)

Suszka – przystanek kolejowy w Polsce, znajdujący się w Suszce, na północnym krańcu wsi, położonej w powiecie ząbkowickim na linii kolejowej nr 276 z Wrocławia Głównego do Międzylesia.
W roku 2017 przystanek obsługiwał 10–19 pasażerów na dobę.
Według rozkładu jazdy 2019/2020 pociągi na przystanki Suszka nie zatrzymywały się. Od 13 grudnia 2020 przystanek na żądanie
Historia.
Na początku lat 70. XIX przystąpiono do budowy linii kolejowej, która miała połączyć Wrocław z Wiedniem przez ziemię kłodzką. Linia kolejowa z Wrocławia dotarła do Suszki w 1873 r. 8 czerwca 1873 miał miejsce przejazd pierwszego pociągu relacji Wrocław Główny–Międzylesie. Przystanek pełnił role pośredniej stacji między Przyłękiem a Kamieńcem Ząbkowickim.
Obecnie budynek przystanku nie jest wykorzystywany kolejowo i powoli niszczeje.

</doc>
<doc id="1654284" url="https://pl.wikipedia.org/wiki?curid=1654284" title="Ulica Lubelska">
Ulica Lubelska

Ulica Lubelska – popularna nazwa ulic w Polsce:

</doc>
<doc id="1654285" url="https://pl.wikipedia.org/wiki?curid=1654285" title="Żydowski Dom">
Żydowski Dom

Żydowski Dom (hebr. הבית היהודי, "Ha-Bajit Ha-Jehudi", w angielskiej transkrypcji: HaBayit HaYehudi) – prawicowa religijno-syjonistyczna partia polityczna w Izraelu. Powstała w wyniku połączenia Narodowej Partii Religijnej, Moledetu i Tekumy w listopadzie 2008. Przedstawiciele tego drugiego ugrupowania odeszli jednak z nowej partii zaraz po tym, jak otrzymali niskie miejsca na liście wyborczej do wyborów w 2009 roku, tworząc wspólną listę z ugrupowaniem "Hatikwa". Wkrótce potem także "Tekuma" ponownie przyłączyła się do Unii Narodowej, a tzw. frakcja "Achi" połączyła się z "Likudem". W 2012, w wyniku rozpadu Unii, "Tekuma" ponownie weszła w skład "Żydowskiego Domu".
Historia.
Narodowa Partia Religijna i Unia Narodowa połączyły siły w celu wystawienia wspólnej listy wyborczej w wyborach 2006 roku. 3 listopada 2008 roku ogłoszono, że Narodowa Partia Religijna oraz "Moledet" i "Tekuma", wchodzące w skład Unii, połączą się i utworzą nowe ugrupowanie. "Achi" i "Hatikwa" sprzeciwiły się tej fuzji – ich liderzy Efi Ejtam i Arje Eldad sprzeciwili się religijnemu charakterowi partii, a Eitam dodatkowo był niezadowolony z faktu, że w nowej partii nie planowano przeprowadzania wyborów lidera.
Zaproponowano pięć nazw dla nowego ugrupowania: "Ha-Bajit Ha-Jehudi" ("Żydowski Dom"), "Szoraszim" ("Korzenie"), "Acma’ut" ("Niepodległość"), "Szalem" ("Całość") i "Amichaj". Członkowie partii, głosując online, opowiedzieli się za tą pierwszą nazwą.
Ja’akow Amidror został szefem komitetu, który zajął się ustaleniem nazwisk i ich kolejności na liście wyborczej partii do wyborów w 2009. 8 grudnia 2008 Danijjel Herszkowic, matematyk z uniwersytetu Technion, został wybrany na szefa nowego ugrupowania.
Kiedy "Żydowski Dom" ogłosił skład listy wyborczej, okazało się, że 5 spośród 6 najwyższych miejsc zostało obsadzonych przez byłych członków Narodowej Partii Religijnej. Wyjątkiem był Uri Ari’el z "Tekumy" (pozycja nr 3). Sondaże przedwyborcze wskazywały, że ugrupowanie otrzyma 5-7 miejsc w Knesecie, co powiększało atrakcyjność pierwszych sześciu miejsc na liście. Przeciwko obsadzeniu czołowych miejsc byłymi członkami Narodowej Partii Religijnej zaprotestowali politycy wywodzący się z Unii Narodowej. Były parlamentarzysta z ramienia "Moledet", Binjamin Elon, oświadczył, że nie wystartuje w wyborach. Na liście zastąpił go amerykański imigrant Uri Bank. Pozostali byli członkowie "Moledet" opuścili partię i z "Hatikwa" reaktywowali Unię Narodową. 25 grudnia 2008 r. "Żydowski Dom" opuścił także Ariel, który wstąpił do Unii.
W wyniku wyborów na początku 2009 roku ugrupowanie otrzymało 3 mandaty parlamentarne.
W listopadzie 2012 odbyły się wewnątrzpartyjne wybory przywódcy partii. Zwycięstwo odniósł lider pozaparlamentarnego ruchu Mój Izrael, Naftali Bennett, zdobywając ok. dwóch trzecich głosów. Pokonany Zewulun Orlew ogłosił wycofanie się z działalności politycznej. Tydzień później w drodze głosowania ustalono także część nazwisk na liście partyjnej do nachodzących wyborów parlamentarnych. Do "Ha-Bajit Ha-Jehudi" powrócił także Uri Ari’el, który w wyniku rozpadu Unii Narodowej włączył do Żydowskiego Domu swoją partię, "Tekuma".
W wyborach w 2013 ugrupowanie zanotowało spory sukces, otrzymując 12 mandatów w Knesecie. "Ha-Bajit Ha-Jehudii" wszedł w skład koalicji rządowej premiera Binjamina Netanjahu, otrzymując trzy posady ministerialne (Naftali Bennett – minister ds. religijnych, Uri Ari’el – minister budownictwa i Uri Orbach – minister ds. emerytów) oraz dwa stanowiska wiceministrów (Eli Ben-Dahan – wiceminister ds. religijnych i Awi Wortzman – wiceminister edukacji).
W wyniku wyborów parlamentarnych w Izraelu, przeprowadzonych 17 marca 2015, Żydowski Dom wprowadził do Knesetu 8 deputowanych.
W grudniu 2018 doszło do rozłamu w ugrupowaniu i opuszczenia go przez jego dotychczasowego lidera Naftalego Bennetta oraz minister sprawiedliwości Ajjelet Szaked i posłankę Szuli Mu’alem, którzy stworzyli Nową Prawicę. Liderem Żydowskiego Domu został Rafi Perec. Do wyborów parlamentarnych w kwietniu 2019 roku partia stanęła w koalicji z Unią Narodową i Żydowską Siłą jako Zjednoczona Prawica.
30 maja 2019 roku minął czas dany Netanjahu na sformowanie nowego rządu. Ogłoszono rozwiązanie Knesetu i rozpisanie nowych wyborów parlamentarnych na 17 września 2019 roku. Politycy Żydowskiego Domu wyrazili wątpliwości, czy w kolejnych wyborach Żydowska Siła będzie brana pod uwagę na wspólnej liście. Natomiast pewny będzie wspólny start z Unią Narodową. 13 czerwca politycy Żydowskiego Domu zadecydowali o tym, że we wrześniowych wyborach lista wyborcza pozostanie taka sama jak w wyborach kwietniowych. Decyzję tę przekazano do organów centralnych partii.
20 grudnia 2019 roku liderzy Żydowskiego Domu i Żydowskiej Siły ogłosili utworzenie wspólnej listy wyborczej do wyborów w marcu 2020 roku. Decyzja ta została skrytykowana przez Unię Narodową, która nie została uwzględniona w negocjacjach. Nowa lista otrzymała nazwę Zjednoczony Żydowski Dom. Jednak pod wpływem silnej krytyki ze strony swojej partii i nacisków ze strony Nowej Prawicy i Unii Narodowej Rafi Perec postanowił zerwać umowę wyborczą z Żydowską Siłą i przystąpił do Jaminy.
14 maja 2020 roku, pomimo protestów Bennetta i Smotricza z Jaminy, Perec zdecydował się porozumieć z Netanjahu i pozostał na stanowisku ministra Jerozolimy i dziedzictwa narodowego. Z kolei 14 lipca Perec ogłosił wystąpienie Żydowskiego Domu z Jaminy jako oddzielnej frakcji w Knesecie.
9 stycznia 2021 odbyły się wybory nowego przewodniczącego Żydowskiego Domu w związku z zapowiedzią Rafiego Pereca o tym, iż partia potrzebuje nowego lidera, który poprowadzi ją do wyborów. Nowym przewodniczącym została Chagit Mosze.

</doc>
<doc id="1654286" url="https://pl.wikipedia.org/wiki?curid=1654286" title="Sylogizm Arystotelesa">
Sylogizm Arystotelesa



</doc>
<doc id="1654288" url="https://pl.wikipedia.org/wiki?curid=1654288" title="Poetyka normatywna">
Poetyka normatywna

Poetyka normatywna – poetyka narzucająca określone normy stylistyczne i kompozycyjne utworom literackim. Reguły i przepisy formułowane w ramach tej poetyki ograniczają swobodę twórczą autora, dążąc do ustalenia pewnego kanonu formalnego.
W początkach literatury poetyka normatywna pełniła ważną rolę definicyjną, służąć określeniu, co jest, a co nie jest poezją. Dlatego poetyka klasyczna była poetyką normatywną. Później okresy eksperymentów formalnych i swobody twórczej przeplatane były klasycystycznymi czy też pseudoklasycznymi nawrotami do sztywniejszych reguł poetyki normatywnej.

</doc>
<doc id="1654292" url="https://pl.wikipedia.org/wiki?curid=1654292" title="IMac G3">
IMac G3

iMac G3 – seria komputerów stworzona przez firmę Apple, która rozpoczęła serię Macintoshów, iMac. iMac G3 to komputer typu "all in one", w którym wszystkie podzespoły komputerowe oraz monitor mieszczą się w jednej obudowie. Oryginalny iMac G3 był produkowany w kolorze niebieskim "bondi", później zostały dodawane inne kolory. Klawiatura oraz mysz komputerowa były produkowane w kolorze obudowy iMaca. Procesor był taktowany częstotliwością od 233 MHz do 700 MHz.

</doc>
<doc id="1654293" url="https://pl.wikipedia.org/wiki?curid=1654293" title="Ch’ŏlgam Toyun">
Ch’ŏlgam Toyun

Ch'ŏlgam Toyun (lub Togyun, 도윤/道允; ur. 797, zm. 868) – koreański mistrz sŏn; jego linia przekazu nazywana jest szkołą saja.
Życiorys.
Pochodził z arystokratycznej rodziny w Silli. Urodził się Hanju, w rodzinie Pak. Mnichem został w wieku 18 lat. Prawdopodobnie było to w klasztorze Kwisin, gdzie studiował przez długi czas "Sutrę Awatamsakę". Nie był jednak w pełni zadowolony z "Doktryny Doskonałości i Całkowitości" (głównej nauki szkół hwaŏm) i podjął życie wędrownego mnicha, czyli – używając określenia sŏn – "chmura była jego kocem, a strumień poduszką".
W 825 r. udał się do Chin i został uczniem Nanquana Puyuana jednego z największych uczniów mistrza chan Mazu Daoyi. Toyun otrzymał od Nanquana przekaz Dharmy i po jego śmierci powrócił w 847 r. do ojczyzny.
Wybudował mały klasztor Hŭngyŏng w Górach Diamentowych na górze P'ungak. Pozostał tam do końca życia. Cieszył się szacunkiem u króla Kyŏngmuna. Jednak czy jest także budowniczym klasztoru Ssangbong jest niepewne.
Zmarł 8 dnia 4 miesiąca 868 r.
Jego najwybitniejszym uczniem był Chinghyo Chŏljung (826–900), który wybudował klasztor sŏn na górze Saja, tworząc jedną z tzw. dziewięciu górskich szkół sŏn.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1654295" url="https://pl.wikipedia.org/wiki?curid=1654295" title="Mitu mitu">
Mitu mitu



</doc>
<doc id="1654297" url="https://pl.wikipedia.org/wiki?curid=1654297" title="J.R. Rotem">
J.R. Rotem

Jonathan "J.R" Rotem, właściwie Jonathan Reuven Rotem (ur. 1975 r.w Johannesburgu) – amerykański producent muzyczny, oraz założyciel wytwórni Beluga Heights, która ma swoją siedzibę w Chalice Studios w Los Angeles.
Życiorys.
Wczesne lata.
Jonathan Reuven Rotem urodził się w Republice Południowej Afryki. Jest izraelsko-fińskiego pochodzenia. Dorastał w Forest Hill w Toronto.
Punktem zwrotnym w życiu młodego Rotema była nauka na fortepianie muzyki poważnej.
Kariera.
Po ukończeniu szkoły muzycznej w klasie fortepianu grał i komponował jazz, w latach 90. zafascynował się twórczością Snoop Dogga, zaczął ubierać się jak raper i jak sam powiedział, zakochał się w hip-hopowej muzyce. Chciał wybrać się na studia filmowe, zrezygnował jednak z nich na rzecz produkcji muzycznej co zaowocowało wyprodukowaniem piosenki "Fancy" na album "Surivor" zespołu Destiny's Child. Wkrótce producentem zainteresował się Dr. Dre i zorganizowana została prywatna sesja w studiu, na której Rotem mógł zaprezentować swoje pianistyczne umiejętności. Całość spodobała się Dr.Dre, który postanowił, że Rotem będzie produkował piosenki na albumy artystów jego wytwórni (m.in. Eminema). Tymczasem J.R zapytany o swoje inspiracje, wymienia właśnie Dr.Dre, a także Scotta Storcha czy Timbalanda. Wśród swoich ulubionych raperów wyróżnia m.in. Biggiego Smallsa. W kolejnych latach Rotem wyprodukował swoje największe dotychczas hity: "S.O.S" Rihanny i "Beautiful Girls" Seana Kingstona. W wywiadzie dla Remix Magazine J.R Rotem wyznaje, że do produkcji swoich utworów używa syntezatorów: "Roland Juno, Roland Fantom X Rack, Roland V-Synth, Yamaha Motif, Korg Triton", a także samplera "Akai MPC 2500", całość jest podpięta do systemu "ProTools HD". Teksty do jego piosenek pisze głównie Evan "Kidd" Bogart.
Rotem obecnie mieszka w Beverly Hills w Kalifornii.

</doc>
<doc id="1654298" url="https://pl.wikipedia.org/wiki?curid=1654298" title="Lipa srebrzysta">
Lipa srebrzysta

Lipa srebrzysta, lipa węgierska ("Tilia tomentosa" Moench) – gatunek drzewa należący do rodziny ślazowatych. Występuje na Półwyspie Bałkańskim, w Europie Środkowej, w Europie południowo-zachodniej i w Turcji. Północna granica jej zasięgu biegnie od Chorwacji do ujścia Dunaju. Drzewa rosnące na południowym obszarze naturalnego rozmieszczenia uważane są przez niektórych botaników za gatunek odrębny – lipę długoogonkową ("T. petiolaris"), różniącą się dłuższym ogonkiem liściowym i nieco żeberkowanymi owocami.
Biologia i ekologia.
Siedlisko: stanowiska słoneczne, odporna na mrozy, ciepłolubna, w lecie dobrze znosi suszę lepiej niż inne lipy, odporna na warunki miejskie, stosunkowo odporna na przemysłowe zanieczyszczenie powietrza, na choroby i owady. Chociaż jest gatunkiem cienioznośnym, wymaga większego nasłonecznienia niż lipy drobnolistna i szerokolistna. Kwitnie późno, lipiec – początek sierpnia.
Lipa srebrzysta wchodzi w skład lasów dębowych wraz z grabem pospolitym i kasztanowcem białym. Najczęściej można ją spotkać w suchych górzystych rejonach, na terenach krasowych wraz z jesionem mannowym. Na zachodzie i południu spotyka się ją w lasach bukowych na wysokości 1200 m n.p.m. W 1767 r. sprowadzona do Europy, obecnie rośnie na północy Niemiec i w Wielkiej Brytanii.
Zmienność.
Posiada formę "Petiolaris" o zwisających pędach zwaną lipą długoogonkową.

</doc>
<doc id="1654300" url="https://pl.wikipedia.org/wiki?curid=1654300" title="Lubomira Baczewa">
Lubomira Baczewa



</doc>
<doc id="1654301" url="https://pl.wikipedia.org/wiki?curid=1654301" title="Gmina Świnice">
Gmina Świnice



</doc>
<doc id="1654304" url="https://pl.wikipedia.org/wiki?curid=1654304" title="Ryan France">
Ryan France

Ryan France (ur. 13 grudnia 1980 w Sheffield) – angielski piłkarz grający na pozycji pomocnika w Sheffield United.
France karierę zaczynał w Sheffield Wednesday. Od 2003 roku był zawodnikiem Hull City. Swój pierwszy mecz w barwach "Tygrysów" rozegrał 27 września 2003 roku przeciwko Kidderminster Harriers. W tym meczu strzelił również swojego pierwszego gola dla Hull. Od czerwca 2009 roku gra w Sheffield United.

</doc>
<doc id="1654306" url="https://pl.wikipedia.org/wiki?curid=1654306" title="Lipa węgierska">
Lipa węgierska



</doc>
<doc id="1654307" url="https://pl.wikipedia.org/wiki?curid=1654307" title="Randal L. Schwartz">
Randal L. Schwartz

Randal L. Schwartz (ur. 22 listopada 1961 w Portland) – amerykański programista, autor książek o tematyce IT. Jest współzałożycielem podcastu FLOSS Weekly i współautorem kilku książek dotyczących języka Perl. Twórca transformacji Schwartza.

</doc>
<doc id="1654309" url="https://pl.wikipedia.org/wiki?curid=1654309" title="Tilia tomentosa">
Tilia tomentosa



</doc>
<doc id="1654311" url="https://pl.wikipedia.org/wiki?curid=1654311" title="Alfons IX">
Alfons IX

Alfons IX (ur. 15 sierpnia 1171, zm. 23 lub 24 września 1230) – król Leónu w okresie 1188-1230. Syn Ferdynanda II. Założyciel uniwersytetu w Salamance (1218). Toczył wiele wojen, ale sukcesy zaczął odnosić pod koniec panowania - w 1227 podbił Cáceres, a w 1230 Méridę i Badajoz.

</doc>
<doc id="1654312" url="https://pl.wikipedia.org/wiki?curid=1654312" title="Aesculus carnea">
Aesculus carnea



</doc>
<doc id="1654315" url="https://pl.wikipedia.org/wiki?curid=1654315" title="Kamieniec Ząbkowicki (stacja kolejowa)">
Kamieniec Ząbkowicki (stacja kolejowa)

Kamieniec Ząbkowicki – stacja kolejowa w Polsce, znajdująca się w północno-wschodniej części miasta Kamieniec Ząbkowicki, na granicy z dawnym Goleniowem Śląskim, położona w powiecie ząbkowickim. Według klasyfikacji PKP ma kategorię dworca lokalnego.
W 1873 roku przez Kamieniec przeprowadzono linię kolejową z Wrocławia przez Kłodzko do Międzylesia (ob. linia kolejowa nr 276), a w 1874 roku linię kolejową Legnica – Nysa (ob. linia kolejowa nr 137), tym samym stacja stała się ważnym węzłem komunikacyjnym.
W latach 1945–1947 stacja nosiła nazwę "Kamieniec nad Ochną".
W roku 2017 stacja obsługiwała 300–499 pasażerów na dobę.
Na stacji kończy się ścieżka edukacyjna po Przedgórzu Sudeckim – znajduje się tutaj jej 17 (ostatni) przystanek. Na stacji także można spotkać szynobusy należące do województwa dolnośląskiego kursujące z Kłodzka do Legnicy. Od 2008 nieczynny dla ruchu pasażerskiego jest odcinek Kamieniec Ząbkowicki – Nysa, przez co stacja straciła na znaczeniu. W grudniu 2018 roku Przewozy Regionalne przywróciły połączenia na tym odcinku tylko weekendowo. Od grudnia 2020 InterCity na trasie Kamieniec Ząbkowicki – Nysa pojawiły się codzienne połączenia dalekobieżne Kraków Główny – Jelenia Góra oraz Polanica-Zdrój – Olsztyn Główny. Dzięki temu mieszkańcy zyskali znów połączenia z Nysą, Katowicami, Warszawą oraz Krakowem.
W grudniu 2020 ogłoszono przeprowadzenie remontu budynku stacyjnego.
Połączenia.
Ze stacji w Kamieńcu Ząbkowickim aktualnie można dojechać do:
Weekendowo InterCity:
Połączenia międzynarodowe:
Od 13 grudnia 2020 codziennie Intercity

</doc>
<doc id="1654320" url="https://pl.wikipedia.org/wiki?curid=1654320" title="Nicole Krauss">
Nicole Krauss

Nicole Krauss (ur. 18 sierpnia 1974 w Nowym Jorku w USA) – amerykańska powieściopisarka.
Autorka powieści "Man Walks into a Room" (2002) ("Kiedy wchodziłem do pokoju"), "The History of Love" (2005) ("Historia miłości") oraz "Great House" (2010).
Publikowała w „The New Yorker”, „Harper’s”, „Esquire”, jej nowele zamieszczono w "Best American Short Stories" (2003 i 2008). Powieści Kraus przetłumaczono na trzydzieści pięć języków.
Życiorys.
Krauss urodziła się w Nowym Jorku jako córka Angielki i Amerykanina, który był częściowo wychowywany w Izraelu. Rodzice jej matki pochodzili z Niemiec i Ukrainy, a później wyemigrowali do Londynu. Rodzice jej ojca pochodzą z Węgier i Białorusi, poznali się w Izraelu i później wyemigrowali do Nowego Jorku. Miejsca te pojawiają się w akcji powieści "Historia miłości", która została przez nią dedykowana dziadkom.
W 1992 pisarka rozpoczęła studia na uniwersytecie w Stanford, gdzie poznała Iosifa Brodskiego, który przez następne trzy lata blisko współpracował z nią przy tworzeniu poezji. Zapoznał ją również z twórczością pisarzy takich jak: Italo Calvino i Zbigniew Herbert. W 1999, trzy lata po śmierci Brodsky’ego, Krauss stworzyła dokument o jego twórczości dla BBC Radia 3. Podróżowała do St. Petersburga – miejsca, w którym dorastał. Krauss skończyła studia z wyróżnieniem, jeszcze przed obroną wygrywając kilka nagród za swoją poezję. Krauss pisze od 14. roku życia. Przed napisaniem swojej pierwszej powieści w 2002 publikowała głównie poezję.
W 1996 Krauss została wyróżniona stypendium Marshalla i rozpoczęła studia na Oxfordzie (Somerville College), gdzie napisała pracę o Amerykaninie Josephie Cornellu. Podczas drugiego roku stypendium uczęszczała do Courtauld Institute w Londynie. Została magistrem historii sztuki, specjalizując się w siedemnastowiecznej sztuce holenderskiej i pisząc pracę na temat Rembrandta. 
W czerwcu 2004 Krauss wyszła za mąż za powieściopisarza Jonathana Safrana Foera, z którym ma dwójkę dzieci – Sashę i Cy. Para rozwiodła się w 2014. Krauss mieszka obecnie na Brooklynie, w Nowym Jorku.

</doc>
<doc id="1654321" url="https://pl.wikipedia.org/wiki?curid=1654321" title="Federico Macheda">
Federico Macheda

Federico "Kiko" Macheda (IPA: []) (ur. 22 sierpnia 1991 w Rzymie) – włoski piłkarz grający na pozycji napastnika w Cardiff City.
Kariera.
Urodzony w Rzymie, Macheda rozpoczął swoją karierę piłkarską w miejscowym S.S. Lazio. Z powodu zakazu podpisywania kontraktów przez niepełnoletnich zawodników we Włoszech, Federico nie był trwale związany z klubem. Wykorzystał to angielski zespół, Manchester United, podpisując kontrakt juniorski z zawodnikiem, zaraz po jego 16. urodzinach. 16 września 2007 roku, wkrótce po przenosinach rodziny Machedy do Manchesteru, zawodnik dołączył oficjalnie do zespołu, otrzymując 3-letnie stypendium w klubowej Akademii.
Piłkarz od razu po podpisaniu kontraktu dołączył do zespołu Manchesteru do lat 18. Macheda zadebiutował w wygranym 1:0 meczu przeciwko Barnsley, zdobywając zwycięskiego gola. W swoim pierwszym sezonie w klubie został najlepszym strzelcem ligi. Piłkarzowi udało się zadebiutować w zespole rezerw, gdy zmienił w 68. minucie Gerarda Piqué w przegranym 0:2 meczu z Liverpoolem. 12 maja 2008 roku, Macheda otrzymał medal za zwycięstwo w Manchester Senior Cup, zaś w wygranym 2:0 finałowym meczu tych rozgrywek z drużyną Bolton Wanderers zasiadł na ławce rezerwowych.
Macheda podpisał swój pierwszy, profesjonalny kontrakt z Manchesterem United w dniu jego 17. urodzin w sierpniu 2008 roku. W sezonie 2008/2009 piłkarz kontynuował grę w zespole U-18 oraz kilkakrotnie występował w drużynie rezerw. Pod koniec sezonu zawodnik przebił się do składu rezerwowego Manchesteru, zdobywając osiem goli w ośmiu meczach, z czego trzy z meczu przeciwko Newcastle United 30 marca 2009 roku. Ferguson wynagrodził osiągnięcia Machedy powołując go na mecz z Aston Villą w kwietniu 2009 roku. Gdy Manchester United, po godzinie gry przegrywał 2:1, Alex Ferguson wpuścił Machedę za Naniego. W 80. minucie wyrównującego gola strzelił Cristiano Ronaldo, a gola na miarę 3 punktów strzelił właśnie Macheda w 3. minucie doliczonego czasu gry.
Macheda zasiadł na ławce rezerwowych w dwóch kolejnych spotkaniach – w meczu Ligi Mistrzów przeciwko FC Porto i w kolejnym - ligowym spotkaniu z drużyną Sunderlandu. W drugim z tych spotkań Macheda zagrał, zmieniając Dimitara Berbatowa. W 46. sekundzie od pojawienia się na boisku Włoch pokonał bramkarza drużyny przeciwnej, Craiga Gordona po wcześniejszym podaniu kolegi z zespołu, Carricka.
3 kwietnia 2010 strzelił bramkę honorową na 2-1 w meczu ligowym z Chelsea F.C. Był to jego drugi mecz w sezonie 2009/2010 i zarazem pierwszy gol.
2 grudnia Włoch przedłużył kontrakt z Manchesterem United do 2014 roku.
Życie prywatne.
Macheda mieszka w domu w Sale w Wielkim Manchesterze. Rankiem 12 lipca 2009 roku złodzieje okradli mu dom. Zabrali gotówkę oraz biżuterię, gdy piłkarz znajdował się w mieszkaniu. Jego przyjaciel doznał przy tym urazu głowy.

</doc>
<doc id="1654322" url="https://pl.wikipedia.org/wiki?curid=1654322" title="Mick Box">
Mick Box

Michael Frederick Box (ur. 8 czerwca 1947 roku w Walthamstow w Londynie) – brytyjski muzyk. Gitarzysta brytyjskiego zespołu muzycznego Uriah Heep. Jest jedynym członkiem, który gra w zespole nieprzerwanie od jego założenia w 1969 roku.

</doc>
<doc id="1654325" url="https://pl.wikipedia.org/wiki?curid=1654325" title="Bío-Bío">
Bío-Bío



</doc>
<doc id="1654330" url="https://pl.wikipedia.org/wiki?curid=1654330" title="Włoscy posłowie do Parlamentu Europejskiego 2004–2009">
Włoscy posłowie do Parlamentu Europejskiego 2004–2009

Włoscy posłowie VI kadencji do Parlamentu Europejskiego (od 20 lipca 2004) zostali wybrani 12 i 13 czerwca 2004.
Lista według przynależności do grup.
Grupa Europejskiej Partii Ludowej (Chrześcijańscy Demokraci) i Europejskich Demokratów.
Wybrani z listy Forza Italia
Wybrani z listy Unii Chrześcijańskich Demokratów i Centrum
Wybrany z listy Popolari-UDEUR
Wybrany z listy Południowotyrolskiej Partii Ludowej
Wybrany z listy Partii Emerytów
Grupa Socjalistyczna w Parlamencie Europejskim.
Wybrani z listy Drzewa Oliwnego
Wybrani z listy NPSI
Wybrany z listy Włochy Wartości
Grupa Porozumienia Liberałów i Demokratów na rzecz Europy.
Wybrani z listy Drzewa Oliwnego
Wybrani z Listy Emmy Bonino
Wybrany z listy Włochy Wartości
Grupa Unii na rzecz Europy Narodów.
Wybrani z listy Sojuszu Narodowego
Wybrani z listy Ligi Północnej
Grupa Zjednoczonej Lewicy Europejskiej – Nordyckiej Zielonej Lewicy.
Wybrani z listy Odrodzenia Komunistycznego
Wybrani z listy Partii Komunistów Włoskich
Grupa Zielonych – Wolny Sojusz Europejski.
Wybrani z listy Federacji Zielonych
Niezrzeszeni.
Wybrany z listy Alternatywy Socjalnej
Wybrany z listy MS-FT
Wybrany z listy Drzewa Oliwnego

</doc>
<doc id="1654344" url="https://pl.wikipedia.org/wiki?curid=1654344" title="Piper methysticum">
Piper methysticum



</doc>
<doc id="1654355" url="https://pl.wikipedia.org/wiki?curid=1654355" title="JWH-018">
JWH-018

JWH-018 – organiczny związek chemiczny, substancja psychoaktywna z grupy syntetycznych kannabinoidów. Agonista (pełny) receptorów kanabinoidowych CB1 i CB2. Wykazuje działanie na zwierzętach podobne do THC, ale krócej trwające. 15 grudnia 2008 roku niemiecka spółka THC PHARM GmbH ogłosiła, że wykryła tę substancję jako jeden ze składników aktywnych w mieszance ziołowej „Spice”, która była sprzedawana jako kadzidełko zapachowe w wielu krajach od 2002 roku.
Według stanu na koniec 2010 nielegalny był w Niemczech, Francji, , Polsce, Irlandii, Szwecji i kilku innych państwach europejskich, według stanu na 2008 planowana była delegalizacja w Austrii.

</doc>
<doc id="1654357" url="https://pl.wikipedia.org/wiki?curid=1654357" title="Ellesmere">
Ellesmere



</doc>
<doc id="1654361" url="https://pl.wikipedia.org/wiki?curid=1654361" title="Tommie van der Leegte">
Tommie van der Leegte

Tommie van der Leegte (ur. 27 marca 1977 w Bergeijk) – holenderski piłkarz, występował na pozycji pomocnika.
Kariera.
Van der Leegte zawodową karierę rozpoczynał w PSV Eindhoven. W Eredivisie zadebiutował 20 listopada 1994 roku w zremisowanym 0:0 pojedynku z Volendamem. 16 stycznia 1996 roku w wygranym 4:1 spotkaniu z NAC Breda strzelił pierwszego gola w Eredivisie. W 1996 roku zdobył z klubem Puchar Holandii. W styczniu 1997 roku został wypożyczony do innego pierwszoligowego zespołu, RKC Waalwijk. Latem 1997 roku został wykupiony z PSV przez RKC. Zawodnikiem tego klubu był przez kolejne 3 lata.
W 2000 roku van der Leegte odszedł do ekipy FC Twente, również z Eredivisie. Pierwszy ligowy mecz zaliczył tam 20 sierpnia 2000 roku przeciwko SBV Vitesse (1:3). W 2001 roku zdobył z klubem Puchar Holandii oraz Superpuchar Holandii. W styczniu 2003 roku wypożyczono go do RKC Waalwijk, w którym grał do końca sezonu 2002/2003. Latem 2003 roku przeniósł się do ADO Den Haag, którego barwy reprezentował przez 3 lata.
W styczniu 2006 roku odszedł do niemieckiego VfL Wolfsburg. W Bundeslidze zadebiutował 5 lutego 2006 roku w wygranym 2:0 pojedynku z Borussią Mönchengladbach. Przez 1,5 roku w barwach Wolfsburga rozegrał 45 spotkań.
Latem 2007 roku powrócił do Holandii, gdzie ponownie został graczem klubu PSV Eindhoven. W 2008 roku zdobył z nim mistrzostwo Holandii. W tym samym roku odszedł do ekipy NAC Breda, gdzie w 2010 roku zakończył karierę.

</doc>
<doc id="1654363" url="https://pl.wikipedia.org/wiki?curid=1654363" title="Melbourne Zoo">
Melbourne Zoo

The Royal Melbourne Zoological Gardens (pol. Królewski Ogród Zoologiczny w Melbourne), powszechnie znany jako Melbourne Zoo – najstarszy ogród zoologiczny w Australii, zlokalizowany 4 km na północ od centrum Melbourne.
Ogród zoologiczny w Melbourne wzorowany był na londyńskim zoo. Zoo zostało otwarte w 1862 w Royal Park na powierzchni 22 ha. Wcześniej zwierzęta trzymane były w ogrodach botanicznych w Melbourne. W 1870, gdy sekretarzem ogrodu został Albert Alexander Cochrane Le Souef, pojawiły się pierwsze egzotyczne zwierzęta. Obecnie w zoo mieszkają zwierzęta należące do 460 gatunków.
Jednym z najbardziej znanych zwierząt zoo był słoń Queenie, wykorzystywany do przejażdżek dla dzieci do lat 40. XX wieku.
19 stycznia 2008 gazeta "The Age" opublikowała zarzuty stosowania okrucieństwa wobec zwierząt. Dyrektor zoo Matt Vincent stwierdził, że nie dochodziło do żadnych tego typu sytuacji.

</doc>
<doc id="1654364" url="https://pl.wikipedia.org/wiki?curid=1654364" title="Lekkoatletyka na zawodach Przyjaźń-84">
Lekkoatletyka na zawodach Przyjaźń-84

W ramach zawodów Przyjaźń-84, które zorganizowano w państwach, które zbojkotowały Letnie Igrzyska Olimpijskie 1984 w Los Angeles, odbyły się m.in. zawody w lekkiej atletyce. Konkurencje kobiece rozegrano w Pradze między 16 a 18 sierpnia 1984, a męskie w Moskwie 17 i 18 sierpnia 1984. Poniżej znajdują się wyniki 8 najlepszych zawodniczek i zawodników w każdej konkurencji oraz informacje o występach reprezentantów Polski.

</doc>
<doc id="1654374" url="https://pl.wikipedia.org/wiki?curid=1654374" title="Daniel Brosinski">
Daniel Brosinski

Daniel Brosinski (ur. 17 lipca 1988 w Karlsruhe) – niemiecki piłkarz grający na pozycji pomocnika w 1. FSV Mainz 05.
Kariera.
Brosinski karierę zaczynał w Karlsruher SC. W 2008 roku został zawodnikiem 1. FC Köln. W Bundeslidze zadebiutował w meczu z Bayernem 21 lutego 2009 roku. W 34. minucie strzelił gola, który zapewnił zwycięstwo jego drużynie. Ze względu na polskobrzmiące nazwisko piłkarzem zainteresował się PZPN, jednak okazało się, że zawodnik nie ma nic wspólnego z Polską. 9 stycznia 2011 r. przeszedł na zasadzie wolnego transferu do SV Wehen Wiesbaden. Następnie grał w MSV Duisburg i SpVgg Greuther Fürth. W 2014 roku przeszedł do FSV Mainz 05.
Występował również w reprezentacji Niemiec U-20.

</doc>
<doc id="1654381" url="https://pl.wikipedia.org/wiki?curid=1654381" title="Mistrzostwa Europy w Saneczkarstwie 1977">
Mistrzostwa Europy w Saneczkarstwie 1977

24. Mistrzostwa Europy w saneczkarstwie 1977 odbyły się w zachodnioniemieckim Schönau am Königssee. W tym mieście mistrzostwa odbyły się już czwarty raz (wcześniej w 1967, 1972 oraz 1973). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było RFN.

</doc>
<doc id="1654385" url="https://pl.wikipedia.org/wiki?curid=1654385" title="Lipa krymska">
Lipa krymska

Lipa krymska, także "lipa kaukaska" ("Tilia × euchlora" K. Koch) – mieszaniec międzygatunkowy drzewa z rodziny ślazowatych, powstały ze skrzyżowania lipy drobnolistnej z "Tilia dasystyla". Powstał około 1860 roku na terenie Półwyspu Krymskiego. Jest odporny na szkodliwe działanie mszyc.
Biologia i ekologia.
Siedlisko: stanowiska słoneczne do półcienistych, lipa odporna na mrozy, ciepłolubna, odporna na warunki miejskie, wytrzymała na upały i suszę, jednak w takich warunkach żyje krótko.

</doc>
<doc id="1654388" url="https://pl.wikipedia.org/wiki?curid=1654388" title="Przerzucanie opony">
Przerzucanie opony

Przerzucanie opony (ang. "Tyre Flip") – konkurencja zawodów siłaczy.
Zadaniem zawodnika jest kilkukrotne przerzucenie opony o kąt 180 stopni w kierunku mety, w określonym czasie. Opony nie wolno toczyć.
Przykładowe parametry konkurencji: masa opony 320–350 kg, limit czasu na wykonanie ćwiczenia 90 s.

</doc>
<doc id="1654393" url="https://pl.wikipedia.org/wiki?curid=1654393" title="Tilia euchlora">
Tilia euchlora



</doc>
<doc id="1654395" url="https://pl.wikipedia.org/wiki?curid=1654395" title="Edwin de Graaf">
Edwin de Graaf

Edwin de Graaf (ur. 30 kwietnia 1980 w Hadze) – holenderski piłkarz występujący na pozycji pomocnika.
Kariera.
De Graaf profesjonalną karierę rozpoczynał w sezonie 2001/2002 w barwach spadkowicza z ekstraklasy - RBC Roosendaal. W jego barwach zadebiutował 18 sierpnia 2001 w zremisowanym 2-2 ligowym meczu z Go Ahead Eagles. Natomiast pierwsze gole w zawodowej karierze strzelił 14 września 2001. Były to dwie bramki zdobyte w wygranym 3-0 pojedynku z HFC Haarlem. Na koniec debiutanckiego sezonu zajął z klubem trzecie miejsce w lidze i po wygranych barażach awansował z klubem do Eredivisie. Tam pierwszy występ zanotował 16 sierpnia 2002 w zremisowanym 1-1 spotkaniu z FC Zwolle. 6 października 2002 zdobył pierwszą bramkę w ekstraklasie. Było to w zremisowanym 2-2 meczu z FC Utrechtem. Łącznie w RBC Roosendaal spędził cztery lata. W tym czasie rozegrał w jego barwach 99 spotkań i strzelił 21 goli.
W styczniu 2005 odszedł do innego pierwszoligowca - Feyenoordu. Zadebiutował tam 23 stycznia 2005 w przegranym 1-2 ligowym pojedynku z SBV Vitesse. Od początku gry na Feijenoord Stadion de Graaf był rezerwowym. W klubie grał do października 2005. W trakcie pobytu w Rotterdamie wystąpił w sześciu meczach, ale nie zdobył bramki.
W październiku 2005 trafił do ADO Den Haag, podobnie jak Feyenoord, grającego w najwyższej klasie rozgrywkowej. Pierwszy występ zanotował tam 16 października 2005 w przegranym 1-3 ligowym spotkaniu z Vitesse Arnhem. Po zakończeniu sezonu 2005/2006 de Graaf podpisał kontrakt z NAC Breda.
W nowym klubie zadebiutował 19 sierpnia 2006 w przegranym 1-8 ligowym pojedynku z AZ Alkmaar. W sezonie 2007/2008 zajął z klubem trzecie miejsce w lidze, ale po barażach nie awansował z nim do europejskich pucharów.

</doc>
<doc id="1654398" url="https://pl.wikipedia.org/wiki?curid=1654398" title="Mistrzostwa Europy w Saneczkarstwie 1978">
Mistrzostwa Europy w Saneczkarstwie 1978

25. Mistrzostwa Europy w saneczkarstwie 1978 odbyły się w szwedzkim Hammarstrand. W tym mieście mistrzostwa odbyły się już trzeci raz (wcześniej w 1970 oraz 1976). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1654400" url="https://pl.wikipedia.org/wiki?curid=1654400" title="Masjaf">
Masjaf

Masjaf (arab. مصياف) – miasto w Syrii, w muhafazie Hama, znane przede wszystkim ze względu na znajdujące się w nim ruiny dużego średniowiecznego zamku.
Powstanie zamku, oddalonego o około sześćdziesiąt kilometrów od Hamy, datuje się na czasy Cesarstwa Bizantyjskiego, na co wskazują badania dolnych jego warstw. Późniejsze warstwy zbudowane zostały m.in. przez Mameluków i Imperium Osmańskie. Około 1176 roku zamek prawdopodobnie przejęty został przez asasynów. W roku 1260 oblegany był przez Mongołów, którzy jednak zostali odparci. W 2000 roku rozpoczęła się renowacja zamku.
Masjaf w kulturze popularnej.
W grach z serii "Assassin’s Creed" w masjafskim zamku mieściła się siedziba asasynów. Zamek pojawia się w pierwszej części, stanowiąc główną siedzibę asasynów, oraz w "".

</doc>
<doc id="1654402" url="https://pl.wikipedia.org/wiki?curid=1654402" title="Masyaf">
Masyaf



</doc>
<doc id="1654403" url="https://pl.wikipedia.org/wiki?curid=1654403" title="Eyong Enoh">
Eyong Enoh

Eyong Tarkang Enoh (ur. 23 marca 1986 w Kumbie) – kameruński piłkarz grający na pozycji pomocnika. Od 2021 występuje w drużynie amatorskiej Ajaxu Amsterdam..
Kariera.
Zanim trafił do Ajaksu Amsterdam, Enoh reprezentował barwy Mount Cameroon FC i Ajaksu Kapsztad. Nosi przydomek Veron.
W Ajaksie Kapsztad był kapitanem drużyny, został wybrany piłkarzem sezonu 2007/2008 oraz zawodnikiem tego sezonu wybranym przez innych piłkarzy ligi południowoafrykańskiej.

</doc>
<doc id="1654406" url="https://pl.wikipedia.org/wiki?curid=1654406" title="Wŏnjŏk Toŭi">
Wŏnjŏk Toŭi

Wŏnjŏk Toŭi (lub Myŏngjŏk Toŭi, 도의/道義) (zm. 825) – koreański mistrz sŏn, prekursor szkoły sŏn kaji.
Życiorys.
Pochodził z Silli z klanu Wang. Urodził się w Pukhangun (w rejonie dzisiejszego Seulu). O jego narodzinach krążą legendy.
Urodził się w chwili, gdy buddyzm w Silli minął już okres swojego największego rozwoju, a buddyzm w Chinach za dynastii Tang, przeżywał swój złoty wiek.
W 784 r. Toŭi udał się do Chin drogą morską z ambasadorami Hanem Chanho i Kimem Yanggongiem. Po przybyciu do Chin natychmiast udał się na górę Wutai, gdzie miał wizję bodhisattwy Mandziuśriego. Po tym doświadczeniu i po odwiedzeniu wielu innych regionów, udał się do klasztoru Baotan w Guangfu, gdzie przyjął pełną mnisią ordynację. Następnie przybył na górę Caoxi (kor. Chogye) w prowincji Guangdong, aby oddać cześć zmarłemu w 713 r. Huinengowi w jego klasztorze. Tam drzwi otworzyły się przed nim same, a po wykonaniu przez niego trzech pokłonów – same się zamknęły. Następnie studiował chan u takich mistrzów jak Xitang Zhizang w klasztorze Kaiyuan w Hongzhou w prow. Jiangxi. Pod jego kierunkiem osiągnął tak wielki postęp w praktyce, że mistrz powiedział: "Naprawdę, jeśli nie mógłbym przekazać Dharmy takiemu człowiekowi jak ten, to nie ma nikogo, komu mógłbym ją przekazać". Od mistrza Xitanga otrzymał także nowe imię Toŭi (Droga Prawości). Mistrz posłał go następnie do mistrza Baizhanga Huaihaia, który po rozpoznaniu jego oświecenia powiedział "Cała linia przekazu chanu Mazu Daoyi powróci do Silli!" Z biografii Toŭi wiadomo, że spotkał się także z mistrzem Nanquanem Puyuanem.
Po powrocie z Chin w 821 r. Toŭi zaczął głosić naukę "nagłego oświecenia", która spotkała się w Silli z silną opozycją. Sŏn stał się szkołą, z którą walczyły dawne doktrynalne tradycje buddyjskie w Korei. Do tego czasu bowiem buddyzm koreański był całkowicie zainteresowany wyłącznie studiowaniem sutr.
Toŭi był pierwszym mistrzem sŏn, który otwarcie wyzwał panujące szkoły doktrynalne. W ciągu następnych 100 lat, różnice między szkołą sŏn a szkołami doktrynalnymi stały się nawet ostrzejsze niż w Chinach.
Aby mocniej podkreślić wyższość sŏnu, Toŭi usunął z nauk pojęcie Dharmadhatu (kluczowe pojęcie nauk doktrynalnej szkoły hwaŏm), wprowadzając radykalne pojęcie pustki (skt. siunjata). Uważał także, iż długie praktyki wstępne (stopniowa praktyka) poprzez wiarę, zrozumienie, praktykę i urzeczywistnienie – są naprawdę niepotrzebne. Jego radykalizm powodował mocną opozycję.
Toŭi włożył olbrzymi wysiłek w nauczanie Koreańczyków natychmiastowego osiągnięcia prawdy bez uczonej wiedzy, czy też oświecenia bez praktyki, ale nie osiągnął sukcesu. Wycofał się więc z publicznego życia. Udał się na górę Sŏrak do klasztoru Chinjŏn, w którym prowadził odosobnione życie.
Przekazał Dharmę Ŏksungowi Yŏmgŏ (zm. 844) w klasztorze Chinjŏn. Yŏmgŏ przekazał Dharmę w klasztorze Oksŏng na górze Sŏl uczniowi i następcy Pojo Ch'ejingowi (804-880), który założył jedną z 9 górskich szkół sŏn – szkołę kaji.
Nauki.
Nauczanie mistrza było całkowicie zgodne z tradycją szkoły hongzhou mistrza Mazu Daoyi. Toŭi kładł nacisk na spontaniczność oraz "bez myślenia, bez praktyki". "Bez myślenia" odnosi się do "zasadniczego pierwotnego umysłu", a więc do tradycji Huinenga, kontynuowanej m.in. przez Heze Shenhui. W związku z wyniesieniem doktryny "nagłego oświecenia" na pozycję wręcz ortodoksji oczywista stała się nauka "bez praktyki". Praktyka nie jest konieczna do osiągnięcia oświecenia. Ta idea Huinenga była kontynuowana i rozwijana właśnie w szkole hongzhou, a następnie jej spadkobierczyni – szkole linji.
Równocześnie mistrza Toŭi "bez myślenia, bez praktyki" w połączeniu ze spontanicznością ściśle łączyło się z ideą Mazu "codziennego umysłu", czyli absolutyzacją codziennych, nawet najbardziej trywialnych czynności.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1654410" url="https://pl.wikipedia.org/wiki?curid=1654410" title="Patrizia Toia">
Patrizia Toia

Patrizia Toia (ur. 17 marca 1950 w Pogliano Milanese) – włoska polityk i politolog, eurodeputowana, od 1999 do 2000 minister.
Życiorys.
Ukończyła studia z zakresu nauk politycznych na jednym z mediolańskich uniwersytetów. Specjalizowała się z zakresu planowania strategicznego na Uniwersytecie Bocconi.
Pracowała w administracji regionalnej m.in. jako kierownik w Komitecie Regionalnym Lombardii. Od 1975 zasiadała w radzie gminy Vanzago, od 1985 do 1995 sprawowała mandat radnej regionu. Od 1989 wchodziła w skład egzekutywy regionalnej.
W latach 1995-1996 była posłanką do Izby Deputowanych XII kadencji. Następnie, z ramienia Drzewa Oliwnego, do 2004 zasiadała w Senacie XIII i XIV kadencji. Należała do Włoskiej Partii Ludowej, od 2002 działała w powstałej na bazie m.in. PPI partii Margherita (m.in. jako koordynator DL w Mediolanie). W 2007 została członkinią Partii Demokratycznej.
W 1996 została podsekretarzem stanu w Ministerstwie Spraw Zagranicznych. W drugim gabinecie Massima D’Alemy od grudnia 1999 do kwietnia 2000 zajmowała stanowisko ministra ds. polityki wspólnotowej. Następnie przez rok w rządzie Giuliana Amato była ministrem bez teki do spraw kontaktów z parlamentem.
W 2004, 2009, 2014 i 2019 była wybierana na deputowaną do Parlamentu Europejskiego. W VI kadencji zasiadała w grupie Porozumienia Liberałów i Demokratów na rzecz Europy, następnie wraz z PD dołączyła do frakcji socjalistycznej.

</doc>
<doc id="1654421" url="https://pl.wikipedia.org/wiki?curid=1654421" title="Mistrzostwa Europy w Saneczkarstwie 1979">
Mistrzostwa Europy w Saneczkarstwie 1979

26. Mistrzostwa Europy w saneczkarstwie 1979 odbyły się w enerdowskim Oberhofie. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjne było NRD.

</doc>
<doc id="1654425" url="https://pl.wikipedia.org/wiki?curid=1654425" title="Anytime You Need a Friend">
Anytime You Need a Friend

Anytime You Need a Friend – ostatni singel promujący album "Music Box" autorstwa Mariah Carey. Piosenka zostałam wyprodukowana i napisana przez Mariah Carey i Waltera Afanasieffa. Wygrała BMI Pop Award w 1995 i ASCAP Pop Music Award za jej tekst. Utwór jest utrzymany w klimacie ballady gospel.
Listy przebojów.
Każdy poprzedni singel Mariah osiągnął miejsce w pierwszej piątce na liście "Billboard Hot 100", ale "Anytime You Need a Friend" zakończył dobrą passę. Wszedł na listę na miejscu 45. i najwyższe miejsce, jakie osiągnął to 12. Mimo to był on bardzo popularny w radiu. Na liście "Billboard" spędził 21 tygodni, a na liście końcoworocznej z 1994 znalazł się na 45. pozycji. Był to najmniej sukcesywny singel na "Hot R&amp;B/Hip-Hop Singles &amp; Tracks" i nie znalazł się tam nawet w pierwszej 20. Natomiast na "Adult Contemporary" zdobył pierwszą 5. Stał się on 4 singlem, który znalazł się na szczycie "Hot Dance Music/Club Play".
Singel lepiej poradził sobie na rynkach poza USA. Najlepiej poszło mu w Nowej Zelandii, gdzie znalazł się w pierwszej piątce i osiągnął status Złotej Płyty (RIANZ). W Holandii i Wielkiej Brytanii znalazł się w pierwszej 10 list. W ten sposób stał się drugim singlem Carey, który osiągnął większy sukces w Wielkiej Brytanii niż w USA. W Australii znalazł się w pierwszej 20., za co zdobył tam status Złotej Płyty (ARIA).
Teledysk.
Teledysk do singla został nakręcony przez Danielle Federici, która nakręciła także teledysk do remiksu tej piosenki. Teledysk jest utrzymany w biało-czarnej kolorystyce i pokazuje Carey, która idzie obok ludzi na ulicy i zostaje ich przyjaciółmi. Teledysk do remiksu pokazuje wokalistkę, która idzie ze swoimi przyjaciółmi i się bawi. Jest on znany pod nazwą "C&amp;C Video Edit". 
Remixografia.
"Anytime You Need a Friend" został zremiksowany przez C+C Music Factory. Mimo iż nagrano 13 innych wersji, to większość opiera się na konstrukcji produkcji Roberta Clivilles'a i Davida Cole. Cory Rooney i Mark Morales stworzyli wersje, która opierała się na akompaniamencie instrumentów strunowych. Carey została wymieniona jako współproducent obu projektów - "C&amp;C" oraz "Soul Convention/Stringapella". Był to pierwszy raz, gdy współprodukowała remiksy swoich piosenek.
Produkcja i aranżacja: Mariah Carey i Walter Afanasieff
Muzyka: Mariah Carey, Walter Afanasieff
Tekst: Mariah Carey
' Produkcja, aranżacja i mixowanie: Robert Clivilles, David Cole i Mariah Carey
² Mixowanie i produkcja: Mariah Carey, Mark C Rooney i Mark Morales

</doc>
<doc id="1654427" url="https://pl.wikipedia.org/wiki?curid=1654427" title="Mistrzostwa Europy w Saneczkarstwie 1980">
Mistrzostwa Europy w Saneczkarstwie 1980

27. Mistrzostwa Europy w saneczkarstwie 1980 odbyły się we włoskim Olang. W tym mieście mistrzostwa odbyły się już drugi raz (wcześniej w 1975). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1654428" url="https://pl.wikipedia.org/wiki?curid=1654428" title="Roman Radogost Eminowicz">
Roman Radogost Eminowicz



</doc>
<doc id="1654430" url="https://pl.wikipedia.org/wiki?curid=1654430" title="Sylwicyd">
Sylwicyd



</doc>
<doc id="1654431" url="https://pl.wikipedia.org/wiki?curid=1654431" title="Gmina Piekary">
Gmina Piekary

dawne gminy:

</doc>
<doc id="1654432" url="https://pl.wikipedia.org/wiki?curid=1654432" title="Mistrzostwa Europy w Saneczkarstwie 1982">
Mistrzostwa Europy w Saneczkarstwie 1982

28. Mistrzostwa Europy w saneczkarstwie 1982 odbyły się w zachodnioniemieckim Winterbergu. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było NRD.

</doc>
<doc id="1654435" url="https://pl.wikipedia.org/wiki?curid=1654435" title="Leszczyna turecka">
Leszczyna turecka

Leszczyna turecka, leszczyna drzewiasta ("Corylus colurna" L.) – gatunek krzewu klasyfikowanego w zależności od systemu do rodziny brzozowatych lub leszczynowatych. Występuje w Europie południowo-wschodniej i Azji Mniejszej od Kaukazu po Himalaje. W Polsce gatunek jest uprawiany, ale ma status już zadomowionego antropofita – rozsiewa się w parkach.

</doc>
<doc id="1654438" url="https://pl.wikipedia.org/wiki?curid=1654438" title="Leszczyna drzewiasta">
Leszczyna drzewiasta



</doc>
<doc id="1654439" url="https://pl.wikipedia.org/wiki?curid=1654439" title="Ksenia Pervak">
Ksenia Pervak



</doc>
<doc id="1654440" url="https://pl.wikipedia.org/wiki?curid=1654440" title="Corylus colurna">
Corylus colurna



</doc>
<doc id="1654441" url="https://pl.wikipedia.org/wiki?curid=1654441" title="Michał Skrzypczyk">
Michał Skrzypczyk

Michał Skrzypczyk, pseud. Chruściczanin, Zawsze-Polak (ur. 20 września 1881 w Chróścicach, zm. 22 kwietnia 1904 w Świdnicy), polski pisarz ludowy.
Pochodził ze Śląska Opolskiego, był synem Pawła, właściciela niedużego gospodarstwa, który wychował go w duchu patriotycznym. W Chróścicach uczęszczał do niemieckiej szkoły ludowej, potem zdobywał wiedzę i umiejętności – w tym poznawał język polski – drogą samokształcenia. Wcześnie rozpoczął pracę zarobkową, był robotnikiem w cegielni, wyjeżdżał również do pracy poza Śląsk. Dzięki pracy poza rodzinnymi stronami zapoznał się z polską emigracją zarobkową.
Od 1901 współpracował z "Gazetą Opolską" i jej wydawcą Bronisławem Koraszewskim, który otoczył młodego pisarza opieką literacką. Na łamach "Gazety" (oraz w jej dodatku "Gość Niedzielny") Skrzypczyk zamieszczał felietony, opowiadania, artykuły publicystyczne, wiersze. Pisał o problemach narodowych Śląska Opolskiego, był rzecznikiem poznawania i doskonalenia języka polskiego przez mieszkańców regionu, podkreślał potrzebę czytelnictwa. Poruszał też tematy związane z emigrantami "za chlebem". W jednym z listów do Koraszewskiego postrzegał swoje zadania w sposób następujący: "Praca nad uświadomieniem ludu – to moja najmilsza zabawa. Kształcenie się w tym kierunku – moja najmilsza lektura".
Prawdopodobnie publikował wyłącznie we wspomnianej "Gazecie Opolskiej" i jej dodatku. Część opublikowanych dzieł nie jest znana, przepadła wraz z niezachowanymi rocznikami pisma; pozostały jedynie tytuły, m.in. "Panna Wybieralska", "Cudze pióra", "Trzy obrazki: 1. Kaleka, 2. Z opowiadań wędrowca, 3. Przy otwartym oknie". Ze zachowanych publikacji można wymienić artykuły publicystyczne: "Pogadanka" ("Gazeta Opolska", 1901, nr 90), "Głos rolnika" (tamże, 1901, nr 92), "Radźmy sobie o własnych siłach" (tamże, 1902, nr 31), "Szanuj język ojców" (tamże, 1902, nr 71), a także wiersz "Pobudka noworoczna" (tamże, 1902, nr 1).
Od 1902 Skrzypczyk pozostawał w służbie wojskowej. Stacjonował w Świdnicy, tam też zmarł 22 kwietnia 1904 na zapalenie otrzewnej i został pochowany. Bronisław Koraszewski w nekrologu ("Śp. Michał Skrzypczyk z Chróścic", "Górnoślązak", 1904, nr 99) żegnał w jego osobie autora "rokującego najpiękniejsze nadzieje, odznaczającego się wprost zdumiewającym talentem i wielkim na swoje młode lata zasobem wiedzy".

</doc>
<doc id="1654442" url="https://pl.wikipedia.org/wiki?curid=1654442" title="Mistrzostwa Europy w Saneczkarstwie 1984">
Mistrzostwa Europy w Saneczkarstwie 1984

29. Mistrzostwa Europy w saneczkarstwie 1984 odbyły się we włoskim Olang. W tym mieście mistrzostwa odbyły się już trzeci raz (wcześniej w 1975 oraz 1980). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej bezkonkurencyjne były Włochy.

</doc>
<doc id="1654443" url="https://pl.wikipedia.org/wiki?curid=1654443" title="Exxon Mobil">
Exxon Mobil



</doc>
<doc id="1654447" url="https://pl.wikipedia.org/wiki?curid=1654447" title="Rezydencja diabła">
Rezydencja diabła

Rezydencja diabła () – trzyminutowy francuski film niemy, uznawany przez badaczy za pierwszy horror w dziejach kinematografii.
Fabuła.
Nietoperz wlatuje do średniowiecznego zamku, tam przeistacza się w Mefistofelesa. Po przygotowaniu kotła, wyczarowuje z niego kobietę, później szkielety, duchy, wiedźmy.

</doc>
<doc id="1654448" url="https://pl.wikipedia.org/wiki?curid=1654448" title="Baczkowski">
Baczkowski

Osoby noszące nazwisko Baczkowski:
Geografia:

</doc>
<doc id="1654449" url="https://pl.wikipedia.org/wiki?curid=1654449" title="Diabelski zamek">
Diabelski zamek



</doc>
<doc id="1654451" url="https://pl.wikipedia.org/wiki?curid=1654451" title="Szymon Syrkus">
Szymon Syrkus

Szymon Syrkus wł. Szyja Syrkus (ur. 24 czerwca 1893 w Warszawie, zm. 8 czerwca 1964 w Warszawie) – polski architekt, profesor na Wydziale Architektury Politechniki Warszawskiej.
Życiorys.
Studiował architekturę w latach 1911–1922 w Wiedniu, Grazu, Rydze, Moskwie, Warszawie, w latach 1920–1921 rzeźbę i malarstwo na Akademii Sztuk Pięknych w Krakowie. W okresie 1922–1924 przebywał w Weimarze, Berlinie i Paryżu, gdzie zapoznał się z Bauhausem i grupą De Stijl.
W roku 1925 zaprojektował i zrealizował budynek Narodowej Służby Zdrowia w Warszawie. Wraz z Teresą Żarnowerówną i Mieczysławem Szczuką w ramach grupy Blok opracował teorię projektowania, przedstawioną w roku 1926 na Pierwszej Międzynarodowej Wystawie Architektury Nowoczesnej w Warszawie.
Wraz z Barbarą i Stanisławem Brukalskim, Bohdanem Lachertem, Józefem Szanajcą i Heleną Niemirowską założył w roku 1926 grupę twórczą Praesens, która w roku 1928 stała się polską sekcją Congrés Internationaux d’Architecture Moderne (CIAM). W tym samym roku poślubił Helenę Niemirowską.
Na jego twórczość wpłynęły lewicowe poglądy społeczne. Zajął się projektowaniem osiedli mieszkaniowych dla Warszawskiej Spółdzielni Mieszkaniowej i Zakładu Ubezpieczeń Społecznych. Zaprojektował też kilka eksperymentalnych domów jednorodzinnych realizujących najnowsze tendencje w architekturze. W latach 1932–1934 zrealizował też teatr eksperymentalny na warszawskim Żoliborzu. Dla WSM zrealizował w latach 1931–1935 osiedle mieszkaniowe na Rakowcu przy ulicy Pruszkowskiej. Od tego czasu wszystkie projekty opracowywał wspólnie z żoną, Heleną Syrkusową. Syrkusowie wspólnie zaprojektowali m.in. w latach 1935-1936 ciąg domów przy ul. Kwarcowej na osiedlu Rogi w Łodzi.
Po wybuchu II wojny światowej pozostał w Warszawie, mimo propozycji pomocy w emigracji. W czasie okupacji niemieckiej zdobył w listopadzie 1940 r. zlecenie na odbudowę zniszczonego Rakowca. Pracował wraz z żoną w konspiracyjnej Pracowni Architektoniczno-Urbanistycznej (PAU) działającej w strukturze Społecznego Przedsiębiorstwa Budowlanego. W 1942 r. został aresztowany i uwięziony w obozie koncentracyjnym Auschwitz-Birkenau (numer obozowy 77165). Udało mu się zdobyć pracę w obozowym biurze architektonicznym, projektując m.in. szklarnie, ale potajemnie również własne projekty. Część z pracowników została później aresztowana; fortel pozwolił uniknąć rekwizycji prac.
Po wojnie pracował w Biurze Odbudowy Stolicy. Za największe osiągnięcie okresu powojennego, a zarazem przykład awangardowego osiedla robotniczego, uważa się osiedle WSM na Kole, rozpoczęte w roku 1947. Przy budowie osiedla zastosowano nowatorską technologię budowy ścian zewnętrznych z bloków pianobetonu z gotową betonową warstwą licową. Osiedle (układ urbanistyczny i zespół budowlany z zielenią) zostało wpisane w 1992 r. do rejestru zabytków. W tej samej technologii Syrkusowie zaprojektowali też osiedle na warszawskiej Pradze.
W roku 1949 został mianowany profesorem Wydziału Architektury Politechniki Warszawskiej.
Pochowany na cmentarzu Powązki Wojskowe w Warszawie (kwatera C2-11-6).
Upamiętnienie.
Szymona Syrkusa i jego żonę upamiętnia jedna z tablic Praskiej Galerii Sław wmurowanych w chodnik ul. Stalowej w Warszawie w 2017 roku.

</doc>
<doc id="1654452" url="https://pl.wikipedia.org/wiki?curid=1654452" title="Krzysztof Bień">
Krzysztof Bień



</doc>
<doc id="1654453" url="https://pl.wikipedia.org/wiki?curid=1654453" title="Mistrzostwa Europy w Gimnastyce Sportowej 2009">
Mistrzostwa Europy w Gimnastyce Sportowej 2009

Mistrzostwa Europy w Gimnastyce Sportowej 2009 odbyły się w dniach 29 marca - 5 kwietnia 2009 w Mediolanie. Były to trzecie indywidualne mistrzostwa.

</doc>
<doc id="1654456" url="https://pl.wikipedia.org/wiki?curid=1654456" title="Piosenka o Lwowie">
Piosenka o Lwowie



</doc>
<doc id="1654457" url="https://pl.wikipedia.org/wiki?curid=1654457" title="Regionalizacja fizycznogeograficzna Słowacji">
Regionalizacja fizycznogeograficzna Słowacji

Uniwersalna dziesiętna regionalizacja fizycznogeograficzna Słowacji.
Zgodnie z uniwersalną dziesiętną regionalizacją fizycznogeograficzną Europy według FID terytorium dzisiejszej Słowacji w całości leży w Regionie Karpackim, należącym do pasa młodych gór fałdowych Europy Zachodniej. Dwie trzecie terytorium państwa zajmują właściwe Karpaty, pozostała część przypada na Kotlinę Panońską. 
Regionalizacja fizycznogeograficzna Słowacji według geografii słowackiej.
Geografia słowacka zalicza całą Słowację do systemu alpejsko-himalajskiego ("Alpsko-himalájska sústava"). System ten dzieli się na podsystemy ("podsústava"), prowincje ("provincia"), podprowincje ("subprovincia") i regiony ("oblasť"). Regionalizacja słowacka jest partykularna – nie jest powiązana z uniwersalną regionalizacją dziesiętną ani nie uwzględnia regionalizacji stosowanej w państwach ościennych, mimo że granice państwowe dzielą wiele jednostek fizycznogeograficznych. Mimo tego zarówno nazwy, jak i obszary wielu jednostek pokrywają się z przyjętymi w regionalizacji dziesiętnej. Największą różnicą jest przesunięcie granicy Karpat Zachodnich i Wschodnich na zachód – z linii Przełęczy Łupkowskiej i doliny Osławy na linię Przełęczy Tylickiej, Gór Czerchowskich, Gór Slańskich i Wyhorlatu. 
Oznaczenia cyfrowe nie są używane. W poniższej liście zostały dodane tylko dla przejrzystości. 

</doc>
<doc id="1654464" url="https://pl.wikipedia.org/wiki?curid=1654464" title="Grupa Godeanu-Retezat">
Grupa Godeanu-Retezat

Grupa Godeanu-Retezat (531.3) – podgrupa górska Karpat Południowych. Nazwa pochodzi od nazw dwóch masywów górskich tej grupy: Retezat i Godeanu. Najwyższy w całej grupie jest Masyw Retezat.
Grupa Godeanu-Retezat od wschodu graniczy z rzeką Jiu, od zachodu z rzekami Cerna i Temesz, od północy z rzeką Bistra. Dzieli się na:

</doc>
<doc id="1654467" url="https://pl.wikipedia.org/wiki?curid=1654467" title="Paolo Cirino Pomicino">
Paolo Cirino Pomicino

Paolo Cirino Pomicino (ur. 3 września 1939 w Neapolu) – włoski polityk i lekarz, były minister w kilku rządach i eurodeputowany, wieloletni parlamentarzysta.
Życiorys.
Ukończył w 1963 wyższe studia medyczne, uzyskał specjalizacje w zakresie chirurgii oraz chorób nerwowych i umysłowych. Do połowy lat 70. pracował jako neurolog szpitalny, pełnił też funkcję zastępcy sekretarza krajowego Stowarzyszenia Asystentów i Pomocy Szpitalnych. Od 1970 do 1979 był wiceprzewodniczącym komitetu regionalnego w Neapolu.
W latach 1976–1994 sprawował mandat posła do Izby Deputowanych VII, VIII, IX, X i XI kadencji. Pozostawał wówczas działaczem Chrześcijańskiej Demokracji, od 1992 do 1993 zasiadał w ścisłych władzach tej partii. Był także bliskim współpracownikiem lidera chadeków, Giulia Andreottiego. W latach 1988–1989 sprawował urząd ministra ds. służby cywilnej, następnie do 1992 ministra budżetu i planowania gospodarczego.
Jego karierę polityczną przerwała seria afer łapówkarskich (tzw. Tangentopoli), która w połowie lat 90. doprowadziła do upadku większości partii politycznych. Sam Paolo Cirino Pomicino był oskarżany w procesach karnych. Ostatecznie został skazany na karę roku i ośmiu miesięcy pozbawienia wolności (za korupcję) oraz na wynegocjowaną karę 2 miesięcy pozbawienia wolności (za defraudację funduszy).
Do działalności politycznej powrócił w 2004, kiedy to został wybrany na posła do Parlamentu Europejskiego z ramienia Popolari-UDEUR. Zasiadał we frakcji EPP-ED. Wkrótce opuścił ludowców, przystępując do nowo powołanej Chrześcijańskiej Demokracji dla Autonomii. Z mandatu w PE zrezygnował w 2006, kiedy to w wyborach krajowych wybrano go do Izby Deputowanych XV kadencji. Przewodniczył klubowi posłów DCA-NPSI.
W 2008 zrezygnował z ubiegania się o reelekcję. Po zwycięstwie prawicy i powołaniu nowego rządu, z inicjatywy ministra Gianfranca Rotondiego (będącego jednocześnie liderem DCA) Paolo Cirino Pomicino został nominowany na przewodniczącego jednego z państwowych komitetów kontrolnych.

</doc>
<doc id="1654468" url="https://pl.wikipedia.org/wiki?curid=1654468" title="Spice">
Spice



</doc>
<doc id="1654470" url="https://pl.wikipedia.org/wiki?curid=1654470" title="Tepache">
Tepache

Tepache - tradycyjny meksykański napój alkoholowo-orzeźwiający (agua fresca), wytwarzany pierwotnie z kukurydzy, stąd jego nazwa w języku nahuatl: "tepiatl" ("tepi" "kukurydza" i "atl" "woda"). Tego typu sposób produkcji zachował się jedynie wśród niektórych ludów indiańskich. Współcześnie tepache jest jednak produkowane najczęściej przez fermentację ananasa z dodatkiem "piloncillo" (brązowego cukru trzcinowego) w drewnianych beczkach bez wieka zwanych "tepacheras". Zawartość alkoholu jest bardzo niska, gdyż fermentacja trwa zazwyczaj tylko 3-4 dni. Niekiedy dodaje się dla smaku cynamon lub miesza tepache z piwem.

</doc>
<doc id="1654472" url="https://pl.wikipedia.org/wiki?curid=1654472" title="Jack i czarodziejska fasola">
Jack i czarodziejska fasola

Jack i czarodziejska fasola (ang. "Jack and the Beanstalk: The Real Story") – amerykański film familijny bazujący na angielskiej baśni "Jaś i magiczna fasola". Film jest emitowany w trzech częściach na kanale KidsCo w Kinie KidsCo.
Opis fabuły.
W dolinie wypełnionej iskrzącą mgiełką i obsadzoną kwitnącymi białymi różami o nieskazitelnej urodzie, stoi średniowieczny zamek o potężnych, kamiennych ścianach i wspaniałych wieżycach. Magiczny Zamek i Kasyno to marzenie bogatego przedsiębiorcy budowlanego – Jonathana Williama Von Hapsburga Robinsona (w skrócie Jack). W jego rodzinie mężczyźni zawsze byli uczeni, aby "wierzyć w możliwość niemożliwego". Jednak z powodu jego marzenia na światło dzienne wydostaje się koszmar. Na terenie budowy odkopano ludzki szkielet, który był ogromnej wielkości. Czy było to największe znalezisko naukowe na przestrzeni wieków, czy też staranne przygotowane oszustwo, które było zaaranżowane z powodu chciwości Jacka? Na jego pytanie przychodzi późną nocą pod postacią tajemniczej kobiety imieniem Matriarch. Matriarch twierdzi, że zna rodzinę Robinsonów od wieków i odkrywa przed nim tajemnicę, która trapiła jego ród przez setki lat. Matriarch opowiada mu o grzechach jego przodków i o rodzinnej klątwie, którą tylko Jack może pokonać. Stwór, który zrodził się z dala od chciwości i bogactwa rodziny Robinsonów jest na granicy zmartwychwstania. Aby go powstrzymać, Jack musi powrócić do innego miejsca w czasie, do fantastycznego świata, gdzie baśnie stają się rzeczywistością.

</doc>
<doc id="1654474" url="https://pl.wikipedia.org/wiki?curid=1654474" title="Wołga Twer">
Wołga Twer

Wołga Twer () – rosyjski klub piłkarski z miasta Twer.
Historia.
Chronologia nazw:
Oficjalna data założenia klubu to 1957 rok, chociaż już od 1937 w rozgrywkach Mistrzostw ZSRR występowała drużyna Spartak Kalinin, na bazie której organizowano klub "Wołga".
W 1958 zespół Wołgi debiutował w Klasie B, grupie 3 Mistrzostw ZSRR. W 1960 i 1961 zdobywał mistrzostwa w swojej grupie, ale w turniejach finałowych nie potrafił zdobyć awans do Klasy A. Sezon 1963 spędził w niższej lidze ale z powrotem wrócił w 1964.
W 1970 po reorganizacji systemu lig ZSRR klub znalazł się w Drugiej Lidze, w której występował do 1989.
W 1990 zdobył mistrzostwo w Drugiej Niższej Lidze i powrócił do Drugiej Ligi.
W Mistrzostwach Rosji w 1992 klub startował w Pierwszej Lidze, ale zajął 18 miejsce i spadł do Drugiej Ligi, grupy 5. Do 1999 występował w Drugiej Lidze, z wyjątkiem 1996 kiedy to spadł do Trzeciej Ligi.
W latach 2000-2003 występowała w rozgrywkach Amatorskiej ligi, grupie "Zołotoje kolco".
Od 2004 ponownie występowała w Drugiej Dywizji, grupie zachodniej.
Po sezonie 2016/17 klub został rozwiązany z braku finansowania.

</doc>
<doc id="1654478" url="https://pl.wikipedia.org/wiki?curid=1654478" title="Masyw Retezat">
Masyw Retezat

Masyw Retezat (531.32) (rum. "Munții Retezat", "Masivul Retezat", węg. "Retyezát-hegység") – jeden z najwyższych masywów górskich Rumunii. Jest częścią Karpat Południowych. Najwyższym szczytem jest Vârful Peleaga, który osiąga wysokość 2509 m. Do innych ważnych kulminacji zaliczają się m.in. Vârful Păpușa i Vârful Retezat.
Retezat zajmuje powierzchnię około 500 km². Cała grupa górska mieści się w prostokącie o wymiarach 30 x 22 km, z czego obszar wysokogórski zajmuje teren o wymiarach 15 x 13 km.
Nazwa masywu pochodzi od szczytu Vârful Retezat, który z daleka sprawia wrażenie jakby miał ścięty wierzchołek ("retezat" w języku rumuńskim oznacza 'ścięty'). Według legendy podczas walki dwóch gigantów jeden z nich ściął wierzchołek szczytu.
Jeziora.
W masywie znajduje się wiele jezior polodowcowych, według różnych źródeł od 80 do 100. Największym z nich jest jezioro Lacul Bucura, które ma powierzchnię blisko 9 ha i znajduje się na wysokości 2030 m. Pozostałe są z reguły znacznie mniejsze. Ich misy jeziorne mają łagodnie podnoszące się brzegi, wysłane rumowiskami skalnymi i oddalone od skalnych ścian. Ustanowiono tu Park Narodowy Retezat – pierwszy park narodowy w Rumunii.

</doc>
<doc id="1654483" url="https://pl.wikipedia.org/wiki?curid=1654483" title="Postać leku">
Postać leku

Postać leku, postać farmaceutyczna, forma aplikacyjna – postać, w jakiej wytwarza się lek. Substancji czynnej nie podaje się "per se" (jako takiej). W procesie produkcji leków substancje lecznicze miesza się z odpowiednimi substancjami pomocniczymi i mieszaninom tym nadaje się wymaganą dla danego leku formę.

</doc>
<doc id="1654484" url="https://pl.wikipedia.org/wiki?curid=1654484" title="Postacie leków">
Postacie leków



</doc>
<doc id="1654486" url="https://pl.wikipedia.org/wiki?curid=1654486" title="Mistrzostwa Europy w Saneczkarstwie 1986">
Mistrzostwa Europy w Saneczkarstwie 1986

30. Mistrzostwa Europy w saneczkarstwie 1986 odbyły się w szwedzkim Hammarstrand. W tym mieście mistrzostwa odbyły się już czwarty raz (wcześniej w 1970, 1976, oraz 1978). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W tabeli medalowej najlepsze było ZSRR.

</doc>
<doc id="1654487" url="https://pl.wikipedia.org/wiki?curid=1654487" title="Kwasy nieorganiczne">
Kwasy nieorganiczne



</doc>
<doc id="1654488" url="https://pl.wikipedia.org/wiki?curid=1654488" title="Biobio">
Biobio



</doc>
<doc id="1654489" url="https://pl.wikipedia.org/wiki?curid=1654489" title="Leandro Neves Vissotto">
Leandro Neves Vissotto



</doc>
<doc id="1654491" url="https://pl.wikipedia.org/wiki?curid=1654491" title="Galaktyki">
Galaktyki



</doc>
<doc id="1654492" url="https://pl.wikipedia.org/wiki?curid=1654492" title="Galaktyki spiralne">
Galaktyki spiralne



</doc>
<doc id="1654493" url="https://pl.wikipedia.org/wiki?curid=1654493" title="Jerzy Niebrzydowski">
Jerzy Niebrzydowski

Jerzy Niebrzydowski (ur. 3 stycznia 1936 w Wityniach koło Łomży, zm. 17 sierpnia 2015) – profesor Politechniki Białostockiej.
Dyplom magistra inżyniera, w specjalności elektroenergetyka, uzyskał w 1960 roku na Wydziale Elektrycznym Politechniki Warszawskiej. Stopień naukowy doktora nauk technicznych nadała mu w 1969 roku Rada Wydziału Elektrycznego Politechniki Poznańskiej. W 1979 roku Rada Wydziału Politechniki Warszawskiej nadała, na podstawie rozprawy habilitacyjnej pt. "Stochastyczny model zmienności obciążeń odbiorców wiejskich dla potrzeb prognozy elektroenergetycznej", stopień naukowy doktora habilitowanego nauk technicznych w dyscyplinie elektroenergetyka. Tytuł profesora w dyscyplinie nauk technicznych uzyskał 16 listopada 2004.
W latach 1960–1966 pracował w energetyce, a od 1 października 1966 roku pracuje na Wydziale Elektrycznym Politechniki Białostockiej. Zajmowane kolejno stanowiska to: wykładowca (1966–1970), docent (1971–1990), profesor nadzwyczajny od 1991.
Praca naukowa.
Zainteresowania prof. dr hab. inż. Jerzego Niebrzydowskiego koncentrują się na szeroko pojętej elektoenergetyce rolniczej. Interesuje się przede wszystkim problematyką sieci elektroenergetycznych zasilających odbiorców wiejskich, ale także analizą strukturalną i prognozowaniem zapotrzebowania na paliwa i energię, jakością energii elektrycznej dostarczanej odbiorcom wiejskim i analizą kosztów energii elektrycznej dostarczanej odbiorcom. 
Dorobek naukowy.
W zakresie reprezentowanej specjalności naukowej Niebrzydowski jest autorem:
Poza tym Niebrzydowski wypromował 2 doktorów i ponad 230 magistrów inżynierów i inżynierów.
Pełnione funkcje.
Prof. Niebrzydowski zorganizował Katedrę Elektroenergetyki i przez wiele lat był jej kierownikiem.

</doc>
<doc id="1654494" url="https://pl.wikipedia.org/wiki?curid=1654494" title="Góry Wylkańskie">
Góry Wylkańskie

Góry Wylkańskie, "Munții Vâlcan" (531.36) – pasmo górskie w Karpatach Południowych w Rumunii. Należą do Grupy Godeanu-Retezat. Ciągną się przez ok. 54 km, najwyższa kulminacja ma 1946 m wysokości. Góry te leżą równolegle do doliny rzeki Jiu.

</doc>
<doc id="1654495" url="https://pl.wikipedia.org/wiki?curid=1654495" title="Teriyaki">
Teriyaki

 – japońska technika kulinarna, zaliczana do kategorii potraw yakimono, polegająca na pieczeniu bądź grillowaniu mięsa lub ryb w specjalnej marynacie zwanej "tare". W samej Japonii najbardziej popularne są różne rodzaje ryb przyrządzonych w ten sposób, zaś na Zachodzie raczej mięsa.
Nazwa "teriyaki" pochodzi od czasownika "teru" (błyszczeć, świecić), gdyż marynata na potrawie błyszczy pod wpływem dużej ilości cukru w sosie. Główne składniki marynaty to sos sojowy, słodkie sake – mirin oraz cukier albo miód.
Istnieją różne wersje fast foodów nawiązujących do teriyaki: "shogun burger" w Hongkongu (McDonald's), "teri-burger" (Hawaje), czy kanapka "teriyaki chiken" (Subway), zaś w samej Japonii "teriyaki whopper".

</doc>
<doc id="1654497" url="https://pl.wikipedia.org/wiki?curid=1654497" title="Friedrich Adolph Wislizenus">
Friedrich Adolph Wislizenus

Friedrich Adolph Wislizenus, Frederick Adolph Wislizenus (ur. 21 maja 1810 w Königsee, zm. 23 września 1889 w Saint Louis) – niemiecko-amerykański lekarz i przyrodnik.
Urodził się jako najmłodszy z trojga dzieci ewangelickiego pastora Johanna Christiana Antona Wislizenusa (1754–1814) i Margarethy z domu Beck. Miał brata Wilhelma Eduarda (1805–1892) i siostrę Luise Natalie (1808–1903), po mężu Bamberg. 
Gdy rodzice zmarli, Friedricha wychowywał przyrodni brat. Uczęszczał do gimnazjum w Rudolstadt, miał studiować teologię i pójść w ślady ojca. Wybrał jednak studia przyrodnicze, najpierw na Uniwersytecie w Jenie, potem w Getyndze i Tybindze. 
3 kwietnia 1833 brał udział w tzw. "Frankfurter Wachensturm", nieudanej próbie opanowania Frankfurtu nad Menem i rozpoczęcia rewolucji w Niemczech. Gdy przewrót się nie udał, udało mu się uciec do Strasburga, a stamtąd do Zurychu. Tam w 1834 roku uzyskał tytuł doktora medycyny. Następnie wyemigrował do Stanów Zjednoczonych i od 1835 roku praktykował w Nowym Jorku. Po dwóch latach przeniósł się do Mascoutah (Illinois). Od 1839 mieszkał w Saint Louis; tam poznał George'a Engelmanna. Był członkiem Academy of Science in St. Louis i Missouri Historical Society. 
23 lipca 1850 ożenił się w Konstantynopolu z Lucy Crane (ur. 3 kwietnia 1822 w Berkley, zm. 28 kwietnia 1895 w St. Louis), mieli pięcioro dzieci: Fredericka (1851-1940), Florę Luise (1855-1882), Caroline po mężu Pitzmann (1858–1936), Edwarda (1864–1926) i Louise Natalie (1865–1882).
Poza praktyką lekarską zajmował się intensywnie botaniką, z czasem także meteorologią. Pod koniec życia stracił wzrok. 
Korzenie rodziny Wislizenusa (a także wytłumaczenie dość nietypowego nazwiska) znajdują się w Polsce, w mieście Wiślica, skąd, pod koniec XVI wieku, protestancki pastor, Jan Wiślicki, przeniósł się na Węgry. Te okazały się jedynie przystankiem- w miarę upływu lat rodzina Wiślickich emigrowała do Niemiec. Istnieje wiele wariacji nazwiska- „Wislitzer”, „Wislicen”, „Wisliceny” oraz zlatynizowana forma „Wislicenus”.

</doc>
<doc id="1654499" url="https://pl.wikipedia.org/wiki?curid=1654499" title="TechniSat">
TechniSat

TechniSat Digital – niemiecka spółka elektroniczna powstała w 1987 roku, zajmująca się głównie produkcją dekoderów cyfrowych DVB-T, DVB-S oraz DVB-C. Dodatkowo spółka produkuje telewizory LCD (dawniej również CRT) oraz nawigacje GPS i radia samochodowe.
Działalność.
Główna siedziba przedsiębiorstwa znajduje się w Daun w Niemczech, natomiast główne centrum badawcze ulokowano w niemieckim Dreźnie. Zakłady produkcyjne rozlokowane są przede wszystkim na terenie Niemiec, ale także znajdują się w Polsce (Siemianice, koło Obornik Śląskich) oraz na Węgrzech (Abasár).
Przedsiębiorstwo jest także właścicielem spółki Telestar-Digital GmbH, której produkty zbliżone są do oferty spółki matki.
Do głównych odbiorców dekoderów TechniSat należą m.in.: Telefónica S.A. (Hiszpania), Kabel Deutschland (Niemcy), Vectra (Polska), INEA (Polska), Cableworld (Hiszpania)
Dekodery TechniSat mają wbudowaną obsługę systemu dostępu warunkowego Conax lub Cryptoworks.
Rzeczą wyróżniającą telewizory LED TechniSat są wbudowane w nie podwójne dekodery do odbioru cyfrowej telewizji satelitarnej z możliwością oglądania płatnych kanałów (zintegrowany moduł).
TechniSat dystrybuuje również pakiet kanałów MTV Unlimited składający się z 5 kanałów produkowanych przez MTV, nadawanych w angielskiej wersji językowej. Usługa dostępna jest na terenie Niemiec oraz od niedawna także w Polsce. Pakiet nadawany jest za pośrednictwem satelity Astra 19,2°E w systemie kodowania Conax.
Wcześniej spółka nadawała drogą satelitarną również własny pakiet radiowy TechniRadio, oraz telewizyjny kanał autopromocyjny TechniTipp TV, jednak w październiku 2008 r. z powodu niskiej rentowności projekty zostały zawieszone.
Produkty.
Najbardziej znane produkty:
TechniSat w Polsce.
Pod koniec 2005 r. zdecydowano o produkcji dekoderów cyfrowych w Polsce w Siemianicach (pod firmą TechniSat Digital sp. z o.o.). Produkcja ruszyła 29 września 2006 r. Sukces pierwszego zakładu produkcyjnego zachęcił do otwarcia 28 czerwca 2008 r. w sąsiedztwie bliźniaczej drugiej hali, . 23 kwietnia 2009 r. w zakładach TechniSat wyprodukowano 2 mln. odbiornik (DigiPlus STR1), zakład pozwalał wtedy na produkcję do 8 tys. odbiorników na dobę. W październiku 2012 r. wyprodukowano 10 mln. odbiornik (TechniStar S1), a zakład posiada moce przerobowe pozwalające na produkcję do 12–15 tys. urządzeń na dobę.
W Polsce spółka z produkcji dekodera Digit S2 CD dla ITI Neovision, który sprzedawany jest wraz z zestawami telewizji na kartę.

</doc>
<doc id="1654500" url="https://pl.wikipedia.org/wiki?curid=1654500" title="Aleksandr But´ko">
Aleksandr But´ko

Aleksandr Anatoljewicz But´ko (ros. "Александр Анатольевич Бутько", biał. "Аляксандр Анатольевіч Буцько, Alaksandr Anatoljewicz Bućko"; ur. 18 marca 1986 w Grodnie) – białoruski i rosyjski siatkarz. 
Sukcesy klubowe.
Mistrzostwo Białorusi:
Mistrzostwo Rosji:
Liga Mistrzów:
Puchar Rosji:
Klubowe Mistrzostwa Świata:
Superpuchar Rosji:
Sukcesy reprezentacyjne.
Liga Światowa:
Memoriał Huberta Jerzego Wagnera: 
Puchar Świata:
Igrzyska Olimpijskie:
Mistrzostwa Europy: 

</doc>
<doc id="1654508" url="https://pl.wikipedia.org/wiki?curid=1654508" title="Góry Țarcu">
Góry Țarcu

Góry Țarcu (531.34) – łańcuch górski w południowo-zachodniej Rumunii, na zachodnim krańcu Karpat Południowych. Leżą między dolinami rzek Bistra (na północy) i Temesz ("Timiș", na wschodzie), Masywem Godeanu (na południu) i rzeką Râul Mare (na zachodzie).
Ważniejsze szczyty:

</doc>
<doc id="1654516" url="https://pl.wikipedia.org/wiki?curid=1654516" title="Parafia Wniebowzięcia Najświętszej Maryi Panny w Sarbinowie (gmina Dębno)">
Parafia Wniebowzięcia Najświętszej Maryi Panny w Sarbinowie (gmina Dębno)

Parafia pw. Wniebowzięcia Najświętszej Maryi Panny w Sarbinowie – parafia rzymskokatolicka, należąca do dekanatu Dębno, archidiecezji szczecińsko-kamieńskiej, metropolii szczecińsko-kamieńskiej.
Historia parafii.
Jako filia parafii pw. św. Antoniego w Dębnie, Sarbinowo było obsługiwane przez salezjanów od 1946 r. Parafię pw. Wniebowzięcia NMP erygowano 31.08.1948 r. Pierwszym proboszczem został ks. Michał Smętek, dotychczas wikariusz i prefekt szkolny parafii św. Antoniego w Dębnie.
Miejsca święte.
Kościół parafialny.
Budowla neogotycka, murowana z kamieni granitowych i cegły, wzniesiona w 1825 r., przebudowana w 1832 r.; usytuowana na wzniesieniu, w obrębie nawsia owalnicowej wsi. Kościół orientowany, salowy, na rzucie prostokąta z kwadratową wieżą z 1892 r. przy elewacji wsch. Po obu stronach wieży kaplice.
Wyposażenie pochodzi całkowicie z lat 1832 i 1840: neobarokowy drewniany ołtarz główny z obrazem z przedstawieniem Wniebowzięcia Najświętszej Marii Panny, empory wsparte na kolumnach, neogotycka drewniana chrzcielnica, świecznik kandelabrowy nawiązujący do form grecko-rzymskich. Na stropie nawy korpusu malowidła z lat 70. XX w. ze scenami z Nowego Testamentu.
Działalność parafialna.
Wspólnoty parafialne.
Obecnie, przy parafii swoją działalność prowadzą: 

</doc>
<doc id="1654517" url="https://pl.wikipedia.org/wiki?curid=1654517" title="Mistrzostwa Europy w Saneczkarstwie 1988">
Mistrzostwa Europy w Saneczkarstwie 1988

31. Mistrzostwa Europy w saneczkarstwie 1988 odbyły się w zachodnioniemieckim Schönau am Königssee. W tym mieście mistrzostwa odbyły się już piąty raz (wcześniej w 1967, 1972, 1973 oraz 1977). Rozegrane zostały cztery konkurencje: jedynki kobiet, jedynki mężczyzn dwójki mężczyzn oraz zawody drużynowe. Zawody drużynowe debiutowały na mistrzostwach europy, w ramach rywalizacji rozgrywano dwa ślizgi w jedynkach kobiet, dwa w jedynkach mężczyzn oraz jeden ślizg w dwójkach mężczyzn. W tabeli medalowej najlepsze było RFN.

</doc>
<doc id="1654519" url="https://pl.wikipedia.org/wiki?curid=1654519" title="Dinamo-Żemczużyna-2 Soczi">
Dinamo-Żemczużyna-2 Soczi

Dinamo-Żemczużyna-2 Soczi (ros. Футбольный клуб «Динамо-Жемчужина-2» Сочи, "Futbolnyj Kłub "Dinamo-Żemczużyna-2" Soczi") – rosyjski klub piłkarski z siedzibą w mieście Soczi.
Historia.
Chronologia nazw:
Klub Dinamo-Żemczużyna-2 Soczi został założony w 1996 i debiutował w Trzeciej Lidze, grupie 2.
W następnym sezonie występował w Drugiej Lidze, grupie Zachodniej, ale po 7 kolejkach zrezygnował z dalszych występów i został pozbawiony statusu klubu profesjonalnego.

</doc>
<doc id="1654520" url="https://pl.wikipedia.org/wiki?curid=1654520" title="Hendry Thomas">
Hendry Thomas

Hendry Bernardo Thomas Suazo (ur. 23 lutego 1985 w San Pedro Sula) – piłkarz honduraski grający na pozycji defensywnego pomocnika. Jest kuzynem Davida Suazo i Maynora Suazo, także reprezentantów Hondurasu.
Kariera klubowa.
Thomas jest wychowankiem klubu Olimpia Tegucigalpa wywodzącego się ze stolicy kraju. W 2003 roku zadebiutował w jego barwach w pierwszej lidze Hondurasu. Już w tym samym roku wywalczył z nim mistrzostwo fazy Apertura, swoje pierwsze w karierze. W sezonie 2004/2005 został mistrzem fazy Clausura, a w kolejnym (2005/2006) powtórzył to osiągnięcie. Od czasu debiutu występował w pierwszym składzie drużyny Olimpii.
W lipcu 2009 roku Thomas przeszedł do angielskiego Wigan Athletic, z którym podpisał trzyletni kontrakt. W nowym klubie zadebiutował 15 sierpnia w ligowym meczu z Aston Villą.
W 2012 roku Thomas został zawodnikiem Colorado Rapids. W 2014 grał w FC Dallas, a w 2015 przeszedł do Fort Lauderdale Strikers.
Kariera reprezentacyjna.
W reprezentacji Hondurasu Thomas zadebiutował w 2005 roku. W tym samym roku wystąpił w Złotym Pucharze CONCACAF i zajął 3. miejsce. Z kadrą U-23 wziął udział w Igrzyskach Olimpijskich w Pekinie. Swojego pierwszego gola w kadrze narodowej zdobył 26 marca 2008 roku w wygranym 2:1 towarzyskim spotkaniu z Kolumbią.

</doc>
<doc id="1654521" url="https://pl.wikipedia.org/wiki?curid=1654521" title="Conflux">
Conflux

Conflux jest to drugi dodatek do kolekcjonerskiej gry karcianej , którego akcja toczy się w uniwersum świata Alara. Premiera miała miejsce 6 lutego 2009 roku.
Cechy rozszerzenia.
Conflux kontynuuje nową politykę wydawniczą, wprowadzoną w Shards of Alara, mianowicie:
Fabuła dodatku.
Podzielona dotychczas Alara zaczyna się gwałtownie łączyć w jedną całość. Powoduje to konflikty wśród dotychczas rozdzielonych części.
Mechaniki.
Dodatek ten rozwija mechaniki wprowadzone w Shards of Alara:
Wprowadza też jedną nową oraz jedną, zmodyfikowaną starszą:
Linki zewnętrzne.
Conflux Spoilers

</doc>
<doc id="1654522" url="https://pl.wikipedia.org/wiki?curid=1654522" title="Frederick Adolph Wislizenus">
Frederick Adolph Wislizenus



</doc>
<doc id="1654525" url="https://pl.wikipedia.org/wiki?curid=1654525" title="Poezja prowansalska">
Poezja prowansalska

Poezja prowansalska – dworska poezja, która narodziła się w średniowiecznej Prowansji i związana była z działalnością trubadurów. Okres największego rozwoju przeżywała właśnie w Prowansji w latach 1090-1290. Były to przede wszystkim poezja miłosna.
Charakterystyka.
Były to przede wszystkim poezja miłosna ("canson"), w której podmiot liryczny opiewał miłość do swojej wybranki. Kobieta w poezji prowansalskiej była idealizowana i stała się niemalże przedmiotem czci. Ponieważ poetami byli przede wszystkim ludzie z najwyższych sfer, przedmiotem ich westchnień były zazwyczaj damy dworu, a sama poezja miała charakter elitarny, w przeciwieństwie do uprawianego równocześnie egalitarnego eposu. Utwory te były najczęściej śpiewane, dlatego charakteryzowały się dobrze określonym rytmem i były rymowane. Najczęściej poeci prowansalscy byli równocześnie trubadurami, którzy sami śpiewali swoje utwory. Niektóre z ich utworów nosiły również inny charakter – czasem były to satyry personalne lub nawet polityczne, ta zwane "serventes". Poezja trubadurów była wyrafinowana formalnie.
Wpływ poezji prowansalskiej na kulturę europejską.
Nowe odmiany liryczne, układy stroficzne i formy, które pojawiły się w literaturze za sprawą literatury prowansalskiej rozprzestrzeniły się początkowo w kręgu kultury romańskiej (francuskiej, włoskiej), by za ich pośrednictwem przeniknąć następnie do innych literatur narodowych. Do rozprzestrzenienia się poezji prowansalskiej przyczyniły się krucjaty, na których spotykali się rycerze różnych nacji. W ten sposób poezja ta trafiła m.in. na dwory hiszpańskie, angielskie i niemieckie. W Niemczech pojawiła się w XII wieku pod nazwą Minnesang (od Minne – miłość). Od tego czasu tematyka, styl i forma poezji prowansalskiej znalazła trwałe miejsce w kulturze Europy. Można ją odnaleźć również w lirykach polskich poetów, choćby wierszach Mickiewicza do Maryli Wereszczakówny.
Przykład.
Fragment "cansony" Bernarda z Ventadour z XII wieku w tłumaczeniu Edwarda Porębowicza:
i w oryginale

</doc>
<doc id="1654526" url="https://pl.wikipedia.org/wiki?curid=1654526" title="Literatura prowansalska">
Literatura prowansalska



</doc>
<doc id="1654527" url="https://pl.wikipedia.org/wiki?curid=1654527" title="Mistrzostwa Europy w Saneczkarstwie 1990">
Mistrzostwa Europy w Saneczkarstwie 1990

32. Mistrzostwa Europy w saneczkarstwie 1990 odbyły się w austriackim Innsbrucku. W tym mieście mistrzostwa odbyły się już drugi raz (wcześniej w 1951). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsze było NRD.

</doc>
<doc id="1654529" url="https://pl.wikipedia.org/wiki?curid=1654529" title="Hit points">
Hit points



</doc>
<doc id="1654532" url="https://pl.wikipedia.org/wiki?curid=1654532" title="Parametry sygnału okresowego">
Parametry sygnału okresowego



</doc>
<doc id="1654534" url="https://pl.wikipedia.org/wiki?curid=1654534" title="Cerkiew św. Symeona w Dreźnie">
Cerkiew św. Symeona w Dreźnie

Cerkiew św. Symeona – cerkiew prawosławna w Dreźnie, pozostająca w jurysdykcji Rosyjskiego Kościoła Prawosławnego. Siedziba parafii pod tym samym wezwaniem.
Historia.
Pierwsza parafia w Dreźnie, wykorzystująca do odprawiania nabożeństw prywatną kaplicę domową, powstała w 1861, by służyć społeczności rosyjskiej zamieszkałej w Dreźnie, dyplomatom Imperium Rosyjskiego oraz przyjeżdżającym do Cesarstwa Niemieckiego arystokratom rosyjskim. W 1862 parafia liczyła 358 członków. Jak dowodzą zachowane dokumenty parafialne, z cerkwią czasowo związani byli Iwan Turgieniew, Michaił Bakunin oraz Fiodor Dostojewski, który ochrzcił w niej swoją córkę Lubow. W 1863 w cerkwi św. Symeona został ochrzczony przyszły premier Rosji Piotr Stołypin. 
Obecna cerkiew została wybudowana w latach 1872–1874 według projektu Karla Weißbacha i Haralda Julisa von Bosse (obywateli rosyjskich pochodzenia niemieckiego). Łączny koszt prac wyniósł 520 tys. marek, z czego 3/4 było datkiem rosyjskiego sowietnika Siemiona Wikulina, zaś reszta pochodziła ze składek parafian. Główny ofiarodawca wybrał również patrona świątyni. Poświęcenie cerkwi miało miejsce 6 czerwca 1874. W roku następnym w liturgii w cerkwi uczestniczył Cesarz Wszechrusi Aleksander III, co upamiętnia tablica na fasadzie obiektu. 
Wykonanie dekoracji wnętrza cerkwi musiało zostać odsunięte w czasie ze względu na brak funduszy. Ostatecznie zespół fresków w cerkwi wykonał James Marshall na początku XX w. W tym samym czasie, m.in. dzięki ofierze pieniężnej kompozytora Siergieja Rachmaninowa w cerkwi rozpoczęto instalację oświetlenia gazowego. W czasie I wojny światowej władze miasta zarządziły zamknięcie budynku dla wiernych. Prezydent Drezna w 1915 uzasadniał tę decyzję faktem braku możliwości kontroli treści nabożeństw prawosławnych oraz tym, że mogły one łączyć się z propagandą antycesarską i modlitwą za militarne zwycięstwa Rosjan. 
Od 1939 opiekunem cerkwi był Rosyjski Kościół Prawosławny poza granicami Rosji, do swojego zjednoczenia z patriarchatem moskiewskim.
Architektura.
Cerkiew wzniesiona jest z piaskowca. Wejście do obiektu prowadzi przez przedsionek, nad którym wzniesiona jest dzwonnica dekorowana motywami oślich grzbietów, ze strzelistą wieżą zwieńczoną niewielką kopułką. Podobna znajduje się w ozdobnym szczycie nad wejściem do obiektu. Kwadratową nawę cerkiewną przykrywają cztery kopuły w narożnikach zgrupowane wokół centralnej. Nawa posiada dwie absydy, całość dekorowana jest płaskorzeźbami i oślimi grzbietami. Okna cerkwi są półkoliste. 

</doc>
<doc id="1654535" url="https://pl.wikipedia.org/wiki?curid=1654535" title="Svorad">
Svorad

Svorad (920–950 m n.p.m.) – niewielka kotlina u północnych podnóży Gór Choczańskich na Słowacji.
Położenie.
Kotlina Svoradu rozciąga się pomiędzy masywem Prosiecznego ("Prosečné", 1372 m) w Górach Choczańskich (na południu) a szczytem Diel (1051 m) na krańcu Pogórza Orawskiego (na północy), ok. 2 km na południowy wschód od wsi Wielkie Borowe ("Veľké Borové"). Jest stosunkowo płytka, a jej dno, nieznacznie pofałdowane, opada w kierunku południowym.
Geologia – morfologia.
Kotlina Svoradu jest kotliną bezodpływową. Większa jej część leży na podłożu fliszowym Rowu Podtatrzańskiego, natomiast południowy skrawek – na wapieniach budujących zrąb Gór Choczańskich. Dlatego też drobne potoki, spływające ze Svoradu i stanowiące źródłowe cieki Prosieczanki, nie spływają z reguły Doliną Prosiecką, lecz nikną w wielkim, ok. 50-metrowej średnicy ponorze (Jobowy Ponor, słow. Jóbovské prepadlisko), znajdującym się na wysokości 919 m n.p.m. w południowej części kotliny, na granicy fliszu i skał węglanowych. Podobno w przeszłości otwór ponoru był odkryty i dało się nim dostać do biegnących od niego korytarzy jaskiniowych. Obecnie jest zasypany rumoszem oraz drobniejszymi nanosami i zarośnięty.
Przyroda ożywiona.
Całą powierzchnię kotliny pokrywają rozległe łąki. Powstały one w XVII-XIX w. wskutek wyrębu lasów przez lokalne społeczności pasterskie. Pasiono tu bydło rogate i owce. Jeszcze w latach 30. XX w. na Svoradzie stała cała grupa szop dla bydła i stodół. Łąki były intensywnie wypasane do lat 70.-80. XX w., obecnie powoli zarastają lasem i stanowią przykład sukcesji wtórnej. Pierwszymi gatunkami sukcesyjnymi są tu wierzba iwa, borówka czarna i jałowiec pospolity. Na zachowanych pastwiskach, wśród których na skutek intensywnego wypasu lokalnie występują murawy bliźniczkowe, licznie rośnie ostrożeń głowacz. Na wilgotniejszych stanowiskach spotkamy m.in. wełniankę wąskolistną i tłustosza pospolitego, pełnika europejskiego i kilka gatunków storczykowatch.
Turystyka.
W południowej części Svoradu znajduje się skrzyżowanie ruchliwych szlaków turystycznych.

</doc>
<doc id="1654536" url="https://pl.wikipedia.org/wiki?curid=1654536" title="Mały Dżiftun">
Mały Dżiftun



</doc>
<doc id="1654537" url="https://pl.wikipedia.org/wiki?curid=1654537" title="Squatters">
Squatters



</doc>
<doc id="1654538" url="https://pl.wikipedia.org/wiki?curid=1654538" title="Grupa Fogaraska">
Grupa Fogaraska

Grupa Fogaraska 531.1 – podgrupa górska rumuńskich Karpat Południowych. Nazwa pochodzi od najwyższego pasma – Gór Fogaraskich.
Grupa Fogaraska otoczona jest od zachodu przez rzekę Olt, a od wschodu przez przełęcz Rucăr-Bran i rzekę Dâmboviţa.
Podział geograficzny:

</doc>
<doc id="1654543" url="https://pl.wikipedia.org/wiki?curid=1654543" title="Rainaldo Colimetano">
Rainaldo Colimetano



</doc>
<doc id="1654544" url="https://pl.wikipedia.org/wiki?curid=1654544" title="Cicha noc, śmierci noc">
Cicha noc, śmierci noc

Cicha noc, śmierci noc (tytuł oryg. "Silent Night, Deadly Night") – amerykański film fabularny (horror z podgatunku slasher) z 1984 roku, w poszczególnych kręgach uznawany za kultowy.
Tytuł filmu nawiązuje do jednej z najbardziej znanych kolęd świata.
Kontrowersje.
"Cicha noc, śmierci noc" do dziś uznawana jest za jeden z najbardziej kontrowersyjnych filmów lat osiemdziesiątych; wszystko za sprawą antybohatera – psychopatycznego mordercy, który zbrodni dopuszcza się przebrany za Świętego Mikołaja. Amerykańskie Stowarzyszenie Rodziców i Nauczycieli (ang. Parent-Teacher Association [PTA]) uznało film za wypaczający i w związku z datą jego premiery (9 listopada) wszczęło zaciętą walkę, usiłując opóźnić lub uniemożliwić jego debiut na ekranach kin (podobnie zresztą jak w przypadku starszego o cztery lata slashera o podobnej tematyce, "Christmas Evil").
Gdy film ujrzał światło dzienne, zaszokował opinię publiczną. Spotkał się ze skrajnie negatywną oceną powszechnie uznanych krytyków filmowych, Gene’a Siskela i Rogera Eberta; Leonard Maltin, który także potępiał film, w swojej recenzji przyznał mu niepochlebną ocenę w postaci zera gwiazdek, a także zwrócił się do pomysłodawców z pytaniem: "„Co będzie następne – zając wielkanocny jako zboczeniec seksualny?”". Na dystrybutorach zostało wymuszone zdjęcie filmu z kinowych ekranów. Reedycją horroru zajęli się już niezależni dystrybutorzy.
De facto film uznawany jest za jeden z najpopularniejszych slasherów.
Kontynuacje.
W latach 1987–1991 powstały cztery sequele:
W styczniu 2007 roku wytwórnia Screen Gems zapowiedziała chęć wydania remake’u filmu. Alexandre Aja, współczesny twórca horrorów, miałby wyreżyserować film, a także wyprodukować go i napisać do niego scenariusz wraz ze swoim partnerem Grégorym Levasseurem. Premierę początkowo planowano na rok 2008.

</doc>
<doc id="1654545" url="https://pl.wikipedia.org/wiki?curid=1654545" title="Francesco Squarcione">
Francesco Squarcione

Francesco Squarcione (ur. ok. 1397, zm. 1468) – włoski malarz, kolekcjoner i pedagog, działający w Padwie.
Według tradycji początkowo zajmował się krawiectwem, w młodości wiele podróżował m.in. po Włoszech i prawdopodobnie do Grecji. Był miłośnikiem antyku i kolekcjonerem, zgromadził duży zbiór starożytnych rzeźb i innych dzieł sztuki. Przed 1440 założył w Padwie słynną na całe Włochy szkołę artystyczną, w której uczyło się według historyka sztuki i malarza Giorgio Vasariego 137 uczniów. Byli to m.in. jego adoptowany syn Andrea Mantegna (ok. 1431, 1506), oraz Carlo Crivelli (1435-1495), Vincenzo Foppa (1427-1516), Francesco Francia (1450-1517), Marco Zoppo (1433–1498), Cosimo Tura (1430-1495) i Bartolomeo Vivarini (1440-1500). W szkole nauczano w języku łacińskim, a nauka opierała się na studiowaniu zgromadzonych przez założyciela zbiorów starożytności.
Wokół postaci Francesco Squarcione zgromadziło się wiele kontrowersji i niejasności, z jednej strony wymieniany jest w dokumentach z epoki jako dobroczyńca artystów i nauczyciel. Z drugiej strony miał on szereg procesów sądowych z uczniami, którzy zarzucali mu bezwzględne wykorzystywanie ich talentu i uzależnienie od siebie dzięki adopcjom i długoterminowym umowom.
Jako malarz Francesco Squarcione, był wzmiankowany w 1429. Jednak o jego pracach niewiele można powiedzieć, gdyż zachowały się tylko dwie jego prace, których autorstwo nie jest kwestionowane. Jest to obraz Madonna z Dzieciątkiem przechowywany w Staatliche Museen w Berlinie i niewielki poliptyk zachowany w Padwie. Niewątpliwie prace te powstały pod wpływem Fra Filippo Lippi i Antonio Vivariniego.

</doc>
<doc id="1654546" url="https://pl.wikipedia.org/wiki?curid=1654546" title="Sastra">
Sastra



</doc>
<doc id="1654547" url="https://pl.wikipedia.org/wiki?curid=1654547" title="Historia Marii Medycejskiej (cykl obrazów)">
Historia Marii Medycejskiej (cykl obrazów)

Historia Marii Medycejskiej – cykl obrazów autorstwa flamandzkiego malarza Petera Paula Rubensa.
Historia powstania cyklu.
Obrazy zostały zamówione w 1622 roku przez królową Francji Marię Medycejską do Pałacu Luksemburskiego w Paryżu. Rubens przyjął zamówienie i 26 lutego 1622 roku podpisał umowę na ozdobienie dwóch galerii obrazami pokazującymi sceny z życia Marii Medycejskiej i Henryka IV. W kontrakcie precyzyjnie określono tematykę pierwszych 19 obrazów a tematykę pięciu pozostałych ustalono drogą listowną 26 sierpnia 1622 roku. Tematyka cyklu została opracowana przez królową oraz jej nadwornych doradców, Armanda Richelieu (ówczesnego biskupa Lucon) i Cauda Maugis (skarbnika królewskiego). W pracach uczestniczył również uczony i kolekcjoner francuski Nicolas-Claude Fabri de Peiresc.
Rubens pracował nad dziełami przez trzy kolejne lata. W tym czasie namalował 24 obrazy przedstawiające życie Marii Medycejskiej. Pierwsze dziesięć zostały ukończone w maju 1623 roku a następne w lutym 1625 roku. W międzyczasie tematyka ulegała zmianom lub niewielkim korektom. W jednym przypadku obraz już ukończonych – "Ucieczka królowej z Francji" nie został zaakceptowany i zastąpiony nowym "Szczęśliwymi rządami Marii Medici". Obrazy umieszczono w galerii w przeddzień zaślubin księżniczki Henrietty Marii z późniejszym królem Karolem I (8–11 maja).
W tworzeniu obrazów i ich interpretowaniu Rubens otrzymał pełną swobodę. Uważa się, iż jego pomysłem są sceny przedstawione na obrazach "Przeznaczenie Marii Medycejskiej" i "Triumf Prawdy" a także w " Pojednanie matki z synem".
Cykl obrazów z życia Henryka IV nigdy nie powstał. Te które zostały ukończone pierwotnie ozdabiały Galerię Medycejską Pałacu Luksemburskiego. W 1799 roku, po przekazaniu gmachu na siedzibę senatu, została zbudowana przez Jeana Prancoisa Chalgrina reprezentacyjna klatka schodowa, gdzie zawisły dzieła. W 1802 roku wszystkie obrazy Rubensa zostały przeniesione do Luwru i obecnie są eksponowane w osobnej sali (zgodnie z pierwotną kolejnością, z jaką prezentowane były w Pałacu Luksemburskim).
W skład cyklu medycejskiego wchodzi 21 obrazów tematycznych i 3 portrety.
Zanim Rubens wykonał obrazy, sporządzał do każdego szkice lub wykonywał prace przygotowawcze. Do dnia dzisiejszego zachowało się pięć szkiców olejnych w galerii Ermitaż w Petersburgu oraz szesnaście w Starej Pinotece w Monachium.
Cykl medycejski w opracowaniach.
Podstawowym źródłem informacji na temat powstania i przebiegu prac nad cyklem obrazów, jest korespondencja Peiresca, pośrednika pomiędzy francuskim dworem królewskim a Rubensem pracującym w Antwerpii. Listy malarza do Peiresca się nie zachowały. Najwcześniejszy opis galerii obrazów pochodzi z 1626 roku a jego autorem był Mathieu de Morgues, spowiednik Marii Medycejskiej i jej doradca. Opis obrazów znajduje się również w poemacie "Porticus Medicea" z 1626 roku autorstwa Claude Barthelemy Morisot (1592-1661). Na temat poematu wypowiadał się w liście sam Rubens 29 października 1626 roku, krytykując interpretacje obrazów oraz w kolejnej korespondencji pomiędzy malarzem a poetą. Inne najstarsze ślady opisu cyklu medycejskiego znaleźć można w "Dialogach" Andre Felibiena (XVII wiek) i w książce F. B. Moreau de Mautour z 1970 roku "Description de la galerie du palais du Luxembourg 1704".

</doc>
<doc id="1654548" url="https://pl.wikipedia.org/wiki?curid=1654548" title="Al-Dżamur al-Kabir">
Al-Dżamur al-Kabir

Al-Dżamur al-Kabir (arab. الجامور الكبير, fr. "Île Zembra") – wyspa na Morzu Śródziemnym w Zatoce Tuniskiej, należąca do Tunezji. Leży w odległości około 60 km od Tunisu, na zachód od przylądka Ar-Ras at-Tajjib ("Cap Bon"). Wraz z przyległą wysepką Al-Dżamur as-Saghir ("Île Zembretta") tworzy rezerwat biosfery UNESCO. 
Wyspa wykorzystywana jest obecnie jako baza wojskowa.

</doc>
<doc id="1654549" url="https://pl.wikipedia.org/wiki?curid=1654549" title="Zembra">
Zembra



</doc>
<doc id="1654551" url="https://pl.wikipedia.org/wiki?curid=1654551" title="Grupa Parângu">
Grupa Parângu

Grupa Parângu (531.2) – podgrupa górska w rumuńskich Karpat Południowych. Nazwa pochodzi od najwyższego z pasm grupy – Parâng.
Grupa leży między rzeką Olt na wschodzie a rzeką Jiu na zachodzie. Obejmuje pasma górskie:

</doc>
<doc id="1654552" url="https://pl.wikipedia.org/wiki?curid=1654552" title="Cicha noc, śmierci noc II">
Cicha noc, śmierci noc II

Cicha noc, śmierci noc II (tytuł oryg. "Silent Night, Deadly Night Part 2") – amerykański film fabularny (horror) z 1987 roku, sequel kontrowersyjnego horroru "Cicha noc, śmierci noc" (1984).

</doc>
<doc id="1654553" url="https://pl.wikipedia.org/wiki?curid=1654553" title="Salut-Eniergija Biełgorod">
Salut-Eniergija Biełgorod

Salut-Eniergija Biełgorod (ros. Футбольный клуб «Салют-Энергия» Белгород, "Futbolnyj Kłub "Salut-Eniergija" Biełgorod") - rosyjski klub piłkarski z siedzibą w mieście Biełgorod.
Historia.
Chronologia nazw:
Piłkarska drużyna Cemientnik została założona w 1960 w mieście Biełgorod.
W 1960 zespół debiutował w Klasie B Mistrzostw ZSRR, w której występował dwa sezony.
W 1964 już jako Spartak Biełgorod występował w Klasie B Mistrzostw ZSRR, w której występował do 1989, z wyjątkiem sezonu 1970, kiedy to awansował do wyższej ligi.
W 1990 i 1991 występował w Drugiej Niższej Lidze.
W Mistrzostwach Rosji klub występował w 1992 w Pierwszej Lidze, a od 1993 w Drugiej Lidze, z wyjątkiem 1996, kiedy to zaliczył występ w Trzeciej Lidze. W 1999 klub spadł z Drugiej Dywizji, grupy Centralnej, aby po rocznej przerwie, powrócić do niej w 2001.
Od 2006 klub występuje w Pierwszej Dywizji.

</doc>
<doc id="1654554" url="https://pl.wikipedia.org/wiki?curid=1654554" title="Kierunkowość anteny">
Kierunkowość anteny

Kierunkowość anteny – jest to miara zdolności anteny do koncentrowania energii w określonym kierunku kosztem innych kierunków.

</doc>
<doc id="1654555" url="https://pl.wikipedia.org/wiki?curid=1654555" title="Savoia-Marchetti SM.55">
Savoia-Marchetti SM.55

Savoia-Marchetti SM.55 – włoska duża dwukadłubowa łódź latająca skonstruowana w 1924 roku, znana z długodystansowych przelotów transoceanicznych.
Historia.
Łódź latająca dalekiego zasięgu skonstruowana w 1923 roku przez inżyniera Alessandro Marchetti, głównego konstruktora wytwórni lotniczej Savoia-Marchetti. Pierwszy lot prototypu odbył się w 1924 roku. Pomimo wojskowego przeznaczenia, samolot stał się sławny dzięki swym rekordowym lotom. W 1926 roku prototyp wersji pasażerskiej SM.55 P ustanowił 14 światowych rekordów w prędkości, pułapie, udźwigu i zasięgu z ładunkiem.
Na początku lutego 1927 roku sławny włoski lotnik płk. Francesco de Pinedo z drugim pilotem mjr. Carlo del Prete i mechanikiem Zachetti, wystartowali na samolocie SM.55 o nazwie własnej "Santa Maria" (na cześć statku Kolumba) z Sesto Calende, do Elmas na Sardynii, skąd w dniu 13 lutego nastąpił odlot do Brazylii. Pierwszym etapem lotu była miejscowość Kenitra w Maroku, oddalona od Elmas o 1600 km. Następnego dnia dokonano przelotu Kenitra - Villa Cisneros wynoszącego 1600 km, zaś 15 lutego Villa Cisneros - Bolama również 1600 km. Stamtąd miał się odbyć przelot przez Atlantyk do Brazylii. Jednak wodnopłatowiec, mimo kilku prób, nie był w stanie wystartować z pełnym obciążeniem. Wobec tego de Pinedo zrezygnował z początkowego projektu i 18 lutego wyruszył na północ do Dakaru, przebywając 400 km. W następnym dniu odbył się przelot do Porto Praja (Wyspy Zielonego Przylądka). W dniu 22 lutego o godz.1.10 w nocy de Pinedo wystartował z zamiarem dotarcia do lądu amerykańskiego przelatując nad południowym Atlantykiem z Porto Praja do Pernambuco, wyprzedzając o ponad trzy miesiące słynny samotny lot Lindbergha. Następne etapy to: Bahia, Rio de Janeiro, Santos, Porto Alegre i Buenos Aires, gdzie zakończyła się pierwsza część wyprawy wynosząca 12835 km. i która trwała 79 godz. Druga część podróży zaczęła się 13 marca startem z Buenos Aires do Montevideo (225 km), następnie do stolicy Paragwaju - Asunción (1500 km). W dniu 16 marca „Santa Maria” dokonała przelotu-wzdłuż biegu rzeki Paragwaj-do Guaiara w Brazylii. 20 marca de Pinedo wodował w Manaus (1400 km) a następnego dnia, kończąc swój lot nad Brazylią, wodował w atlantyckim porcie Para, po przebyciu 1600 km. Dokonawszy zmiany silników, de Pinedo 25 marca opuścił Parę, udając się do Georgetown (1600 km). Następnego dnia woduje w Pointe-à-Pitre, na Gwadelupie (1000 km) a dzień potem w Port-au-Prince, na Haiti (1200 km). Lecąc dalej, de Pinedo przybył 28 marca do Hawany (1300 km), zaś 29 marca dokonał przelotu nad Atlantykiem do Newego Orleanu (1100 km), lądując na Missisipi. Po kilkudniowym odpoczynku de Pinedo 3 kwietnia przybywa do San Antonio (Teksas) (1000 km), następnego dnia dociera do Hot Springs (800 km), zaś po krótkiej przerwie 6 kwietnia wyrusza do San Diego. Po drodze, dla napełnienia zbiorników, „Santa Maria” woduje na sztucznym jeziorze Roosevelt Dam w Arizonie i kiedy samolot był już gotowy do startu, nagle słup ognia ogarnął płatowiec. Samolot spłonął, zapalając się od niedopałka papierosa. Wypadek ten wywołał ogromne poruszenie w całym świecie a szczególnie we Włoszech. Premier Benito Mussolini w parę godzin po otrzymaniu tej wiadomości zdecydował wysłać drugi wodnopłatowiec. Nowy samolot SM.55 nazwany „Santa Maria II”, został 20 kwietnia wysłany na parowcu „Duilio” do Nowego Jorku, gdzie dociera 30 kwietnia. W dniu 11 maja de Pinedo ze swoimi towarzyszami wyruszył w przerwaną katastrofą podróż i przez Filadelfię, Charleston i Pensacola doleciał do Nowego Orleanu gdzie znalazł się na poprzednim szlaku. Dalszymi etapami były Memphis, Chicago, Montreal, Québec. Dalsze jego etapy prowadziły przez Nową Fundlandię przez Atlantyk, Azory, Lizbonę, gdzie 11 czerwca wodował na rzece Tag. 13 czerwca przybył do Barcelony skąd 16 czerwca odbył się ostatni etap lotu Barcelona - Rzym. Wśród entuzjastycznie witających była Księżna Aosty, jako przedstawicielka króla, kardynał Vincenzo Vannutelli, jako przedstawiciel Papieża oraz Benito Mussolini. Dystans jaki pokonał Francesco de Pinedo podczas całej swojej wyprawy wyniósł 45000 km.
W 1928 roku brazylijski pilot João Ribeiro de Barros przeleciał z Włoch do Brazylii na SM.55 zwanym "Jahú". W tym samym czasie włoski lotnik Umberto Maddalena używał SM.55 w akcji poszukiwania zaginionej ekspedycji polarnej gen. Nobile. W 1932 roku dwaj rosyjscy piloci, Demczenko i Kukin, na zakupionym przez "Aeroflot" samolocie odbyli lot z siedziby wytwórni Savoia-Marchetti w Sesto Calende do Pietropawłowska na Kamczatce, przelatując nad bezdrożami Syberii.
Jednak największą sławę przyniosły SM.55 grupowe przeloty długodystansowe, których pomysłodawcą i wykonawcą był minister lotnictwa gen. Italo Balbo. W 1930 roku, dowodząc grupą 12 maszyn, przeleciał z Orbetello we Włoszech do Rio de Janeiro w Brazylii. Kolejny lot, z Rzymu do Nowego Jorku i Chicago w 1933 roku, okazał się wielkim sukcesem propagandowym. 24 samoloty zgrupowane w czterech eskadrach przeleciały nad północnym Atlantykiem, z międzylądowaniami w Reykjavíku i na Labradorze, aby dotrzeć na Wystawę Światową w Chicago. Wszystkie samoloty były pomalowane na biało z czarnym grzbietem gondoli silnikowej i spodem kadłubów.
Maszyny w wersji wojskowej były wykorzystywane przez "Regia Aeronautica" jako rozpoznawczo-bombowe łodzie latające dalekiego zasięgu. Były też używane w ratownictwie morskim. Mimo archaicznej konstrukcji dotrwały w służbie do zakończenia II wojny światowej. Kilka egzemplarzy zakupiła Rumunia do swoich eskadr na Morzu Czarnym.
Opis konstrukcji.
Dwukadłubowa łódź latająca dalekiego zasięgu konstrukcji drewnianej, krytej sklejką i płótnem. Usterzenie klasyczne z potrójnym sterem kierunku. Kabina pilotów znajdowała się na grzbiecie śródpłata pomiędzy kadłubami, pod nią mieściła się komora bombowa. Dwa silniki w układzie tandem umieszczone były w gondoli silnikowej na rusztowaniu ponad centropłatem. Uzbrojenie obronne stanowiły cztery karabiny maszynowe kal. 7,7 mm, umieszczone pojedynczo w odkrytych stanowiskach strzeleckich na dziobie i z tyłu kadłubów.

</doc>
<doc id="1654557" url="https://pl.wikipedia.org/wiki?curid=1654557" title="Złota rezerwa taktyczna">
Złota rezerwa taktyczna



</doc>
<doc id="1654558" url="https://pl.wikipedia.org/wiki?curid=1654558" title="Bešeňová (zbiornik wodny)">
Bešeňová (zbiornik wodny)

Bešeňová (słow. "Vodná nádrž Bešeňová") – sztuczny zbiornik wodny w dolinie Wagu, koło wsi Bešeňová. Znajduje się na Kotlinie Liptowskiej. Powstał w latach 1971–1975 poprzez przegrodzenie tamą toku rzeki Wag poniżej (ok. 1,5 km na zachód) wielkiej zapory, tworzącej zbiornik Liptovská Mara, jako zbiornik wyrównawczy dla tejże zapory.
Maksymalna wysokość lustra wody w zbiorniku wynosi 527,5 m n.p.m. i znajduje się o kilkanaście metrów powyżej położonej u stóp zapory wsi Bešeňová. Maksymalna głębokość wody – ok. 11 m. Do zbiornika uchodzą od strony południowej potoki Ľupčianka i Malatínka. Koroną tamy zbiornika Beszeniowa poprowadzono tory nowego fragmentu linii kolejowej Kraľovany – Poprad, będącej częścią historycznej Kolei Koszycko-Bogumińskiej oraz lokalną drogę. Ze względu na charakter zbiornika i znaczne wahania poziomu wody nie jest on dopuszczony do celów rekreacyjnych.

</doc>
<doc id="1654559" url="https://pl.wikipedia.org/wiki?curid=1654559" title="Sobór Świętego Aleksandra Newskiego w Jałcie">
Sobór Świętego Aleksandra Newskiego w Jałcie

Sobór Świętego Aleksandra Newskiego (ukr. "Собор Олександра Невського") – prawosławny sobór w Jałcie przy ulicy Sadowej. Należy do dekanatu jałtańskiego eparchii symferopolskiej i krymskiej Rosyjskiego Kościoła Prawosławnego.
Historia.
Sobór miał zostać wzniesiony w podzięce za ocalenie cara Aleksandra II z zamachu zorganizowanego przez narodowolców na pociąg carski prowadzący z Krymu do stolicy. Ostatecznie ze względu na brak funduszy prace nad obiektem rozpoczęto dopiero w marcu 1890, po uzyskaniu na ten cel kilku datków od rosyjskich arystokratów Chwoszyckiego i Tokmakowa oraz przekazaniu przez barona A. Wrangla działki na budowę. Projekt cerkwi wykonali N. Krasnow i P. Tieriebieniew, których pracę osobiście zatwierdził car Aleksander III. 
Prace budowlane zakończono w grudniu 1902, w poświęceniu cerkwi uczestniczył Mikołaj II i jego rodzina. W 1908 obok cerkwi wzniesiono dom stanowiący siedzibę bractwa cerkiewnego. W 1938 została zniszczona dzwonnica cerkiewna, a w tym samym roku zamknięto parafię. Cerkiew stała się siedzibą klubu sportowego. Dopiero w 1945 sobór otwarto na nowo.
Architektura.
Cerkiew reprezentuje styl bizantyjsko-rosyjski. Wejście do niej prowadzi przez przedsionek ze szczytem zwieńczonym krzyżem prawosławnym i mozaiką z wizerunkiem Chrystusa. Cerkiew jest malowana na biało i żółto, bogato zdobiona płaskorzeźbami i oślimi grzbietami. Obiekt wieńczy pięć złoconych kopuł zgrupowanych wokół największej, centralnej. Poniżej poziomu dachu znajduje się fryz. We wnętrzu zachował się oryginalny ikonostas oraz zespół fresków wykonanych przez kijowskiego malarza Ołeksandra Muraszkę. 
W dzwonnicy cerkiewnej znajduje się 11 dzwonów odlanych w Moskwie.

</doc>
<doc id="1654561" url="https://pl.wikipedia.org/wiki?curid=1654561" title="Kościół Wniebowzięcia Najświętszej Maryi Panny w Sarbinowie">
Kościół Wniebowzięcia Najświętszej Maryi Panny w Sarbinowie

Kościół pw. Wniebowzięcia Najświętszej Maryi Panny w Sarbinowie – kościół parafialny parafii Wniebowzięcia Najświętszej Maryi Panny w Sarbinowie.
Opis.
Budowla neogotycka, murowana z kamieni granitowych i cegły, częściowo wykorzystuje mury ze średniowiecznej świątyni, które nie są widoczne, ponieważ kościół został całkowicie otynkowany. Od przebudowy w 1832 r. zachował obecny kształt. Kościół orientowany, salowy, na rzucie prostokąta z kwadratową, 2-kondygnacyjną wieżą z 1890-1892 przy elewacji wschodniej, zwieńczoną wysmukłym stożkowatym hełmem. Na wieży trzy dzwony z 1920 r. Trzy niewielkie kruchty na osiach elewacji południowej, północnej i zachodniej.
Wyposażenie kościoła pochodzi całkowicie z lat 1832 i 1840. Składa się ono z neobarokowego drewnianego ołtarza głównego, w którego centralnym polu umieszczono obraz z przedstawieniem Wniebowzięcia Najświętszej Marii Panny, empor wspartych na kolumnach, neogotyckiej drewnianej chrzcielnicy, świecznika kandelabrowego nawiązującego do form grecko-rzymskich. Na stropie nawy korpusu malowidła z lat 70. XX w. ze scenami z Nowego Testamentu.
Usytuowany na wzniesieniu, w obrębie nawsia owalnicowej wsi. Posesja przykościelna o wielobocznym obrysie. W części zachowało się pierwotne murowane ogrodzenie i drzewostan komponowany.
Historia.
Pierwszy kościół został prawdopodobnie zbudowany w XIII w. z fundacji chwarszczańskich templariuszy. Po kasacji zakonu w 1312 r., dobra templariuszy przejęli joannici. Wiadomo, że w 1405 r. świątynia pełniła funkcje parafialne. Po 1540 r., w związku z przejęciem komandorii Chwarszczany przez margrabiego Jana z Kostrzyna, kościół wchodził w skład gminy protestanckiej. W 1624 r. do nawy dobudowano wieżę. W 1758 r. podczas bitwy pod Sarbinowem, kościół uległ częściowemu zniszczeniu. W 1825 r. w miejsce starej wzniesiono nową neogotycką świątynię, w oparciu o prostokątny plan z wydzielonym wewnątrz prezbiterium i trzema bocznymi kruchtami. Przy budowie wykorzystano częściowo dawne kamienne mury, które następnie otynkowano. W 1832 r. przeprowadzono pierwszą przebudowę. Wieża zaprojektowana przez Karla Friedricha Schinkla, została na nowo wybudowana w 1892 r. po pożarze poprzedniej (spłonęła od pioruna w 1890 r.).

</doc>
<doc id="1654562" url="https://pl.wikipedia.org/wiki?curid=1654562" title="Saccharomyces carlsbergensis">
Saccharomyces carlsbergensis



</doc>
<doc id="1654563" url="https://pl.wikipedia.org/wiki?curid=1654563" title="Śmiercionośny ładunek">
Śmiercionośny ładunek

Śmiercionośny ładunek ("Dekker the trucker") – fabularny film sensacyjny zrealizowany w koprodukcji niemiecko-szwajcarskiej z roku 2008.

</doc>
<doc id="1654566" url="https://pl.wikipedia.org/wiki?curid=1654566" title="Eenhana">
Eenhana

Eenhana − miasto w północnej Namibii, przy granicy z Angolą, stolica regionu Ohangwena.
Przed uzyskaniem niepodległości przez Namibię znajdowały się w tym miejscu koszary South African Defence Forces, w 1992 roku utworzono osiedle, a w 1999 roku ogłoszono Eenhana miastem.

</doc>
<doc id="1654567" url="https://pl.wikipedia.org/wiki?curid=1654567" title="Kowale Pańskie (gmina)">
Kowale Pańskie (gmina)

Kowale Pańskie (od 1973 "Kawęczyn") – dawna gmina wiejska istniejąca do 1954 roku w woj. łódzkim i poznańskim. Siedzibą władz gminy były Kowale Pańskie.
W okresie międzywojennym gmina Kowale Pańskie należała do powiatu tureckiego w woj. łódzkim. 1 października 1937 roku do gminy Kowale Pańskie przyłączono części obszarów zniesionych gmin Skarżyn, Pęcherzew i Tokary, natomiast część obszaru gminy Kowale Pańskie weszła w skład nowo utworzonej gminy Dobra. Gmina Kowale Pańskie była jedną z zaledwie 3 gmin powiatu tureckiego (obok gmin Niewiesz i Goszczanów), które przetrwały reformę gminną w 1937 roku, w związku z którą zniesiono 16 gmin wiejskich, a w ich miejsce utworzono 7 nowych; jednak zmieniło się jej terytorium. 1 kwietnia 1938 roku gminę wraz z całym powiatem tureckim przeniesiono do woj. poznańskiego.
Po wojnie gmina zachowała przynależność administracyjną. Według stanu z dnia 1 lipca 1952 roku gmina składała się z 33 gromad: Będziechów, Ciemień, Czachulec Nowy, Czachulec Stary, Czajków, Dzierzbotki, Kaczki Średnie, Kawęczyn, Kowale Księże, Kowale Pańskie, Kowale Pańskie kol., Leśnictwo, Marcinów, Marcjanów, Marianów, Marianów kol., Mikulice, Milejów, Miłaczew, Miłaczewek, Młodzianów, Młyny Miłaczewskie, Nowy Świat, Potworów, Siedliska, Skarzyn, Skarzyn kol., Stefanów, Tokary I, Tokary II, Wietchinin, Wojciechów i Żdżary.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku gminy Kowale Pańskie nie przywrócono, utworzono natomiast jej terytorialny odpowiednik, gminę Kawęczyn.

</doc>
<doc id="1654568" url="https://pl.wikipedia.org/wiki?curid=1654568" title="Druk zielony">
Druk zielony

Druk zielony – termin powszechnie używany dla określenia druku z rozwiązaniami prośrodowiskowymi.
Przykłady

</doc>
<doc id="1654569" url="https://pl.wikipedia.org/wiki?curid=1654569" title="Lilli Gruber">
Lilli Gruber

Dietlinde (Lilli) Gruber (ur. 19 kwietnia 1957 w Bolzano) – włoska dziennikarka, była eurodeputowana.
Życiorys.
Ukończyła studia z zakresu filologii angielskiej na Uniwersytecie Ca’ Foscari w Wenecji.
Od 1984 do 2004 pracowała jako dziennikarka w publicznym koncernie medialnym RAI. W 1987 została pierwszą kobietą-prezenterką programu TG1, głównego serwisu informacyjnego w stacji Rai Uno. Później przez kilkanaście lat była zagranicznym korespondentem należących do RAI mediów. Przeprowadzała relacje m.in. z wydarzeń wojennych w Jugosławii i zamachów w USA z 11 września 2001. Współpracowała też z czasopismami ("La Stampa", "Corriere della Sera"). Opublikowała kilka pozycji książkowych poświęconych m.in. islamowi.
W kwietniu 2004 odeszła z RAI, motywując tę decyzję protestem wobec prób kontrolowania mediów przez ówczesnego premiera Silvia Berlusconiego. W tym samym roku uzyskała mandat posła do Parlamentu Europejskiego z listy Drzewa Oliwnego (jako bezpartyjny kandydat rekomendowany przez Demokratów Lewicy). W wyborach tych otwierała dwie z pięciu regionalnych list "Ulivo", w jednym z okręgów zdobyła więcej głosów niż Silvio Berlusconi, kandydujący z ramienia Forza Italia.
W 2007 znalazła się w komitecie założycielskim Partii Demokratycznej. We wrześniu 2008 złożyła mandat deputowanej do PE, powracając do pracy dziennikarskiej w prywatnej stacji telewizyjnej La7.

</doc>
<doc id="1654571" url="https://pl.wikipedia.org/wiki?curid=1654571" title="Grünau (Namibia)">
Grünau (Namibia)

Grünau - miejscowość w południowej Namibii, na zachód od Karasburga, w regionie Karas. Populacja to około 400 osób. Lokalizacja: 27°44′S 18°23′E.

</doc>
<doc id="1654572" url="https://pl.wikipedia.org/wiki?curid=1654572" title="Rollcage Stage II">
Rollcage Stage II

Rollcage Stage II – kontynuacja gry samochodowej Rollcage na konsolę PlayStation i na PC. Wydana została w 2000 roku przez Take-Two Interactive. Producentem był Psygnosis, a dystrybutorem polskim Play It. Gra posiada tryb gry jednoosobowej oraz wieloosobowej. W części drugiej jak i w poprzedniej możemy osiągać niewyobrażalne prędkości i wykonywać różnego rodzaju sztuczki i akrobacje. 
Do przemieszczania się po trasach służą specjalne pojazdy w trzech kolorach, w których po przewróceniu na dach samochodu będzie on jechał dalej. Każde mistrzostwa składają się z trzech lig. Biorąc udział w mistrzostwach możemy wybrać, czy chcemy się ścigać, czy niszczyć.
Trzeba zdobyć jak najlepsze miejsce lub atakować przeciwników broniami różnego rodzaju. W innych opcjach dla jednego gracza możemy potrenować, niszczyć otoczenie, osiągnąć jak najlepszy wynik w minitrasach, odbyć zwykły wyścig w wybranej przez nas trasie i samochodzie, osiągnąć najlepszy czas jednego okrążenia lub przejechać wszystkie trasy po kolei, gdzie liczyć się będzie czas wszystkich przejechanych wyścigów.

</doc>
<doc id="1654573" url="https://pl.wikipedia.org/wiki?curid=1654573" title="Nauka Świata Dysku II">
Nauka Świata Dysku II



</doc>
<doc id="1654575" url="https://pl.wikipedia.org/wiki?curid=1654575" title="Prosieczanka">
Prosieczanka

Prosieczanka ("Prosiečanka") – duży potok na terenie Liptowa w północnej Słowacji, prawobrzeżny dopływ Wagu. Długość ok. 8 km.
Źródła Prosieczanki znajdują się na wysokości ok. 1000 m n.p.m., na południowych stokach góry Diel (1051 m) na Pogórzu Orawskim. Jej potoki źródłowe spływają generalnie w kierunku południowym. Potoki wschodnie zbiegają się wachlarzowato w dolnej części kotliny Svoradu, gdzie giną w wielkim ponorze, zwanym "Jóbovské prepadlisko" (919 m n.p.m.). Potok zachodni spływa nieco na zachód od kotliny Svoradu. Tworząc 15-metrowej wysokości wodospad, spada do dolinki Czerwone Piaski (słow. "Červené piesky"), a poniżej wodospadu po kilkudziesięciu metrach również znika w skalnym podłożu.
Dalszy tok Prosieczanki na odcinku ok. 3 km przecina główny zrąb Gór Choczańskich i przebiega systemem szczelin w skałach pod dnem krasowej Doliny Prosieckiej. Na powierzchnię wydostaje się Prosieczanka w wielkim wywierzysku zwanym "Vyvieranisko" (657 m), tuż powyżej dolnego zwężenia Doliny Prosieckiej zwanego "Vráta". Dalej spływa dnem Kotliny Liptowskiej i poniżej wsi Prosiek, na wysokości 565 m uchodzi do zbiornika Liptovská Mara.

</doc>
<doc id="1654577" url="https://pl.wikipedia.org/wiki?curid=1654577" title="Miami Ink">
Miami Ink



</doc>
<doc id="1654578" url="https://pl.wikipedia.org/wiki?curid=1654578" title="Akupiktura">
Akupiktura

Akupiktura (łac. accupictura – malarstwo igłą) – średniowieczna nazwa haftu kolorowego, który przedstawia sceny sakralne, alegoryczne oraz polowania.
Prace w tej technice są wykonane bardzo delikatną złotą nicią oraz płaskimi ściegami m.in. satynowym i rozłupanym.
Stosowano do 30 odcieni jedwabiu, przez co uzyskiwano efekt malarski.
Taki haft był popularny w Burgundii, Austrii, Czechach w XIV i XV wieku.

</doc>
<doc id="1654579" url="https://pl.wikipedia.org/wiki?curid=1654579" title="Jerzy Poradecki">
Jerzy Poradecki

Jerzy Poradecki (ur. 10 czerwca 1942 w Łodzi, zm. 29 października 2008 tamże) – polski krytyk literacki, literaturoznawca związany od czasu studiów z Uniwersytetem Łódzkim, profesor zwyczajny tej uczelni, edytor i badacz poezji polskiej XX wieku, wybitna postać łódzkiego środowiska literackiego, członek Stowarzyszenia Pisarzy Polskich i Towarzystwa Literackiego im. Adama Mickiewicza.
Doktoryzował się z twórczości Wilhelma Macha, habilitował rozprawą "Aż tu moje skrzydło sięga. Studium o dziejach motywu lotu poety w poezji polskiej". Tytuł profesora uzyskał w 2000 roku.
Był czynnym uczestnikiem życia literackiego. Zadebiutował jako krytyk w „Odgłosach” w 1965 roku. Pracował jako redaktor w „Odgłosach”, „Nowym Wyrazie”, „Osnowie” oraz jako juror w konkursach literackich, m.in. o „Rubinową Hortensję” i Turnieju Jednego Wiersza pt. „Kobieta” MBP w Tomaszowie Mazowieckim. Pisał m.in. o twórczości Jerzego Andrzejewskiego, Jarosława Marka Rymkiewicza, Czesława Miłosza. Animował spotkania literackie w Poleskim Ośrodku Sztuki w Łodzi, m.in. z Tadeuszem Różewiczem i Henrykiem Grynbergiem. Był współzałożycielem wydawnictwa Biblioteka, które ma na koncie około stu tomików poetyckich (seria: Rzecz poetycka). Prowadził Galerię T, która organizowała wystawy i wydawała katalogi bibliofilskie. Był kolekcjonerem grafiki oraz melomanem – do jego ulubionych kompozytorów należeli Mahler i Messiaen.
W 2007 roku otrzymał tytuł honorowy Przyjaciela Unii Polskich Pisarzy Medyków.
Był autorem dziesiątków publikacji naukowych i krytycznoliterackich. Pracował nad „Zbiorem poetów Łodzi i ziemi łódzkiej”, na który miały się złożyć utwory 600 autorów.
Został pochowany na Cmentarzu Katolickim na Dołach w Łodzi.

</doc>
<doc id="1654583" url="https://pl.wikipedia.org/wiki?curid=1654583" title="Justus Liebig">
Justus Liebig



</doc>
<doc id="1654584" url="https://pl.wikipedia.org/wiki?curid=1654584" title="Urał Jekaterynburg">
Urał Jekaterynburg

Futbolnyj Kłub „Urał” () – rosyjski klub piłkarski z siedzibą w Jekaterynburgu; reprezentuje cały obwód swierdłowski.
Historia.
Nazwy:
Piłkarska drużyna "Urałmaszstroja" została założona w 1930 w Swierdłowsku (tak w latach 1924–1991 nazywało się miasto Jekaterynburg). W 1935 drużyna zdobyła mistrzostwo swojego miasta. 
W 1945 zespół debiutował w rozgrywkach Drugiej Grupy Mistrzostw ZSRR.
W 1968 już jako Urałmasz Swierdłowsk w turnieju finałowym zajął pierwsze miejsce i zdobył awans do Pierwszej Grupy A, jednak po jednym sezonie spadł z powrotem. Również w latach 1973, 1976, 1981-1990 występował w Drugiej Lidze Mistrzostw ZSRR.
W Mistrzostwach Rosji klub startował w Wyższej Lidze. W 1996 zajął 16 miejsce i spadł do Pierwszej Dywizji, a w następnym 1997 do Drugiej Dywizji. W Drugiej Dywizji występował do 2004, z wyjątkiem 2003, kiedy to awansował do Pierwszej Dywizji, wtedy też klub zmienił nazwę na Urał Jekaterynburg.
Od 2005 do 2013 r. klub występował w Pierwszej Dywizji.
Od sezonu 2013/14 klub występuje w Priemjer-Lidze.

</doc>
