<doc id="1656980" url="https://pl.wikipedia.org/wiki?curid=1656980" title="Świąteczna przygoda">
Świąteczna przygoda

Świąteczna przygoda (ang. "A Very Christmas Story") – polska niezależna produkcja filmowa zrealizowana techniką cyfrową. Komedia familijna w reżyserii Dariusza Zawiślaka. Film przedstawia wigilijne przygody małej dziewczynki z towarzyszącym jej psem.
Produkcja.
Muzyka do filmu.
Muzykę do filmu napisali Chris Rafael oraz Maciej Zieliński. Producentem ścieżki dźwiękowej był Dariusz Zawiślak. Muzyka nagrana została przez Orkiestrę Polskiego Radia pod batutą Marcina Nałęcza-Niesiołowskiego, z której pochodzi przebój "Kto wie?" do słów Bożeny Intrator w wykonaniu zespołu De Su.
Miejsce zdjęć.
Film kręcony był w Warszawie, Nowym Jorku i Amsterdamie

</doc>
<doc id="1656981" url="https://pl.wikipedia.org/wiki?curid=1656981" title="Jeziorko (Pojezierze Dobiegniewskie)">
Jeziorko (Pojezierze Dobiegniewskie)

Jeziorko (także "Szypa") – jezioro na Pojezierzu Dobiegniewskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 17,85 ha. Maksymalna głębokość jeziora wynosi 18,5 m. Jeziorko ma owalny kształt. Na zachodnim brzegu jeziora leży wieś Kolsk.
Zbiornik znajduje się w zlewni Mierzęckiej Strugi.

</doc>
<doc id="1656982" url="https://pl.wikipedia.org/wiki?curid=1656982" title="Jean Boiteux">
Jean Boiteux

Jean Boiteux (ur. 20 czerwca 1933 w Marsylii, zm. 11 kwietnia 2010 w Bordeaux) – francuski pływak. Dwukrotny medalista olimpijski z Helsinek.
Specjalizował się w stylu dowolnym (długie dystanse) i w Helsinkach zwyciężył w wyścigu na 400 metrów oraz był trzeci w sztafecie kraulowej - złoto wywalczył jako pierwszy Francuz w indywidualnych konkurencjach pływackich w historii olimpiad. Był mistrzem Francji na różnych dystansach oraz medalistą mistrzostw Europy. W 1982 został przyjęty do International Swimming Hall of Fame.

</doc>
<doc id="1656984" url="https://pl.wikipedia.org/wiki?curid=1656984" title="James Clements">
James Clements

Dr James Franklin (Jim) Clements (ur. 31 października 1927 w Nowym Jorku – zm. 9 czerwca 2005) – amerykański ornitolog, autor i biznesmen.
Otrzymał stopień doktora w California Western University w 1975. Swoje tezy dotyczące taksonomii ptaków zawarł w swoim dziele: "Birds of the World, A Check List" (ukazało się już szóste wydanie). Przed śmiercią Clements prawie ukończył szóstą edycję; odpowiedzialność za serię przejęło Cornell Laboratory of Ornithology, na mocy umowy z wdową po Clementsie – Karen. Ornithology Lab ukończyło szóste wydanie, korygując i uaktualniając dane. Instytucja planuje również kolejne wydania.
Z pierwszą żoną, Mary Norton, miał dwóch synów. Z drugą żoną, Christiną, rozwiódł się po 14 latach. Z trzecią żoną, Karen, pozostał do śmierci.
Gatunek ptaka "Polioptila clementsi" został nazwany na jego cześć.
Zmarł w szpitalu w Oceanside (Kalifornia) na białaczkę. 

</doc>
<doc id="1656988" url="https://pl.wikipedia.org/wiki?curid=1656988" title="Albula-Alpen">
Albula-Alpen

Albula-Alpen – pasmo górskie w Alpach Wschodnich, część Alp Retyckich. Leży w Szwajcarii w kantonie Gryzonia. . Pasmo to oddzielone jest od Oberhalbsteiner Alpen na zachodzie przez przełęcz Septimer i rzekę Julia; od pasma Plessur-Alpen na północnym zachodzie przez rzekę Landwasser; od pasma Silvretta na północnym wschodzie przez przełęcz Flüelapass; od Alpi del Bernina na południowym wschodzie przez przełęcz Maloja i rzekę Inn.
Biorą tu swój początek rzeki Albula, Julia, Landwasser i Inn.
Szczyty.
Najważniejsze szczyty pasma Albula-Alpen to:

</doc>
<doc id="1656999" url="https://pl.wikipedia.org/wiki?curid=1656999" title="Yasuji Miyazaki">
Yasuji Miyazaki

, japoński pływak. Dwukrotny złoty medalista olimpijski z Los Angeles.
Specjalizował się w stylu dowolnym i w Los Angeles zwyciężył w wyścigu na 100 metrów oraz w sztafecie kraulowej. Miał wówczas zaledwie 15 lat. W 1981 został przyjęty do International Swimming Hall of Fame

</doc>
<doc id="1657001" url="https://pl.wikipedia.org/wiki?curid=1657001" title="Park Narodowy Bia-Tawaya">
Park Narodowy Bia-Tawaya

Park Narodowy Bia-Tawaya - park narodowy w Regionie Zachodnim w Ghanie o powierzchni 308 km², założony w 1974 roku. Ochroną objęto tu pierwotny wilgotny las równikowy. Oprócz licznych gatunków ptaków w parku występują populacje słoni, antylop i małp, a także rzadka różnorodność gatunków roślin. 
W 1983 roku park wpisano na listę rezerwatów biosfery UNESCO.

</doc>
<doc id="1657002" url="https://pl.wikipedia.org/wiki?curid=1657002" title="Park Narodowy Bia">
Park Narodowy Bia



</doc>
<doc id="1657003" url="https://pl.wikipedia.org/wiki?curid=1657003" title="Rätikon">
Rätikon

Rätikon – pasmo górskie w Alpach Wschodnich. Leży na pograniczu Austrii (Vorarlberg), Szwajcarii (Gryzonia) i Liechtensteinu. Pasmo to jest geologiczną granicą między Alpami Wschodnimi a Zachodnimi. Na południu graniczy z doliną Prättigau; od północy z Walgau; na wschodzie z pasmem Silvretta.
Szczyty.
Najważniejsze szczyty pasma Rätikon to:

</doc>
<doc id="1657004" url="https://pl.wikipedia.org/wiki?curid=1657004" title="Star One (zespół muzyczny)">
Star One (zespół muzyczny)

Star One – side-project Arjena Lucassena znanego z Ayreon. Pomysł utworzenia tego projektu narodził się podczas współpracy z frontmanem Iron Maiden, Bruce'em Dickinsonem. Muzyka Star One jest zdecydowanie cięższa od innych dotychczasowych projektów Lucassena. W tym projekcie postanowił zaczerpnąć ze space rocka lat 70. i połączyć to z progresywnym metalem. Projekt wydał w sumie cztery albumy: trzy studyjne i jeden koncertowy.

</doc>
<doc id="1657005" url="https://pl.wikipedia.org/wiki?curid=1657005" title="Szypa">
Szypa



</doc>
<doc id="1657006" url="https://pl.wikipedia.org/wiki?curid=1657006" title="Fourth Dimension">
Fourth Dimension

Fourth Dimension – czwarty studyjny album fińskiego zespołu Stratovarius. Jest to również pierwsze wydawnictwo, na którym zaśpiewał Timo Kotipelto. Muzyka zawarta na płycie posiada jeszcze więcej melodii aniżeli poprzednie dzieło Finów – Dreamspace, i stanowi kolejny krok w rozwoju grupy. Właśnie od "Fourth Dimension" można mówić o Stratovarius jako zespole power metalowym.
Lista utworów.
Muzykę do wszystkich utworów skomponował Timo Tolkki,
Słowa do utworów: „Against The Wind”, „Galaxies”, „We Hold The Key” napisali Tolkki i Kotipelto, do „Nightfall” Lassila i Tolkki; do reszty utworów słowa napisał Timo Tolkki.

</doc>
<doc id="1657008" url="https://pl.wikipedia.org/wiki?curid=1657008" title="Nazmi Ziya Güran">
Nazmi Ziya Güran

Nazmi Ziya Güran (ur. 1881 w Stambule, zm. 1937) – turecki malarz. 
W 1901 roku ukończył Szkołę Nauk Politycznych, do której zapisał się ze względu na swojego ojca, który nie uznawał artystycznych pasji Nazmiego. Jednak po śmierci ojca rozpoczął naukę w Academy of Fine Art w Stambule. Duży wpływ na styl artysty miał Paul Signac, francuski neoimpresjonista. Studiował na Academie Julian w Paryżu. W 1912 roku jego wystawione prace zebrały pozytywne recenzje. Podróżował do Niemiec i Austrii. Po powrocie do Turcji wykładał w Academy of Fine Arts. Malował głównie pejzaże.

</doc>
<doc id="1657009" url="https://pl.wikipedia.org/wiki?curid=1657009" title="Patronimikum">
Patronimikum



</doc>
<doc id="1657010" url="https://pl.wikipedia.org/wiki?curid=1657010" title="Swan Lake (zespół muzyczny)">
Swan Lake (zespół muzyczny)

Swan Lake to kanadyjska supergrupa grająca muzykę niezależną, składająca się z trzech członków, aktywnych muzyków innych formacji (Carey Mercer - Frog Eyes; Daniel Bejar - Destroyer, Hello, Blue Roses and The New Pornographers; Spencer Krug - Wolf Parade, Sunset Rubdown and Frog Eyes). Początkowo muzycy używali nazwy "Thunder Cloud", następnie - po odkryciu kapeli o tej samej nazwie - zmienili ją na obecną, będącą nawiązaniem do baletu Piotra Czajkowskiego. Pierwszy album "Beast Moans" ukazał się 21 listopada 2006 roku w niezależnej wytwórni Jagjaguwar, która wydała również drugi album, "Enemy Mine", 24 marca 2009 roku. Wchodzących w jego skład dziewięć piosenek zostało nagranych w początkach 2008 roku. Początkowy tytuł "Before the Law", odwołujący się do twórczości Franza Kafki, został zmieniony, by uniknąć zaszufladkowania grupy jako "literackiej".

</doc>
<doc id="1657012" url="https://pl.wikipedia.org/wiki?curid=1657012" title="Miejskie Zakłady Komunikacyjne Sp. z o.o. w Bydgoszczy">
Miejskie Zakłady Komunikacyjne Sp. z o.o. w Bydgoszczy



</doc>
<doc id="1657015" url="https://pl.wikipedia.org/wiki?curid=1657015" title="Wydarzenia">
Wydarzenia



</doc>
<doc id="1657017" url="https://pl.wikipedia.org/wiki?curid=1657017" title="Wojskowe Zakłady Lotnicze nr 2 SA">
Wojskowe Zakłady Lotnicze nr 2 SA



</doc>
<doc id="1657018" url="https://pl.wikipedia.org/wiki?curid=1657018" title="Zakłady Chemiczne Zachem S.A. w Bydgoszczy">
Zakłady Chemiczne Zachem S.A. w Bydgoszczy



</doc>
<doc id="1657020" url="https://pl.wikipedia.org/wiki?curid=1657020" title="Miniaturzysta">
Miniaturzysta



</doc>
<doc id="1657026" url="https://pl.wikipedia.org/wiki?curid=1657026" title="Jezioro Krzywe południowe (Pojezierze Dobiegniewskie)">
Jezioro Krzywe południowe (Pojezierze Dobiegniewskie)

Jezioro Krzywe – jezioro na Pojezierzu Dobiegniewskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 14,76 ha. Maksymalna głębokość jeziora wynosi 4,1 m. 
Zbiornik znajduje się w zlewni Mierzęckiej Strugi. Jezioro Krzywe ma wydłużony kształt o przebiegu południkowym.
Na południowo-wschodnim brzegu jeziora leży wieś Kolsk. Około 0,3 km na północ leży jezioro o takiej samej nazwie urzędowej Jezioro Krzywe.

</doc>
<doc id="1657028" url="https://pl.wikipedia.org/wiki?curid=1657028" title="Skradzione pokolenie">
Skradzione pokolenie



</doc>
<doc id="1657039" url="https://pl.wikipedia.org/wiki?curid=1657039" title="Clavariadelphus">
Clavariadelphus

Clavariadelphus Donk (buławka) – rodzaj grzybów należący do rodziny buławkowatych ("Clavariadelphaceae").
Charakterystyka.
Grzyby rosnące na ziemi, przypuszczalnie tworzące mikoryzy. Owocniki dość duże, o charakterystycznym maczugowatym kształcie, wypełnione miąższem. Miąższ barwi się w roztworze siarczanu żelazowego na zielono. Wysyp zarodników: Biały, nieamyloidalny. Zarodniki eliptyczne, gładkie.
Systematyka i nazewnictwo.
Pozycja w klasyfikacji: "Clavariadelphaceae, Gomphales, Phallomycetidae, Agaricomycetes, Agaricomycotina, Basidiomycota, Fungi" (według Index Fungorum).
Nazwę polską podali Barbara Gumińska i Władysław Wojewoda w 1983 r. W polskim piśmiennictwie mykologicznym należące do tego rodzaju gatunki opisywane był także jako goździeniec, macnik, buławnik.

</doc>
<doc id="1657044" url="https://pl.wikipedia.org/wiki?curid=1657044" title="Clavariadelphus truncatus">
Clavariadelphus truncatus



</doc>
<doc id="1657046" url="https://pl.wikipedia.org/wiki?curid=1657046" title="Dhoo">
Dhoo

Dhoo (ang. "River Dhoo", w języku manx "czarna", "ciemna") – rzeka na wyspie Man, której długość wynosi w przybliżeniu 10,5 km.
Swój początek bierze w parafii Marown i płynie doliną na wschód, w stronę miasta Douglas. Na peryferiach tego miasta spotyka się z rzeką Glass, by utworzyć rzekę Douglas, która uchodzi do Morza Irlandzkiego.

</doc>
<doc id="1657047" url="https://pl.wikipedia.org/wiki?curid=1657047" title="Jenny Macklin">
Jenny Macklin

Jennifer (Jenny) Macklin (ur. 29 grudnia 1953 w Brisbane) – australijska polityk, działaczka Australijskiej Partii Pracy (ALP), w latach 2007-2013 minister ds. rodzin, mieszkalnictwa, pomocy społecznej i spraw ludności rdzennej.
Młodość.
Choć urodziła się w stolicy stanu Queensland, dorastała w Wiktorii, przez pewien czas mieszkała też w Japonii. Jako młoda dziewczyna deklarowała się jako marksistka i należała do tzw. Socjalistycznej Lewicy, najbardziej lewicowej frakcji ALP. Ukończyła z wyróżnieniem studia ekonomiczne na University of Melbourne. Karierę zawodową rozpoczęła od pracy naukowej, którą prowadziła w Melbourne i Canberze. Do polityki weszła w 1985, zostając doradczynią ministra zdrowia stanu Wiktoria. W latach 1990-93 była dyrektorem Narodowej Strategii Zdrowotnej, będącej agendą rządu federalnego. Następnie kierowała rządowym ośrodkiem badań nad problemami rozwoju miast i regionów.
Kariera polityczna.
W 1996 została wybrana do parlamentu federalnego jako reprezentantka okręgu wyborczego Jagajaga, obejmującego północno-wschodnie dzielnice Melbourne. Od razu trafiła do gabinetu cieni. W 2001 jako pierwsza w historii kobieta została zastępczynią lidera jednej z głównych australijskich partii, stając się osobą nr 2 w ALP u boku Simona Creana. Zachowała swoją pozycję także pod rządami dwóch kolejnych liderów: Marka Lathama i Kima Beazleya. W 2006 w wewnątrzpartyjnych wyborach tandem Latham – Macklin został pokonany przez duet Kevin Rudd – Julia Gillard, którzy objęli stanowiska lidera i jego zastępczyni. Nowe kierownictwo poprosiło ją jednak, aby pozostała w gabinecie cieni, stanowiącym w australijskim systemie politycznym szczyt partyjnej elity.
Po wygranej ALP w wyborach w 2007 objęła obecne stanowisko. Najważniejszym nadzorowanym przez nią projektem była zorganizowana w gmachu parlamentu w lutym 2008 ceremonia, podczas której premier Rudd przeprosił oficjalnie społeczność aborygeńską za krzywdy doznane przez skradzione pokolenia. Opuściła rząd we wrześniu 2013 po tym, jak ALP przegrała wybory i przeszła do opozycji.

</doc>
<doc id="1657050" url="https://pl.wikipedia.org/wiki?curid=1657050" title="Parafia Narodzenia Najświętszej Marii Panny w Zielinie">
Parafia Narodzenia Najświętszej Marii Panny w Zielinie

Parafia pw. Narodzenia Najświętszej Marii Panny w Zielinie – parafia rzymskokatolicka, należąca do dekanatu Mieszkowice archidiecezji szczecińsko-kamieńskiej, metropolii szczecińsko-kamieńskiej.
Historia parafii.
Kościół został poświęcony 24 lutego 1946 r. jako świątynia rzymskokatolicka pw. Narodzenia NMP. Zielin należał wówczas do parafii w Mieszkowicach, której proboszczem był ks. Augustyn Nowotarski. Nauka religii do 1952 r. odbywała się w szkole podstawowej, później u państwa Trembeckich i Bukałów. Pierwsze misje św. odbyły się w Zielinie w 1960 r. W 1962 r. przybyła kopia obrazu Matki Boskiej Częstochowskiej. Erygowanie parafii nastąpiło 12.06.1978 r.
Miejsca święte.
Kościół parafialny.
Budowla salowa z ciosów granitowych na rzucie wydłużonego prostokąta, bez chóru, z barokową wieżą z 1704 r. Wyposażenie stanowi trójkondygnacyjny barokowy ołtarz z 1614 r. rzeźbiony w drewnie, ambona, prospekt organowy, nowy strop modrzewiowy z 1983 r. oraz witraże autorstwa Ireny Kisielewskiej ze Szczecina z 1984 r.
Działalność parafialna.
Wspólnoty parafialne.
Przy parafii swoją działalność prowadzą:

</doc>
<doc id="1657052" url="https://pl.wikipedia.org/wiki?curid=1657052" title="The Final Experiment">
The Final Experiment

The Final Experiment to progresywno metalowy album wydany w 1995 roku przez holenderskiego multiinstrumentalistę Arjena Lucassena. Album oryginalnie został nazwany "Ayreon: The Final Experiment" bez nazwy artysty, jednak po namowach ze strony wytwórni płytowej nazwa Ayreon stała się oficjalną nazwą projektu Arjena. Na tym albumie znalazły się koncepty, których Arjen użyje w kolejnych albumach Ayreon.
Lista utworów.
Prologue
Act I: "The Dawning"
Act II: "King Arthur’s Court"
Act III: "Visual Echoes"
Act IV: "Merlin's Will and Ayreon's Fate"

</doc>
<doc id="1657053" url="https://pl.wikipedia.org/wiki?curid=1657053" title="Carlos Oviedo Cavada">
Carlos Oviedo Cavada

Carlos Oviedo Cavada, (ur. 19 stycznia 1927 w Santiago de Chile, zm. 7 grudnia 1998 w Santiago de Chile), chilijski duchowny katolicki, kardynał, arcybiskup metropolita Santiago de Chile.
Życiorys.
Mając 17 lat wstąpił do zgromadzenia mercedariuszy, w którym złożył śluby wieczyste 19 marca 1948 roku. Święcenia kapłańskie otrzymał 24 września 1949 roku po ukończeniu studiów filozoficznych na wydziale prowadzonym przez zgromadzenie oraz studiów teologicznych na Papieskim Uniwersytecie Katolickim w Chile. Studia specjalistyczne w zakresie prawa kanonicznego odbył w Rzymie na Papieskim Uniwersytecie Gregoriańskim, gdzie w 1953 roku uzyskał tytuł doktora. Po powrocie do Chile był nauczycielem religii i ojcem duchownym w kolegium św. Piotra Nolasco. W latach 1962-1963 był profesorem prawa kanonicznego na wydziale teologii Papieskiego Uniwersytetu katolickiego w Chile i prowadził seminaria na wydziale prawa. W tym okresie prowadził również apostolat chorych, aktywnie uczestniczył w działalności kilku stowarzyszeń katolickich. 21 marca 1964 roku Paweł VI mianował go biskupem tytularnym Beneventum i biskupem pomocniczym archidiecezji Concepción. W 1970 roku został wybrany sekretarzem generalnym Konferencji Episkopatu Chile. 25 marca 1974 roku Paweł VI mianował go arcybiskupem Antofagasty i administratorem apostolskim "sede vacante" prałatury Calama. 30 marca 1990 roku Jan Paweł II mianował go arcybiskupem Santiago de Chile, a 26 listopada 1994 roku wyniósł go do godności kardynalskiej z tytułem prezbitera Santa Maria della Scala. 16 lutego 1998 przekazał urząd swemu następcy.

</doc>
<doc id="1657055" url="https://pl.wikipedia.org/wiki?curid=1657055" title="Parafia Trójcy Świętej w Stęszewie">
Parafia Trójcy Świętej w Stęszewie

Parafia Świętej Trójcy w Stęszewie – rzymskokatolicka parafia w Stęszewie, należy do dekanatu stęszewskiego.
Powstała około 1400 roku. Obecny kościół został wybudowany w 1468 roku w stylu gotyckim, następnie przebudowany w stylu barokowym.
Na terenie parafii znajduje się kościół filialny pod wezwaniem Najświętszej Maryi Panny zbudowany w Stęszewie w 1905 roku.

</doc>
<doc id="1657056" url="https://pl.wikipedia.org/wiki?curid=1657056" title="Plessur-Alpen">
Plessur-Alpen

Plessur-Alpen – pasmo górskie w Alpach Wschodnich. Leży w Szwajcarii w kantonie Gryzonia. Nazwa pochodzi od rzeki Plessur, która ma tu swoje źródło. Plessur oddzielony jest od Glarus Alps na zachodzie przez rzekę Ren; od pasma Rätikon na północy przez rzekę Landquart; od pasma Albula-Alpen na południowym wschodzie przez rzekę Landwasser; od pasma Oberhalbsteiner Alpen na południu przez rzekę Albula. 
Biorą tu swoje początki rzeki Ren, Plessur, Rabiosa i Landquart. Ośrodek narciarski Arosa leży w sercu Plessur.
Najwyższym szczytem jest Aroser Rothorn (2980 m).
Szczyty.
Najważniejsze szczyty pasma Plessur to:

</doc>
<doc id="1657059" url="https://pl.wikipedia.org/wiki?curid=1657059" title="Yoshiyuki Tsuruta">
Yoshiyuki Tsuruta

 – japoński pływak. Dwukrotny złoty medalista olimpijski.
Specjalizował się w stylu klasycznym i w Amsterdamie zwyciężył w wyścigu na 200 metrów. Cztery lata później obronił tytuł. W 1968 został przyjęty do International Swimming Hall of Fame

</doc>
<doc id="1657060" url="https://pl.wikipedia.org/wiki?curid=1657060" title="Jezioro Krzywe północne (Pojezierze Dobiegniewskie)">
Jezioro Krzywe północne (Pojezierze Dobiegniewskie)

Jezioro Krzywe (także "Krzywin") – jezioro na Pojezierzu Dobiegniewskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 4,0 ha. 
Zbiornik znajduje się w zlewni Mierzęckiej Strugi.
Na zachodnim brzegu jeziora leży kolonia Krzywin.
Około 0,3 km na południe znajduje się jezioro o takiej samej nazwie tj. Jezioro Krzywe.

</doc>
<doc id="1657061" url="https://pl.wikipedia.org/wiki?curid=1657061" title="Kim Carr">
Kim Carr

Kim Carr (ur. 2 lipca 1955 w Tumut) – australijski polityk, członek Australijskiej Partii Pracy, w latach 2007–2013 członek gabinetu federalnego.
Życiorys.
Ukończył studia pedagogiczne na University of Melbourne. Początkowo pracował jako nauczyciel w szkole średniej, równocześnie działając w strukturach ALP. Po dziewięciu latach rozpoczął etatową pracę dla pochodzących z ALP członków rządu stanu Wiktoria. W 1993 został wybrany do Senatu. Od 1996 zasiadał w gabinecie cieni, gdzie przez 11 lat zajmował różne stanowiska. Jest uznawany za jednego z przywódców lewego skrzydła ALP. Po wygranych przez partię wyborach z listopada 2007 wszedł do gabinetu federalnego, gdzie zajmował szereg różnych stanowisk, m.in. dwukrotnie ministra ds. innowacji, przemysłu, nauki i badań, a także ministra szkolnictwa wyższego. Opuścił rząd we wrześniu 2013, po przegranych przez ALP wyborach federalnych.

</doc>
<doc id="1657063" url="https://pl.wikipedia.org/wiki?curid=1657063" title="Hayley Westenra">
Hayley Westenra

Hayley Dee Westenra (ur. 10 kwietnia 1987 w Christchurch, Nowa Zelandia) – artystka solowa, autorka tekstów piosenek, ambasador dobrej woli UNICEF.
Jej pierwszy album "Pure" wydany na całym świecie, znalazł się na pierwszym miejscu brytyjskich list przebojów muzyki poważnej w 2003 i został sprzedany w ilości ponad 2 mln egzemplarzy na całym świecie. Westenra otrzymała liczne nagrody za osiągnięcia muzyczne, nie tylko w Nowej Zelandii. W listopadzie 2008 została okrzyknięta "wykonawcą roku muzyki poważnej" przy dorocznych nagrodach Klubu rewiowego w Londynie. Album "Pure" jest najszybciej sprzedającym się albumem muzyki poważnej do chwili obecnej.
Westenra została międzynarodową gwiazdą w wieku 16 lat, kiedy został wydany jej pierwszy międzynarodowy album. Od sierpnia 2006 Hayley występuje z irlandzkim zespołem Celtic Woman.
Westenra ma holendersko-irlandzkie korzenie. Jej rodzice, Jill i Gerald Westenra, mają dwójkę innych dzieci - Sophie oraz Isaaca. Jej rodzina ma wiele wspólnego z muzyką: babcia Shirley Ireland była piosenkarką, a dziadek pianistą i czasem grał na akordeonie. Pierwsze występ Hayley miał miejsce gdy, mając 6 lat, zagrała w przedstawieniu szkolnym "Little Star". Po widowisku, nauczyciel, który obejrzał przedstawienie, podszedł do jej rodziców i powiedział im, że ich córka jest obdarzona słuchem absolutnym. Nauczyciel zachęcał Westenrę, aby nauczyła się grać na instrumencie muzycznym w celu polepszenia swoich umiejętności muzycznych. Nauczyła się czytać nuty i grać na skrzypcach oraz fortepianie. Zaczęła chodzić na lekcje śpiewu i odkryła zamiłowanie do teatru muzycznego.
W 2013 wyszła za mąż za Arnauda Sabarda.

</doc>
<doc id="1657064" url="https://pl.wikipedia.org/wiki?curid=1657064" title="Ład naturalny">
Ład naturalny

Ład naturalny (porządek naturalny) – w niektórych koncepcjach filozoficznych oznacza pewien porządek zakorzeniony w naturze. Z powodu wieloznaczności pojęć porządku i natury, poszczególne doktryny filozoficzne znacznie różnią się w rozumieniu ładu naturalnego.
Porządek naturalny należy odróżnić od porządku natury, czyli od pojmowania natury jako rzeczywistości uporządkowanej, którą można opisać dzięki prawom przyrody.
W społecznej myśli fizjokratów, ład naturalny to stan w którym występują najpomyślniejsze warunki dla działania gospodarczego. W filozofii politycznej Friedricha von Hayeka łączone jest z pewną koncepcją prawa naturalnego. U Hansa-Hermanna Hoppe'go pojęcie to oznacza z kolei anarchokapitalistyczny ustrój społeczno-polityczny. 
Ład naturalny u Friedricha von Hayeka.
Pojęcie porządku jest kluczowe dla filozofii politycznej Friedricha von Hayeka i odnoszone jest do wielu sfer rzeczywistości społecznej (ekonomii, polityki, prawa). Wyróżnia on dwa rodzaje porządków - porządki stworzone przez człowieka w sposób celowy, oraz porządki powstałe w sposób naturalny (spontaniczny). Porządki spontaniczne powstają jako efekt działań niezależnych jednostek, postępujących zgodnie z pewnymi regułami. Reguły te to pewne regularności w postępowaniu jednostek, wymuszane przez okoliczności i nie zawsze uświadamiane. Przykładem porządku naturalnego może być rynek powstały w oparciu o normy wymiany i wzajemności w społeczeństwach nowoczesnych. Porządki naturalne nie mają jasno określonego celu, lecz spełniają określone funkcje, a w ich ramach jednostki realizują swe własne cele jednostkowe. Są one oceniane znacznie wyżej od porządków celowych. Celowe porządki są proste i oparte na abstrakcyjnych zasadach, przez co nie zawsze pasują do skomplikowanej rzeczywistości społecznej. Porządki spontaniczne wyrastają wprost z tej rzeczywistości i dlatego są do niej lepiej dostosowane. Są one odporne na manipulacje i próby ich zdominowania przez władzę autorytarną. Z tego powodu są one warunkiem istnienia wolnych społeczeństw. 
Ład naturalny u Hansa-Hermanna Hoppe'go.
Hans-Hermann Hoppe, opublikował książkę "", gdzie dokonał komparatywnej analizy trzech systemów (monarchia, demokracja, ład naturalny) i przeprowadził, opartą w dużej mierze na dziele Bertranda de Jouvenela "O władzy i naturalnej historii jej wzrostu" – rewizjonistyczną rekonstrukcję tysiącletniej historii politycznej świata zachodniego od Średniowiecza, z jego (początkowo) bezpaństwowym systemem feudalnym i plątaniną niezależnych terytoriów i jurysdykcji, poprzez monarchie absolutne i państwa narodowe, do współczesnych demokratycznych "państw opiekuńczo-wojennych" ("welfare-warfare-states") i amerykańskiego uniwersalnego imperium światowego, Hoppe wychodzi od zasadniczych założeń teoretycznych i definicji, które pozwalają wyjaśnić i uporządkować chaotyczny zbiór nagromadzonych "faktów historycznych". Państwo według Hoppe, to organizacja, która posiada terytorialny monopol ostatecznej jurysdykcji i rozstrzygania wszystkich spraw konfliktowych, włączając w to konflikty poddanych z samym państwem. Monopol ostatecznego użycia przemocy znajdujący się w rękach państwa oznacza monopol nakładania podatków, czyli przymusowej daniny na rzecz tych, którzy wchodzą w skład aparatu państwowego. Każdy podatek jest formą wyzysku naruszającego prawo własności mające swój fundament w prywatnym posiadaniu własnego ciała; własność prywatna jest w każdym przypadku lepsza (pod względem moralnym i ekonomicznym) od własności publicznej, która zawsze ustanawiana jest na drodze wyzysku podatkowego.

</doc>
<doc id="1657065" url="https://pl.wikipedia.org/wiki?curid=1657065" title="Glass">
Glass

Glass (język manx "jasna", "zielona") – rzeka na wyspie Man, o długość rzeki wynosi w przybliżeniu 8,5 km.
Rzeka bierze początek w okolicy Injebreck, około 10 km na północ od stolicy wyspy, Douglas. Glass łączy się z rzeką Dhoo na przedmieściach Douglas, tworząc rzekę Douglas, która uchodzi do Morza Irlandzkiego.
Rzeka tworzy zachodnią granicę parafii Onchan.

</doc>
<doc id="1657066" url="https://pl.wikipedia.org/wiki?curid=1657066" title="Madhuca longifolia">
Madhuca longifolia

Madhuca longifolia (hindi: महुआ trl. "mahuā", "Madhuca longfolia") – gatunek drzewa z rodziny sączyńcowatych. Pochodzi z obszarów subtropikalnej Azji:Indii, Nepalu, Sri Lanki i Birmy. 
Morfologia.
Drzewo szybko rosnące, (niemal) wiecznie zielone, osiągające około 20 m wysokości. Jest dobrze przystosowane do suchego klimatu.
Znaczenie w hinduizmie.
Ze względu na swoją pożyteczność, drzewo to jest uznawane za święte przez członków leśnych plemion (tzw. "Scheduled Tribes"), którzy starają się je chronić. 
W kulturach plemiennych wódka z kwiatów wykorzystywana jest podczas uroczystości religijnych.

</doc>
<doc id="1657067" url="https://pl.wikipedia.org/wiki?curid=1657067" title="Stęszew (stacja kolejowa)">
Stęszew (stacja kolejowa)

Stęszew – stacja kolejowa w mieście Stęszew, w woj. wielkopolskim, w Polsce. Według klasyfikacji PKP ma kategorię dworca lokalnego.
W roku 2018 stacja obsługiwała 700–1000 pasażerów na dobę.
Przez stację przebiega szlak pieszy Iłowiec-Mosina-Łódź-Stęszew-Tomice-Otusz, na stacji swój początek ma Szlak pieszy Stęszew - Szreniawa. Przy stacji stosunkowo często można zobaczyć lokomotywę parową, ponieważ Stęszew znajduje się niedaleko Wolsztyna, w którym jest słynna parowozownia.

</doc>
<doc id="1657070" url="https://pl.wikipedia.org/wiki?curid=1657070" title="Alfred Jolson">
Alfred Jolson

Alfred James Jolson SJ (ur. 18 czerwca 1928 w Bridgeport, zm. 21 marca 1994 w Pittsburghu) – amerykański duchowny katolicki, jezuita, prałat, w latach 1988–1994 biskup Reykyavíku.
Ukończył Boston College i Weston College. Na Harvardzie ukończył Master of Business Administration. Tytuł doktora ekonomii uzyskał na Papieskim Uniwersytecie Gregoriańskim.
Święcenia kapłańskie przyjął 14 czerwca 1958 roku. Przez wiele lat był wykładowcą na różnych jezuickich uczelniach w USA, Włoszech, Rodezji i Iraku. 12 grudnia 1987 roku Jan Paweł II mianował go biskupem Reykyavíku. Święcenia biskupie przyjął 6 lutego 1988 roku z rąk kardynała Johna Josepha O’Connora. Współkonsekratorami byli biskup Helsinek Paul Verschuren oraz biskup Bridgeport Walter Curtis.
Zmarł niespodziewanie 21 marca 1994 w szpitalu w Pittsburghu, w wyniku komplikacji po przebytej operacji wszczepienia by-passów.

</doc>
<doc id="1657071" url="https://pl.wikipedia.org/wiki?curid=1657071" title="Grand Prix Chin 2009">
Grand Prix Chin 2009

Wyniki Grand Prix Chin, trzeciej rundy Mistrzostw Świata Formuły 1 w sezonie 2009.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1657072" url="https://pl.wikipedia.org/wiki?curid=1657072" title="Sromotnik fiołkowy">
Sromotnik fiołkowy

Sromotnik fiołkowy ("Phallus hadriani" Vent.) – gatunek grzybów należący do rodziny sromotnikowatych ("Phallaceae"). 
Systematyka i nazewnictwo.
Pozycja w klasyfikacji według Index Fungorum: "Phallus, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Synonimy naukowe:
Nazwę polską podała Wanda Rudnicka-Jezierska w 1991 r. W polskim piśmiennictwie mykologicznym gatunek ten opisywany był też jako słupiak fiołkowy. 
Morfologia.
Owocniki młode: w postaci kulistego lub jajowatego jaja. Dojrzały owocnik (receptakl jest złożony z pochwy oraz trzonu o długości do 20 cm, zazwyczaj 6-10 cm. Zabarwienie okrywy jest fioletowawe lub różowawe. Ma słabszy zapach niż sromotnik bezwstydny.
Miąższ trzonu jest białawy, gąbczasty, z licznymi komorami, bardzo kruchy.
Występowanie.
Rośnie na piaszczystych, suchych nadmorskich wydmach na wybrzeżach Bałtyku sporadycznie w głębi lądu. Owocniki pojawiają się latem i jesienią. Bardzo rzadki.
Znaczenie.
Grzyb niejadalny. W Czerwonej liście roślin i grzybów Polski ma status V – (narażony na wyginięcie). W Polsce był gatunkiem ściśle chronionym, od 9 października 2014 r. został wykreślony z listy gatunków grzybów chronionych.
Gatunki podobne.
Bardzo podobny jest sromotnik bezwstydny ("Phallus impudicus"). Różni się mniej fioletowym zabarwieniem, mniejszą tarczką na szczycie kapelusza, silniejszym zapachem i miejscem występowania.
Filatelistyka.
Poczta Polska wyemitowała 30 czerwca 1980 r. znaczek pocztowy przedstawiający sromotnika fiołkowego o nominale 2,5 złotych. Autorem projektu znaczka był prof. Alojzy Balcerzak. Znaczek pozostawał w obiegu do 31 grudnia 1994 r..

</doc>
<doc id="1657074" url="https://pl.wikipedia.org/wiki?curid=1657074" title="Kościół Narodzenia Najświętszej Maryi Panny w Zielinie">
Kościół Narodzenia Najświętszej Maryi Panny w Zielinie

Kościół pw. Narodzenia NMP w Zielinie – kościół parafialny parafii Narodzenia Najświętszej Marii Panny w Zielinie.
Opis.
Budowla salowa z ciosów granitowych na rzucie wydłużonego prostokąta, bez chóru, z barokową wieżą z 1704 r. Portal zachodni ostrołukowy, 3-uskokowy, od południa ślady zamurowanego portalu z uskokami. W ścianie wschodniej 3 otwory okienne smukłe, ostrołukowe (środkowe zamurowane). W XVIII w. otwory te zostały przemurowane i poszerzone. Wymiary: wnętrze nawy 22 × 9.3 m, grubość ścian bocznych 1.4 m, grubość ścian szczytowych 1.7 m.
W wieży kościelnej znajdują się dzwony:
Wyposażenie: trójkondygnacyjny barokowy ołtarz z 1614 r. rzeźbiony w drewnie (obecne obrazy i gipsowe rzeźby bez wartości artystycznej zostały umieszczone w latach 50. XX w.); ambona z 1692 r.; prospekt organowy; strop modrzewiowy z 1983 r.; witraże autorstwa Ireny Kisielewskiej ze Szczecina z 1984 r.
Historia.
Zbudowany w 2 poł. XIII w. (na co wskazuje staranne opracowanie kwader, ich regularny kształt w poziomych warstwach przy jednoczesnej ostrej formie łuków okien ściany wschodniej), z kostki granitowej, pierwotnie bez wieży. W 1704 r. dobudowano barokową wieżę z cegły. W końcu XIX w. remont kościoła, którego zakres nie jest znany (prawdopodobnie renowacji poddano ołtarz, wzmocniono konstrukcje retabulum).
Podczas II wojny światowej zniszczeniu uległ mur okalający kościół, odbudowany w 1961 r. W tym samym roku rozpoczęto likwidację niemieckiego cmentarza znajdującego się na placu kościelnym. W 1963 r. położono posadzkę. W 1983 r. wykonano strop modrzewiowy, w 1984 r. zamontowano witraże autorstwa Ireny Kisielewskiej ze Szczecina. Renowacja ołtarza w 1994 r. wykonana przez Pracownię Konserwacji i Restauracji Dzieł Sztuki mgr Tadeusza Makulca ze Szczecina, na zlecenie Wojewódzkiego konserwatora Zabytków w Szczecinie.
Cmentarz komunalny.
Położony we wschodniej części wsi, po północnej stronie drogi, o regularnym kształcie, przedzielony niewielkim ciekiem wodnym. Założony po 1945 r.

</doc>
<doc id="1657075" url="https://pl.wikipedia.org/wiki?curid=1657075" title="Parafia (jednostka administracyjna)">
Parafia (jednostka administracyjna)

Parafia – jednostka administracyjna używana w części krajów anglosaskich oraz Hiszpanii i Andorze.
W Anglii oraz amerykańskiej Luizjanie używa się także określenia civil parish („parafia cywilna”) dla odróżnienia od kościelnych jednostek podziału.

</doc>
<doc id="1657076" url="https://pl.wikipedia.org/wiki?curid=1657076" title="Igor Stielnow">
Igor Stielnow

Igor Anatoljewicz Stielnow (ros. Игорь Анатольевич Стельнов; ur. 12 lutego 1963 w Moskwie, zm. 24 marca 2009 w Moskwie) – rosyjski hokeista, obrońca, reprezentant ZSRR, złoty medalista olimpijski z Sarajewa i Calgary, trener. Zasłużony Mistrz Sportu ZSRR (1984). Pochowany na Cmentarzu Chowańskim w Moskwie.

</doc>
<doc id="1657078" url="https://pl.wikipedia.org/wiki?curid=1657078" title="Jaromir Wieprzęć">
Jaromir Wieprzęć

Jaromir Wieprzęć (ur. 13 marca 1974 w Stalowej Woli) – polski piłkarz i trener piłkarski. Wychowanek Stali Stalowa Wola.
Kariera piłkarska.
Grał w Ekstraklasie dla Stali Stalowa Wola i Rakowa Częstochowa. 
Kariera trenerska.
Po zakończeniu kariery piłkarskiej związał się zawodowo ze Stalą Stalowa Wola jako trener. Jego pierwsza próba miała miejsce w latach 2014–2016. 12 lipca 2018 został tymczasowym trenerem Stali, pełniąc tę rolę przez dzień. 4 listopada 2020 ponownie został ogłoszony trenerem tego klubu po zwolnieniu Szymona Szydełki. 8 listopada 2020 roku zadebiutował w przegranym 0:1 meczu z Sokołem Sieniawa. Został zwolniony 12 kwietnia 2021 roku po porażce 0:1 z Koroną II Kielce dzień wcześniej.
Życie prywatne.
Jego syn, Maciej Wieprzęć, również został piłkarzem.

</doc>
<doc id="1657082" url="https://pl.wikipedia.org/wiki?curid=1657082" title="Atomic Soul">
Atomic Soul

Atomic Soul to pierwszy solowy album wokalisty Symphony X Russella Allena. Został wydany 26 kwietnia 2005 roku. Album pod względem stylu muzycznego znacząco odbiega od stylu prezentowanego przez Allena w Symphony X

</doc>
<doc id="1657086" url="https://pl.wikipedia.org/wiki?curid=1657086" title="Lekkoatletyka na Letniej Uniwersjadzie 1970 - sztafeta 4 × 100 m mężczyzn">
Lekkoatletyka na Letniej Uniwersjadzie 1970 - sztafeta 4 × 100 m mężczyzn

Sztafeta 4 × 100 metrów mężczyzn – jedna z konkurencji rozegranych podczas zawodów lekkoatletycznych letniej uniwersjady w Turynie w roku 1970. Areną zmagań sprinterów był stadion miejski. Złoty medal wywalczyła reprezentacja Polski w składzie Stanisław Wagner, Jan Werner, Gerard Gramse, Zenon Nowosz. Nasi zawodnicy ustanowili nowy rekord uniwersjady czasem 39,2.
Przebieg zawodów.
Półfinały.
Do rywalizacji przystąpiło 17 sztafet. Podzielono je na trzy grupy. Do finału awansowały dwa pierwsze zespoły z każdego półfinału oraz dwa zespoły z najlepszymi czasami.

</doc>
<doc id="1657089" url="https://pl.wikipedia.org/wiki?curid=1657089" title="Douglas Bay">
Douglas Bay

Douglas Bay – zatoka Morza Irlandzkiego, położona na Wyspie Man w archipelagu Wysp Brytyjskich.
Nad zatoką położona jest stolica wyspy, Douglas. Do zatoki uchodzi rzeka Douglas.

</doc>
<doc id="1657092" url="https://pl.wikipedia.org/wiki?curid=1657092" title="Kośno (Pojezierze Dobiegniewskie)">
Kośno (Pojezierze Dobiegniewskie)

Kośno(także "Kosino") – jezioro na Pojezierzu Dobiegniewskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 48,28 ha. Maksymalna głębokość jeziora wynosi 11,4 m.
Zbiornik znajduje się w zlewni Mierzęckiej Strugi.
Około 0,7 km na południowy zachód od jeziora leży wieś Rębusz.

</doc>
<doc id="1657097" url="https://pl.wikipedia.org/wiki?curid=1657097" title="Masanori Yusa">
Masanori Yusa

), japoński pływak. Trzykrotny medalista olimpijski.
Specjalizował się w stylu dowolnym. W Los Angeles był członkiem zwycięskiej sztafety kraulowej. Cztery lata później Japończycy ponownie zwyciężyli w tej konkurencji, a Yusa był drugi w wyścigu indywidualnym (100 m).
W 1992 został przyjęty do International Swimming Hall of Fame

</doc>
<doc id="1657099" url="https://pl.wikipedia.org/wiki?curid=1657099" title="The Best of King Diamond">
The Best of King Diamond

The Best of King Diamond to album kompilacyjny zawierający wybrane utwory z pierwszych pięciu albumów duńskiej grupy heavymetalowej King Diamond, wydanych przez Roadrunner Records. Album został wydany przez tę samą wytwórnię w 2003 roku.

</doc>
<doc id="1657100" url="https://pl.wikipedia.org/wiki?curid=1657100" title="Sulby (rzeka)">
Sulby (rzeka)

Sulby – najdłuższa rzeka, o długości 18 km, na wyspie Man, swoje źródła ma na zboczach najwyższej góry na wyspie, Snaefellu. Rzeka płynie na północ, przez dolinę Sulby Glen, następnie zakręca na wschód. Do Morza Irlandzkiego uchodzi w okolicach miasta Ramsey.

</doc>
<doc id="1657101" url="https://pl.wikipedia.org/wiki?curid=1657101" title="Lüdersburg">
Lüdersburg

Lüdersburg – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Scharnebeck.
Położenie geograficzne.
Lüdersburg leży ok. 12 km. na północny wschód od Lüneburga. Od wschodu sąsiaduje z Bleckede, od południa z gminą Rullstorf, od południowego zachodu graniczy z gminą Scharnebeck a od północnego zachodu z gminą Echem. Na północy graniczy z gminą Hittbergen. Teren gminy jest ograniczony od południa i zachodu rzeką Neetze i jej prawym dopływem Bruchwetter od północy.
Dzielnice gminy.
W skład gminy Lüdersburg wchodzą następujące dzielnice: "Ahrenschulter", "Bockelkathen", "Grevenhorn", "Jürgenstorf" i "Neu-Jürgenstorf".
Zabytki.
Imponujący dwór wyglądający na pałac pochodzi z 1776 i był zbudowany na fundamentach wcześniejszego zamku rycerskiego. Obecnie mieści się w nim hotel dla gości pola golfowego.
Komunikacja.
Do najbliższej autostrady A39 (do 2010 pod nazwą A250) w Lüneburgu jest ok. 10 km. Lüdersburg leży na uboczu. Do drogi krajowej B209 w Hohnstorf (Elbe) jest 6 km.

</doc>
<doc id="1657103" url="https://pl.wikipedia.org/wiki?curid=1657103" title="Gypopsitta aurantiocephala">
Gypopsitta aurantiocephala



</doc>
<doc id="1657116" url="https://pl.wikipedia.org/wiki?curid=1657116" title="Kośno">
Kośno

2 jeziora w Polsce:
miejscowość w Polsce:

</doc>
<doc id="1657119" url="https://pl.wikipedia.org/wiki?curid=1657119" title="Shigeo Arai">
Shigeo Arai

, japoński pływak. Dwukrotny medalista olimpijski z Berlina.
Specjalizował się w stylu dowolnym i w Berlinie zwyciężył w sztafecie kraulowej oraz zajął trzecie miejsce w wyścigu na 100 metrów. Miał wówczas 19 lat. Siedem razy był mistrzem kraju. W 1997 został przyjęty do International Swimming Hall of Fame. W czasie wojny był żołnierzem, zginął w Birmie.

</doc>
<doc id="1657125" url="https://pl.wikipedia.org/wiki?curid=1657125" title="Mont Agel">
Mont Agel

Mont Agel – szczyt górski w Prealpach Nicejskich, o wysokości 1148 m n.p.m., na pograniczu Francji i Monako. Na południowym zboczu góry, na wysokości 161 metrów n.p.m. znajduje się najwyższy punkt w Księstwie Monako. 

</doc>
<doc id="1657129" url="https://pl.wikipedia.org/wiki?curid=1657129" title="Mojżesz Łowcki">
Mojżesz Łowcki

Mojżesz Leopoldowicz Łowcki (ur. 1881, zm. 1940 w Palmirach) – szachista polski pochodzenia żydowskiego, związany z Warszawskim Towarzystwem Zwolenników Gry Szachowej.
Lata młodzieńcze Łowcki spędził w Kijowie, tamże uczęszczał do gimnazjum i studiował na uniwersytecie. Od 1903 studia kontynuował w Niemczech. Miał już wówczas za sobą debiut turniejowy, wystąpił bowiem w 1903 w III wszechrosyjskim turnieju w Kijowie. W udanym występie debiutant pokonał m.in. Akibę Rubinsteina, Abrama Rabinowicza, Fiodora Duz-Chotomirskiego i w końcowej klasyfikacji uplasował się na dzielonym 6-7. miejscu (wspólnie z Jewgienijem Znosko-Borowskim) wśród 19 uczestników; najlepszy okazał się Michaił Czigorin.
Występy turniejowe Łowcki kontynuował w Niemczech. W 1903 w Dreźnie był 4. w ośmioosobowej stawce imprezy amatorskiej, rok później na festiwalu szachowym w Koburgu zajął 2. miejsce. Występował z powodzeniem w kolejnych turniejach: w 1910 wygrał eliminacje w Hamburgu, a w imprezie głównej uplasował się na 3. miejscu, w tym samym roku w Lipsku podzielił 1-3. miejsce, wreszcie w 1911 triumfował w turnieju amatorów w Kolonii. Wyniki te przyniosły Łowckiemu nieoficjalny tytuł mistrzowski, który otworzył mu wstęp na prestiżowe turnieje dla czołówki europejskiej. W 1911 w San Remo Łowcki zajął 2. miejsce, również wicemistrzem został na turnieju lipskim na przełomie 1911 i 1912. W 1912 uplasował się na 5. miejscu (niemal w środku stawki) na turnieju gambitowym w Abbacji, wygranym przez Rudolfa Spielmanna. Nieco słabiej wypadł na dwóch turniejach mistrzowskich rozegranych w tymże roku – był 12. w Pieszczanach oraz 18. we Wrocławiu. Wszechrosyjski turniej w Petersburgu z przełomu 1913 i 1914 ponownie przyniósł Łowckiemu wysoką lokatę – był 4. w 18-osobowej stawce, za Aleksandrem Alechinem, Aronem Nimzowitschem i Aleksandrem Flambergiem.
Wyniki uzyskane przez Łowckiego do 1914 zapewniły mu wysokie miejsce w retrospektywnym rankingu szachowym ELO; szachista, cieszący się renomą jednego z czołowych graczy polsko-rosyjskich początku XX stulecia, uzyskał w tej klasyfikacji 2440 punktów.
W 1913 Łowcki osiadł na stałe w Warszawie. Niebawem wstąpił do Warszawskiego Towarzystwa Zwolenników Gry Szachowej i już w kwietniu 1913 rywalizował w małym, trzyosobowym turnieju; musiał uznać wyższość zarówno gracza warszawskiego Aleksandra Flamberga, jak i Czecha Oldřicha Durasa, ale z tym ostatnim obie partie zdołał zremisować. Wartościowe rezultaty uzyskał w dwóch turniejach o mistrzostwo Warszawskiego Towarzystwa Zwolenników Gry Szachowej w 1916 i 1917; w obu zajął 2. miejsce za Akibą Rubinsteinem, ale w 1916 uległ utytułowanemu rywalowi dopiero w meczu barażowym (dwie partie przegrał, jedną zremisował).
Starty Łowckiego w niepodległej Polsce były nieco mniej udane. Na kolejnych klubowych mistrzostwach w Warszawie w 1919 zajął ostatnie, 8. miejsce (turniej skądinąd był silnie obsadzony). W 1923 na podobnym turnieju był 5., dwa lata później – 3-5. Reprezentował barwy stolicy w potyczkach z ekipą Łodzi (1924), grywał także złożone z kilku partii mecze z krajowymi przeciwnikami (m.in. w 1922 zremisował z łodzianinem Dawidem Daniuszewskim, a w 1923 pokonał Aleksandra Flamberga). Najbardziej wartościowy rezultat okresu międzywojennego uzyskał w 1926, na pierwszych indywidualnych mistrzostwach Polski, kiedy wspólnie z trzema graczami podzielił 3-6. miejsce; wcześniej dobrze wypadł w turnieju eliminacyjnym do mistrzostw, plasując się na 3. miejscu. Na przełomie 1926 i 1927 był również 3. w kolejnym turnieju Warszawskiego Towarzystwa Zwolenników Gry Szachowej. Mistrzostwa Polski w Łodzi w 1927 przyniosły mu dzielone 11-12. miejsce.
W latach 1928-1932 kilkakrotnie grał w mistrzostwach Warszawy, regularnie kończąc rywalizację w czołówce: 1928 5. miejsce, 1930 i 1931 4. miejsce, 1932 2-3. miejsce; w tej ostatniej imprezie zdołał wyprzedzić takich rywali, jak m.in. Leon Kremer, Kazimierz Makarczyk czy Mieczysław Najdorf. Wkrótce na kilka lat wycofał się z życia turniejowego, kontakt z szachami ograniczając do gier kawiarnianych na umówione zakłady oraz pokazów gry symultanicznej i "na pamięć". W 1937 w Juracie jeszcze raz wystąpił w mistrzostwach Polski, zajął jednak odległe miejsce (dzielona 17-18. lokata). Mimo to przewidywany był jego występ w wielkim turnieju mistrzowskim w Warszawie jesienią 1939, do którego nie doszło z powodu wybuchu II wojny światowej.
Pozostając aktywnym uczestnikiem kawiarnianego życia szachowego w okupowanej Warszawie, w styczniu 1940 Łowcki został aresztowany przez hitlerowców. Razem z nim zatrzymano dużą grupę szachistów, zgromadzonych w kawiarni Jana Kwiecińskiego; uwięzieni gracze, w liczbie około trzydziestu, zdołali rozegrać w areszcie turniej, którego zwycięzcą został Łowcki. Wkrótce część szachistów została zamordowana, m.in. Dawid Przepiórka, Achilles Frydman, Stanisław Kohn. Ofiarą zbrodni padł również Mojżesz Łowcki, prawdopodobnie rozstrzelany w Palmirach między styczniem a marcem 1940; Litmanowicz i Giżycki podają, że śmierć poniósł w jednym z obozów koncentracyjnych.

</doc>
<doc id="1657133" url="https://pl.wikipedia.org/wiki?curid=1657133" title="Acanthaster planci">
Acanthaster planci



</doc>
<doc id="1657137" url="https://pl.wikipedia.org/wiki?curid=1657137" title="Juan Estrada">
Juan Estrada

Juan Alberto Estrada (ur. 28 października 1912 w San Pedro - zm. 28 maja 1989) – piłkarz argentyński, bramkarz.
Urodzony w San Pedro w prowincji Buenos Aires Estrada początkowo w piłkę grał w klubie CA Huracán. Jako gracz klubu Huracán wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Estrada bronił bramki argentyńskiej w 4 meczach - z Chile (stracił bramkę), Paragwajem (stracił bramkę), Peru i Urugwajem (stracił 3 bramki). W ostatnich dwóch, decydujących o mistrzowskim tytule, bojach z Brazylią zastępował go Fernando Bello.
Rok później Estrada przeszedł do klubu Boca Juniors, w którego barwach zadebiutował 3 kwietnia 1938 roku w zremisowanym 1:1 meczu z Ferro Carril Oeste. W 1940 roku Estrada zdobył razem z Boca Juniors pierwszy w swej karierze tytuł mistrza Argentyny.
Jako piłkarz klubu Boca Juniors wziął udział w turnieju Copa América 1941, gdzie Argentyna kolejny raz zdobyła mistrzostwo Ameryki Południowej. Estrada zagrał we wszystkich czterech meczach - z Peru (stracił bramkę), Ekwadorem (w 78 minucie meczu zastąpił między słupkami Sebastiána Gualco), Urugwajem i Chile.
W 1943 roku Estrada razem z Boca Juniors po raz drugi został mistrzem Argentyny. W tym samym roku zakończył grę w Boca - ostatni raz w barwach tego klubu zagrał 12 października w przegranym 3:4 meczu z CA Platense. Łącznie Estrada w Boca Juniors rozegrał 142 mecze (77 zwycięstw, 27 remisów), a dokładniej 12 785 minut.
Estrada zakończył karierę piłkarską w 1944 roku w urugwajskim klubie Defensor Sporting.
W latach 1936-1941 Estrada rozegrał w reprezentacji Argentyny 18 meczów.

</doc>
<doc id="1657139" url="https://pl.wikipedia.org/wiki?curid=1657139" title="Caminho">
Caminho

Caminho (port. "droga") - album muzyczny Doroty Miśkiewicz, wydany 19 września 2008 w formie digipacku. W jego nagraniu uczestniczył m.in. Guello (perkusjonista z São Paulo) a na płycie pojawiły się klimatyczne rytmy brazylijskie, w tym samba i bossa nova. W nagraniu albumu brał także udział polski pianista Marcin Wasilewski oraz gitarzysta (a jednocześnie współkompozytor i współproducent płyty) Marek Napiórkowski. Dorota Miśkiewicz nagrała na płycie dwa duety wokalne - z Grzegorzem Markowskim i Grzegorzem Turnauem. Z albumu pochodzą 4 single. Płyta zadebiutowała 22 września 2008 na liście OLIS na miejscu 13.
5 maja 2010 roku wydawnictwo uzyskało status złotej płyty.

</doc>
<doc id="1657144" url="https://pl.wikipedia.org/wiki?curid=1657144" title="Drużba Majkop">
Drużba Majkop

Drużba Majkop () – rosyjski klub piłkarski z siedzibą w Majkopie, w Adygei.
Historia.
Nazwy:
Klub powstał w 1963 jako Urożaj Majkop. Wcześniej, bo w rozgrywkach Pucharu ZSRR w 1938 miasto reprezentowała drużyna "Miasokombinat".
W 1963 Urożaj debiutował w Klasie B, grupie 3 Mistrzostw ZSRR.
W 1968 zmienił nazwę na Drużba Majkop, a w następnym sezonie 1969 w turnieju finałowym zdobył mistrzostwo Rosyjskiej FSRR. Jednak wtedy nastąpiła reorganizacja systemu lig ZSRR i klub pozostał w lidze, która od 1971 nazywała się Wtoraja Liga. Tam klub z Majkopu występował do 1991 roku.
W Mistrzostwach Rosji klub startował w Pierwszej Lidze, w której występował przez 7 sezonów. Od 1999 występuje w Drugiej Dywizji, grupie Południowej.

</doc>
<doc id="1657146" url="https://pl.wikipedia.org/wiki?curid=1657146" title="Ajakes">
Ajakes

Ajakes (gr. Αἰάκης) – tyran Samos, syn Sylosonta i bratanek Polikratesa. Pozbawiony władzy za sprawą Aristagorasa podczas powstania jońskiego, został przywrócony do władzy przez Persów.

</doc>
<doc id="1657147" url="https://pl.wikipedia.org/wiki?curid=1657147" title="Juan Alberto Estrada">
Juan Alberto Estrada



</doc>
<doc id="1657148" url="https://pl.wikipedia.org/wiki?curid=1657148" title="Walt Poddubny">
Walt Poddubny

Walt Poddubny (ur. 14 lutego 1960 w Thunder Bay, zm. 21 marca 2009 tamże) – kanadyjski hokeista, trener. Grał także w hokeja na rolkach.
W NHL rozegrał w latach 1982–1992 468 spotkań, strzelił 184 gole i zaliczył 238 asyst.
Zmarł w Thunder Bay, w domu swojej siostry.

</doc>
<doc id="1657150" url="https://pl.wikipedia.org/wiki?curid=1657150" title="Mordechaj Nurok">
Mordechaj Nurok

Mordechaj Nurok (hebr. מרדכי נורוק, łot. "Mordehajs Nuroks", ros. Мордехай Нурок, ang. "Mordechai Nurock") (ur. 7 listopada 1884 w Tukumie, zm. 8 listopada 1962 w Tel Awiwie) – łotewski i izraelski polityk i rabin, wieloletni parlamentarzysta Łotwy i Izraela, minister poczty Izraela (1952).
Życiorys.
Urodził się w żydowskiej rodzinie w Tukums, na terenie ówczesnego Imperium Rosyjskiego. Jego ojciec był rabinem.
Edukację pobierał w Rosji, Niemczech i Szwajcarii. Obronił doktorat z dziedziny filozofii.
Imperium Rosyjskie.
W 1903 roku był jednym z delegatów na VI kongres syjonistyczny w Bazylei. W latach 1913–1915 sprawował śladem ojca posługę rabinacką w Mitawie. W 1915 roku ewakuowany w głąb Rosji, wszedł w skład komitetu uchodźców żydowskich.
Łotwa.
W 1919 roku reprezentował Żydów łotewskich na międzynarodowej konferencji pokojowej w Paryżu. Dwa lata później ostatecznie powrócił na Łotwę. Był wybierany posłem I, II, III i IV kadencji (1922, 1925, 1928, 1931). Był jednym z założycieli Światowego Kongresu Żydów.
II wojna światowa.
W 1941 roku Sowieci zesłali go do Turkmenistanu, jednak po czternastu miesiącach został zwolniony. Jego rodzina została zamordowana w Rydze podczas Holocaustu.
W 1945 roku opuścił ZSRR, udał się do Norwegii i Stanów Zjednoczonych
Izrael.
W 1947 osiadł Palestynie. W 1949 roku wybrano go posłem do pierwszego Knesetu. Mandat zdobywał jeszcze w 1951, 1955, 1959 i 1961 roku.
W 1952 roku objął na dwa miesiące urząd ministra poczty. W tym samym roku bez powodzenia kandydował na urząd prezydenta państwa.
Był członkiem Zjednoczonego Frontu Religijnego (1949–1951), Mizrachi (1951–1955), Narodowej Partii Religijnej (1955–1962).
Zmarł 8 listopada 1962 podczas sprawowania po raz piąty mandatu członka Knesetu. Mandat objął po nim Szalom-Awraham Szaki.

</doc>
<doc id="1657151" url="https://pl.wikipedia.org/wiki?curid=1657151" title="Rīga">
Rīga



</doc>
<doc id="1657154" url="https://pl.wikipedia.org/wiki?curid=1657154" title="Humajd V ibn Raszid an-Nu’ajmi">
Humajd V ibn Raszid an-Nu’ajmi

Humajd V ibn Raszid an-Nu’ajmi (ur. 1931) – emir Adżmanu od 1981. Syn i następca emira Raszida IV ibn Humajda an-Nu’ajmiego. Ukończył studia w Kairze. Za jego rządów nastąpił wszechstronny rozwój gospodarczy emiratu (m.in. czterokrotne zwiększenie liczby ludności).

</doc>
<doc id="1657155" url="https://pl.wikipedia.org/wiki?curid=1657155" title="Fabio De Gaspari">
Fabio De Gaspari

Fabio De Gaspari (ur. 4 grudnia 1966 w Padwie) – włoski lekkoatleta, który specjalizował się w rzucie oszczepem.
W 1991 oraz 1993 zdobywał srebrne medale igrzysk śródziemnomorskich. Uczestnik mistrzostw świata w Rzymie (1987). Z wynikiem 70,76 zajął 16. miejsce w swojej grupie eliminacyjnej i nie awansował do finału. W 1993 w Stuttgarcie podczas kolejnych mistrzostw świata rzucił 74,34 i ponownie nie awansował do finału. Mistrz Włoch w 1987, 1988, 1989, 1990, 1991, 1992, 1993, 1996 i 1997. Rekord życiowy: 79,30 (26 lipca 1989, Cesenatico).

</doc>
<doc id="1657157" url="https://pl.wikipedia.org/wiki?curid=1657157" title="Decade of Horror">
Decade of Horror

Decade of Horror to wydany przez Massacre Records w 2001 roku box set duńskiego zespołu heavymetalowego King Diamond, zawierający albumy The Spider’s Lullabye, The Graveyard, Voodoo oraz House of God.

</doc>
<doc id="1657161" url="https://pl.wikipedia.org/wiki?curid=1657161" title="DEUTZ AG">
DEUTZ AG



</doc>
<doc id="1657162" url="https://pl.wikipedia.org/wiki?curid=1657162" title="Na srebrnym globie. Rękopis z Księżyca">
Na srebrnym globie. Rękopis z Księżyca

Na srebrnym globie. Rękopis z Księżyca – powieść fantastyczno-naukowa Jerzego Żuławskiego wydana po raz pierwszy przez Towarzystwo Wydawnicze S. Sadowski we Lwowie w 1903 roku. Jest pierwszą częścią "Trylogii księżycowej", do której należą też powieści "Zwycięzca" z 1910 oraz "Stara Ziemia" z 1911 roku. 
Treść.
Powieść ma formę pamiętnika jednego z uczestników wyprawy na Księżyc. Międzynarodowa ekipa naukowców po dostaniu się na Srebrny Glob chce sprawdzić hipotezę, że jego niewidoczna z Ziemi półkula jest zasobna w tlen i nadaje się do zasiedlenia. Zamknięci w specjalnym pojeździe przedzierają się przez księżycowe szczyty górskie i przepaście. Podróż ta staje się parabolą zmagań człowieka z jego słabościami, a poprzez podkreślenie oddalenia go od macierzystej Ziemi, kultury i cywilizacji może być traktowana jako metafora losów jednostki zdanej na siebie w ramach izolowanej mikrogrupy społecznej. 
Podróż kończy się śmiercią części z uczestników wyprawy. Grupka ocalałych dociera w końcu na drugą, nadającą się do życia półkulę Księżyca i zakłada na niej kolonię opartą na idei egalitaryzmu społecznego. Jednak natura ludzka okazuje się nieubłaganą: potomkowie osadników wskutek prawa doboru naturalnego w warunkach chowu wsobnego (wszyscy pochodzą od jednej matki) oraz zmniejszonego ciążenia ulegają stopniowo degeneracji fizycznej, dziedziczą również głównie negatywne cechy osobowości. Mimo korzystnych warunków naturalnych nie tworzą na Księżycu raju, lecz hierarchiczne społeczeństwo oparte na zniewoleniu. 
Żuławski rozszerza pozytywistyczne ideały wiedzy i poznania o pojęcie metafizycznego niepokoju, nabierające znaczenia wobec grozy niezbadanych przestrzeni kosmosu. Żądza poznania, choć wsparta nowoczesną technologią, skazuje człowieka na przegraną z siłami natury. Autor przedstawia również proces tworzenia się od podstaw nowej religii opartej na micie założycielskim.
Ekranizacja.
W 1987 roku powstała adaptacja filmowa trylogii powieściowej pod tytułem "Na srebrnym globie". Reżyserem filmu był Andrzej Żuławski, stryjeczny wnuk pisarza.

</doc>
<doc id="1657164" url="https://pl.wikipedia.org/wiki?curid=1657164" title="Bieluń indiański">
Bieluń indiański

Bieluń indiański ("Datura inoxia" Mill.) – gatunek rośliny z rodziny psiankowatych. Pochodzi z północnych regionów Ameryki Południowej, Ameryki Środkowej oraz z Teksasu w Ameryce Północnej. Rozprzestrzenił się na Karaibach, a także w innych regionach świata. W niektórych krajach jest uprawiany.
Biologia i ekologia.
Bylina. Kwitnie w lipcu i październiku, a wydaje owoce w sierpniu.
Wszystkie części tej rośliny zawierają alkaloidy, a głównym jest skopolamina.

</doc>
<doc id="1657166" url="https://pl.wikipedia.org/wiki?curid=1657166" title="Punta San Matteo">
Punta San Matteo

Punta San Matteo – szczyt w Masywie Ortleru w Alpach Retyckich. Góra ta leży w Lombardii, w północnych Włoszech. W czasie I wojny światowej miała tu miejsce bitwa pod San Matteo.
Informacje.
Punta San Matteo należy „grupy Ortles-Cevedale” znajdującej się we włoskim parku narodowym Stelvio. Góra San Matteo jest na czwartym miejscu pod względem wysokości gór w parku. Ze szczytu rozciąga się niezwykły widok na pozostałe pasma górskie w regionie, tj. m.in. Gran Zebru (Koning-spitze), Ortles (Ortler). Jako pierwsi 28 czerwca 1865 roku szczyt zdobyli Anglicy Tuckett, Freshfield, Backhouse i Fox wraz ze szwajcarskimi przewodnikami Devouassoud i Michelem. San Matteo swoją nazwę zawdzięcza Juliusowi Payerowi, który wszedł na górę z przewodnikiem Johannem Pinggera 21 września 1867 roku. Podczas wyprawy na wysokości 250 m zerwał się gzyms, ale obaj przeżyli wypadek. 

</doc>
<doc id="1657169" url="https://pl.wikipedia.org/wiki?curid=1657169" title="Gunnerales">
Gunnerales



</doc>
<doc id="1657170" url="https://pl.wikipedia.org/wiki?curid=1657170" title="Synod prowincjonalny">
Synod prowincjonalny



</doc>
<doc id="1657171" url="https://pl.wikipedia.org/wiki?curid=1657171" title="Synod diecezjalny">
Synod diecezjalny



</doc>
<doc id="1657172" url="https://pl.wikipedia.org/wiki?curid=1657172" title="Synod plenarny">
Synod plenarny



</doc>
<doc id="1657173" url="https://pl.wikipedia.org/wiki?curid=1657173" title="Zenit Penza">
Zenit Penza

Zenit Penza (, ) – rosyjski klub piłkarski z miasta Penza w europejskiej części kraju.
Historia.
Drużyna występowała pod nazwami:
Piłkarska drużyna przy KLS ( - Kółko Miłośników Sportu) w mieście Penza została organizowana w 1918 roku. Ta data jest uznana za datę założenia klubu.
W czasach Związku Radzieckiego klub wielokrotnie zmieniał nazwy.
W latach 1936—1940 i 1945 uczestniczył w rozgrywkach o mistrzostwo miasta. Wygrywał wszystkie mistrzostwa z wyjątkiem 1938 i 1940, kiedy to zostawał drugim.
W 1948 zespół debiutował w Drugiej Grupie Mistrzostw ZSRR, w której występował 5 sezonów. Po reformie systemu lig ZSRR w 1963 okazał się w Drugiej Ligi, w której występował do 1972, z wyjątkiem 1970, kiedy to zmagał się w niższej lidze. W 1973 klub został zdjęty z rozgrywek w drugiej lidze. Uczestniczył w rozgrywkach lokalnych.
Dopiero w 1990 i 1991 klub ponownie występował w Drugiej Niższej Lidze Mistrzostw ZSRR.
W 1991 klubowi nadano obecną nazwę "Zenit Penza".
W Mistrzostwach Rosji klub startował w Drugiej Lidze, w której występował do 1999, z wyjątkiem 1994, 1995 i 1997, kiedy to zmagał się w Trzeciej Lidze.
Po dwuletniej przerwie, spowodowanej występami w rozgrywkach amatorskich w 2002 powrócił do Drugiej Dywizji.
W 2009 klub z powodów finansowych zrezygnował z występów w Drugiej Dywizji, grupie Centralnej. Grał wówczas przez rok w Lidze Amatorskiej po czym wrócił do rozgrywek profesjonalnych.
Po rundzie jesiennej sezonu 2017/18 klub wycofał się z profesjonalnych rozgrywek, by zapisać się do Ligi Amatorskiej, w grupie nadwołżańskiej.

</doc>
<doc id="1657174" url="https://pl.wikipedia.org/wiki?curid=1657174" title="Włodzimierz Włodarczyk">
Włodzimierz Włodarczyk

Włodzimierz Włodarczyk (ur. 23 sierpnia 1957) – polski lekkoatleta, który specjalizował się w skoku w dal i sprincie. 
Osiągnięcia.
Wielokrotny medalista mistrzostw Polski. Jedyny złoty medal krajowego czempionatu zdobył w 1983. W roku 1982, w drużynie Legii Warszawa, wraz z Zenonem Licznerskim, Marianem Woroninem i Piotrem Karczmarkiem zdobył srebrny medal w sztafecie 4x100 podczas mistrzostw kraju. Uczestnik zawodów Przyjaźń-84, gdzie zajął 8. miejsce w skoku w dal. Reprezentant Polski w meczach międzypaństwowych. Startował w barwach AZSu Kraków, warszawskiej Legii oraz Górnika Brzeszcze.
Uczył informatyki w Gimnazjum nr 1 i 2 w Brzeszczach, Zespole Szkolno-Przedszkolnym nr 1 w Przecieszynie oraz w Szkole Podstawowej nr 3 im. Orła Białego w Bieruniu.

</doc>
<doc id="1657176" url="https://pl.wikipedia.org/wiki?curid=1657176" title="Granit Penza">
Granit Penza



</doc>
<doc id="1657177" url="https://pl.wikipedia.org/wiki?curid=1657177" title="Spartak Penza">
Spartak Penza



</doc>
<doc id="1657178" url="https://pl.wikipedia.org/wiki?curid=1657178" title="Zaria Penza">
Zaria Penza



</doc>
<doc id="1657179" url="https://pl.wikipedia.org/wiki?curid=1657179" title="Trud Penza">
Trud Penza



</doc>
<doc id="1657181" url="https://pl.wikipedia.org/wiki?curid=1657181" title="Wiełozawodiec Penza">
Wiełozawodiec Penza



</doc>
<doc id="1657182" url="https://pl.wikipedia.org/wiki?curid=1657182" title="Chimmaszewiec Penza">
Chimmaszewiec Penza



</doc>
<doc id="1657183" url="https://pl.wikipedia.org/wiki?curid=1657183" title="Palòn de la Mare">
Palòn de la Mare

Palòn de la Mare – szczyt w Masywie Ortleru, w Alpach Retyckich. Leży on na granicy między dwiema włoskimi prowincjami Sondrio i Trydent.
Pierwszego wejścia, 10 września 1867 r., dokonali austriaccy wspinacze Julius Payer, Johann Pinggera oraz włoski przewodnik Antonio Chiesa.

</doc>
<doc id="1657184" url="https://pl.wikipedia.org/wiki?curid=1657184" title="Sura Penza">
Sura Penza



</doc>
<doc id="1657185" url="https://pl.wikipedia.org/wiki?curid=1657185" title="SKA Penza">
SKA Penza



</doc>
<doc id="1657187" url="https://pl.wikipedia.org/wiki?curid=1657187" title="Artan Minarolli">
Artan Minarolli

Artan Minarolli (ur. 13 maja 1958 w Tiranie, zm. 30 grudnia 2015 tamże) – albański reżyser filmowy, aktor i scenarzysta. 
Życiorys.
Ukończył studia na Wydziale Dramatu Instytutu Sztuk w Tiranie. Po studiach rozpoczął pracę jako aktor na deskach teatru w Beracie. W 1986 rozpoczął pracę w Studiu Filmowym „Nowa Albania” (alb. Kinostudio Shqiperia e Re) jako asystent reżysera Spartaka Pecaniego przy realizacji filmu Fjalë pa fund. 
W 1991 zrealizował pierwszy samodzielny film – dokumentalny obraz "Per nje centimeter", który otrzymał specjalną nagrodę na Festiwalu Filmów Dokumentalnych w Turynie. W 1993 wyjechał na sześciomiesięczne studia specjalistyczne z zakresu reżyserii filmowej w Europejskiej Szkole Filmowej w Kopenhadze. Kolejny film, którego Minarolli był reżyserem i scenarzystą (wspólnie z Petritem Ruką) - "Qind per qind" był prezentowany na Festiwalu Filmowym w Trieście.
Do 2014 kierował Narodowym Centrum Filmowym (Qendra Kombëtare Kinematografike). Zmarł na atak serca.

</doc>
<doc id="1657199" url="https://pl.wikipedia.org/wiki?curid=1657199" title="L'Angelo Grande">
L'Angelo Grande



</doc>
<doc id="1657207" url="https://pl.wikipedia.org/wiki?curid=1657207" title="Władimir Triandafiłłow">
Władimir Triandafiłłow

Władimir Kiriakowicz Triandafiłłow (ros. Влади́мир Кириа́кович Триандафи́ллов, ur. 14 marca 1894, zm. 12 lipca 1931) – radziecki wyższy oficer i teoretyk wojskowy.
Życiorys.
Urodził się w greckiej rodzinie w wiosce Magaracżik w guberni karskiej (obecnie w Turcji). W 1914 ukończył Zakaukaskie Seminarium Nauczycielskie. Powołany do wojska walczył m.in. na froncie południowo-zachodnim. W roku 1917 miał stopień kapitana sztabowego. Po rewolucji lutowej był wybrany na dowódcę pułku, a potem – 7. armii. W czerwcu 1918 wstąpił do Armii Czerwonej, w której był dowódcą kompanii, potem batalionu, brał udział w walkach z atamanem Dutowem, Denikinem i Wranglem. W maju 1919 wstąpił do partii bolszewickiej, a we wrześniu tego roku został skierowany na studia w Akademii Wojskowej Robotniczo-Chłopskiej Armii Czerwonej. Podczas nauki brał czynny udział w działaniach wojennych – na Perekopie oraz na Powołżu. Akademię ukończył w 1923.
Przez Frunzego został skierowany do pracy w Sztabie Armii Czerwonej, w którym był m.in. zastępcą szefa sztabu. Zginął w katastrofie lotniczej niedaleko od przystanku Alabino Kolei Zachodniej. Jego prochy zostały umieszczone w kolumbarium cmentarza przy murze Kremla.
Dorobek.
Jego prace zapoczątkowały teorię głębokiej operacji. Analizował wojnę w szerokim ujęciu obejmującym okres przedwojenny oraz okres początkowy działań wojennych badając ich wpływ na przebieg i sukces całej wojny. Uważany jest za najwybitniejszego i najbardziej błyskotliwego radzieckiego stratega, ojca radzieckiej sztuki operacyjnej, trzeciego obok taktyki i strategii działu sztuki wojennej. Zasady Trianfiłłowa zastosował Gieorgij Żukow w operacji nad Chałchin-Goł w 1939 r. Triandafiłłow znany jest też z rozwijania koncepcji Michaiła Tuchaczewskiego szybkiej (od 2 do 4 tygodni) sowietyzacji podbitych krajów.

</doc>
<doc id="1657208" url="https://pl.wikipedia.org/wiki?curid=1657208" title="Wilhelm Świątkowski">
Wilhelm Świątkowski

Wilhelm Świątkowski (ur. 1 stycznia 1919 w Grenówce, obecnie , Ukraina, zm. 1988, Mytiszczi) – pułkownik Armii Czerwonej i Wojska Polskiego, prokurator i sędzia wojskowy.
Życiorys.
Pochodził z chłopskiej rodziny, był synem Mariana i Marii z Drogomerskich. Dzieciństwo i młodość spędził w ZSRR.
W 1940 roku ukończył Charkowski Instytut Prawa, a rok później Wojskową Wyższą Akademię Prawa w Moskwie, po czym został powołany do służby wojskowej w Armii Czerwonej. Od września 1941 do października 1942 był śledczym wojskowej prokuratury w 334 Dywizji Strzeleckiej Frontu Kalinińskiego. Od lipca 1943 roku był szefem prokuratury w 204 Dywizji Piechoty Armii Czerwonej. W czerwcu 1944 przeszedł do Wojska Polskiego, gdzie pracował w organach prokuratury wojskowej. 4 listopada 1950, na mocy decyzji Biura Politycznego PZPR, został powołany na stanowisko Prezesa Najwyższego Sądu Wojskowego, zastępując zdymisjonowanego Władysława Garnowskiego. Funkcję tę pełnił do 26 czerwca 1954, w tym samym roku powrócił do ZSRR.
Jego prezesura w Najwyższym Sądzie Wojskowym przypadła na okres wzmożonych represji wobec wyższych oficerów WP, m.in. w tym czasie prowadzono proces gen. Tatara, płk. Utnika i płk. Nowickiego, tzw. proces generałów, aresztowano także gen. Spychalskiego.
Po śmierci Bolesława Bieruta (12 marca 1956) powołano Komisję dla zbadania odpowiedzialności byłych pracowników Głównego Zarządu Informacji, Naczelnej Prokuratury Wojskowej i Najwyższego Sądu Wojskowego (tzw. Komisja Mazura). Raport Komisji stwierdzał, że W. Świątkowski był jednym z oficerów radzieckich, którzy byli odpowiedzialni za łamanie praworządności. Według raportu Komisji Mazura W. Świątkowski wraz z sędzią Aleksandrem Tomaszewskim byli "głównymi inspiratorami wypaczeń w wojskowym wymiarze sprawiedliwości, realizatorami wypaczonej praktyki karnej i bezpośrednimi współsprawcami drakońskich wyroków w sfingowanych sprawach".
Po wyjeździe do Związku Radzieckiego (ZSRR)-Rosji zamieszkał w podmoskiewskiej miejscowości Mytiszczi prowadząc odludny tryb życia. W swoim mieszkaniu zgromadził ponoć wiele cennych przedmiotów antykwarycznych. Zginął przypadkowo zamordowany podczas napadu rabunkowego na swoje mieszkanie, ponoć zorganizowanego przez swego syna Władimira. Bandyci przestraszeni jego śmiercią uciekli nic nie zabierając.

</doc>
<doc id="1657209" url="https://pl.wikipedia.org/wiki?curid=1657209" title="JB Petanque">
JB Petanque

JB Petanque - jeden z dwu najstarszych na świecie producentów metalowych bul do pétanque. W 1928 r. w Saint-Bonnet-le-Château założył Jeana Blanc, którego inicjały do dziś dnia stanowią markę bul.
JB nie produkuje tak szerokiej gamy kul jak inni producenci, pozostaje jednak wciąż jedną z najbardziej rozpoznawalnych marek. Najczęściej spotykane kule firmy JB Petanque to bule oznaczane znakiem X.
Do roku 2010 pod marką JB produkowane były trzy "sztandarowe" modele:
JB Petanque produkuje również tańsze kule ze stali węglowej. Są to m.in. modele: JB JB, TCG, TC Evolution, 110 Evolution.
JB Petanque jest jednym z nielicznych producentów bul w rozmiarach dla dzieci (model: JB "Compét. Junior" Evolution).
Natomiast model M30 to krótka seria kul wyprodukowana z dość rzadko używanego surowca - stali chromowo-molibdenowej. Bardzo miękie (110 kg/mm) i o dokładnym wyważeniu (&lt; = 0,8% masy) posiadają przydomek "carreaux++".
Marka Jean Blanc należy obecnie do Obut. W roku 2010 koncern Obut zdecydował się na usunięcie z oferty dwóch sztandarowych produktów JB: 
W sezonie 2011 w sprzedaży dostępne były tylko pozostałości magazynowe.

</doc>
<doc id="1657227" url="https://pl.wikipedia.org/wiki?curid=1657227" title="Mordowija Sarańsk (piłka nożna)">
Mordowija Sarańsk (piłka nożna)

Mordowija Sarańsk (ros. Футбольный клуб «Мордовия» Саранск, "Futbolnyj Kłub "Mordowija" Saransk") - rosyjski klub piłkarski z siedzibą w Sarańsku.
Historia.
Chronologia nazw:
Piłkarska drużyna Stroitiel została założona w 1961 w mieście Sarańsk, chociaż wcześniej w rozgrywkach Pucharu ZSRR miasto reprezentowała drużyna Spartak Sarańsk w 1938. 
W 1961 zespół Stroitiel Sarańsk debiutował w Klasie B Mistrzostw ZSRR, w której występował dwa sezony. Po reformie systemu lig ZSRR w 1963 okazał się w Drugiej Lidze, w której występował do 1972, z wyjątkiem 1970, kiedy to zmagał się w niższej lidze. W latach 1973-1979 zespół uczestniczył w rozgrywkach lokalnych pod nazwą Elektroswiet Sarańsk.
Od 1980 klub nazywał się Swietotiechnika Sarańsk i występował ponownie w Drugiej Lidze.
W 1990 i 1991 klub występował w Mistrzostw ZSRR w Drugiej Niższej Lidze.
W Mistrzostwach Rosji klub startował w Pierwszej Lidze, w której występował dwa sezony, a od 1994 występował w Drugiej Lidze.
W 2001 zdobył mistrzostwo w Drugiej Dywizji, grupie Uralsko-Nadwołżańskiej i w turnieju finałowym zdobył drugie miejsce. Jednak odmówił awansu. Sytuacja powtórzyła się w 2002 - klub ponownie zdobył mistrzostwo i był drugi w turnieju finałowym, jednak skorzystał z okazji awansować do Pierwszej Dywizji. Klub zmienił nazwę na Lisma-Mordowija Sarańsk i dwa sezony występował w Pierwszej Dywizji.
Po sezonie 2004 klub zajął przedostatnie 21 miejsce i spadł z Pierwszej Dywizji. 
Przed rozpoczęciem sezonu 2005 odbyła się fuzja z innym klubem Biochimik-Mordowia Sarańsk. Nowo powstały klub pod nazwą Mordowija Sarańsk kontynuował rozgrywki w Drugiej Dywizji.
Po dwuletniej przerwie klub ponownie wywalczył awans do Pierwszej Dywizji, jednak nie potrafił utrzymać się w niej i z powrotem spadł do Drugiej Dywizji, grupy Uralsko-Nadwołżańskiej, w której występuje do dziś.
W latach 2010–2018 Mordowija swoje spotkania rozgrywała na stadionie Start. Wcześniej obiektem klubu był, rozebrany w 2010 roku, stadion Swietotiechnika. W 2018 roku otwarto nowy obiekt, który będzie również jedną z aren piłkarskich Mistrzostw Świata 2018.

</doc>
<doc id="1657229" url="https://pl.wikipedia.org/wiki?curid=1657229" title="Lisma-Mordowia Sarańsk">
Lisma-Mordowia Sarańsk



</doc>
<doc id="1657230" url="https://pl.wikipedia.org/wiki?curid=1657230" title="Swietotiechnika Sarańsk">
Swietotiechnika Sarańsk



</doc>
<doc id="1657231" url="https://pl.wikipedia.org/wiki?curid=1657231" title="Luedersburg">
Luedersburg



</doc>
<doc id="1657232" url="https://pl.wikipedia.org/wiki?curid=1657232" title="Elektroswiet Sarańsk">
Elektroswiet Sarańsk



</doc>
<doc id="1657233" url="https://pl.wikipedia.org/wiki?curid=1657233" title="Spartak Sarańsk">
Spartak Sarańsk



</doc>
<doc id="1657234" url="https://pl.wikipedia.org/wiki?curid=1657234" title="Stroitiel Sarańsk">
Stroitiel Sarańsk



</doc>
<doc id="1657235" url="https://pl.wikipedia.org/wiki?curid=1657235" title="Michał Jaworski (ur. 1962)">
Michał Jaworski (ur. 1962)

Michał Jaworski (ur. 12 lutego 1962) – dyrektor ds. polityki korporacyjnej Microsoftu, najstarszy stażem pracownik tej firmy w Polsce.
W 1985 roku ukończył studia na Wydziale Mechaniki Precyzyjnej Politechniki Warszawskiej.
W latach 2002–2005 współpracował z Institute for Prospective Technological Studies w Sewilli, współtworząc dwa raporty na temat rozwoju społeczeństwa informacyjnego i gospodarki opartej na wiedzy w Europie Wschodniej. Brał udział w tworzeniu projektów Interkl@asa i „Internet dla Szkół”. Pracował nad stworzeniem Strategii Rozwoju Społeczeństwa Informacyjnego dla Polski. Wielokrotnie prowadził i wygłaszał prelekcje na konferencjach poświęconych tematyce informatycznej i rozwojowi społeczeństwa informacyjnego. Laureat nagrody Info Star za rok 2008 w kategorii: propagowanie informatyki.
Od 2001 roku jest członkiem rady Polskiej Izby Informatyki i Telekomunikacji. W kwietniu 2009 roku został wybrany na wiceprezesa PIIT ds. rozwoju społeczeństwa informacyjnego. Wiceprezes Polskiego Związku Pracodawców Prywatnych Informatyki i Telekomunikacji. Jest członkiem Polskiego Towarzystwa Informatycznego i ekspertem Krajowej Izby Gospodarczej. Bierze udział w pracach Koalicji na Rzecz Rozwoju Społeczeństwa Informacyjnego.

</doc>
<doc id="1657236" url="https://pl.wikipedia.org/wiki?curid=1657236" title="Mądziak psi">
Mądziak psi

Mądziak psi ("Mutinus caninus" (Huds.) Fr.) – gatunek grzybów należący do rodziny sromotnikowatych ("Phallaceae"). 
Systematyka i nazewnictwo.
Pozycja w klasyfikacji według Index Fungorum: "Mutinus, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1778 r. William Hudson nadając mu nazwę "Phallus caninus". Obecną, uznaną przez Index Fungorum nazwę nadał mu w 1849 r. Elias Fries, przenosząc go do rodzaju "Mutinus". 
Niektóre synonimy naukowe:
Nazwę polską podał Stanisław Chełchowski w 1898 r. W polskim piśmiennictwie mykologicznym gatunek ten opisywany był też jako sromotnik psi, smardzik psi, smardz psi. 
Morfologia.
Owocniki młode (tzw. jajo): jajowate do ok. 4 cm wysokości i 2,5 cm szerokości, białawe. Dojrzały owocnik osiąga wysokość 16 cm i grubość 1 cm. Kapelusz w kształcie stożka, pokryty lepką masą zarodników w kolorze ciemnooliwkowym. Po rozsianiu zarodników górna część kapelusza i górna część trzonu są morelowe lub żółtopomarańczowe. Zapach młodych owocników przyjemny, przypomina zapach tytoniu lub owoców, starsze osobniki mają woń zbliżoną do zapachu sromotnika bezwstydnego, ale znacznie słabszy.
Elipsoidalne, gładkie, barwne o wymiarach: 4-5 µm długości, 1,5-2 µm szerokości.
Występowanie i siedlisko.
Jest szeroko rozprzestrzeniony. Notowany jest na wszystkich kontynentach, z wyjątkiem Afryki i Antarktydy. W Polsce jest rzadki. W Czerwonej liście roślin i grzybów Polski ma status V – narażony na wymarcie. W Polsce był gatunkiem ściśle chronionym, od 9 października 2014 r. został wykreślony z listy gatunków grzybów chronionych.
Rośnie najczęściej w wilgotnych, cienistych lasach liściastych, na żyznych glebach. Zazwyczaj występuje w grupach. Owocniki pojawiają się latem i jesienią.
Grzyb niejadalny. 
Gatunki podobne.
Mądziak malinowy ("Mutinus ravenelii").

</doc>
<doc id="1657237" url="https://pl.wikipedia.org/wiki?curid=1657237" title="Józef Szymeczek">
Józef Szymeczek

Józef Szymeczek (ur. 18 listopada 1973 w Trzyńcu) – polski historyk i działacz społeczny na Zaolziu, w latach 2002–2016 przewodniczący Kongresu Polaków w Republice Czeskiej, od 2016 wiceprezes.
Życiorys.
Urodził się w rodzinie polskich ewangelików na Śląsku Cieszyńskim. W dzieciństwie uczęszczał do szkół podstawowych z polskim językiem nauczania: w Nydku i Bystrzycy nad Olzą, później kontynuował kształcenie w Gimnazjum Polskim w Czeskim Cieszynie. Następnie studiował historię na Wydziale Filozoficznym Uniwersytetu Ostrawskiego – pracę magisterską poświęcił stosunkom religijnym na Śląsku Cieszyńskim w dobie stalinizmu. W maju 2007 obronił na Wydziale Historyczno-Pedagogicznym Uniwersytetu Opolskiego pracę doktorską pod tytułem „Augsburski Kościół Ewangelicki w czeskiej części Śląska Cieszyńskiego w latach 1945-1950. Koszty autonomii”.
Po ukończeniu studiów w 1997 rozpoczął pracę w ośrodku dokumentacyjnym Kongresu Polaków w Republice Czeskiej w Czeskim Cieszynie. Zaangażował się w sprawę uzyskania przez śląskich Polaków odszkodowań za przymusowe roboty w okresie II wojny światowej ze strony RFN (był z nominacji rządu czeskiego członkiem Komisji Odwoławczej Czesko-Niemieckiego Funduszu oraz przewodniczącym Komisji Przyszłości w Pradze, za swą działalność został wyróżniony Medalem Pro Memoria przez Urząd do Spraw Kombatantów i Osób Represjonowanych). 
W 2001 został zatrudniony w Oddziale Wychowania Chrześcijańskiego Katedry Nauk Społecznych Wydziału Pedagogicznego Uniwersytetu Ostrawskiego (od 2005 jako kierownik tego Oddziału). W 2003 objął funkcję sekretarza ds. nauki i oświaty w Śląskim Kościele Ewangelickim w Czeskim Cieszynie.
Wraz z dyrektorem Książnicy Cieszyńskiej Krzysztofem Szelongiem założył w 2004 wydawaną w dwóch językach edycję dziejów Śląska Cieszyńskiego pod nazwą Bibliotheca Tessinensis.
Już od wczesnej młodości aktywnie uczestniczył w życiu społecznym czeskich Polaków. Od 1990 działał w Harcerstwie Polskim w Republice Czeskiej. W latach 1993–2001 był członkiem Rady Naczelnej Harcerstwa Polskiego w Republice Czeskiej (zaprojektował sztandar organizacji). W okresie 1997–2005 sprawował funkcję prezesa koła Polskiego Związku Kulturalno-Oświatowego w Nydku. W kwietniu 2002 wybrano go prezesem Kongresu Polaków w Republice Czeskiej. Po raz kolejny uzyskał nominację na tę funkcję w marcu 2005 oraz na wiosnę 2008. W kwietniu 2012 roku został wybrany prezesem Kongresu Polaków w Republice Czeskiej na kolejną czteroletnią kadencję. W 2016 po wyborze Mariusza Wałacha na to stanowisko został wiceprezesem tej organizacji.
Uczestniczył w licznych konferencjach naukowych. Jest autorem kilkudziesięciu opracowań opublikowanych w zbiorach zwartych i czasopismach naukowych w Polsce, Czechach, Niemczech, Włoszech, Rumunii, Słowacji i USA. 
Zasiadał w Radzie Rządu Republiki Czeskiej ds. Mniejszości Narodowych (2002–2006). Był również samorządowcem: sprawował mandat radnego gminy Nydek (2002–2006). W wyborach do Parlamentu Europejskiego w czerwcu 2004 kandydował z listy Unii Wolności. 
Interesuje się historią, głównie protestantyzmu śląskiego w czasach nazizmu i komunizmu oraz twórczością Władimira Wysockiego, którą tłumaczy na język polski. 
Jest żonaty z Andreą, z którą ma synów Marka i Michała. Obecnie mieszka w Końskiej koło Trzyńca.

</doc>
<doc id="1657238" url="https://pl.wikipedia.org/wiki?curid=1657238" title="Młotkowo (jezioro)">
Młotkowo (jezioro)

Młotkowo – jezioro na Pojezierzu Dobiegniewskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 10,6 ha.
Na wschodnim brzegu jeziora leży kolonia Bożejewko.
Zbiornik znajduje się w zlewni Mierzęckiej Strugi.

</doc>
<doc id="1657244" url="https://pl.wikipedia.org/wiki?curid=1657244" title="Salomon Kalischer">
Salomon Kalischer

Salomon Kalischer ("Solomon Kalischer", ur. 8 października 1845 w Toruniu, zm. 22 września 1924 w Marienbadzie) – niemiecki kompozytor, pianista, filozof i fizyk.
Życiorys.
Kalischer urodził się w Toruniu. Uczył się w "Jüdisch-Theologisches Seminar" we Wrocławiu, następnie studiował na uniwersytetach we Wrocławiu i Berlinie. Tytuł doktora otrzymał w 1868 po przedstawieniu dysertacji "De Aristotelis Rhetoricis et Ethicis Nicomachæis et in Quo et Cur Inter Se quum Congruant tum Differant", wyróżnionej nagrodą wydziału filozoficznego Uniwersytetu Fryderyka Wilhelma.
Przez rok pracował jako tutor w Amsterdamie, następnie wrócił do Berlina na studia chemiczne i fizyczne. W 1876 został "privatdozentem" na berlińskiej "Bauakademie", potem w "Technische Hochschule". Od 1894 docent i od 1896 profesor fizyki.
Jego synem był Erwin Kalser.
Zmarł 22 września 1922 w Marienbadzie (dziś Mariańskie Łaźnie), pochowany jest na Cmentarzu żydowskim w Berlinie-Weißensee.

</doc>
<doc id="1657246" url="https://pl.wikipedia.org/wiki?curid=1657246" title="Jezioro Stobińskie">
Jezioro Stobińskie

Jezioro Stobińskie – jezioro na Pojezierzu Dobiegniewskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 10,47 ha.
Jezioro znajduje się na północ od kolonii Bożejewko.
Zbiornik znajduje się w zlewni Mierzęckiej Strugi.
W pobliżu jeziora znajduje się miejscowość Bożejewko.

</doc>
<doc id="1657247" url="https://pl.wikipedia.org/wiki?curid=1657247" title="Mutinus">
Mutinus

"Mutinus" Fr. (mądziak) – rodzaj grzybów należący do rodziny sromotnikowatych ("Phallaceae").
Systematyka i nazewnictwo.
Pozycja w klasyfikacji według Index Fungorum: "Mutinus, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Synonimy: "Aedycia" Raf., 
"Caromyxa" Mont., 
"Corynites" Berk. &amp; M.A. Curtis, 
"Cynophallus" (Fr.) Corda, 
"Floccomutinus" Henn., in Engler, 
"Ithyphallus" Gray, 
"Jansia" Penz., 
"Phallus" sect. "Xylophallus" Schltdl., 
"Phallus" trib. "Cynophallus" Fr., 
"Xylophallus" (Schltdl.) E. Fisch.
Nazwę polską podał Stanisław Chełchowski w 1898 r. W polskim piśmiennictwie mykologicznym należące do tego rodzaju gatunki były też opisywane jako sromotnik, smardzik, smardz, chwościak. 
Charakterystyka.
Grzyby saprotroficzne, wytwarzające owocniki złożone z główki z zarodnikami osadzonej na receptakulum, podobnie jak u sromotników ("Phallus sp."). Różnią się od nich między innymi mniejszymi wymiarami, zabarwionym (przynajmniej w górnej części) receptakulum, oraz brakiem urzeźbienia powierzchni główek, które są też bardziej przyrośnięte. Młode owocniki mądziaków są kuliste (tzw. "czarcie jaja"). W Europie występuje jeden gatunek autochtoniczny ("Mutinus caninus") i trzy zawleczone.

</doc>
<doc id="1657249" url="https://pl.wikipedia.org/wiki?curid=1657249" title="Kongres Polaków w Republice Czeskiej">
Kongres Polaków w Republice Czeskiej

Kongres Polaków w Republice Czeskiej – polska organizacja społeczna działająca w Czechach. Skupia mniejsze stowarzyszenia, reprezentuje czeskich Polaków w kontaktach z władzami krajowymi i samorządowymi, jak również społeczeństwem i mediami.
Historia.
Została powołana do życia w marcu 1990. W jej skład wchodzi 30 organizacji i stowarzyszeń, które delegują swoich reprezentantów do tzw. Rady Przedstawicieli. Organem wykonawczym Kongresu jest składająca się z dziewięciu osób Rada Kongresu Polaków.
Kongres wydaje prasę (Głos) oraz pomaga w publikowaniu książek w języku polskim. Przy organizacji afiliowany jest Ośrodek Dokumentacyjny, gdzie gromadzi się zbiory i materiały archiwalne poświęcone czeskim Polakom. 
Kongres zajmuje się organizacją imprez kulturalnych: akcji oraz warsztatów: dziennikarskich, młodzieżowych, europejskich.
Władze.
Prezesi:
Organizacje zrzeszone w Kongresie Polaków.
W skład Kongresu wchodzą:

</doc>
<doc id="1657250" url="https://pl.wikipedia.org/wiki?curid=1657250" title="Wodnik (jezioro)">
Wodnik (jezioro)

Wodnik(także "Jezioro Chłodnickie") – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 13,76 ha. Maksymalna głębokość jeziora wynosi 2,5 m. Wodnik znajduje się na północny zachód od Jeziora Rosochatego.
Zbiornik znajduje się w zlewni Mierzęckiej Strugi.

</doc>
<doc id="1657251" url="https://pl.wikipedia.org/wiki?curid=1657251" title="Jezioro Chłodnickie">
Jezioro Chłodnickie



</doc>
<doc id="1657252" url="https://pl.wikipedia.org/wiki?curid=1657252" title="Ligue 1 (2008/2009)">
Ligue 1 (2008/2009)

Sezon 2008-09 Ligue 1 jest 71 od momentu jej powstania. Rozpoczął się 9 sierpnia 2008 a zakończył 30 maja 2009. Olympique Lyon był obrońcą tytułu mistrzowskiego, jednakże po raz pierwszy od 7 lat drużyna ta musiała uznać wyższość innej a mianowicie .
Wyniki.
Zestawienie kolejek meczowych ogłoszono 23 maja 2008.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Stadiony.
"Aktualizowane: 14 marca 2009"

</doc>
<doc id="1657257" url="https://pl.wikipedia.org/wiki?curid=1657257" title="Czarne Jezioro (powiat choszczeński)">
Czarne Jezioro (powiat choszczeński)

Czarne Jezioro – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 2,6 ha. Czarne Jezioro znajduje się na przy granicy województwa zachodniopomorskiego i lubuskiego.
Zbiornik znajduje się w zlewni strugi Moczel, należącej do zlewni Drawy.

</doc>
<doc id="1657259" url="https://pl.wikipedia.org/wiki?curid=1657259" title="Cwi Hirsz Kaliszer">
Cwi Hirsz Kaliszer

Cwi Hirsz Kaliszer (ur. 24 marca 1795 w Lesznie, zm. 16 października 1874 w Toruniu) – niemiecki rabin, jeden z pionierów ruchu syjonistycznego. Poparł śmiały pomysł emigracji Żydów do Ziemi Izraela i budowy tam nowych osad rolniczych. Jego idee stały się podstawą do założenia organizacji Chowewej Syjon.
Życiorys.
Dzieciństwo i młodość.
Hirsz Kaliszer urodził się w 1795 roku w Lesznie, położonym w zachodniej części Polski, będącej od 1793 roku w zaborze pruskim. Odebrał religijne nauczanie w jesziwie rabina Jaakowa Lorberbaum, a następnie udał się do Poznania, gdzie był uczniem rabina Akiwy Egera. Poza tradycyjnym judaizmem został wykształcony w filozofii literatury i kabale. Gruntownie poznał dzieła średniowiecznych żydowskich filozofów, a także Kartezjusza, Spinozę, Mendelssohna i Kanta.
Cwi Hirsz Kaliszer ożenił się z Henriette Cohn (1802–1889) pochodzącą z Nieszawy. Urodziło się im jedenaścioro dzieci: Louis, Amalie (1827–1909), Jacob (1833–1917), David (1836–1916), Wolf Ze’ew (1839–1892), Alfred (1842–1909), Johanna (1845–1929), Jenny (1847–1928), Moritz, Ernestine i Auguste. Po ślubie osiadł w Toruniu, gdzie uczył się praktycznie od własnego ojca.
Praca publiczna.
W 1825 roku Kaliszer został mianowany rabinem w Toruniu. Przez wszystkie kolejne lata pracował jako rabin. W jego charakterze dominowała bezinteresowność, i nigdy nie brał wynagrodzenia za swoją pracę. Rodzina utrzymywała się z prowadzonego przez żonę małego sklepu. Podobnie jak wielu innych ówczesnych rabinów, również i Kaliszer sprzeciwiał się ruchowi Haskali, walcząc z nowymi reformami i pomysłami. Jednak Kaliszer, przeciwnie do tradycyjnego biernego oczekiwania na zbawienie, uważał, że Żydzi powinni działać świadomie „powoli dochodząc do odkupienia Izraela”. Według jego zdania, powrót Żydów do Ziemi Izraela miał być pierwszym krokiem w Bożym dziele zbawienia ludzkości. Początek jego działalności publicznej przypadł na 1836 rok, kiedy to napisał list do niemieckiego bankiera żydowskiego pochodzenia Amschela Mayer Rotszylda. Był on najstarszym synem dynastii Rotszyldów. Kaliszer zwrócił się do niego z prośbą o pomoc w zakupie ziemi w Palestynie, będącej wówczas pod panowaniem Imperium Osmańskiego. W liście tym po raz pierwszy wyraził swoje poglądy na temat odkupienia narodu żydowskiego w sposób naturalny, bez oczekiwania na Bożą interwencję i wznowienie kultu ofiarnego na Wzgórzu Świątynnym w Jerozolimie. W 1839 roku Kaliszer z podobną prośbą zwrócił się do brytyjskiego filantropa żydowskiego pochodzenia Mosesa Montefiore. W kolejnych latach Kaliszer prowadził liczną korespondencję z różnymi rabinami na temat przywrócenia ofiar. Ta wymiana listów z komentarzami została później przedstawiona w jego książce zatytułowanej "Wymogi Syjonu" (hebr. דרישת ציון). W 1843 roku Kaliszer opublikował pierwszą część książki "Uczciwa Wiara" (hebr. אמונה ישרה), w której zawarł swoje poglądy na temat wiary, filozofii i kabały. Publikacja drugiej części książki opóźniła się do 1870 roku z powodu działalności na rzecz osadnictwa żydowskiego w Palestynie. Napisał także "Eben Bochan", komentarz do kilku zagadnień prawnych z "Szulchan Aruch", "Choszen Miszpat" i "Sefer Moznajim la-Miszpat", trzyczęściowy komentarz do całości "Choszen Miszpat"; glosę „Tzvi L′Tzadik” (hebr. צבי לצדיק) do "Szulchan Aruch" i "Joreh De-ah", "Sefer ha-Berit", komentarz do Pięcioksięgu; "Sefer Yetzi'at Mitzrayim", komentarz do "Haggadah"; "Chiddushim" na temat szeregu traktatów Talmudu. Publikował też w czasopismach, m.in. "HaMaggid", "Syjon", "Ha'Ibri" i "HaLewanon".
W 1859 roku do Kaliszera dołączył rabin Natan Friedland. Rok później wspólnie zorganizowali w Toruniu konferencję na temat osadnictwa żydowskiego w Ziemi Izraela. Do Torunia przyjechało wówczas wielu wybitnych rabinów, w tym wielkopolski cadyk Elijahu Guttmacher. W wyniku tej konferencji, we Frankfurcie nad Menem powstało stowarzyszenie "Związek dla Kolonizacji Palestyny" (niem. "Israelistischer Verein zur Kolonisation von Palästina") zajmujące się podjęciem praktycznych działań na rzecz osadnictwa żydowskiego w Palestynie. Od 1861 roku zaczęto zbieranie funduszy na budowę domów dla ubogich w Jerozolimie. Mniej więcej w tym czasie Kaliszer dostrzegł potrzebę wspierania rozwoju żydowskiego rolnictwa w Palestynie. Wiązał się z tym poważny problem, ponieważ europejscy Żydzi mieli zakaz posiadania ziemi, w związku z tym nie mieli żadnych umiejętności rolniczych. Widząc to, Kaliszer rozpoczął wieloletnie działania na rzecz założenia żydowskiej szkoły rolniczej. W 1870 roku jego syn, Wolf Ze’ew Kaliszer, wydzierżawił od tureckiego sułtana ziemię położoną na południowy wschód od miasta portowego Jafa. Powstała tu szkoła rolnicza Mikwe Jisra’el.
Kaliszer przez całe życie pragnął wyemigrować do Ziemi Izraela, jednak pogarszający się stan zdrowia uniemożliwił mu to. Zmarł 16 października 1874 roku w Toruniu.
Znaczenie.
Nauki rabina Cwi Hirsz Kaliszera odegrały bardzo ważną rolę w rozwoju wczesnego ruchu syjonistycznego.

</doc>
<doc id="1657261" url="https://pl.wikipedia.org/wiki?curid=1657261" title="Letnica (przystanek kolejowy)">
Letnica (przystanek kolejowy)

Letnica – przystanek kolejowy w Letnicy, w woj. lubuskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1657262" url="https://pl.wikipedia.org/wiki?curid=1657262" title="Długie Jezioro">
Długie Jezioro

Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) w Polsce znajdują się 28 jezior o nazwie "Długie Jezioro" oraz 23 jeziora o nazwie "Jezioro Długie"
Przypisy.
&lt;references &gt;
}}&lt;/references &gt;

</doc>
<doc id="1657264" url="https://pl.wikipedia.org/wiki?curid=1657264" title="Puchar Świata w saneczkarstwie 2006/2007">
Puchar Świata w saneczkarstwie 2006/2007

30. sezon Pucharu Świata w saneczkarstwie 2006/2007 rozpoczął się 18 listopada 2006 we włoskiej Cesanie Torinese. Ostatnie zawody z tego cyklu odbyły się 17 lutego 2007 we łotewskiej Siguldzie.
Puchar Świata rozegrany został w 9 miastach, 6 krajach, na 3 kontynentach. Najwięcej konkursów odbyło się w Niemczech: Königssee, Oberhof, Altenberg, Winterberg.

</doc>
<doc id="1657266" url="https://pl.wikipedia.org/wiki?curid=1657266" title="Czarne Jezioro">
Czarne Jezioro

55 jezior w Polsce:

</doc>
<doc id="1657270" url="https://pl.wikipedia.org/wiki?curid=1657270" title="Głębek">
Głębek

Głębek(także "Jezioro Głębokie") – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 9,46 ha. Maksymalna głębokość jeziora wynosi 10,5 m. Głębek znajduje się na południe od jeziora Ramka Duża.
Zbiornik znajduje się w zlewni Mierzęckiej Strugi.

</doc>
<doc id="1657271" url="https://pl.wikipedia.org/wiki?curid=1657271" title="Opór (psychologia)">
Opór (psychologia)

Opór – zjawisko odkryte i opisane przez psychoanalityków, którzy ujmują je jako wewnętrzną siłę przeciwdziałającą postępowi w psychoterapii, zmianie pacjenta, a także wszystko to, co zawarte jest w słowach czy działaniach, które utrudniają pacjentowi dostęp do nieświadomości. Jest to widoczny przejaw mechanizmów obronnych u pacjenta, zapobiega doświadczaniu pacjenta w terapii uczuć nieprzyjemnych lub "zakazanych" np. nienawiści, poczucia winy. Przykładem oporu może być zapominanie o sesjach, niewypełnianie zaleceń lekarskich m.in. nieprzyjmowanie leków przepisanych przez lekarza, albo uporczywe milczenie.
Inni przedstawiciele szkół psychoterapeutycznych również zajmują się tym zjawiskiem, jednak odmiennie je definiują i rozumieją.
Psychoanaliza.
Psychoanalityk przywiązuje szczególną wagę do tych tematów, o których pacjent nie chce mówić. W trakcie procesu swobodnego kojarzenia pacjent w jakimś momencie przejawia ów opór, który często związany jest z życiem seksualnym pacjenta (które obejmuje wszystko to, co przyjemne) lub z wrogimi, pełnymi urazy uczuciami wobec swoich rodziców. Kiedy wyparty temat zostanie w końcu ujawniony, pacjent na ogół twierdzi, że jest on mało ważny, absurdalny, nieistotny albo zbyt przykry, żeby o nim mówić. Celem psychoanalizy jest omawianie i interpretowanie oporów, konfrontowanie pacjenta z tymi przykrymi myślami, pragnieniami i doznaniami.
Opór jest nieodłącznym elementem procesu terapeutycznego, może być świadomy, przedświadomy lub nieświadomy.
Terapia rodzin.
W systemowej terapii rodzin opór może wynikać z głęboko zakorzenionych mitów rodzinnych a także nieprawidłowo ukształtowanych granic. Terapia ma na celu przepracowanie kwestii utrudniających komunikację lub modyfikację struktury rodzinnej, tak by rodzina funkcjonowała prawidłowo.

</doc>
<doc id="1657272" url="https://pl.wikipedia.org/wiki?curid=1657272" title="Ramka Duża">
Ramka Duża

Ramka Duża – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik, o powierzchni 9,48 ha. Maksymalna głębokość jeziora wynosi 16,8 m. Ramka Duża znajduje się na północ od jeziora Głębek. Jezioro otoczone jest lasami Puszczy Drawskiej.
Zbiornik znajduje się w zlewni Mierzęckiej Strugi.

</doc>
<doc id="1657273" url="https://pl.wikipedia.org/wiki?curid=1657273" title="Ramka Mała">
Ramka Mała

Ramka Mała – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 3,92 ha. Maksymalna głębokość jeziora wynosi 4,0 m. 
Jezioro otoczone jest lasami Puszczy Drawskiej.
Ramka Mała znajduje się na północny zachód od jeziora Ramka Duża oraz na południowy wschód od wsi Zieleniewo. 
Zbiornik znajduje się w zlewni Mierzęckiej Strugi.

</doc>
<doc id="1657277" url="https://pl.wikipedia.org/wiki?curid=1657277" title="Jezioro Jare">
Jezioro Jare

Jezioro Jare ("Kołki") – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 14,23 ha. Maksymalna głębokość jeziora wynosi 18,8 m. 
Jezioro otoczone jest lasami Puszczy Drawskiej. Południowy odcinek brzegu Jeziora Jarego stanowi granicę między województwem zachodniopomorskim a woj. lubuskim.
Zbiornik znajduje się w zlewni strugi Moczel, należącej do zlewni Drawy.

</doc>
<doc id="1657278" url="https://pl.wikipedia.org/wiki?curid=1657278" title="Konotop (Równina Drawska)">
Konotop (Równina Drawska)

Konotop – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 12,41 ha. Północny brzeg jeziora stanowi granicę między gminą Bierzwnik a gminą Drawno.
Zbiornik znajduje się w zlewni strugi Moczel, należącej do zlewni Drawy.

</doc>
<doc id="1657279" url="https://pl.wikipedia.org/wiki?curid=1657279" title="Cacatuidae">
Cacatuidae



</doc>
<doc id="1657285" url="https://pl.wikipedia.org/wiki?curid=1657285" title="Samyŏng Yujŏng">
Samyŏng Yujŏng

Samyŏng Yujŏng (ur. 1543, zm. sierpień 1610) – koreański mistrz sŏn, uczeń Sŏsana Taesy. Znany także jako Song’un Yujŏng.
Życiorys.
Samyŏng stracił swoich rodziców w dzieciństwie i w 1556 r. w wieku 13 lat został mnichem w klasztorze Chikji na górze Hwang’ak. W 1561 r. zdał wymagane egzaminy państwowe. Został głównym mnichem w klasztorach Chikji oraz Pongŭn. Niewiele wiadomo, co działo się przez kilka następnych lat.
W 1575 r. zaoferowano mu stanowisko opata w klasztorze Pongŭn, głównej świątyni szkoły sŏn. Wcześniej opatem w tym klasztorze był Sosan Taesa. Jednak Samyŏng odmówił i jeszcze tego samego roku został uczniem Sŏsana, który od 1568 r. przebywał na górze Myohyang. Po dwóch latach praktyki pod kierunkiem Sŏsana przeniósł się na górę Kŭmgang, gdzie przebywał trzy lata. Następnie udał się na południe i praktykował w klasztorach na górach P’algong, Ch'ŏngnyang, T’aebaek i Odae.
W czasie inwazji japońskiej na Koreę w 1592 r. przebywał w klasztorze Yujŏm na górze Kŭmgang. Sŏsan zgromadził 5000 armię mnichów i stał się moralnym i duchowym przywódcą buddystów sŏn. Bezpośrednio w walkach dowódcą był Samyŏng, którego tytułowano "generałem armii mnichów". Jego mnisia armia wraz z pomocą wojsk chińskich wyzwoliła miasto Pjongjang (dzisiejszą stolicę Korei Północnej).
W 1598 r. Samyŏng udał się do japońskiego obozu jako negocjator. Podczas drugiej inwazji w tym samym roku, znów wziął aktywny udział w walkach. Zaraz po wojnie odbudował fortece na górach P’algong, Kŭmo i Yonggi.
W 1604 r. udał się z pokojową misją do Japonii i po ustanowieniu pokojowego rozejmu, powrócił do Korei z jeńcami wojennymi w ilości 3500.
Liczne i legendarne nieraz opowieści ludowe przedstawiają Samyŏnga jako olbrzymiego, bardzo przystojnego mężczyznę, co kontrastowało z Sosanem, który był dość niepozorny. O obu krążą w Korei opowieści, w których wyposażeni są oni w niezwykłe i czarodziejskie moce.
Mistrz Samyŏng był także cenionym poetą i kaligrafem.
Ostatnie lata swojego życia spędził w klasztorze Haein, który istnieje do dziś.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1657286" url="https://pl.wikipedia.org/wiki?curid=1657286" title="Monergol">
Monergol

Monergol - paliwo rakietowe będące ciekłą mieszaniną utleniacza i paliwa właściwego lub związkiem chemicznym zawierającym w każdej cząsteczce elementy paliwa i utleniacza.

</doc>
<doc id="1657288" url="https://pl.wikipedia.org/wiki?curid=1657288" title="Mora (gra)">
Mora (gra)

Mora (wł. "Morra") – włoska gra towarzyska dla dwóch osób (istnieją warianty wieloosobowe), znana już w starożytnym Rzymie. W morę gra się, używając dłoni graczy.
Zasady.
Gra składa się z kolejnych tur. W każdej turze obydwaj gracze, na umówiony sygnał, szybko wystawiają przed siebie po jednej dłoni, pokazującej od zera do pięciu palców. W tym samym czasie gracze głośno mówią liczbę od zera do dziesięciu. Jeżeli jeden gracz odgadł liczbę będącą sumą liczb pokazanych palcami, otrzymuje jeden punkt.
Gracz, który pierwszy uzyska dziesięć punktów, wygrywa partię.
W celu uniknięcia nieporozumień, często stosuje się konkretne znaki wyrażające wybrane liczby (zamiast dowolnych układów palców):
Uproszczoną wersją mory jest gra papier, nożyce, kamień, w którą mogą grać nawet małe dzieci.

</doc>
<doc id="1657290" url="https://pl.wikipedia.org/wiki?curid=1657290" title="Ch'ǒnghǒ Hyujǒng">
Ch'ǒnghǒ Hyujǒng



</doc>
<doc id="1657291" url="https://pl.wikipedia.org/wiki?curid=1657291" title="Sǒsan Taesa">
Sǒsan Taesa



</doc>
<doc id="1657292" url="https://pl.wikipedia.org/wiki?curid=1657292" title="Wolfgang Güttler">
Wolfgang Güttler

Wolfgang Güttler (ur. 22 lutego 1893, zm. 20 lutego 1918) – as lotnictwa niemieckiego Luftstreitkräfte z 8 potwierdzonymi zwycięstwami w I wojnie światowej, dowódca Jagdstaffel 13.
Służbę wojskową rozpoczął w sierpniu 1914 roku. Po przejściu szkolenia został przydzielony do 11 Batalionu Strzelców ("Kurhessisches Jäger-Bataillon Nr.11") należącym do XI Korpusu Armijnego. Po przeniesieniu do lotnictwa od 1916 roku służył na froncie wschodnim w jednostce rozpoznawczej FA72, a następnie w FAA285. 
Po przejściu szkolenia na samolotach jednomiejscowych w Fliegerersatz Abteilung Nr. 11 w Brzegu 10 marca 1917 roku został przydzielony do eskadry myśliwskiej Jagdstaffel 24. W jednostce odniósł 4 zwycięstwa pierwsze 2 maja 1917 roku. 29 września został przeniesiony do Jagdstaffel 13 na stanowisko dowódcy. W jednostce odniósł jeszcze 4 zwycięstwa.
Zginął 20 lutego w pobliżu Reneuil Ferme Francja w czasie kolizji z innym pilotem z eskadry Paulem Hiobem. Pochowany został w rodzinnym mauzoleum w miasteczku Reichenstein (obecnie Złoty Stok) na Dolnym Śląsku.

</doc>
<doc id="1657293" url="https://pl.wikipedia.org/wiki?curid=1657293" title="Nagrody Emmy">
Nagrody Emmy



</doc>
<doc id="1657294" url="https://pl.wikipedia.org/wiki?curid=1657294" title="Siegfried Gussmann">
Siegfried Gussmann

Siegfried Gussmann (ur. 1896, zm. ?) – as lotnictwa niemieckiego Luftstreitkräfte z pięcioma potwierdzonymi zwycięstwami w I wojnie światowej.
Służbę wojskową rozpoczął służbę w lotnictwie jako obserwator w FA3 w 1917 roku. W jednostce odniósł swoje pierwsze zwycięstwo 12 lipca 1917 roku, razem ze swoim pilotem. Po przejściu szkolenia z pilotażu został przydzielony do eskadry myśliwskiej Jagdstaffel 11 w listopadzie 1917 roku. W jednostce służył do końca wojny z przerwą pomiędzy kwietniem i sierpniem 1918 roku, kiedy służył jako instruktor w Fliegerersatz Abteilung Nr. 3 w Gocie. Łącznie odniósł pięć zwycięstw powietrznych. Jego losy po I wojnie światowej nie są znane.

</doc>
<doc id="1657295" url="https://pl.wikipedia.org/wiki?curid=1657295" title="Andrzej Krzysztofik">
Andrzej Krzysztofik

Andrzej Krzysztofik (ur. 21 listopada 1948) – muzyk, gitarzysta i wokalista, były członek zespołu 2 plus 1.
Życiorys.
Jest synem Zygmunta (1914–1983), dyrektora stadniny ogierów w Białym Borze, organizatora wczasów „w siodle” dla cudzoziemców, i Bogumiły z Donimirskich (1919–1969). Po matce jest wnukiem ziemianina i działacza narodowego Witolda Donimirskiego. Zanim rozpoczął działalność muzyczną, uprawiał jazdę konną. W 1961 roku (jako 12-latek) został Mistrzem Polski juniorów w zawodach jeździeckich.
Pod koniec lat 60. występował z różnymi zespołami. Trafił później do klubu ZAKR, gdzie poznał Janusza Kruka i Elżbietę Dmoch. W latach 1971–1976 był członkiem zespołu 2 plus 1, z którym wylansował takie przeboje jak „Chodź, pomaluj mój świat” czy „Wstawaj, szkoda dnia”. Pod koniec lat 70. wyjechał na stałe do Australii. Janusza Kruka poznał w 1970 w klubie na MDM, dołączając wówczas do zreformowanego zespołu Warszawskie Kuranty. Zespół grał przez 3 miesiące na Wybrzeżu, z Andrzejem Wójcikiem (perkusja) i Markiem Cieszewskim (wokal). Zespół rozpadł się po powrocie do Warszawy. Andrzej Krzysztofik następnie grał z Grupą Bluesową Stodoła. Tuż przed Opolem 1971 został ponownie zwerbowany przez Janusza Kruka do tworzącego się 2 plus 1 (Eliza Grochowiecka / Andrzej Rybiński / J. Kruk / E. Dmoch). Po festiwalu Rybiński i Grochowiecka opuścili 2 plus 1 i Krzysztofik został tym 'trzecim'. Grał na gitarze basowej.

</doc>
<doc id="1657297" url="https://pl.wikipedia.org/wiki?curid=1657297" title="Wioleta Fiuk">
Wioleta Fiuk



</doc>
<doc id="1657299" url="https://pl.wikipedia.org/wiki?curid=1657299" title="Problem P=NP">
Problem P=NP



</doc>
<doc id="1657300" url="https://pl.wikipedia.org/wiki?curid=1657300" title="It's Amazing">
It's Amazing

It's Amazing – piosenka pop stworzona przez Jem we współpracy z Lester Mendez, na jej 3 studyjny album Down to Earth. Piosenka została wydana jako pierwszy singel promujący płytę. Reżyserem teledysku jest Saam Gabbay. Utwór znalazł się na soundtracku do filmu "Seks w wielkim mieście" (2008).

</doc>
<doc id="1657301" url="https://pl.wikipedia.org/wiki?curid=1657301" title="Anthony Lurling">
Anthony Lurling

Anthonius Petrus Lurling (ur. 22 kwietnia 1977 w Den Bosch) – holenderski piłkarz występujący na pozycji napastnika.
Kariera klubowa.
Lurling profesjonalną karierę rozpoczynał w drugoligowym FC Den Bosch. W jego barwach debiutował w sezonie 1994/1995. Wystąpił wówczas w lidze pięć razy. Od początku następnego sezonu był już podstawowym graczem ekipy z Den Bosch. 9 września 1995 strzelił pierwsze gole w zawodowej karierze. Były to dwie bramki zdobyte w zremisowanym 3:3 ligowym pojedynku z TOP Oss. W 1999 roku awansował z klubem do Eredivisie, po czym odszedł z zespołu. W sumie rozegrał tam 135 spotkań i zdobył 56 bramek.
Latem 1999 został zawodnikiem innego pierwszoligowca – Sc Heerenveen. Pierwszy występ zanotował tam 15 sierpnia 1999 w przegranym 2-3 ligowym meczu z Ajaxem Amsterdam. 1 października 1999 strzelił dwa gole w wygranym 3-1 meczu z MVV Maastricht. Były to jego pierwsze bramki w trakcie gry w Eredivisie. W pierwszym sezonie wywalczył z klubem wicemistrzostwo Holandii. Dzięki temu w następnym sezonie grał z nim w Lidze Mistrzów. Te rozgrywki zakończyli jednak na fazie grupowej. Łącznie w barwach Heerenveen zagrał 94 razy i strzelił 36 goli.
W 2002 roku odszedł do Feyenoordu. Zadebiutował tam 18 sierpnia 2002 w wygranym spotkaniu z NEC Nijmegen. Lurling był podstawowym graczem jedenastki Feyenoordu. W sezonach 2002/03 oraz 2003/04 zajmował z klubem trzecie miejsce w Eredivisie. Łącznie wystąpił tam w 57 meczach i zdobył 8 bramek. W 2004 roku na zasadzie wypożyczenia został zawodnikiem NAC Breda. Pierwsze spotkanie rozegrał tam 12 września 2004 w wygranym 3-2 pojedynku z FC Groningen. W NAC spędził jeden sezon. W tym czasie zagrał tam 29 razy i strzelił 4 gole. Po zakończeniu sezonu powrócił do Feyenoordu. Jednak jeszcze przed rozpoczęciem nowego za 300 tysięcy euro został sprzedany do niemieckiego 1. FC Köln.
W nowym klubie zadebiutował 27 sierpnia 2005 w przegranym 2-3 meczu z 1. FC Kaiserslautern. W barwach kolońskiej drużyny zdążył rozegrać dwanaście spotkań, a potem w styczniu 2006 powędrował na wypożyczenie go do RKC Waalwijk. Grał tam do końca sezonu, a na cały następny został wypożyczony do FC Den Bosch.
W 2007 podpisał kontrakt z NAC Breda, w którym występował już w sezonie 2004/2005. Od stycznia 2014 występował w Sc Heerenveen, a następnie w lipcu 2014 wrócił do FC Den Bosch. W 2016 roku zakończył tam karierę.
W Eredivisie rozegrał 385 spotkań i zdobył 82 bramki.
Kariera reprezentacyjna.
Był powoływany do reprezentacji Holandii, jednak nie zadebiutował w zespole narodowym.

</doc>
<doc id="1657303" url="https://pl.wikipedia.org/wiki?curid=1657303" title="Punta Thurwieser">
Punta Thurwieser

Thurwieserspitze (wł. "Punta Thurwieser") to szczyt w Masywie Ortleru, w Alpach Retyckich. Leży w północnych Włoszech, na granicy dwóch prowincji: Sondrio i Południowy Tyrol.
Pierwszego wejścia, 20 sierpnia 1869 r., Theodor Harpprecht i Josef Schnell.

</doc>
<doc id="1657305" url="https://pl.wikipedia.org/wiki?curid=1657305" title="Florian (film)">
Florian (film)

Florian – polski film fabularny, melodramat z 1938 w reż. Leonarda Buczkowskiego. Pierwowzorem filmu była powieść Marii Rodziewiczówny pt. "Florian z Wielkiej Hłuszy".
Treść.
Akcja toczy się w małym miasteczku na Kresach w czasie I wojny światowej. Kiedy do miasta wkraczają Niemcy, mieszkańcy ukrywają przed rekwizycją dzwon, zwany "Florianem". Na tle akcji z dzwonem toczą się wątki obyczajowe. Dziedzic Alfred Rupejko kocha się z wzajemnością w Bronce, wnuczce dziadka Wereszczyńskiego. Wkrótce idzie do legionów. Po pewnym czasie Niemcy opuszczają miasto, które zostaje z kolei zaatakowane przez Armię Czerwoną. Jednak na odsiecz przybywają legioniści.

</doc>
<doc id="1657307" url="https://pl.wikipedia.org/wiki?curid=1657307" title="Monte Vioz">
Monte Vioz

Monte Vioz to szczyt w Masywie Ortleru, w Alpach Retyckich. Leży w północnych Włoszech, na granicy dwóch prowincji: Sondrio i Południowy Tyrol.
Szczyt góruje nad doliną Val di Peio i miejscowością Peio.
Pierwszego wejścia, w 1854 r., dokonał Christophoro Groos.

</doc>
<doc id="1657308" url="https://pl.wikipedia.org/wiki?curid=1657308" title="Florian (ujednoznacznienie)">
Florian (ujednoznacznienie)



</doc>
<doc id="1657310" url="https://pl.wikipedia.org/wiki?curid=1657310" title="Jerzy I Terter">
Jerzy I Terter

Jerzy I Terter – (bułg.: Георги I Тертер, "Georgi I Terter"), car bułgarski w latach 1280 – 1292.
Jerzy Terter był bojarem bułgarskim, prawdopodobnie kumańskiego pochodzenia, który doszedł do wielkiego znaczenia w okresie zamętu po śmierci cara Konstantyna Asena Ticha. W 1280 roku objął tron carski. Na okres jego rządów przypada szczyt potęgi Ordy Nogaja. W wyniku niszczących najazdów tatarskich był zmuszony uznać w 1285 roku zwierzchnictwo tatarskie. Słabość władzy Jerzego I Tertera pogłębiła jeszcze stan anarchii wywołany walkami o władzę i doprowadziła do rozpadu państwa bułgarskiego na szereg niezależnych księstw. W 1292 roku Jerzy I Terter zbiegł przed kolejnym najazdem tatarskim do Bizancjum.
Życie.
Objęcie władzy.
Pochodzenie Jerzego Tertera nie jest znane. Był bojarem bułgarskim, najprawdopodobniej kumańskiego pochodzenia.
Jerzy I Terter doszedł do władzy w trakcie walk o tron carski po śmierci Konstantyna Asena Ticha. Konstantyn Tich zginął w bitwie z chłopskimi rebeliantami pod wodzą Iwajły w 1277 roku, pozostawiając jako swego następcę sześcioletniego syna Michała. Po klęsce armii carskiej powstańcy Iwajły zaczęli zdobywać warowne miasta. Wdowa po Konstantynie Tichu, Maria doprowadziła wprawdzie do koronacji małego Michała, jednak pozbawieni kierownictwa bojarowie nie byli w stanie stawić oporu rebelii. Cesarz bizantyński Michał VIII, poparł początkowo Iwajłę, widząc jednak w jego działaniach możliwość destabilizacji sytuacji społecznej również w Bizancjum, zmienił zdanie i wydał swą córkę za Iwana Mico, potomka bułgarskich Asenowiczów, żyjącego w Cesarstwie. W ten sposób, w 1278 roku, na południu pojawił się nowy pretendent do tronu carów, na czele dowodzonej przez bizantyńskiego generała armii.
Zagrożona z dwóch stron, carowa wdowa Maria otwarła przed Iwajłą, oblegającym Tyrnowo, bramy stołecznego miasta. W wyniku zawartego porozumienia Iwajło poślubił carową wdowę i objął tron carski. Nowy car i współwładca Bułgarii rozbił w następnych miesiącach nadciągających od północy Tatarów oraz powstrzymał armie bizantyńskie. W 1279 roku od północy wtargnął kolejny zagon tatarski. Iwajło z główną armią wyruszył mu na spotkanie, a Iwan Mico zajął Tyrnowo i koronował się na cara Bułgarów przyjmując imię Iwana Asena III. Carowa Maria i młodziutki car Michał zostali odesłani do Konstantynopola.
Objęcie władzy przez Iwana Asena III i oblężenie Iwajły w twierdzy na północy nie uspokoiło sytuacji wewnętrznej. Nowemu, obcemu carowi nie udało się pozyskać poddanych. Rozproszone dotąd i skłócone wzajemnie bojarstwo zaczęło się jednoczyć wokół cieszącego się wielkim uznaniem wojska Jerzego Tertera. Chcąc go przeciągnąć na swą stronę Iwan Asen III, za namową Michała VIII, wydał za niego swoją siostrę Kermarię. Nie przyniosło to jednak spodziewanych rezultatów. W dodatku wiosną 1280 roku przeszedł do ofensywy Iwajło, wyzwalając znaczną część kraju. Zagroził nawet Iwanowi Asenowi III w Tyrnowie. Latem 1280 roku rozbił w dwóch bitwach armie bizantyńskie. Po tych klęskach Iwan Asen III zbiegł do Bizancjum rezygnując z władzy carskiej.
Iwajle nie udało się jednak ponownie zdobyć Tyrnowa. Zmęczone trwającymi kilka lat walkami wojsko chłopskie zaczęło go opuszczać. Szukając pomocy udał się do ordy tatarskiej na dwór Nogaja, gdzie zginął podczas uczty. Jerzy Terter został sam na placu boju i koronował się na cara Bułgarów.
Pod jarzmem tatarskim.
W 1281 roku wysłał poselstwo do Karola Andegaweńskiego, króla sycylijskiego, dążącego do odbudowy panowania łacińskiego nad Bosforem. W następnym roku potęgę Karola złamał jednak wybuch Nieszporów Sycylijskich. Na osamotnionych Bułgarów, wskutek zabiegów Michała VIII uderzyła 40 tysięczna armia tatarska, Spustoszyła Bułgarię i wtargnęła do Serbii. Bojarzy bułgarscy, bracia Dyrman i Kudelin, wyparli Węgrów z ziemi braniczewskiej i utworzyli własne księstwo. W ziemi Widyńskiej obejmującej dolinę Timoku własne państwo utworzył bojar Szyszman, sojusznik i lennik Nogaja. Jego posiadłości miały stale rosnąć obejmując pod koniec XIII wieku większość ziem północno-zachodniej Bułgarii. Władca tego państwa tytułował się kniaziem lub królem, a niekiedy nawet carem. Ziemiami znajdującymi się w Średniogórzu i nad dolną Maricą, aż po gród Sliwen zawładnął bojar Smilec z braćmi Wojsiłem i Radosławem.
Osłabiony najazdem tatarskim i rozpadem państwa Jerzy I Terter zawarł sojusz z królem serbskim Stefanem Uroszem I, a w 1284 roku porozumiał się również z Bizancjum, odsyłając do Konstantynopola swą drugą żonę Kermarię, siostrę Iwana Asena III w zamian za uwolnienie swej pierwszej żony i syna Teodora Swetosława, więzionych w bizantyńskiej stolicy. Cesarz Andronik II uznał wtedy carski tytuł Jerzego. Mimo zawartych sojuszów carowi nie udało się odeprzeć kolejnego wielkiego najazdu tatarskiego, który w 1285 roku spustoszył kraj. Jerzy I Terter został zmuszony do oddania jednej z córek za żonę synowi Nogaja Czace i przekazania w charakterze zakładnika syna Teodora Swetosława. Nogaj jako zwierzchnik Jerzego I Tertera rozstrzygał odtąd spory między carem a Smilcem i innymi bojarami. Do walk wewnętrznych w Bułgarii włączyło się również Bizancjum.
Zbieg.
W 1291 roku Tatarzy wtargnęli ponownie do Bułgarii zmuszając Jerzego I Tertera do ucieczki. Zbiegły car szukał schronienia w Konstantynopolu, gdy mu go odmówiono z obawy przed Tatarami, ukrył się w okolicach Ochrydy. Informacje na temat jego dalszych losów na ziemiach Bizancjum są niepewne. Niewątpliwie nie mógł opuścić ziem Cesarstwa mimo śmierci Nogaja w 1299 roku, prawdopodobnie był więziony. W 1301 roku jego syn Teodor Swetosław, już jako car Bułgarów, pokonał wojska bizantyńskie. W zamian za zwrot schwytanych wówczas jeńców greckich uzyskał uwolnienie z więzienia bizantyńskiego swego starego ojca.
Rodzina.
Jerzy I Terter był dwukrotnie żonaty
Jerzy Terter i Maria mieli troje dzieci:

</doc>
<doc id="1657311" url="https://pl.wikipedia.org/wiki?curid=1657311" title="Pizzo Tresero">
Pizzo Tresero

Pizzo Tresero to szczyt w Masywie Ortleru, w Alpach Retyckich. Leży w północnych Włoszech, w prowincji Sondrio (Lombardia).
Pierwszego wejścia, 28 czerwca 1865 r., dokonali: Francis Fox Tuckett, Douglas William Freshfield, James Backhouse, George Henry Fox, François Devouassoud i Peter Michel

</doc>
<doc id="1657312" url="https://pl.wikipedia.org/wiki?curid=1657312" title="Pociąg towarowy">
Pociąg towarowy

Pociąg towarowy – zespół wagonów towarowych sprzęgniętych z co najmniej jedną czynną lokomotywą, odpowiednio osygnalizowany i wyposażony w wymagane dokumenty, obsługiwany przez drużynę pociągową, oznaczony numerem i posiadający rozkład jazdy i przygotowany do drogi bądź znajdujący się w drodze.
Pociąg towarowy przeznaczony jest do przewozu ładunków (rzeczy), w szczególności w ilościach masowych. Zestawiony jest z wagonów towarowych odpowiednich do rodzaju ładunku, jakie są przeznaczone i przygotowane do przewozu. Mogą być to wagony towarowe zarówno przeznaczone do przewozu jednego rodzaju towaru, jak i różnorodne. Zasadniczo do pociągów towarowych nie włącza się innego rodzaju wagonów niż wagony towarowe ani innych pojazdów kolejowych, ale na zasadach określonych przepisami jest to dozwolone.
Dopuszczalna liczba wagonów włączonych do pociągu towarowego, a co za tym idzie – jego długość, wynika z warunków technicznych linii, jaką będzie realizowany przejazd danego pociągu towarowego i nie powinna być większa od najkrótszego toru.

</doc>
<doc id="1657314" url="https://pl.wikipedia.org/wiki?curid=1657314" title="Gdzie jesteś, święty Mikołaju?">
Gdzie jesteś, święty Mikołaju?

Gdzie jesteś, święty Mikołaju? – polski film familijny z 1996 roku.
Fabuła.
Zbliżają się Święta Bożego Narodzenia. Ania w liście do Świętego Mikołaja pisze, że chciałaby dostać braciszka, ale dostaje tylko lalkę. Wówczas jest obrażona i nie może uwierzyć w to, że nikt nie wierzy w Świętego Mikołaja. Ania idzie się spotkać z Krzysiem, chłopcem z sąsiedztwa. Okazuje się, że go nigdy nie odwiedził Święty Mikołaj, dlatego Ania przebiera się za Świętego Mikołaja i wręcza mu 3 prezenty. Tymczasem Krzyś ma już 4 lata, więc powinien dostać 4 prezenty.

</doc>
<doc id="1657316" url="https://pl.wikipedia.org/wiki?curid=1657316" title="Aberracja zwierciadła">
Aberracja zwierciadła



</doc>
<doc id="1657317" url="https://pl.wikipedia.org/wiki?curid=1657317" title="Trafoier Eiswand">
Trafoier Eiswand

Trafoier Eiswand (wł. "Cima di Trafoi") – szczyt w Masywie Ortleru, w Alpach Retyckich. Leży w północnych Włoszech na granicy między dwiema prowincjami: Tyrolem Południowym i Sondrio.
Pierwszego wejścia dokonał węgierski wspinacz Mór Déchy z przewodnikami Aloisem i Johannem Pinggerą 8 lipca 1872 r.

</doc>
<doc id="1657319" url="https://pl.wikipedia.org/wiki?curid=1657319" title="Schemat heliocentryczny">
Schemat heliocentryczny



</doc>
<doc id="1657320" url="https://pl.wikipedia.org/wiki?curid=1657320" title="Monte Pasquale">
Monte Pasquale

Monte Pasquale (niem.: "Osterberg") to szczyt w Masywie Ortleru, w Alpach Retyckich. Leży w północnych Włoszech, w prowincji Sondrio.
Pierwszego wejścia, 26 lipca 1889 r., dokonali włoscy wspinacze Giacomo Cavaleri, Battista Confortola i Filippo Cola.

</doc>
<doc id="1657321" url="https://pl.wikipedia.org/wiki?curid=1657321" title="Wypór hydrostatyczny">
Wypór hydrostatyczny



</doc>
<doc id="1657322" url="https://pl.wikipedia.org/wiki?curid=1657322" title="W chłopskie ręce">
W chłopskie ręce

W chłopskie ręce – polski film obyczajowy z 1946 roku w reż. Leonarda Buczkowskiego. Dystrybucję filmu, jednego z pierwszych polskich półkowników, wstrzymała cenzura.

</doc>
<doc id="1657323" url="https://pl.wikipedia.org/wiki?curid=1657323" title="Jelcz M120NM">
Jelcz M120NM

Jelcz M120NM – prototyp niskowejściowego autobusu miejskiego stworzonego w 1994 roku przez firmę Jelcz.
W 1994 roku Jelcz stworzył niskowejściową odmianę modelu Jelcz 120M z silnikiem marki MAN. Tę wersję zaprezentowano tylko targach w roku 1994. Wyprodukowano jeden egzemplarz eksploatowany w latach 1994 - 2009 przez. MPK Wrocław.

</doc>
<doc id="1657324" url="https://pl.wikipedia.org/wiki?curid=1657324" title="Fosfon D">
Fosfon D

Fosfon D – organiczny związek chemiczny, fitotoksyna działająca (w zależności od dawki) jako defoliant, desykant, herbicyd lub retardant wzrostu roślin.
Fosfon D stosowany jest w formie roztworów wodnych do opryskiwania.

</doc>
<doc id="1657326" url="https://pl.wikipedia.org/wiki?curid=1657326" title="Piz Tschütta">
Piz Tschütta

Piz Tschütta lub Stammerspitze — szczyt w Samnaungruppe, w Alpach Retyckich. Leży w Szwajcarii, w kantonie Gryzonia.

</doc>
<doc id="1657328" url="https://pl.wikipedia.org/wiki?curid=1657328" title="Lamentacja (teoria literatury)">
Lamentacja (teoria literatury)

Lamentacja – utwór poetycki wyrażający żałobę, rozpacz, nieszczęście. Często jego tematem jest bezradność człowieka wobec przeciwieństw losu.

</doc>
<doc id="1657331" url="https://pl.wikipedia.org/wiki?curid=1657331" title="Piz Rots">
Piz Rots

Piz Rots to szczyt w Samnaungruppe, w Alpach Retyckich. Leży na granicy między Szwajcarią (Gryzonia) i Austrią (Tyrol).

</doc>
<doc id="1657333" url="https://pl.wikipedia.org/wiki?curid=1657333" title="Jelcz 120MV">
Jelcz 120MV

Jelcz 120MV – autobus miejski produkowany w 1992 roku przez Jelczańskie Zakłady Samochodowe.
Historia.
W 1991 r. Jelczańskie Zakłady Samochodowe rozpoczęły współpracę ze szwedzką firmą Volvo. Efektem jej oprócz stworzenia autobusów M180 i T120V był model 120MV.
Autobus ten posiada oś przednią typu NZ6A1 i oś tylną typu MT1032A. Do napędu tego modelu przewidziano jedną jednostkę napędową firmy Volvo o mocy maksymalnej 245 KM.
Wysokie koszty produkcji autobusu (wiele elementów było importowanych) zadecydowały o wyprodukowaniu tylko prototypu i zakończeniem produkcji tego ciekawego modelu.
Trafił do MPK Rzeszów, gdzie otrzymał numer taborowy 633. Obecnie autobus nie posiada silnika Volvo ponieważ w 2002 roku doszło do poważnej awarii. Zamontowano oryginalny silnik typu WS Mielec SWT 11/300/1, który jest najczęściej używany w modelu 120M.
Autobus został sprzedany 6 grudnia 2012.

</doc>
<doc id="1657336" url="https://pl.wikipedia.org/wiki?curid=1657336" title="Kocham Klarę">
Kocham Klarę

Kocham Klarę – serial komediowy, emitowany przez Polsat od 1 grudnia 2001 do 23 lutego 2002. Serial był realizowany w Teatrze Dramatycznym w Warszawie z udziałem publiczności. Serial luźno oparto na amerykańskim sitcomie pt. "I Love Lucy".
Fabuła.
Serial przedstawia losy dwóch zaprzyjaźnionych małżeństw mieszkających w jednym bloku w Zielonej Górze – tytułowej Klary i Jakuba Zalapskich oraz Hanny i Jana Nowaków. Każdy odcinek stanowi odrębną całość. Fabuła opiera się na codziennych problemach rodzin, sprzeczkach między małżeństwami i małżonkami, perypetiach w pracy.
Podobieństwa.
Serial został luźno oparty na scenariuszu sitcomu "I Love Lucy", na którym jest również wzorowany 
serial "Sąsiedzi". Rodzi to kilka podobieństw:
Dodatkowo w obu serialach jedno małżeństwo jest trochę starsze od drugiego.
Linki zewnętrzne.
 

</doc>
<doc id="1657339" url="https://pl.wikipedia.org/wiki?curid=1657339" title="Moses Mosop">
Moses Mosop

Moses Mosop (ur. 17 lipca 1985 w Kamasia, w prowincji Rift Valley) – kenijski lekkoatleta, długodystansowiec.

</doc>
<doc id="1657341" url="https://pl.wikipedia.org/wiki?curid=1657341" title="Hanna Leks">
Hanna Leks

Hanna Bryła (z domy Leks) (ur. 16 kwietnia 1989 w Mikołowie) – polska szachistka, mistrzyni międzynarodowa od 2009 roku.
Kariera szachowa.
Hanna Bryła pochodzi z Orzesza, gdzie stawiała swe pierwsze kroki w szachach. Od najmłodszych lat należała do ścisłej krajowej czołówki juniorek w różnych kategoriach wiekowych, siedmiokrotnie zdobywając medale mistrzostw Polski w szachach klasycznych: 5 złotych (Kołobrzeg 2001 – do 12 lat, Brody 2003 – do 14 lat, Łeba 2005 – do 16 lat, Łeba 2006 – do 18 lat, Łeba 2007 – do 18 lat) oraz 2 brązowe (Żagań 2002 – do 14 lat, Środa Wielkopolska 2006 – do 20 lat). Była również czterokrotną medalistką drużynowych mistrzostw Polski juniorów (2003 – złotą, 2004 i 2006 – srebrną oraz 2007 – brązową), w barwach klubu MKS "Polonia Trade Trans" Warszawa.
Wielokrotnie reprezentowała Polskę na mistrzostwach świata i Europy juniorek, największy sukces odnosząc w 2007 r. w Szybeniku, gdzie zdobyła tytuł wicemistrzyni Europy do 18 lat.
Normy na tytuł mistrzyni międzynarodowej wypełniła w Belfort (2005, mistrzostwa świata juniorek do 16 lat), Szybeniku (2007, mistrzostwa Europy do 18 lat) oraz w Barberà del Vallès (2008, turniej "XXXI Open Int. Barbera del Valles 2008 Grupo A"). Do innych jej indywidualnych sukcesów należą m.in. dz. IV m. w Pradze (2006, wspólnie z m.in. Dasem Neelotpalem i Eduardem Meduną) oraz dz. III m. w Avilés (2007).
Najwyższy ranking w dotychczasowej karierze osiągnęła 1 lipca 2006 r., z wynikiem 2253 punktów zajmowała wówczas 15. miejsce wśród polskich szachistek.Obecnie prowadzi własną działalność gospodarczą, szkoląc dzieci i młodzież. Jest m.in. trenerką w sekcji szachowej Miejskiego Domu Kultury w Łaziskach Górnych.

</doc>
<doc id="1657343" url="https://pl.wikipedia.org/wiki?curid=1657343" title="Bürkelkopf">
Bürkelkopf

Bürkelkopf – szczyt w Samnaungruppe, w Alpach Retyckich. Leży na granicy między Szwajcarią (Gryzonia) i Austrią (Tyrol).

</doc>
<doc id="1657344" url="https://pl.wikipedia.org/wiki?curid=1657344" title="T Love">
T Love



</doc>
<doc id="1657345" url="https://pl.wikipedia.org/wiki?curid=1657345" title="Martijn Reuser">
Martijn Reuser

Martin Franciscus Reuser (ur. 1 lutego 1975 w Amsterdamie) – holenderski piłkarz występujący na pozycji pomocnika. Obecnie jest zawodnikiem NAC Breda.
Kariera klubowa.
Reuser profesjonalną karierę rozpoczynał w Ajaxie Amsterdam. W jego barwach zadebiutował 24 października 1993 w zremisowanym 2-2 pojedynku z Feyenoordem, rozegranym w ramach rozgrywek Eredivisie. W debiutanckim sezonie 1993/1994 rozegrał dwa spotkania. Z klubem wywalczył także mistrzostwo Holandii. W następnym sezonie ponownie sięgnął po to trofeum. 20 sierpnia 1995 strzelił pierwszego gola w zawodowej karierze. Było to w wygranym 4-0 ligowym meczu z FC Utrechtem. W 1996 roku po raz trzeci z rzędu został z Ajaxem mistrzem Holandii. W sierpniu 1997 został wypożyczony do innego pierwszoligowca – SBV Vitesse. Pierwszy występ zanotował tam 18 października 1997 w zremisowanym 1-1 ligowym spotkaniu z Rodą Kerkrade. W Vitesse spędził dwa sezony, a potem powrócił do Ajaxu. Zdążył tam wystąpić jeszcze trzy razy, a w styczniu 2000 sprzedano go do angielskiego Ipswich Town.
Wraz z nowym klubem już w pierwszym sezonie awansował do ekstraklasy. W Premier League zadebiutował 19 sierpnia 2000 w przegranym 1-3 meczu z Tottenhamem Hotspur. W 2002 roku zajął z Ipswich osiemnaste miejsce w lidze i spadł z nim do drugiej ligi. Tam spędził jeszcze dwa sezony. W sumie w barwach Ipswich rozegrał 92 spotkania i zdobył 14 bramek.
W 2004 roku powrócił do Holandii, a konkretnie do Willem II Tilburg. Zadebiutował tam 14 sierpnia 2004 w przegranym 0-2 meczu z NEC Nijmegen. W Willem był graczem podstawowej jedenastki i sumie zagrał tam 47 razy, a także strzelił 14 goli. W 2006 roku odszedł do innego pierwszoligowca – RKC Waalwijk. Pierwszy występ zanotował tam 20 sierpnia 2006 w przegranym 0-5 spotkaniu z Ajaxem Amsterdam. Na koniec pierwszego sezonu w RKC, spadł z nim do drugiej ligi. Na zaplecze ekstraklasy grał jeszcze przez rok.
Latem 2008 trafił do pierwszoligowego NAC Breda. Debiut zaliczył 31 sierpnia 2008 w meczu z AZ Alkmaar (2-1 dla NAC).
Kariera reprezentacyjna.
Reuser jest reprezentantem Holandii. W drużynie narodowej zadebiutował 13 października 1998 w bezbramkowo zremisowanym towarzyskim meczu z Ghaną. Dotychczas było to jednak jedyne spotkanie rozegrane przez niego w kadrze.

</doc>
<doc id="1657346" url="https://pl.wikipedia.org/wiki?curid=1657346" title="Burkelkopf">
Burkelkopf



</doc>
<doc id="1657347" url="https://pl.wikipedia.org/wiki?curid=1657347" title="Buerkelkopf">
Buerkelkopf



</doc>
<doc id="1657348" url="https://pl.wikipedia.org/wiki?curid=1657348" title="Julia, Anna, Genowefa...">
Julia, Anna, Genowefa...

Julia, Anna, Genowefa... – polski film psychologiczny z 1967 roku.
Fabuła.
25-letnia Anna pracuje w laboratorium łódzkiej fabryki włókienniczej. Mieszka z matką i niedawno poślubionym mężem. Jej dotychczasowe życie wali się, kiedy w domu pojawia się nieznajoma, która szuka córki zaginionej w czasie wojny. Wtedy Anna dowiaduje się od matki, że była adoptowana. Od tej pory próbuje odnaleźć swoją biologiczną matkę. Szuka w PCK, domach dziecka, nawet prosi o pomoc telewizję. Pojawiają się setki listów i rozmowy z korespondentami. Dla jednych jest Anną, dla innych Julią, a nawet Genowefą. Zagubiona i broniąca się przed uczuciem do domniemanego brata, odwiedza Lidię – córkę Oświęcimia – która znalazła swoją rodzinę. Tu uświadamia sobie, że znalezienie swoich rodziców niczego nie zmieni.

</doc>
<doc id="1657349" url="https://pl.wikipedia.org/wiki?curid=1657349" title="Piz Tschutta">
Piz Tschutta



</doc>
<doc id="1657350" url="https://pl.wikipedia.org/wiki?curid=1657350" title="Piz Tschuetta">
Piz Tschuetta



</doc>
<doc id="1657351" url="https://pl.wikipedia.org/wiki?curid=1657351" title="Stammerspitze">
Stammerspitze



</doc>
<doc id="1657352" url="https://pl.wikipedia.org/wiki?curid=1657352" title="Verstanclahorn">
Verstanclahorn

Verstanclahorn – szczyt w paśmie Silvretta, w Alpach Retyckich. Leży w Szwajcarii, w kantonie Gryzonia.

</doc>
<doc id="1657355" url="https://pl.wikipedia.org/wiki?curid=1657355" title="Wolfgang Guttler">
Wolfgang Guttler



</doc>
<doc id="1657356" url="https://pl.wikipedia.org/wiki?curid=1657356" title="Wolfgang Guettler">
Wolfgang Guettler



</doc>
<doc id="1657357" url="https://pl.wikipedia.org/wiki?curid=1657357" title="Samyong Yujong">
Samyong Yujong



</doc>
<doc id="1657358" url="https://pl.wikipedia.org/wiki?curid=1657358" title="Palon de la Mare">
Palon de la Mare



</doc>
<doc id="1657359" url="https://pl.wikipedia.org/wiki?curid=1657359" title="Wagon towarowy">
Wagon towarowy

Wagon towarowy – pojazd kolejowy przeznaczony do transportu ładunków i towarów. Wagon towarowy składa się z dwóch głównych części: podwozia oraz nadwozia. W skład podwozia wchodzi ostoja, czyli rama wagonu, która z kolei oparta jest na kołach. Na ostoi oparte są układ hamulcowy i mechaniczny, zderzaki i urządzenie cięgłowe. Nadwozie ma budowę przystosowaną do rodzaju transportowanego ładunku. Według jednolitej klasyfikacji sporządzonej przez Międzynarodowy Związek Kolei (UIC) wagony towarowe kolei europejskich podzielone są na następujące rodzaje:
Identyfikator wagonu towarowego.
Każdy wagon towarowy powinien posiadać identyfikator wagonu towarowego. Numer taki nanosi się na ścianie bocznej z lewej strony. Składa się on z dwunastocyfrowego numeru oraz oznaczeń literowych serii wagonu. Na identyfikator składają się:

</doc>
<doc id="1657360" url="https://pl.wikipedia.org/wiki?curid=1657360" title="Urządzenie FAT">
Urządzenie FAT

Urządzenie FAT (niem. "Flächen-Absuch-Torpedo") – niemiecka torpeda z okresu II wojny światowej, po raz pierwszy użyta w 1942 roku. Została zaprojektowana do walki z silnymi konwojami alianckimi, które były zbyt silnie chronione do atakowania konwencjonalnymi torpedami o prostolinijnym przebiegu. Ze względu na charakterystyczny tor torpedę FAT (i zbliżoną LUT) nazywa się czasem torpedami pętlowymi, manewrującymi lub zig-zag.
Zasada działania.
Tuż po wystrzeleniu torpeda skręcała dzięki żyroskopowi o wyznaczony kąt (mogła też być wystrzelona na wprost), a następnie biegła torem prostoliniowym. Do tego momentu torpeda FAT niczym nie różniła się od konwencjonalnych torped. Jednak po przebyciu wyznaczonej odległości, ustalanej jako wielokrotność 100 metrów, dzięki wyposażeniu w programator skręcała (w lewo lub w prawo) o 90 stopni. Następnie przebywała 300 metrów i wykonywała zwrot w tę samą stronę co poprzednio. W efekcie zawracała o 180 stopni i płynęła w przeciwnym kierunku 300 metrów od poprzedniego toru. Po przebyciu określonej odległości (w przybliżeniu 800 lub 1500 metrów z zależności od ustawienia determinowanego wielkością konwoju) torpeda wykonywała analogiczne dwie zmiany kursu o 90 stopni, w przeciwnym kierunku niż poprzednio. Cały manewr był powtarzany do momentu wyczerpania źródła energii.
FAT była najbardziej skuteczna przy strzelaniu z boku konwoju z niewielkiej odległości - duża odległość strzału zmniejszała ilość energii potrzebnej do ruchu pętlowego.
Prędkość podczas ruchu prostoliniowego wynosiła 30 węzłów, a podczas zmiany kierunku torpeda zwalniała. Uwzględniając względną prędkość FAT, w wersji z krótkimi pętlami maksymalna skuteczność torpedy osiągana była, gdy konwój poruszał się z prędkością 7 węzłów, a w przypadku ustawienia 1500-metrowej pętli - 5 węzłów.
Aby wystrzeliwać torpedy tej klasy konieczna była lekka modyfikacja wyrzutni torpedowych ze względu na nowe współczynniki w kalkulatorze torpedowym. Teoretycznie mogły być one wystrzeliwane nawet z głębokości 80 metrów, w praktyce jednak było to niemożliwe ze względu na ograniczenia wyrzutni torpedowych.
Warianty.
Niemieccy konstruktorzy zaprojektowali kilka typów torped z programatorem FAT. Część źródeł podaje, jakoby torpeda FAT zapewniała 100% skuteczność, jednak nie jest to prawda, choć prawdopodobnie ich wprowadzenie zwiększyło liczbę trafień. Przykładowo "U-575" 9 stycznia 1943 wystrzelił 4 torpedy FAT, ale nie odnotowano trafienia, a 4 torpedy "U-604" (w tym jedna konwencjonalna) zatopiły jeden statek.
U-Booty miały zazwyczaj w wyrzutniach załadowane zarówno torpedy konwencjonalne jak i manewrujące, a w wielu wypadkach niemożliwe jest ustalenie która konkretnie torpeda trafiła statek, przypisywanie zaś wszystkich sukcesów torpedom manewrującym jest nadużyciem.
FAT 1.
Była to pierwsza torpeda tego typu. Posiadała napęd parogazowy i została zaprojektowana na bazie istniejącego typu G7a. Ze względu na kilwater miała być stosowana wyłącznie nocą. Paliwa wystarczało na 4 długie albo 6 krótkich pętli, jednak długość początkowego odcinka zmniejszała te wartości.
Ze względu na kilwater FAT1 został szybko wycofany nawet z nocnego użycia na wodach o wysokiej fosforescencji, między innymi na Morzu Śródziemnym.
FAT 2.
Torpeda wybudowana na bazie G7e. Miała napęd elektryczny, który nie pozostawiał śladu wodnego, jednak odbyło się to kosztem krótszego zasięgu. Od kwietnia używana przez U-Booty na Morzu Śródziemnym i Arktyce (gdzie noc była zbyt krótka na stosowanie FAT1), a od czerwca dostępna także dla okrętów na Atlantyku. 
Dwie możliwości konfiguracji torpedy FAT2 obejmowały:
Ograniczenia torped typu FAT.
Aby optymalnie wykorzystać tor pętlowy, torpeda musiała "trafić" w konwój pod kątem prostym. Odchylenie od 90 stopni powodowało, że wykonywane pętle nie przecinały maksymalnej możliwej liczby kursów pojedynczych celów, co zmniejszało szanse trafienia.
Uwzględniając fakt, że przed rozpoczęciem manewrowania torpeda skręcała o wyznaczony kąt jeden raz (tuż po wystrzeleniu), dla każdego kierunku konwoju i pozycji U-Boota istniało tylko jedno miejsce do optymalnego trafienia. Jeżeli konwój przebył ten punkt, niemożliwe było skuteczne użycie FAT z danej pozycji U-Boota. Aby strzelić w inne miejsce, należało obrócić odpowiednio okręt, co było czasochłonne i zwiększało ryzyko wykrycia.
Drugim ograniczeniem była niska względna prędkość torped, wynosząca 5-7 węzłów, która nie wystarczała na skuteczne atakowanie małych i szybkich konwojów.
Obie wady zostały wyeliminowane w torpedzie typu LUT, która została wprowadzona tuż przed zakończeniem wojny.
Ponadto przy ataku wilczym stadem atakujący U-Boot musiał wysłać innym "ostrzeżenie przed FAT", aby torpeda nie trafiła okrętu podwodnego. Obowiązującą procedurą dla innych U-Bootów było w takiej sytuacji zejście w zanurzenie, co ograniczało skuteczność wspólnego ataku.

</doc>
<doc id="1657361" url="https://pl.wikipedia.org/wiki?curid=1657361" title="Inna wyspa">
Inna wyspa

Inna wyspa – polski film psychologiczny z 1986 roku.
Fabuła.
35-letnia Marta jest architektem, podobnie jak jej mąż Paweł. Realizują właśnie wspólny projekt. Ale Marta jest nieuleczalnie chora, dostaje ataków, które wytrącają ją z działania. Paweł powoli traci cierpliwość, ponieważ mija kolejny termin oddania projektu. Jego żona decyduje się znów na leczenie w Domu Opieki dla Przewlekle Chorych "Caritasu" prowadzonym przez zakonnice. W drodze poznaje Andrzeja, który ją odprowadza do bramy. Później zaczynają się częściej spotykać, gdyż Andrzej odwiedza w domu swoją matkę. Pobyt stawia ją na nogi. Wstępuje w nią nadzieja, chce mieć dziecko. Ale Paweł traktuje tę sprawę z obojętnością. Po pewnym czasie następuje pogorszenie, Marta znów trafia do Caritasu.

</doc>
<doc id="1657362" url="https://pl.wikipedia.org/wiki?curid=1657362" title="Torpedy FAT">
Torpedy FAT



</doc>
<doc id="1657368" url="https://pl.wikipedia.org/wiki?curid=1657368" title="MIsja Moda">
MIsja Moda



</doc>
<doc id="1657370" url="https://pl.wikipedia.org/wiki?curid=1657370" title="Łowca snów (film 2003)">
Łowca snów (film 2003)

Łowca snów – amerykańsko-kanadyjsko-francusko-australijski horror z 2003 roku zrealizowany na podstawie powieści Stephena Kinga o tym samym tytule.
Fabuła.
Czterej przyjaciele – Henry, Beaver, Jonesy i Pete – co roku spotykają się w opuszczonej chacie myśliwskiej. Wcześniej spotkali w szkole kumpla Dudditsa, który przekazał im swoją moc: potrafią czytać w myślach. Ale podczas tej nocy pojawia się zagubiony mężczyzna. Kilka godzin później umiera przez stwora łasicopodobnego, który ucieka z jego ciała. Koledzy będą musieli stanąć do walki z Obcymi i wojskiem.

</doc>
<doc id="1657372" url="https://pl.wikipedia.org/wiki?curid=1657372" title="100 dziewczyn i ja">
100 dziewczyn i ja

100 dziewczyn i ja (ang. "100 Girls") – amerykańska komedia romantyczna z roku 2000.
Opis fabuły.
Matt, nieudacznik i "singiel" do tej pory nie miał dziewczyny. Jednak pewnej nocy, po imprezie w żeńskim akademiku spotyka go nieoczekiwana przygoda. Winda, w której się znajduje wraz z nieznajomą dziewczyną ulega awarii. Między młodymi dochodzi do zbliżenia. Matt zakochuje się w tajemniczej nieznajomej i usiłuje ją znaleźć. Problem w tym, że nie wie jak wygląda i jak ma na imię. Jedyne czym dysponuje to para majtek. Teraz musi znaleźć ich właścicielkę. Jest nią jedna z setki dziewcząt mieszkających w akademiku.

</doc>
<doc id="1657376" url="https://pl.wikipedia.org/wiki?curid=1657376" title="GZA/Genius">
GZA/Genius



</doc>
<doc id="1657383" url="https://pl.wikipedia.org/wiki?curid=1657383" title="Załamanie fali">
Załamanie fali



</doc>
<doc id="1657384" url="https://pl.wikipedia.org/wiki?curid=1657384" title="Klarälven">
Klarälven



</doc>
<doc id="1657385" url="https://pl.wikipedia.org/wiki?curid=1657385" title="Bułeczka (film)">
Bułeczka (film)

Bułeczka – polski film dla dzieci z 1973 roku na podstawie powieści Jadwigi Korczakowskiej pod tym samym tytułem.
Fabuła.
„Bułeczka” to 8-letnia dziewczynka – sierota, która przyjeżdża do wujostwa do Wrocławia ze wsi, gdzie wychowywali ją dalecy krewni. Jest oszołomiona miastem, niechętnie przyjęta przez cioteczną siostrę „Dziunię” – rozpieszczoną jedynaczkę. Mimo to nie traci pogody ducha, a jej dobroć i serdeczność przełamuje uprzedzoną do niej gosposię, która zastępuje matkę Dziuni, która wyjechała do innego miasta. Dziunia razem z Karolem dokuczają „Bułeczce”, choroba Dziuni nie zmienia tego stanu.

</doc>
<doc id="1657386" url="https://pl.wikipedia.org/wiki?curid=1657386" title="Edwin O’Brien">
Edwin O’Brien

Edwin Frederick O’Brien (ur. 8 kwietnia 1939 w Nowym Jorku) – amerykański duchowny rzymskokatolicki, doktor teologii, rektor seminarium św. Józefa w Nowym Jorku w latach 1985–1989 (i 1994–1997), rektor Papieskiego Kolegium Północnoamerykańskiego w Rzymie w latach 1990–1994, biskup pomocniczy Nowego Jorku w latach 1996–1997, arcybiskup koadiutor amerykańskiego ordynariatu polowego w 1997, arcybiskup polowy amerykańskiego ordynariatu polowego w latach 1997–2007, arcybiskup metropolita Baltimore i tym samym prymas Stanów Zjednoczonych w latach 2007–2011, wielki mistrz Zakonu Rycerskiego Grobu Bożego w Jerozolimie w latach 2011–2019, kardynał od 2012 (najpierw w stopniu diakona, w 2022 promowany do stopnia prezbitera).
Życiorys.
Przyszedł na świat w dzielnicy Bronx w rodzinie Edwina Fredericka seniora. Ma dwóch braci. Ukończył seminarium Św. Józefa i 29 maja 1965 otrzymał święcenia kapłańskie z rąk ówczesnego arcybiskupa Nowego Jorku kardynała Francisa Spellmana. Następnie rozpoczął służbę jako kapelan wojskowy gdzie z czasem uzyskał stopień kapitana. W latach 1971–1972 służył w Wietnamie. W 1973 zakończył służbę w armii i wyjechał na studia doktoranckie do Rzymu na Uniwersytet Angelicum. Po uzyskaniu tytułu doktora Świętej Teologii powrócił do kraju. Służył jako wicekanclerz rodzinnej archidiecezji. W latach 1985–1989 i 1994–1997 był rektorem seminarium Św. Józefa, a między 1990 a 1994 rektorem Papieskiego Kolegium Północnoamerykańskiego w Rzymie.
6 lutego 1996 otrzymał nominację na biskupa pomocniczego Nowego Jorku ze stolicą tytularną Thizica. Sakry udzielił mu 25 maja kardynał John Joseph O’Connor. 7 kwietnia następnego roku został koadiutorem arcybiskupa polowego amerykańskiej armii. Sukcesję przejął cztery miesiące później. 7 marca 1998 zrezygnował ze swej stolicy tytularnej. 12 lipca 2007 papież Benedykt XVI mianował go następcą kardynała Keelera w Baltimore. Stał się jednocześnie honorowym prymasem USA. Ingres odbył się 1 października tego samego roku. Uczestniczyło w nim ośmiu kardynałów i wielu biskupów.
29 sierpnia 2011 zastąpił kardynała Foleya na stanowisku wielkiego mistrza Zakonu Rycerskiego Grobu Bożego w Jerozolimie. 6 stycznia 2012 ogłoszona została jego kreacja kardynalska, której papież Benedykt XVI dokonał oficjalnie na konsystorzu w dniu 18 lutego 2012. Brał udział w konklawe 2013, które wybrało papieża Franciszka. 8 grudnia 2019 papież przyjął jego rezygnację. Jego następcą został kardynał Fernando Filoni.
4 marca 2022 papież Franciszek promował go do rangi kardynała prezbitera z zachowaniem dotychczasowej diakonii na zasadzie "pro hac vice".

</doc>
<doc id="1657401" url="https://pl.wikipedia.org/wiki?curid=1657401" title="Spirala przemocy">
Spirala przemocy

Spirala przemocy (ang. "Some Mother's Son") – amerykańsko-irlandzki film dramatyczny z 1996 roku w reżyserii Terry'ego George'a.
Fabuła.
Rok 1981. Kathleen Quigley jest wdową samotnie wychowującą syna. Nie jest uwikłana w polityczne rozgrywki w Irlandii Północnej. Tym bardziej jest zdziwiona kiedy dowiaduje się, że jej syn zostaje aresztowany i skazany na lata więzienia. Trafia do jednej celi z Frankiem Higginsem, członkiem IRA. Kathleen Quigley i Annie Higgins odwiedzają swych synów w więzieniu. Starają się zrozumieć, tymczasem sytuacja ich synów pogarsza się.

</doc>
<doc id="1657402" url="https://pl.wikipedia.org/wiki?curid=1657402" title="Nestor">
Nestor



</doc>
<doc id="1657404" url="https://pl.wikipedia.org/wiki?curid=1657404" title="Nestory">
Nestory

Nestory (Nestoridae) – monotypowa rodzina ptaków z rzędu papugowych (Psittaciformes).
Zasięg występowania.
Rodzina obejmuje gatunki występujące w Nowej Zelandii.
Charakterystyka.
Długość ciała 45–48 cm; masa ciała 550–922 g. Ptaki te charakteryzują się wąską, długą górną szczęką; upierzenie jest zielonobrązowe. W zniesieniu cztery jaja.
Systematyka.
Podział systematyczny.
Do rodziny należy jeden rodzaj "Nestor" z następującymi gatunkami:
Na Wyspach Chatham (Nowa Zelandia) występował wymarły gatunek z tego rodzaju, "Nestor chathamensis" , znany jedynie z odnalezionych kości.

</doc>
<doc id="1657405" url="https://pl.wikipedia.org/wiki?curid=1657405" title="Zofia Kowalczyk (polityk)">
Zofia Kowalczyk (polityk)

Zofia Kowalczyk (ur. 6 maja 1945 w Tarczynie) – polska rolnik i polityk, posłanka na Sejm RP I kadencji.
Życiorys.
Ukończyła Technikum Ogrodnicze w Pruszczu Gdańskim, uzyskując tytuł zawodowy rolnika-ogrodnika. W 1991 uzyskała mandat posłanki na Sejm I kadencji. Została wybrana z listy ogólnopolskiej kandydatów w okręgu katowickim z listy PSL – Sojusz Programowy. Zna biegle język rosyjski, a z zawodu jest rolnikiem.
Zasiadała w Komisji Polityki Społecznej oraz w czterech podkomisjach: Podkomisji nadzwyczajnej do rozpatrzenia projektu ustawy budżetowej na rok 1992, Podkomisji nadzwyczajnej do opracowania opinii dotyczącej działalności Biur Pracy, Podkomisji nadzwyczajnej do rozpatrzenia rządowego projektu ustawy budżetowej na rok 1993 oraz Podkomisji nadzwyczajnej do rozpatrzenia poselskiego projektu ustawy o zmianie ustawy z dnia 17 października 1991 roku o rewaloryzacji emerytur i rent o zasadach ustalania emerytur i rent oraz o zmianie niektórych ustaw.

</doc>
<doc id="1657406" url="https://pl.wikipedia.org/wiki?curid=1657406" title="Ludwik Leszko">
Ludwik Leszko

Ludwik Leszko (ur. 21 lipca 1890, zm. 27 czerwca 1957 w Krakowie) – polski malarz. Uprawiał malarstwo olejne i akwarelowe. Głównym tematem jego twórczości był pejzaż, szczególnie górski oraz nadmorski. Jako artysta krakowski malował też sceny z życia miasta, oraz widoki okolic. Studiował malarstwo na Akademii Sztuk Pięknych w Krakowie (jako uczeń Józefa Mehoffera), oraz w Wiedniu (1908-1918 i 1920-1921). Po ukończeniu studiów wiele podróżował, szukając inspiracji artystycznej. W latach 20. i 30. XX wieku odwiedził m.in. kraje skandynawskie, Włochy, Grecję, Turcję oraz Francję.
Swoje dzieła wystawiał w Polsce i za granicą. Miał dwie indywidualne wystawy zorganizowane w krakowskim TPSP (1929, 1931), a także inne; we Lwowie (1926, 1927), Poznaniu oraz TZSP w Warszawie (1930, 1931, 1934) oraz Paryżu (1927), Bratysławie (1928), Londynie (1930) i Brukseli. Po 1945 należał do ugrupowania „Krąg”. Pochowany na Cmentarzu Rakowickim w grobowcu rodziny Bocheńskich pas-78 wsch., rząd 1.
Był niezwykle barwną postacią – na jego temat powstało wiele anegdot.

</doc>
<doc id="1657407" url="https://pl.wikipedia.org/wiki?curid=1657407" title="Brian Crouser">
Brian Crouser

Brian David Crouser (ur. 9 lipca 1962 w Portland) – amerykański lekkoatleta, który specjalizował się w rzucie oszczepem.
Dwukrotny uczestnik igrzysk olimpijskich - Seul 1988 (29. miejsce w eliminacjach, nie awansował do finału) oraz Barcelona 1992 (21. miejsce w eliminacjach, nie awansował do finału). Jego rekord życiowy osiągnięty starym modelem oszczepem - 95,10 - jest szóstym najlepszym rezultatem w historii konkurencji do czasu modyfikacji sprzętu. Rekord życiowy nowym typem oszczepu: 83,00 (16 maja 1987, Corvallis).

</doc>
<doc id="1657413" url="https://pl.wikipedia.org/wiki?curid=1657413" title="Henryk Siedlecki">
Henryk Siedlecki

Henryk Siedlecki (ur. 4 października 1943 w Mgoszczu) – polski rolnik, działacz spółdzielczy i polityk, poseł na Sejm I i II kadencji.
Życiorys.
Uzyskał wykształcenie średnie zawodowe. Ukończył w 1962 Technikum Mechaniczne w Elblągu. W 1967 wystąpił jako bramkarz w 1 meczu Lechii Gdańsk, grającej wówczas w II lidze. Zajął się prowadzeniem gospodarstwa rolnego, zaangażował się w działalność kółek rolniczych.
W 1991 uzyskał mandat posła na Sejm I kadencji. Został wybrany z listy ogólnopolskiej kandydatów w okręgu elbląsko-olsztyńskim z listy PSL. Zasiadał w Komisji Rolnictwa i Gospodarki Żywnościowej oraz Komisji Systemu Gospodarczego i Przemysłu. W 1993 uzyskał reelekcję z okręgu elbląskiego. Zasiadał ponownie w Komisji Rolnictwa i Gospodarki Żywnościowej, a także w Komisji Polityki Przestrzennej, Budowlanej i Mieszkaniowej. II kadencję Sejmu zakończył jako poseł niezrzeszony. W 1997 bez powodzenia kandydował z ramienia Sojuszu Lewicy Demokratycznej. Mieszka w Gronowie Elbląskim, w 2010 działał w komitecie wyborczym lokalnej kandydatki na wójta.

</doc>
<doc id="1657420" url="https://pl.wikipedia.org/wiki?curid=1657420" title="Ashford (Irlandia)">
Ashford (Irlandia)

Ashford (irl. "Áth na Fuinseoige") – wieś w Irlandii, w prowincji Leinster, w hrabstwie Wicklow. W 2011 roku wieś zamieszkiwało 1 499 osób.

</doc>
<doc id="1657421" url="https://pl.wikipedia.org/wiki?curid=1657421" title="Haym Solomon">
Haym Solomon

Haym Solomon, właśc. Chaim Solomon (ur. 7 kwietnia 1740 w Lesznie, zm. 6 stycznia 1785 w Filadelfii) – Żyd z Polski, bankier, kupiec, makler, główny finansista rewolucji amerykańskiej i jej aktywny uczestnik, ojciec założyciel USA, wolnomularz, szpieg i dyplomata amerykański, filantrop, poliglota (znał 10 języków), sędzia w sądzie rabinackim, oraz działacz żydowskiej społeczności.
Życiorys.
Chaim Solomon urodził się w 1740 roku w polskim Lesznie, w rodzinie sefardyjskich Żydów jako syn rabina. W 1760 roku zdecydował się na emigrację, gdy jego dom został podpalony. Wyemigrował do zachodniej Europy, uczył się w tym czasie zawodu finansisty i bankiera oraz języków obcych. W 1770 roku zdecydował się powrócić do rodzinnego miasta, jednak dwa lata później Solomon wyemigrował do Wielkiej Brytanii. Wkrótce potem przeniósł się do Ameryki Północnej, do Nowego Jorku dotarł zimą 1772 roku.
Solomon przybył do Ameryki bez pieniędzy, jednak szybko rozpoznał rynek usług finansowych i zdecydował się rozpocząć działalność. Z nabytą w zachodniej Europie fachową wiedzą i doświadczeniem oraz znajomością kilku języków założył biuro i stał się głównym maklerem handlowej elity Nowego Jorku.
O jego wyborach politycznych zdecydowała przyjaźń z Alexandrem McDougallem, znanym ze swojej nienawiści do brytyjskiej dominacji Związał się z wigami. Gdy do Nowego Jorku dotarła rewolucja, Solomon opowiedział się przeciwko Brytyjczykom i wstąpił do „Synów Wolności”. Za przynależność do organizacji, w tym spalenie 25% zabudowań Nowego Jorku, Solomon został we wrześniu 1776 roku aresztowany wraz z resztą członków organizacji. W więzieniu przebywał 18 miesięcy, jednak przekonał Brytyjczyków, by zatrudnili go jako tłumacza, pomagającego brytyjskim oficerom w komunikacji z niemieckimi najemnikami. Po zwolnieniu ożenił się z Rachelą Franks (z sefardyjskiej prominentnej rodziny) z którą miał czworo dzieci. Brytyjczycy ofertę przyjęli, ale Solomon wykorzystał swoją nową funkcję głównie do szpiegostwa i sabotażu. 11 sierpnia 1778 roku został jednak aresztowany za szpiegostwo i skazany na śmierć przez powieszenie, ale zbiegł przekupiwszy strażnika.
Po ucieczce osiadł w Filadelfii, gdzie ponownie podjął pracę finansisty oraz został nadzorcą poczty kongresowej. Wkrótce potem został współpracownikiem Roberta Morrisa, głównego bankiera amerykańskich rewolucjonistów. Solomon zaczął obsługiwać transakcje finansowe Kongresu, zabiegał o kredyty, pośredniczył w udzielaniu pożyczek amerykańskim władzom przez kraje europejskie, z osobistych zarobków finansował wojsko i rząd oraz pożyczał pieniądze jego członkom. Za wszystko pobierał minimalne lub żadne wynagrodzenie. Solomon sfinansował także oblężenie Yorktown.
Mógł znać Tadeusza Kościuszkę i Kazimierza Pułaskiego. Temu pierwszemu miał nawet pożyczyć 142 dol.
Według anegdoty George Washington zapytał Solomona o sposób, w jaki USA mają mu wynagrodzić zasługi dla niepodległości. Solomon miał sobie zażyczyć, by Żydzi docenieni zostali jako naród. Washington rzekomo podjął wówczas decyzję, by trzynaście gwiazdek na Wielkiej Pieczęci Stanów Zjednoczonych ułożyć w gwiazdę Dawida.
Solomon nie otrzymał żadnego wynagrodzenia pieniężnego i w 1785 roku zmarł jako bankrut, a zobowiązania rządu wobec niego wyniosły w chwili śmierci bankiera 2 000 000 ówczesnych dolarów.

</doc>
<doc id="1657422" url="https://pl.wikipedia.org/wiki?curid=1657422" title="Park Narodowy Wysp Toskańskich">
Park Narodowy Wysp Toskańskich



</doc>
<doc id="1657425" url="https://pl.wikipedia.org/wiki?curid=1657425" title="Tom S. Englund">
Tom S. Englund

Tom S. Englund (ur. 14 grudnia 1973) – szwedzki gitarzysta i wokalista. Od 1996 roku związany z grupą Evergrey.
Instrumentarium.
Źródło.

</doc>
<doc id="1657426" url="https://pl.wikipedia.org/wiki?curid=1657426" title="Pławno Wielkie">
Pławno Wielkie

Pławno Wielkie ("Pławne Duże") – jezioro na Pojezierzu Choszczeńskim, położone w województwie zachodniopomorskim, w powiecie choszczeńskim, w gminie Bierzwnik o powierzchni 25,91 ha. Maksymalna głębokość jeziora wynosi 5,4 m. Pławno Wielkie znajduje się ok. 0,3 km na zachód od jeziora Pławno Małe i ok. 1,8 km na zachód od wsi Zieleniewo.
Zbiornik znajduje się w zlewni Stobnicy należącej do zlewni rzeki Iny. W typologii rybackiej jest to jezioro karasiowe
Północny i zachodni brzeg jeziora stanowi fragment granicy między gminą Bierzwnik a gminą Krzęcin.

</doc>
<doc id="1657427" url="https://pl.wikipedia.org/wiki?curid=1657427" title="Lekkoatletyka na Letniej Uniwersjadzie 1970 - sztafeta 4 × 400 m mężczyzn">
Lekkoatletyka na Letniej Uniwersjadzie 1970 - sztafeta 4 × 400 m mężczyzn

Sztafeta 4 × 400 metrów mężczyzn – jedna z konkurencji rozegranych podczas zawodów lekkoatletycznych letniej uniwersjady w Turynie w roku 1970. Areną zmagań sprinterów był stadion miejski. Złoty medal wywalczyła reprezentacja Stanów Zjednoczonych ustanawiając nowy rekord uniwersjady.
Przebieg zawodów.
Do biegu sztafetowego zgłoszono tylko osiem reprezentacji narodowych. W związku z tą sytuacją rozegrano tylko bieg finałowy. 

</doc>
<doc id="1657429" url="https://pl.wikipedia.org/wiki?curid=1657429" title="Echem">
Echem

Echem – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Scharnebeck.
Położenie geograficzne.
Echem leży ok. 12 km. na północny wschód od Lüneburga.
Od wschodu sąsiaduje z gminami Hittbergen i Lüdersburg, od południa z gminą Scharnebeck, od zachodu graniczy z gminą Brietlingen, od północnego zachodu z gminą Artlenburg. Na północy sąsiaduje z gminą Hohnstorf (Elbe). 
Teren gminy mieści się pomiędzy rzekami Neetze i jej dwoma prawymi dopływami Bruchwetter i Marschwetter. Dzielnica "Fischhausen" znajduje się po zachodniej stronieKanału Bocznego Łaby ("niem. Elbe-Seitenkanal"), cała miejscowość po wschodniej.
Dzielnice gminy.
W skład gminy Echem wchodzą następujące dzielnice: "Bullendorf" i "Fischhausen".
Historia.
Pierwsze wzmianki pochodzą z początków XIII wieku. W 1368 wieś i istniejący tu wtedy zamek rycerski został sprzedany opactwu w Scharnebecku.
Nazwa miejscowości.
Nazwa miejscowości powstała z połączenia słów „Eiche" dąb oraz „Heim" dom.
Komunikacja.
Do najbliższej autostrady A 39 w Lüneburgu (do 2010 pod nazwą A250) jest ok. 10 km. Do drogi krajowej B209 w Hohnstorf (Elbe) jest 4 km.

</doc>
<doc id="1657430" url="https://pl.wikipedia.org/wiki?curid=1657430" title="Kettling">
Kettling



</doc>
<doc id="1657431" url="https://pl.wikipedia.org/wiki?curid=1657431" title="Wróżka z krainy kwiatów">
Wróżka z krainy kwiatów

 – japoński serial anime wyprodukowany w latach 1992–1993 przez Ashi Productions w reżyserii Tetsuyi Endō. 
Wersja polska.
W Polsce serial był nadawany na kanałach Smyk, Polsat 2 i Polonia 1 z japońskim dubbingiem i polskim lektorem, którym był Henryk Pijanowski.
Opis fabuły.
Akcja serialu rozgrywa się w niewielkim, fikcyjnym mieście zwanym Sunnybell położonym w Japonii. Rodzice Yuri i Kena prowadzą niewielką kwiaciarnię. Pewnego razu babcia daje młodym dzieciom książkę o Mary Bell i tego samego dnia pojawia się tajemnicza jasnowłosa dziewczyna – wróżka, która czerpie swoją magiczną moc z kwiatów.

</doc>
<doc id="1657433" url="https://pl.wikipedia.org/wiki?curid=1657433" title="Objaw Hoffmanna">
Objaw Hoffmanna

Objaw Hoffmanna – objaw neurologiczny z grupy objawów piramidowych. Wywoływany jest przez delikatne opukiwanie opuszki trzeciego lub czwartego palca; objaw jest dodatni gdy nastąpi zgięcie kciuka w stawie międzypaliczkowym. Objaw opisał niemiecki neurolog Johann Hoffmann, a nie Paul Hoffmann, jak niekiedy podają źródła.

</doc>
<doc id="1657436" url="https://pl.wikipedia.org/wiki?curid=1657436" title="Ashford (Surrey)">
Ashford (Surrey)

Ashford – miasto w Wielkiej Brytanii, w Anglii, w regionie South East England, w hrabstwie Surrey. W 2001 r. miasto to zamieszkiwało 25240 osób. Ashford jest wspomniana w Domesday Book (1086) jako "Exeforde".
Z Ashford pochodzi Sarah Ayton, brytyjska żeglarka sportowa, dwukrotna mistrzyni olimpijska, dwukrotna mistrzyni świata.

</doc>
<doc id="1657437" url="https://pl.wikipedia.org/wiki?curid=1657437" title="Gwiazdy na niebie">
Gwiazdy na niebie



</doc>
<doc id="1657438" url="https://pl.wikipedia.org/wiki?curid=1657438" title="Nataļja Tiņina">
Nataļja Tiņina

Nataļja Tiņina (ur. 29 lutego 1984 w Rydze) – łotewska siatkarka, reprezentantka kraju.

</doc>
<doc id="1657439" url="https://pl.wikipedia.org/wiki?curid=1657439" title="Zbigniew Gostomski">
Zbigniew Gostomski

Zbigniew Michał Gostomski (ur. 14 listopada 1932 w Bydgoszczy, zm. 24 lipca 2017 w Otwocku) – polski malarz, artysta współczesny, twórca artystycznych eksperymentów, fotografik, profesor ASP w Warszawie, uczestnik i twórca happeningów, aktor teatru Tadeusza Kantora "Cricot 2", współzałożyciel Galerii Foksal, autor projektu wnętrza galerii (lata 60.).
Życiorys.
Studiował na Akademii Sztuk Pięknych w Warszawie na Wydziale Malarstwa (1953–1959) w pracowni prof. Michała Byliny. Od 1988 profesor warszawskiej uczelni. W latach 60. tworzył czarno-białe reliefy w duchu op-art. W cyklu "Przedmioty optyczne" zajmował się badaniem iluzyjności przestrzeni, kontrastów światła i cienia. Pracował nad możliwością przekształcenia za pomocą środków optycznych obrazu w relief. Późniejsze prace przybrały formę environments. Uczestnik I Biennale Form Przestrzennych w Elblągu i Sympozjum Plastycznego Wrocław ’70. 
W 1970 otrzymał nagrodę im. C.K. Norwida.

</doc>
<doc id="1657441" url="https://pl.wikipedia.org/wiki?curid=1657441" title="Pławno Małe">
Pławno Małe

Pławno Małe ("Pławne Małe") – jezioro na Pojezierzu Choszczeńskim, położone w województwie zachodniopomorskim, w powiecie choszczeńskim, w gminie Bierzwnik, o powierzchni 14,34 ha. Maksymalna głębokość jeziora wynosi 6,7 m. Jezioro ma wydłużony kształt o przebiegu równoleżnikowym. Pławno Małe znajduje się ok. 0,3 km na wschód od jeziora Pławno Wielkie i ok. 0,6 km na zachód od wsi Zieleniewo.
Zbiornik znajduje się w zlewni Stobnicy należącej do zlewni rzeki Iny.
Jezioro znajduje się na pograniczu Pojezierza Choszczeńskiego i Pojezierza Dobiegniewskiego.

</doc>
<doc id="1657442" url="https://pl.wikipedia.org/wiki?curid=1657442" title="Mark-Jan Fledderus">
Mark-Jan Fledderus

Mark-Jan Fledderus (ur. 14 grudnia 1982 w Coevorden) – holenderski piłkarz występujący na pozycji pomocnika. Od 2014 jest zawodnikiem Heraclesa Almelo.
Kariera.
Fledderus profesjonalną karierę rozpoczynał w SC Heerenveen. W jego barwach zadebiutował 29 maja 2003 w przegranym 0-3 meczu z Ajaxem Amsterdam, rozegranym w ramach rozgrywek Eredivisie. Było to jednak jedyne spotkanie rozegrane przez niego w sezonie 2002/2003. W następnym w lidze zagrał pięć razy. Natomiast w sezonie 2003/2004 ani razu nie zdołał wystąpić w barwach klubu. W sumie dla Heerenveen rozegrał sześć spotkań.
W styczniu 2004, w trakcie trwania sezonu 2003/2004 odszedł do drugoligowego Stormvogels Telstar. Pierwszy występ zanotował tam 5 lutego 2004 w przegranym 0-1 ligowym meczu z MVV Maastricht. Do końca sezonu w lidze zagrał w sumie dziesięć razy.
Latem 2004 powrócił do ekstraklasy, gdyż został zawodnikiem grającego tam FC Groningen. W jego barwach pierwszy mecz zaliczył 15 sierpnia 2004 w bezbramkowo zremisowanym ligowym pojedynku z RKC Waalwijk. 9 kwietnia 2005 strzelił pierwszego gola w zawodowej karierze. Było to w wygranym 3-0 ligowym spotkaniu z RBC Roosendaal. W sezonach 2006/2007 oraz 2007/2008 grał z klubem w Pucharze UEFA, jednak w obu przypadkach kończył z nim go już na pierwszej rundzie. Łącznie w Groningen rozegrał 88 spotkań i strzelił 9 goli.
W 2008 roku podpisał kontrakt z innym pierwszoligowcem - Heraclesem Almelo. Pierwszy występ zanotował tam 20 września 2008 w zremisowanym 1-1 meczu z FC Groningen.
W marcu 2011 roku przeszedł na zasadzie wolnego transferu do klubu Roda JC Kerkrade. 26 maja 2013 roku strzelił dwie bramki w decydującym o pozostaniu Rody w Eredivisie meczu przeciwko Sparcie Rotterdam, z czego drugą w ostatnich sekundach spotkania.

</doc>
<doc id="1657443" url="https://pl.wikipedia.org/wiki?curid=1657443" title="31. ceremonia wręczenia nagród Brytyjskiej Akademii Filmowej">
31. ceremonia wręczenia nagród Brytyjskiej Akademii Filmowej

31. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (5) otrzymał film "Annie Hall".
Laureaci.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1657447" url="https://pl.wikipedia.org/wiki?curid=1657447" title="Pływanie na Letniej Uniwersjadzie 1970">
Pływanie na Letniej Uniwersjadzie 1970

Pływanie na Letniej Uniwersjadzie 1970 - zawody pływackie podczas szóstej letniej uniwersjady rozegrano w Turynie od 26 do 29 sierpnia 1970 roku. W zawodach uczestniczyło 197 sportowców w tym 58 kobiet z 24 krajów. W gronie tym znalazło się 6 reprezentantów Polski (w tym 1 kobieta). Podczas zawodów pobito 10 rekordów uniwersjady oraz 5 rekordów krajowych. 

</doc>
<doc id="1657448" url="https://pl.wikipedia.org/wiki?curid=1657448" title="Edwin Frederick O'Brien">
Edwin Frederick O'Brien



</doc>
<doc id="1657452" url="https://pl.wikipedia.org/wiki?curid=1657452" title="Autosan A1010T">
Autosan A1010T

Autosan A1010T Lider − autobus międzymiastowy produkowany od 2000 roku przez firmę Autosan. Należy do modułowej rodziny "A10 Lider".
Produkowany także w odmianie 12-metrowej, zwanej A1012T. Stosowane są osie produkcji firmy FON Radomsko, z tyłu typu FON 474.
W końcu listopada 2005 roku wprowadzono zmodernizowany model Autosan A1010T Lider 2. Pierwsze 3 sztuki trafiły do firmy MKS Krosno. Nowy Lider 2 otrzymał nową ścianę przednią oraz tylną z modelu A1112T Sanman, zastosowane również w modelu A1012T Lider. We wnętrzu pojazdu podłoga została obniżona do wysokości 680 mm, dzięki temu autobusy dostosowano do obsługi linii podmiejskich i lokalnych. Powiększono przedział dla osób stojących, kosztem zmniejszenia liczby miejsc siedzących, oraz zamontowano większą liczbą poręczy i uchwytów. Zastosowano kasowniki oraz elektroniczny system informacji pasażerskiej firmy R&amp;G Mielec. Pojazdy napędzane są silnikami Renault o mocy maksymalnej 195 kW (265 KM), z którymi współpracują manualne 6-biegowe skrzynie. Pod koniec 2010 roku z nazwy handlowej usunięte zostało kodowe oznaczenie "A1010T". Od tego momentu model ten nosi nazwę "Autosan Lider 10".
Na bazie tego modelu powstała odmiana "Autosan A1010T DW" (Duża Więźniarka) przeznaczona dla policji.
13 autobusów tego modelu zakupiły w 2006 roku Siły Zbrojne RP.

</doc>
<doc id="1657453" url="https://pl.wikipedia.org/wiki?curid=1657453" title="Space Metal">
Space Metal

Space Metal – album Star One wydany przez Inside Out w 2002 roku. Album został wydany w wersji normalnej i edycji rozszerzonej (z dodatkową płytą). Album łączy w sobie space rock i metal progresywny, a w utworach zawarte są motywy z niektórych filmów i seriali science fiction, co było hołdem Arjena Lucassena w stronę kultury science fiction.
Nawiązania.
Te utwory nawiązują do seriali i filmów science fiction:

</doc>
<doc id="1657454" url="https://pl.wikipedia.org/wiki?curid=1657454" title="Theresiana">
Theresiana



</doc>
<doc id="1657455" url="https://pl.wikipedia.org/wiki?curid=1657455" title="The Mansion">
The Mansion

The Mansion - willa należąca do Ricka Rubina położona w Los Angeles, zbudowana w 1918. Po nagraniu w niej albumu "Blood Sugar Sex Magik" przez zespół Red Hot Chili Peppers, Rubin zdecydował o nagrywaniu wielu produkowanych przez siebie albumów w willi, np. "Stadium Arcadium" (Red Hot Chili Peppers), "Out of Exile" (Audioslave), "De-Loused in the Comatorium" (The Mars Volta), "Minutes to Midnight" (Linkin Park).
Od 1991 (nagranie Blood Sugar Sex Magik) grupa kilkakrotnie powracała do budynku w celu nagrania np. utworów "Fortune Faded" i "Save the Population" czy albumu "Stadium Arcadium". The Mansion opisana i przedstawiona jest w DVD zespołu, "Funky Monks" (1991).
W willi nagrywali również tacy artyści jak Mick Jagger, David Bowie, Jimi Hendrix i The Beatles.
Istnieje znany mit, mowiący, że w latach 20. w budynku mieszkał Harry Houdini, jednak Corey Taylor zaprzeczył temu w swojej książce, pisząc, że w "The Mansion" nie mieszkał nikt pod nazwiskiem Houdini.

</doc>
<doc id="1657458" url="https://pl.wikipedia.org/wiki?curid=1657458" title="Jezioro Łąkie (Równina Drawska)">
Jezioro Łąkie (Równina Drawska)

Jezioro Łąkie ("Zieleniewo") – jezioro na Równinie Drawskiej, położone w województwie zachodniopomorskim, w powiecie choszczeńskim, w gminie Bierzwnik o powierzchni 20,28 ha. Maksymalna głębokość jeziora wynosi 18,5 m. Nad częścią zachodniego brzegu jeziora leży wieś Zieleniewo. 
Zbiornik znajduje się w zlewni Mierzęckiej Strugi.

</doc>
<doc id="1657461" url="https://pl.wikipedia.org/wiki?curid=1657461" title="Pływanie na Letniej Uniwersjadzie 1970 - 1500 m stylem dowolnym">
Pływanie na Letniej Uniwersjadzie 1970 - 1500 m stylem dowolnym

1500 m stylem dowolnym mężczyzn – jedna z konkurencji rozegranych podczas zawodów pływackich letniej uniwersjady w Turynie w roku 1970. Złoty medal wywalczył zawodnik Stanów Zjednoczonych Andy Strenk. 
Przebieg zawodów.
Do konkursu zgłoszono tylko ośmiu zawodników. W związku z tą sytuacją rozegrano tylko wyścig finałowy.

</doc>
<doc id="1657463" url="https://pl.wikipedia.org/wiki?curid=1657463" title="Czas przeszły (film)">
Czas przeszły (film)

Czas przeszły – polski film fabularny, psychologiczny oraz wojenny z 1961 r. w reż. Leonarda Buczkowskiego i Mieczysława Waśkowskiego na motywach powieści Andrzeja Szczypiorskiego pod tym samym tytułem.

</doc>
<doc id="1657464" url="https://pl.wikipedia.org/wiki?curid=1657464" title="Funkcja eksponencjalna">
Funkcja eksponencjalna



</doc>
<doc id="1657465" url="https://pl.wikipedia.org/wiki?curid=1657465" title="Reprezentacja Łotwy w piłce siatkowej kobiet">
Reprezentacja Łotwy w piłce siatkowej kobiet

Reprezentacja Łotwy w piłce siatkowej kobiet (łot.: "Latvijas Volejbola Federācija") – narodowa reprezentacja tego kraju.

</doc>
<doc id="1657469" url="https://pl.wikipedia.org/wiki?curid=1657469" title="Elżbieta Michalak">
Elżbieta Michalak

Elżbieta Barbara Michalak (ur. 2 stycznia 1958 w Krakowie) – polska działaczka opozycji w okresie PRL, posłanka na Sejm I kadencji.
Życiorys.
Ukończyła w 1977 liceum ogólnokształcące w Chełmnie, pracowała w zawodzie statystyka. Na początku lat 80. działała w „Solidarności”, po wprowadzeniu stanu wojennego była związana z podziemnymi strukturami związku w Chełmnie, zajmowała się dostarczaniem lekarstw osobom internowanym. W połowie lat 80. organizowała odnowione struktury Konfederacji Polski Niepodległej w Chełmnie.
W wyborach w 1991 uzyskała mandat posłanki na Sejm I kadencji. Została wybrana w okręgu toruńsko-włocławskim z listy Konfederacji Polski Niepodległej. Zasiadała w Komisji Samorządu Terytorialnego, Komisji Konstytucyjnej Zgromadzenia Narodowego. Nie została ponownie wybrana w 1993.
W 2010 wyróżniona Medalem Marszałka Województwa Kujawsko-Pomorskiego „Unitas Durat Palatinatus Cuiaviano-Pomeraniensis”.

</doc>
<doc id="1657470" url="https://pl.wikipedia.org/wiki?curid=1657470" title="Wyznania">
Wyznania

Wyznania (łac. "Confessiones") – książka autorstwa św. Augustyna z Hippony, należąca do światowej klasyki literatury duchowej. Składa się z 13 ksiąg napisanych pomiędzy 397 a 401 r. n.e. i zawiera wiele akcentów autobiograficznych.
Charakter i znaczenie.
Augustyn napisał swe dzieło niedługo po zostaniu biskupem (396 r.) prawdopodobnie na prośbę Paulina z Noli. "Wyznania" nie są dziełem autobiograficznym w ścisłym, współczesnym sensie tego słowa. Jak zauważył John J. O’Meara, są książką, w której Augustyn użył „swego życia i wyznania wiary w Boga dla zilustrowania swej teorii człowieka” (antropologia). Augustyn opisał więc wydarzenia ze swego życia o tyle jedynie, o ile były użyteczne do tego celu. Motywem stanowiącym tło tego opowiadania było więc pragnienie ukazania, że każdy człowiek od najmłodszych lat nosi w sobie dziedzictwo grzechu pierworodnego i remedium na nie jest łaska Chrystusa, którą się otrzymuje poddając swe życie Bogu przez sakramenty. O’Meara zauważył, że stąd właśnie wzięło się szczere oskarżanie się Augustyna z grzechów swej młodości, wśród których niektóre, jak kradzież gruszek sąsiadowi dla zabawy, mogą być uznane za niezbyt poważne:
Ten teologiczny charakter dzieła skłonił niektórych uczonych do powątpiewania w jego historyczność, sugerowali np., że opisane w księdze VIII,12.29 nawrócenie Augustyna z 386 r. było również jedynie figurą teologiczną. Opinie te obalił w 1950 r. Pierre Courcelle SJ. Jego stanowisko podzielili tacy uczeni, jak Aimé Solignac, John J. O’Meara, Henry Chadwick i in..
Układ i treść utworu.
Układ książki jest bardzo trudny do odczytania. Uczeni, jak Stiglmayr, Landsberg i Le Blond próbowali odnaleźć motyw przewodni całej kompozycji dzieła, wskazując, że Augustyn opowiedział w niej o swej przeszłości, teraźniejszości i przyszłości. Wundt, O’Meara oraz Harmless ukazali związki z innym dziełem, które biskup Hippony pisał w tym samym czasie. Był to mały traktat o nazwie "De catechizandis rudibus" na temat prowadzenia katechezy dla tych, którzy zgłosili się do katechumenatu, by przygotować się do chrztu. W tym dziele katechetycznym Augustyn przekonywał, że zadanie katechisty będzie łatwiejsze, jeśli początkujący (łac. "rudes") zostali przyprowadzeni do chrześcijaństwa poprzez napomnienia Boże, doświadczenie lęku pochodzącego od Boga, cuda i sny.
Rzeczywiście, wydaje się, że w dających się wyróżnić dwóch częściach "Wyznań" Augustyn opisał dwa główne tematy, które są pokrewne z tematyką "De catechizandis". Wymienił je na początku księgi jedenastej (XI,2): interwencje Boże (księgi I-IX) oraz Słowo Boże (księgi XI-XIII) w życiu Augustyna. Księga X jest dodatkiem autobiograficznym. Układ "Wyznań", jeśli się wyłączy tę dodatkową księgę X, będzie klarowny: pierwsza część (ks. I-IX) opisuje poszukiwanie Prawdy pod przewodnictwem Opatrzności, zaś druga część (ks. XI-XIII) opowiada o radości, rozkoszy obcowania z Prawdą w Piśmie świętym w jego bieżącym życiu. 
Gdy chodzi o historię życia Augustyna, w "Wyznaniach" brakuje opowieści o blisko dziesięciu latach między jego chrztem i święceniami biskupimi. Pierwsza część dzieła kończy się na jego nawróceniu, chrzcie oraz śmierci jego matki Moniki (387 r.). Druga część dotyczy życia chrześcijańskiego Augustyna w czasie, gdy pisał "Wyznania", niedługo po zostaniu biskupem Hippony (396 r.). Okres między tymi dwoma wydarzeniami nie został ujęty w "Wyznaniach". Dlatego, jak podkreślił John J. O’Meara, książka ta nie może być rozumiana jako autobiografia. Jest raczej katechezą-świadectwem o działaniu Boga w życiu Augustyna – życiu rozumianym jako modelowe. Ma być bowiem zachętą, pouczeniem dla czytających o tym, jak może wyglądać ich własne życie chrześcijańskie, własna droga poszukiwania prawdy Bożej.
Księgi I-IX: historia interwencji Boga w życiu Augustyna.
Tematem opisanym przez Augustyna w pierwszej części "Wyznań", w księgach I-IX, jest historia interwencji Boga w jego życie, przygotowujących go do służby Bożej: „abym mógł głosić Twoje słowo i udzielać ludowi Twemu sakramentu Twego”. Opowiedzenie tej historii życia miało posłużyć jako model nawrócenia dla każdego, podobnie jak miała to czynić pierwsza część omówionej w "De catechizandis" katechezy dla początkujących. W "Wyznaniach" Augustyn opisał dokładnie działanie Boga prowadzące go do przemiany życia: „wszystkie z Twojej strony zachęty, wszystkie groźby i pociechy, i wskazówki (XI,2)” (łac. "omnia hortamenta tua et omnes terrores tuos et consolationes et gubernationes").
Księgi XI-XIII: Słowo Boże w życiu Augustyna.
Drugim tematem "Wyznań", zawartym w księgach XI-XIII, było to, w jaki sposób Augustyn teraz rozumie Słowo Boże i jak ono kieruje jego życiem: 
Ta druga część jest głównie komentarzem do początku Księgi Rodzaju. Augustyn wszedł w ten temat tak szczegółowo, że zdołał skomentować jedynie pierwszych trzydzieści wersów biblijnej księgi, mówiącej o stworzeniu świata. Sam w księdze XII wyraził zaniepokojenie, że będzie to trudne dla czytelników:
Księga X jako dodatek autobiograficzny.
Uczeni, np. Courcelle, Williger, O’Meara, zgodnie uznali, że księga X jest późniejszym dodatkiem. Została umieszczona w "Wyznaniach" już po pierwszej publikacji dzieła – jako odpowiedź na życzenie czytelników, by Augustyn napisał więcej o swym bieżącym życiu wiary. Spełniając prośbę, biskup opisał swe życie jako wznoszenie się ku duchowej więzi miłości z Bogiem oraz zmaganie się z potrójną pożądliwością, o której pisał w swym liście Jan Ewangelista: „pożądliwość ciała, pożądliwość oczu i pycha tego żywota” (1 J 2,16). Refleksje te stały się księgą X "Wyznań". Znajduje się w niej słynne zdanie o umiłowaniu Boga, który jest Pięknem: 
W księdze tej znajduje się też zdanie, które wzbudziło sprzeciw Pelagiusza i faktycznie dało początek kontrowersji pelagiańskiej: „Udziel tego, co nakazujesz – i co chcesz, nakazuj”. Zdanie to Augustyn wypowiedział w kontekście przezwyciężania trojakiej Janowej pożądliwości:

</doc>
<doc id="1657471" url="https://pl.wikipedia.org/wiki?curid=1657471" title="Czarna Łacha">
Czarna Łacha

Czarna Łacha – struga w województwie pomorskim.
Jej wody biorą swój początek z rowów odwadniających tereny Żuław Gdańskich. Od miejscowości Mokry Dwór płynie szerokim korytem, by we wsi Krępiec wpłynąć od lewej strony do rzeki Motławy.
Czarna Łacha cieszy się popularnością wśród wędkarzy.

</doc>
<doc id="1657472" url="https://pl.wikipedia.org/wiki?curid=1657472" title="Sebastiaan Steur">
Sebastiaan Steur

Sebastiaan Steur (ur. 8 marca 1984 w Volendamie) - holenderski piłkarz występujący na pozycji pomocnika. Obecnie jest zawodnikiem Heraclesa Almelo.
Kariera.
Steur profesjonalną karierę rozpoczynał w drugoligowym klubie FC Volendam. W jego barwach zadebiutował 20 września 2002 w wygranym 3-2 ligowym pojedynku z HFC Haarlem. 8 grudnia 2002 strzelił pierwszego gola w zawodowej karierze. Było to w wygranym 4-3 ligowym meczu z SC Cambuur. W debiutanckim sezonie 2002/2003 w lidze wystąpił łącznie jedenaście razy. Na koniec rozgrywek ligowych zajął z klubem szóste miejsce w Eerste Divisie i po wygranych barażach awansował z nim do ekstraklasy. Tam pierwszy występ zanotował 17 sierpnia 2003 w przegranym 0-1 spotkaniu z SC Heerenveen. 18 kwietnia 2004 zdobył pierwszą bramkę w trakcie gry w Eredivisie. Było to w wygranym 4-2 pojedynku z NAC Breda. Na koniec sezonu uplasował się z klubem na przedostatniej, siedemnastej pozycji w Eredivisie i po przegranych barażach spadł z nim do drugiej ligi. Tam spędził jeszcze rok. W sumie w barwach Volendamu rozegrał 60 spotkań i zdobył 6 bramek.
W 2005 roku podpisał kontrakt z pierwszoligowym SC Heerenveen. Zadebiutował tam 26 sierpnia 2005 w przegranym 0-1 meczu z ADO Den Haag. W Heerenveen Steur nie zdołał wywalczyć sobie miejsca nawet na ławce rezerwowych i w ciągu całego sezonu wystąpił tam trzy razy.
W 2006 roku odszedł do Excelsioru Rotterdam. Pierwszy mecz zaliczył tam 19 sierpnia 2006 przeciwko Rodzie Kerkrade, przegranym 0-1. Regularnie grywał w pierwszym zespole Excelsioru. W sumie zagrał tam 45 razy i zdobył 5 bramek. W 2008 roku zajął z klubem ostatnie, osiemnaste miejsce w Eredivisie i spadł z nim do drugiej ligi. Wówczas postanowił jednak odejść z klubu.
Został zawodnikiem pierwszoligowego Heraclesa Almelo. Pierwszy występ zanotował tam 31 sierpnia 2008 w wygranym 3-1 spotkaniu z Feyenoordem.

</doc>
<doc id="1657473" url="https://pl.wikipedia.org/wiki?curid=1657473" title="Proso włoskie">
Proso włoskie



</doc>
<doc id="1657474" url="https://pl.wikipedia.org/wiki?curid=1657474" title="30. ceremonia wręczenia nagród Brytyjskiej Akademii Filmowej">
30. ceremonia wręczenia nagród Brytyjskiej Akademii Filmowej

30. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (6) otrzymał film "Lot nad kukułczym gniazdem".
Laureaci.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1657475" url="https://pl.wikipedia.org/wiki?curid=1657475" title="Loriculus">
Loriculus

Loriculus – rodzaj ptaka z podrodziny dam (Loriinae) w obrębie rodzin papug wschodnich (Psittaculidae).
Zasięg występowania.
Rodzaj obejmuje gatunki występujące w Azji Południowej, Południowo-Wschodniej i Australazji.
Charakterystyka.
Długość ciała 10–15 cm; masa ciała 12–40 g. Ich ogon jest krótki i tępo zakończony. Ich nazwa wzięła się stąd, że mogą spać i odpoczywać wisząc w liściach do góry nogami.
Systematyka.
Podział systematyczny.
Do rodzaju należą następujące gatunki:

</doc>
<doc id="1657479" url="https://pl.wikipedia.org/wiki?curid=1657479" title="Henryk Opilo">
Henryk Opilo

Henryk Andrzej Opilo (ur. 29 listopada 1952 w Muszynie, zm. 2 maja 2021 w Krynicy-Zdroju) – polski polityk, poseł na Sejm I kadencji.
Życiorys.
Syn Stanisława i Zofii. Ukończył w 1973 liceum ogólnokształcące w Nowym Sączu. Pracował jako inspektor kontroli wewnętrznej.
W latach 80. działacz opozycji demokratycznej, po wprowadzeniu stanu wojennego został internowany, później współpracował z podziemiem. Współtworzył miejski (w Krynicy) oraz wojewódzki Komitet Obywatelski.
W 1991 uzyskał mandat posła na Sejm I kadencji. Został wybrany w okręgu nowosądeckim z listy Konfederacji Polski Niepodległej. Zasiadał w Komisji Łączności z Polakami za Granicą oraz Komisji Polityki Społecznej.
W 2012 odznaczony Krzyżem Wolności i Solidarności.
Pochowany na cmentarzu zdrojowym w Krynicy-Zdroju.

</doc>
<doc id="1657480" url="https://pl.wikipedia.org/wiki?curid=1657480" title="Luis Fazio">
Luis Fazio

Luis María Fazio (ur. 1911, zm. ?) - piłkarz argentyński, obrońca.
Jako gracz klubu CA Independiente wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Fazio zagrał w trzech meczach - z Peru i dwóch decydujących o mistrzowskim tytule pojedynkach z Brazylią.
W barwach Independiente Fazio rozegrał 193 mecze i zdobył 2 bramki - pierwszą 1 maja 1932 roku z karnego w wygranym 2:0 meczu z Tigre Buenos Aires, a drugą (też z karnego) 5 czerwca tego samego roku w zremisowanym 2:2 meczu przeciwko Gimnasia y Esgrima La Plata.
Fazio grał także w urugwajskim klubie Club Nacional de Football, z którym w 1939 roku zdobył mistrzostwo Urugwaju. W reprezentacji Argentyny wystąpił 3 razy.

</doc>
<doc id="1657481" url="https://pl.wikipedia.org/wiki?curid=1657481" title="Wydział Ogrodnictwa i Architektury Krajobrazu Uniwersytetu Przyrodniczego w Poznaniu">
Wydział Ogrodnictwa i Architektury Krajobrazu Uniwersytetu Przyrodniczego w Poznaniu

Wydział Ogrodnictwa i Architektury Krajobrazu (WOAK) – wydział Uniwersytetu Przyrodniczego w Poznaniu, utworzony w 1956 roku. 
Wydział Ogrodniczy w swoim rodowodzie powołuje się na istniejącą w latach 1870–1876 Wyższą Szkołę Rolniczą w Żabikowie pod Poznaniem, w której wykładano przedmiot Ogrodnictwo. W roku 1920 wraz z powstaniem Uniwersytetu Poznańskiego na Wydziale Rolniczo-Leśnym utworzono Katedrę Ogrodnictwa. Po II wojnie światowej Katedrę Ogrodnictwa Uniwersytetu Poznańskiego reaktywowano w roku 1946. Oddzielenie Wydziału Rolniczo-Leśnego od Uniwersytetu i powstanie Wyższej Szkoły Rolniczej z Oddziałem Ogrodnictwa nastąpiło w roku 1951. Wydział Ogrodniczy jako samodzielna jednostka został powołany 31 sierpnia 1956 roku. W roku 1972 uczelnię przemianowano na Akademię Rolniczą. Od roku 1996 nosiła ona imię Augusta Cieszkowskiego, a od 2008 roku Uniwersytetu Przyrodniczego w Poznaniu. Decyzją senatu UPP od dnia 1 lutego 2010 Wydział Ogrodniczy zmienił nazwę na Wydział Ogrodnictwa i Architektury Krajobrazu.
W skład Wydziału wchodzi 10 katedr dysponujących stacjami doświadczalnymi zlokalizowanymi w Poznaniu, Baranowie i Przybrodzie. 
Wydział posiada swoją własną Bibliotekę Wydziałową, w której skład wchodzą 459 879 tomów książek, 222 205 tomów wydawnictw ciągłych, 34 341 woluminów wydawnictw specjalnych. 
Na terenie RSGD Przybroda prowadzona jest kolekcja odmian winorośli a na terenie Wydziałowej Stacji Doświadczalnej Marcelin kolekcja odmian szparaga. Obie kolekcje utrzymywane są w ramach ustanowionego w latach 90. przez Ministerstwo Rolnictwa i Rozwoju Wsi „Programu ochrony zasobów genowych roślin użytkowych”, koordynowanego przez Instytut Hodowli i Aklimatyzacji Roślin. Ponadto Wydział prowadzi kolekcje zielnych roślin ozdobnych, roślin leczniczych i przyprawowych, drzew iglastych oraz odmian "Ginkgo biloba" i odmian "Syringa sp". 
Władze Wydziału.
Dziekan: Prof UPP dr hab. inż. Piotr Urbański
Prodziekan ds. Nauki: dr hab. inż. Zbigniew Karolewski
Prodziekan ds. Studiów: Prof UPP dr hab. inż. Hanna Dorna
Prodziekan ds. Studiów: dr hab. Wojciech Antkowiak
Katedry.
W skład Wydziału wchodzą następujące katedry:
Katedra BotanikiKatedra Dendrologii, Sadownictwa i SzkółkarstwaKatedra Fitopatologii i NasiennictwaKatedra Fizjologii Roślin Katedra Żywienia Roślin Katedra Entomologii i Ochrony ŚrodowiskaKatedra Roślin Ozdobnych Katedra Terenów Zieleni i Architektury KrajobrazuKatedra Warzywnictwa 
Kierunki kształcenia.
Obecnie Wydział Ogrodnictwa i Architektury Krajobrazu oferuje studia na trzech kierunkach oraz studia podyplomowe. Są to studia dwustopniowe – pierwszego stopnia (inżynierskie) – 3,5 letnie, a drugiego stopnia (magisterskie) – 1,5 letnie. 
Studia stacjonarne i niestacjonarne I i II stopnia. 
Specjalności:
Studia stacjonarne i niestacjonarne I i II stopnia.
Studia stacjonarne i niestacjonarne I i II stopnia.
Studenckie Koła Naukowe.
Koło Naukowe Ogrodników, założone w 1958 roku. Zajmuje się realizacją projektów badawczych, organizuje pokazy dla ogrodników, działkowców, organizuje krajowe i zagraniczne wyjazdy szkoleniowe, odwiedza i przyjmuje grupy studenckie z innych krajów. Od kilku lat w ramach koła działają sekcje w których studenci realizują się w wybranych dziedzinach ogrodnictwa:
Koło Naukowe Botaników, założone w 2000 roku. Zajmuje się badaniami z szeroko pojmowanej biologii roślin, zarówno w laboratoriach jak i pracami w terenie nad florą polską. Koło corocznie organizuje obozy naukowe, wykłady zaproszonych gości, warsztaty dla uczniów różnych szkół oraz podejmuje się realizacji różnych projektów naukowych. 
Koło Naukowe Architektów Krajobrazu, powstałe z Sekcji Architektury Krajobrazu Koła Naukowego Ogrodników w 2012 r. Celem koła jest poszerzanie wiedzy i zdobywanie praktycznych umiejętności z zakresu architektury krajobrazu oraz uczestniczenie w tworzeniu przyjaznej, pięknej i funkcjonalnej przestrzeni publicznej naszych miast i wsi.

</doc>
<doc id="1657483" url="https://pl.wikipedia.org/wiki?curid=1657483" title="60 mm moździerz LM-60">
60 mm moździerz LM-60

LM-60 – polski lekki moździerz kalibru 60 mm zaprojektowany w latach 90. XX wieku w Ośrodku Badawczo Rozwojowym Sprzętu Mechanicznego w Tarnowie, przyjęty na uzbrojenie Wojska Polskiego. Produkowany w dwóch wersjach: podstawowej LM-60D i lżejszej LM-60K („komandoskiej”).
Historia.
Pracę nad lekkimi moździerzami rozpoczęły się w Polsce na początku lat 90. XX wieku i prowadziły je równolegle Huta Stalowa Wola wraz z Wojskowym Instytutem Technicznym Uzbrojenia oraz Ośrodek Badawczo Rozwojowy Sprzętu Mechanicznego (OBR SM) w Tarnowie. W OBR SM prace rozpoczęto w 1991 roku, w zespole kierowanym przez dr. inż. Tadeusza Świętka. Oprócz podstawowej wersji LM-60D (od „dalekonośna”) na dwójnogu, dla poddziałów zmechanizowanych, zmotoryzowanych i piechoty górskiej, opracowano wersję „komandoską” LM-60K dla jednostek specjalnych i powietrznodesantowych. Amunicja została skonstruowana w tym czasie przez WITU, co doprowadziło do ustalenia kalibru moździerza na 60 mm. Badania kwalifikacyjne prowadzono w latach 1994–1996. Moździerz z Tarnowa został zakwalifikowany do produkcji seryjnej i w 1998 roku wojsko zamówiło partię wdrożeniową 6 sztuk LM-60D oraz 3 LM-60K. 2 sierpnia 2000 roku rozkazem Szefa Sztabu Generalnego moździerz LM-60D/K został przyjęty na wyposażenie SZ RP. 
LM-60D.
Moździerze LM-60D występują na szczeblu plutonu i kompanii, zastępując stare moździerze kalibru 82 mm. Między innymi weszły na uzbrojenie drużyn moździerzy w plutonach zmotoryzowanych na kołowych bojowych wozach piechoty Rosomak. Przewożone tam są po jednym przez jednego Rosomaka plutonu, a obsadę stanowi dwóch żołnierzy. Zastąpiły też moździerze 82 mm w baterii artylerii mieszanej 25. Brygady Kawalerii Powietrznej (9 moździerzy). Dostawy moździerzy LM-60D trwały do 2017 roku. Do tego roku dostarczono ponad 500 sztuk. W 2017 roku moździerze LM-60D zostały w jednostkach aeromobilnych (25 BKPow i 6 BDP) zastąpione przez lepiej spełniające wymagania lekkie czeskie moździerze Antos.
Dla celów eksportowych, Zakłady Mechaniczne „Tarnów”, które przejęły OBR SM w Tarnowie, opracowały w 2014 roku moździerz LM-61D z lufą kalibru 60,7 mm i długości 1000 mm, a w 2017 roku moździerz tego kalibru o konstrukcji modułowej LM-61M.
Konstrukcja.
60 mm lekki moździerz LM-60D składa się z:
Moździerz przeznaczony jest do wsparcia pododdziałów piechoty, jednostek aeromobilnych, kawalerii powietrznej, piechoty zmechanizowanej i piechoty górskiej, niszczenia siły żywej oraz środków ogniowych przeciwnika. Ogień można prowadzić zarówno w terenie otwartym, jak również i zurbanizowanym. LM-60D ładowany jest odprzodowo, ręcznie. Moździerz posiada gładkościenną stalową lufę z zamkiem ze stałą iglicą (masa lufy z zamkiem 6 kg). Lufa przymocowana jest do płyty oporowej (o masie 4,2 kg) za pomocą zawiasu kulkowego, lufa podparta jest dwójnogiem (o masie 7,2 kg) z mechanizmem podniesienia i celownikiem optycznym MPM-44 o masie 0,82 kg. Kaliber lufy wynosi 60 mm, granatu – 59,4 mm. Dzięki dużej wytrzymałości lufy, można oddać z moździerza 40 strzałów ogniem ciągłym. LM-60D obsługiwany jest według zaleceń producenta przez trzech żołnierzy (w praktyce dwóch).
Amunicja.
Podstawowy granat O-LM60 przewyższa masą analogiczne zagraniczne pociski i cechuje się dużą gęstością pokrycia odłamkami. Między materiałem wybuchowym (trotylem) a skorupą, fragmentującą na ok. 300 odłamków, znajduje się 1500 kulek stalowych o średnicy 4 mm, zatopionych w tworzywie sztucznym, które zwiększają efekt odłamkowy. Amunicja ta nie jest jednak kompatybilna z amunicją standardu NATO (moździerzy kalibru 60,7 mm).
LM-60K „Commando”.
Odmiana LM-60K („komandoska”) została zaprojektowana dla sił specjalnych oraz jako dodatkowe wyposażenie pojazdów. Weszła na wyposażenie jednostek rozpoznawczych i specjalnych Sił Zbrojnych RP (m.in. GROM) oraz jako dodatkowe wyposażenie w pojazdach rozpoznawczych BRDM-2 M96/M97 „Żbik”.
Moździerz LM-60K ma lufę stalową z zamkiem, mocowaną na sztywno do płyty oporowej. Takie rozwiązanie umożliwia strzelanie z kątami podniesienia od 5 do 85°. Celowanie prowadzone jest „z ręki” – kierunek ustala się zgrywając oś lufy z celem, natomiast podniesienie odsługiwane jest za pomocą celownika grawitacyjnego – umożliwia to strzelanie torami płaskimi. Moździerz LM-60K może być przenoszony i obsługiwany przez jednego żołnierza.
Oprócz wersji standardowej LM-60K, stworzono także wersję z lufą wykonaną z aluminium (wzmocnioną oplotem z włókna węglowego i kevlaru). Jej oznaczenie to LM-60KC.
W 2000 roku dwa LM-60K podarowano Litwie.
W polskiej służbie moździerz LM-60K był następnie zastępowany przez czeski moździerz 60 mm moździerz LRM vz. 99 ANTOS.

</doc>
<doc id="1657484" url="https://pl.wikipedia.org/wiki?curid=1657484" title="Luis María Fazio">
Luis María Fazio



</doc>
<doc id="1657486" url="https://pl.wikipedia.org/wiki?curid=1657486" title="Tarek Chaabani">
Tarek Chaabani

Tarek Chaabani (ur. 12 sierpnia 1957) – tunezyjski lekkoatleta, który specjalizował się w rzucie oszczepem.
Trzykrotny medalista mistrzostw Afryki - w 1979 zdobył brąz, w 1984 złoto, a w 1988 srebro. W 1979 zdobył srebrny medal igrzysk śródziemnomorskich osiągając wynik 78,42. Przegrał wówczas tylko z Francuzem Penisio Lutui. Cztery lata później podczas kolejnej imprezy tej rangi uzyskał wynik 73,28 i zajął 3. lokatę. W 1987 uczestniczył w mistrzostwach świata, które odbyły się w Rzymie. Z wynikiem 64,66 zajął 17. miejsce w swojej grupie eliminacyjnej i nie awansował do finału. Wielokrotny mistrz Tunezji - złote medale zdobywał w 1980, 1981, 1982, 1983, 1984, 1985, 1988, 1990 oraz 1992. Rekord życiowy: 78,42 (stary model oszczepu, 25 września 1979, Split).

</doc>
<doc id="1657491" url="https://pl.wikipedia.org/wiki?curid=1657491" title="Badminton na Letniej Uniwersjadzie 2007 – gra pojedyncza mężczyzn">
Badminton na Letniej Uniwersjadzie 2007 – gra pojedyncza mężczyzn

Turniej gry pojedynczej mężczyzn w badmintonie podczas Letniej Uniwersjady 2007 odbył się w dniach 12 - 15 sierpnia w hali Uniwersytetu Thammasat w Bangkoku.
Złoto zdobył reprezentant gospodarzy Boonsak Ponsana, pokonując w finale Chińczyka Chen Hong. Brąz zdobyli: Poompat Sapkulchannart i Liao Sheng-shiun (przegrani w półfinałach)

</doc>
<doc id="1657495" url="https://pl.wikipedia.org/wiki?curid=1657495" title="Dejan Miłoszeski">
Dejan Miłoszeski

Dejan Miłoszeski (ur. 27 grudnia 1982 w Skopju) – macedoński piłkarz, występujący na pozycji środkowego pomocnika.
Życiorys.
Miłoszeski jest wychowankiem Cementarnicy Skopje. W jej barwach rozegrał 51 spotkań i strzelił 7 bramek w lidze. W sezonie 2003/2004 Cementarnica zagrała w Pucharze UEFA. Po wyeliminowaniu w rundzie wstępnej GKS-u Katowice w I rundzie zmierzyła się z francuskim RC Lens i przegrała w dwumeczu 0:1, 0:5. W jednym z tych meczów zagrał Miłoszeski.
W 2006 roku przeniósł się do litewskiej Vėtry Wilno. Szybko stał się podstawowym zawodnikiem drużyny. W pierwszym sezonie rozegrał w jej barwach 34 mecze i strzelił 4 bramki. Przez dwa kolejne sezony pełnił rolę kapitana Vėtry. Łącznie rozegrał dla niej 71 spotkań i strzelił 15 goli.
W sezonie 2007/2008 zagrał z Vėtrą w Pucharze Intertoto. W I rundzie Vėtra wyeliminowała walijski zespół Llanelli AFC (3:1, 3:5). W pierwszym spotkaniu Macedończyk strzelił bramkę w 89 minucie. W II rundzie Vėtra trafiła na warszawską Legię. 8 lipca odbył się pierwszy mecz - został przerwany po I połowie z powodu burd wywołanych przez kibiców Legii (do przerwy litewski klub prowadził 2:0, a jedną z bramek strzelił Miłoszeski). W ich wyniku warszawski zespół został wykluczony z Pucharu, a Vėtra przeszła do kolejnej rundy. Z rozgrywek Vėtra odpadła w III rundzie po porażce w dwumeczu z angielskim Blackburn Rovers (0:2, 0:4).
Rok później Vėtra znów awansowała do europejskich pucharów. Miłoszeski wystąpił tylko w jednym meczu zespołu z Wilna - 31 lipca 2008 Vėtra przegrała 0:2 w rewanżowym meczu I rundy eliminacyjnej z norweskim Vikingiem FK.
Przed rundą wiosenną sezonu 2008/2009 Miłoszeski podpisał 3,5-letni kontrakt z Widzewem Łódź. W jego barwach zadebiutował 22 marca 2009 r. w wygranym 1:0 meczu z Zagłębiem Lubin. Po zajęciu 1. miejsca w lidze awansował z klubem do Ekstraklasy, lecz w wyniku decyzji PZPN w związku z aferą korupcyjną Widzew musiał pozostać na kolejny sezon w I lidze.
Pierwszą bramkę dla Widzewa Miłoszeski strzelił 20 marca 2010 w meczu z Dolcanem Ząbki (3:0). W sezonie 2009/2010 ponownie awansował z Widzewem do Ekstraklasy.
28 czerwca 2010 został wypożyczony na rok do Górnika Łęczna. W jego barwach zadebiutował 31 lipca w spotkaniu z Górnikiem Polkowice (1:2), a pierwszą bramkę zdobył w 2 kolejce z LKS Nieciecza (1:0).
Po zakończeniu wypożyczenia Miłoszeski powrócił do Widzewa, a następnie rozwiązał kontrakt z łódzkim klubem. 31 lipca podpisał trzyletni kontrakt z beniaminkiem II ligi greckiej, Panachaiki GE.
Kariera reprezentacyjna.
Miłoszeski rozegrał jedno spotkanie w reprezentacji Macedonii. Był to rozegrany 19 listopada 2008 mecz towarzyski z Czarnogórą (1:2).

</doc>
<doc id="1657496" url="https://pl.wikipedia.org/wiki?curid=1657496" title="Maher Ridane">
Maher Ridane

Maher Ridane (ur. 11 października 1971) - tunezyjski lekkoatleta, który specjalizował się w rzucie oszczepem.
W 1996 wywalczył brązowy medal mistrzostw Afryki, a w 2000 stanął na najwyższym stopniu podium afrykańskiego czempionatu. W 1997 z wynikiem 77,10 zajął trzecie miejsce i zdobył brązowy medal igrzysk śródziemnomorskich. Uczestnik igrzysk olimpijskich w Sydney (2000). Podczas tych zawodów osiągnął rezultat 70,35 i nie awansował do finału zajmując ostatecznie 32. lokatę. Wielokrotny mistrz Tunezji - złote medale zdobywał w [993, 1995, 1996, 1997, 1998, 1999, 2000, 2003 oraz 2004. Rekord życiowy: 77,98 (20 maja 1995, Tunis). Jest to aktualny rekord Tunezji.

</doc>
<doc id="1657500" url="https://pl.wikipedia.org/wiki?curid=1657500" title="Widhjadhara">
Widhjadhara



</doc>
<doc id="1657502" url="https://pl.wikipedia.org/wiki?curid=1657502" title="Sor Trondelag">
Sor Trondelag



</doc>
<doc id="1657503" url="https://pl.wikipedia.org/wiki?curid=1657503" title="Strzelectwo na Letniej Uniwersjadzie 2007 – pistolet pneumatyczny 10 metrów kobiet indywidualnie">
Strzelectwo na Letniej Uniwersjadzie 2007 – pistolet pneumatyczny 10 metrów kobiet indywidualnie

Zawody strzeleckie w konkurencji "pistolet pneumatyczny 10 metrów kobiet indywidualnie" odbyły się 10 sierpnia na obiekcie Shooting Range w Bangkoku.
Złoto wywalczyła Sarao Harveen. Srebro zdobyła Ołena Kostewycz. 
Linki zewnętrzne.
Strona FISU

</doc>
<doc id="1657505" url="https://pl.wikipedia.org/wiki?curid=1657505" title="Sławomir Grabowy">
Sławomir Grabowy

Sławomir Grabowy (ur. 11 stycznia 1947 w Kopcu) – polski grafik, rysownik, okazjonalnie malarz.
Życiorys.
Studiował na Wydziale Malarstwa w Państwowej Wyższej Szkole Sztuk Plastycznych w Gdańsku (obecnie: Akademia Sztuk Pięknych w Gdańsku) w latach 1968–1973.
Dyplom w pracowni prof. Rajmunda Pietkiewicza. Członek Stowarzyszenia Międzynarodowe Triennale Grafiki w Krakowie i Związku Polskich Artystów Plastyków.
Ważniejsze wystawy indywidualne i stypendia:
Wielokrotny laureat Pomorskiej Grafiki Roku. Artysta brał udział w ponad 200 wystawach ogólnopolskich i międzynarodowych. Otrzymał 56 nagród i wyróżnień (w tym 14 na wystawach międzynarodowych), m.in. w: Gdańsku, Krakowie, Jeleniej Górze, Łodzi, Olsztynie, Kaliszu, Seulu, Klużu-Napoce, Pančevie, Pilźnie, Wrocławiu, Timișoarze, Warnie.

</doc>
<doc id="1657508" url="https://pl.wikipedia.org/wiki?curid=1657508" title="Kermaria">
Kermaria

Kermaria – (bułg.: Кира-Мария, "Kira-Marija") córka cara bułgarskiego Mico Asena, żona cara Jerzego I Tertera.
Życie.
Kermaria była córką Mico Asena i Marii Asenowny córki cara Iwana Asena II. W 1256 roku po śmierci ostatniego męskiego potomka z dynastii Asenowiczów Mico Asen ogłosił się w Tyrnowie carem Bułgarii. Związki z dynastią panującą okazały się jednak niewystarczające dla niego w walce o utrzymanie władzy. W 1257 roku, kiedy bojarzy tyrnowscy poparli Konstantyna Ticha, Mico musiał ustąpić z Tyrnowa. Pokonany przez przeciwnika schronił się na dworze bizantyńskim. Uciekając do Bizancjum przekazał w ręce cesarza Michała VIII portowe miasta bułgarskie: Messembrię i Anchialos, a cesarz przyznał mu ziemię w Troadzie. Kermaria wzrastała w Bizancjum.
Po śmierci Konstantyna Asena Ticha w 1277 roku, jej brat, Iwan Mico, poślubił córkę cesarza bizantyńskiego Michała VIII, Irenę i na czele armii dowodzonej przez bizantyńskiego generała wyruszył do Bułgarii, by upomnieć się o prawa do tronu po ojcu. Carowa wdowa Maria rządząca w imieniu małoletniego syna Michała II Ticha porozumiała się wówczas z przywódcą powstania chłopskiego Iwajłą, który poślubiwszy ją koronował się na cara i odparł zmierzających ku Tyrnowu Greków. Dopiero kolejna wyprawa bizantyńska w 1279 roku, gdy Iwajło zajęty był na północy walką z Tatrami pozwoliła Iwanowi opanować Tyrnowo i koronować się na cara pod imieniem Iwana Asena III.
Objęcie władzy przez Iwana Asena III i oblężenie Iwajły w twierdzy na północy nie uspokoiło sytuacji. Nowy, wychowany wśród Greków car nie umiał pozyskać sobie swych bułgarskich poddanych. Skłócone dotychczas bojarstwo zaczęło skupiać się wokół, cieszącego się wielkim uznaniem wojska, bojara Jerzego Tertera. Chcąc go przeciągnąć na swą stronę Iwan Asen III, za namową Michała VIII, wydał za niego w 1279 roku swoją siostrę Kermarię. Jego dotychczasowa żona Maria wraz z synem Teodorem Swetosławem znalazła się wówczas w Bizancjum, jako zakładniczka lojalności Jerzego Tertera. Nie przyniosło to jednak spodziewanych rezultatów. W dodatku wiosną 1280 roku przeszedł do ofensywy Iwajło, wyzwalając znaczną część kraju. Zagroził nawet Iwanowi Asenowi III w Tyrnowie. Latem 1280 roku rozbił w dwóch bitwach armie bizantyńskie. Po tych klęskach Iwan Asen III wraz żoną zbiegli do Bizancjum rezygnując z władzy carskiej.
Iwajle nie udało się jednak ponownie zdobyć Tyrnowa. Zmęczone trwającymi kilka lat walkami wojsko chłopskie zaczęło go opuszczać. Szukając pomocy udał się do ordy tatarskiej na dwór Nogaja, gdzie zginął podczas uczty. Jerzy Terter został sam na placu boju i koronował się na cara Bułgarów.
Jego małżeństwo z Kermarią przetrwało do 1284 roku. Po objęciu władzy Jerzy I Terter rozpoczął bowiem zabiegi o powrót swojej pierwszej żony i syna. Ostatecznie na mocy układów podpisanych w 1284 roku dokonał wymiany żon. Odzyskał Marię i syna, a Kermaria powróciła do Bizancjum.

</doc>
<doc id="1657510" url="https://pl.wikipedia.org/wiki?curid=1657510" title="Berendsohn">
Berendsohn

Berendsohn AG – niemiecka firma promocyjno- reklamowa.
Firma posiada swoje oddziały w czternastu państwach europejskich. Główna siedziba mieści się w Hamburgu. W 2008 roku został otworzony oddział w Polsce w Chorzowie. Obecnie Berendsohn AG zatrudnia ok. 850 pracowników. Roczne przychody firmy wynoszą ok. 80 milionów EUR, a liczba stałych klientów to ponad 100 tysięcy firm.
Historia.
Berendsohn AG została założona w 1833 roku przez jako dom wydawniczy zajmujący się sprzedażą grafik miejskich pejzaży Hamburga. W 1948 roku, za sprawą Gunthera Berendsona, firma zmieniła profil działalności koncentrując się na reklamach i promocji produktów. W 1964 roku Berendsohn AG posiadała swoje siedziby we Francji, Włoszech, Norwegii, Austrii, Szwecji i Szwajcarii.
Nagrody i wyróżnienia.
Produkty firmy Berendsohn zostały wielokrotnie odznaczone międzynarodowymi nagrodami w zakresie projektowania i wzornictwa:
W roku 2006 i 2007 firma ustanowiła Nagrodę Berendsohn Give Away – mającą na celu promowanie młodych talentów i szukanie niekonwencjonalnych i ciekawych pomysłów na upominki promocyjno reklamowe.

</doc>
<doc id="1657511" url="https://pl.wikipedia.org/wiki?curid=1657511" title="Cmentarz leśny w Jeziorku">
Cmentarz leśny w Jeziorku

Cmentarz leśny w Jeziorku, kryjący prochy ofiar zbrodni hitlerowskich, znajduje się w pobliżu wsi Jeziorko, położonej przy szosie 669 Łomża-Jedwabne, 7 km od Łomży. Cmentarz na polanie jeziorkowskiego lasu należy do tych nielicznych miejsc, które mają prawie całkowicie udokumentowaną swoją historię. 
W mogiłach pochowano prochy ofiar trzech egzekucji: 
Mieszkańcy domu starców – ok. 60 osób – zostali zamordowani w lipcu 1942 (dokładna data nie ustalona).
Więźniowie polityczni – 62 osoby – zostali zamordowani w nocy z 29 na 30 czerwca 1943.
Zakładnicy spośród inteligencji miasta Łomży – 52 osoby – zostali zaaresztowani rankiem 15 lipca 1943 w swoich domach i tego samego dnia zamordowani w lesie jeziorkowskim. Tej egzekucji dokonała specjalnie powołana przez Ericha Kocha grupa operacyjna nazwana od nazwiska dowódcy – grupą Müllera. Spośród tej grupy ofiar ocalał tylko Jerzy Smurzyński (ur. 1928) który tego dnia wyszedł rano z domu, dzięki czemu uniknął zaaresztowania. Jego rodzice zginęli w egzekucji. 
Na jesieni 1944 jednostka uciekających wojsk hitlerowskich Sonderkommando 1005 odkopała zwłoki pomordowanych i spaliła je na stosach, aby zatrzeć ślady zbrodni. 
Na wiosnę 1945 roku staraniem mieszkańców Łomży na terenie zbrodni powstał cmentarz obejmujący trzy mogiły zbiorowe, nad którym od lat opiekę sprawuje Szkoła w Jeziorku. W roku 2006 teren cmentarza został uznany przez Radę Ochrony Pamięci Walk i Męczeństwa za Miejsce Pamięci Narodowej, a funkcję społecznego Kustosza tego Miejsca Pamięci objęła tamtejsza nauczycielka – Beata Sejnowska-Runo, odznaczona w 2007 roku przez Radę Złotym Medalem Opiekuna Miejsc Pamięci Narodowej.
Lista ofiar.
Spośród ok. 60 pensjonariuszy Domu Starców w Pieńkach Borowych udało się ustalić nazwiska tylko 13 osób. Pozostali to ofiary bezimienne
Więźniowie zamordowani w nocy z 29 na 30 czerwca 1943:
Zakładnicy zamordowani 15 lipca 1943

</doc>
<doc id="1657512" url="https://pl.wikipedia.org/wiki?curid=1657512" title="Galeria Twierdza Kłodzko">
Galeria Twierdza Kłodzko

Galeria Twierdza Kłodzka – centrum handlowe Galeria (Twierdza I) wraz z parkiem handlowym (Twierdza II) zlokalizowane przy ulicy Noworudzkiej i ul. Marszałka Józefa Piłsudskiego w Kłodzku. Położone w północno-wschodniej części miasta na Leszczynach. Architektonicznie nawiązuje do najbardziej znanego zabytku miasta – Twierdzy Kłodzkiej.
Inwestycje.
Rozbudowa.
Budowa Galerii została zakończona w 2009 r. Uroczyście otwarta 4 kwietnia 2009. Wkrótce potem miała miejsce znaczna rozbudowa centrum handlowego. 26 czerwca 2010 r. otwarto kolejną jego część, czyli Park Handlowy Twierdza II, o powierzchni 8,5 tys. m² Następnie przystąpiono do budowy restauracji McDonald’s, otwartej w grudniu 2010. Galeria: Twierdza I oraz Park Handlowy: Twierdza II zostały ostatecznie ukończone w 2011 r.
W styczniu 2013 otwarta została restauracja drive – Broaster Chicken. Na terenie centrum handlowego znajduje się market budowlany Leroy Merlin.
Właściciele.
Inwestorem oraz pierwszym właścicielem była spółka akcyjna Rank Progress z Legnicy, która w 2011 roku podpisała umowę przedwstępną ze spółką Zizia Sp. z o.o. – spółką połączoną z funduszami Blackstone Real Estate; w której spółka Zizia Sp. z o.o. do 31 maja zobligowała się kupić galerię oraz park handlowy za kwotę 39,6 mln euro Jak poinformowano w komunikacie 13 maja 2011, spółka Zizia przemianowana na Kłodzko Retail zawarła umowę kupna galerii oraz parku handlowego. Od kwietnia 2017 r. Galeria Twierdza ma nowego właściciela, fundusz nieruchomościowy spółkę Echo Polska Properties N.V..
Centrum Handlowe w liczbach.
Stan na 2011:

</doc>
<doc id="1657513" url="https://pl.wikipedia.org/wiki?curid=1657513" title="29. ceremonia wręczenia nagród Brytyjskiej Akademii Filmowej">
29. ceremonia wręczenia nagród Brytyjskiej Akademii Filmowej

29. ceremonia rozdania nagród Brytyjskiej Akademii Sztuk Filmowych i Telewizyjnych. Najwięcej statuetek (4) otrzymał film "Alicja już tu nie mieszka".
Laureaci.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1657514" url="https://pl.wikipedia.org/wiki?curid=1657514" title="Majau">
Majau

Majau – drewno liściaste pochodzące głównie z Brunei osiąga gęstość minimalną 300 kg/m3. Stosowane jest głównie do produkcji taniej stolarki okiennej i drzwiowej w meblarstwie, szkutnictwie, budownictwie.

</doc>
<doc id="1657521" url="https://pl.wikipedia.org/wiki?curid=1657521" title="Maud Angelica Behn">
Maud Angelica Behn

Maud Angelica Behn (ur. 29 kwietnia 2003 w Oslo) – najstarsze dziecko księżniczki norweskiej Marty Ludwiki i jej męża Ariego Behna. Wnuczka króla Haralda V i królowej Sonji.
Została ochrzczona 2 lipca 2003 w 100 rocznicę narodzin swojego pradziadka króla Olafa V przez biskupa Gunnara Stålsetta. Jej rodzicami chrzestnymi byli król Harald V, następca tronu Norwegii książę Haakon, księżniczka Aleksandra Sayn-Wittgenstein-Berleburg, Anja Sabrina Bjørshol, Marianne Ulrichsen, Kåre Conradi i Trond Giske.
Jest piąta w kolejce do tronu Norwegii, zaraz po swojej matce i przed o dwa lata młodszą siostrą Leah Isadorą. Swoje imię odziedziczyła po praprababce królowej Maud.
Od 2009 uczy się w Steinerskolen i Bærum.

</doc>
<doc id="1657524" url="https://pl.wikipedia.org/wiki?curid=1657524" title="Doktor G - Lekarz sądowy">
Doktor G - Lekarz sądowy



</doc>
<doc id="1657525" url="https://pl.wikipedia.org/wiki?curid=1657525" title="Strzelectwo na Letniej Uniwersjadzie 2007 – pistolet pneumatyczny 10 metrów kobiet drużynowo">
Strzelectwo na Letniej Uniwersjadzie 2007 – pistolet pneumatyczny 10 metrów kobiet drużynowo

Zawody strzeleckie w konkurencji "pistolet pneumatyczny 10 metrów kobiet drużynowo" odbyły się 10 sierpnia na obiekcie Shooting Range w Bangkoku.
Złoto wywalczyły Ukrainki (Julija Korostylowa, Ołena Kostewycz, Inna Kriaczko). Srebro zdobyły Koreanki z południa (In So-youn, Lee Ho-lim, Han Yoo-jung). Brąz przypadł Hinduskom (Sarao Harveen, Sitwita Chaudhary, Kaur Lakhbir) 
Ukrainki wynikiem 1153 punkty ustanowiły nowy rekord uniwersjady.
Linki zewnętrzne.
Strona FISU

</doc>
<doc id="1657526" url="https://pl.wikipedia.org/wiki?curid=1657526" title="Piz Fliana">
Piz Fliana

Piz Fliana to szczyt w paśmie Silvretta, w Alpach Retyckich. Leży w Szwajcarii, w kantonie Gryzonia. Znajduje się pomiędzy najwyższym szczytem Silvretty - Piz Linard, a trzecim co do wysokości Piz Buin.
Pierwsze odnotowane wejście miało miejsce w 1869 r.

</doc>
<doc id="1657529" url="https://pl.wikipedia.org/wiki?curid=1657529" title="Kresa biała">
Kresa biała

Kresa biała, linia biała (łac. "linea alba") – splot kolagenowych włókien rozcięgien mięśni brzucha (skośnych i poprzecznych), ciągnący się pośrodkowo od wyrostka mieczykowatego przez pępek do spojenia łonowego
Nad kresą białą skóra ma jaśniejszy lub białawy odcień (stąd nazwa), natomiast u ciężarnych kobiet staje się ciemniejsza w wyniku pigmentacji (nazywana jest wówczas kresą czarną lub kresą ciemną – "linea nigra").

</doc>
<doc id="1657535" url="https://pl.wikipedia.org/wiki?curid=1657535" title="Air Force Two">
Air Force Two

Air Force Two – kryptonim nadawany każdemu samolotowi amerykańskich sił powietrznych, na którego pokładzie znajduje się urzędujący wiceprezydent Stanów Zjednoczonych.
Siły powietrzne Stanów Zjednoczonych (USAF) posiadają samoloty Boeing C-40 Clipper (przebudowana wersja 737) oraz C-32 (przebudowana wersja 757).
Wiceprezydent często, np. by dostać się ze swojej siedziby na lotnisko, używa innych środków transportu lotniczego, np. śmigłowca Korpusu Piechoty Morskiej Stanów Zjednoczonych ("US Marines"). Nosi on wówczas kryptonim Marine Two. 
Analogicznie samolot armii amerykańskiej określa się kryptonimem Army Two, samolot marynarki wojennej Navy Two, a samolot cywilny Executive Two.
Wystrój wnętrza samolotu jest całkowicie zmieniony i przystosowany do spełniania potrzeb rządu. Są tutaj luksusowe sypialnie, gabinety. Każda z maszyn jest wyposażona w sprzęt komunikacyjny, ma własne centrale telefoniczne, może także spełniać rolę latającego centrum dowodzenia na wypadek zmasowanego ataku atomowego. Jest także miejsce dla części personelu Białego Domu i dla przedstawicieli mediów.

</doc>
<doc id="1657537" url="https://pl.wikipedia.org/wiki?curid=1657537" title="Femunden">
Femunden

Femunden (Femund) – trzecie co do wielkości jezioro w Norwegii, położone głównie w gminie Engerdal w Hedmark. Północna część jeziora leży w gminach Røros i Sør-Trøndelag. Zajmuje powierzchnię 203,3 km² i ma 132 m głębokości. Z Femunden bierze swój początek rzeka Klar, która w tym miejscu nazywa się Femundaelva zmieniając później nazwę na Trysielva w gminie Trysil.

</doc>
<doc id="1657538" url="https://pl.wikipedia.org/wiki?curid=1657538" title="Episode">
Episode

Episode – piąty album studyjny fińskiego zespołu Stratovarius. Pojawiają się na nim dwaj nowi członkowie: klawiszowiec Jens Johansson i perkusista Jörg Michael. "Episode" zawiera zarówno szybkie i melodyjne utwory, jak "Father Time", "Speed Of Light", czy "Tomorrow", jak i utrzymane w średnim tempie, epickie kompozycje (np. "Eternity", "Uncertainty", "Night Time Eclipse"). Muzykę zaprezentowaną na płycie można traktować jako połączenie power metalu z metalem symfonicznym.
Lista utworów.
Podstawowa lista utworów.
Muzykę do "Uncertainty" skomponował Timo Kotipelto, do pozostałych utworów Timo Tolkki. Słowa do "Season of Change", "Babylon", "Forever" napisał Timo Tolkki, do "Tomorrow" Jens Johansson, do "Father Time" Johansson i Kotipelto, do pozostałych utworów tekst napisał Timo Kotipelto.

</doc>
<doc id="1657539" url="https://pl.wikipedia.org/wiki?curid=1657539" title="Femund">
Femund



</doc>
<doc id="1657540" url="https://pl.wikipedia.org/wiki?curid=1657540" title="Strongman Cup 2005">
Strongman Cup 2005



</doc>
<doc id="1657541" url="https://pl.wikipedia.org/wiki?curid=1657541" title="Silvrettahorn">
Silvrettahorn

Silvrettahorn to szczyt w paśmie Silvretta, w Alpach Retyckich. Leży na granicy między Szwajcarią (Gryzonia) i Austrią (Vorarlberg). Dookoła szczytu zalegają obszerne lodowce. Na szczycie stoi duży, drewniany krzyż. Góra ta jest popularnym celem turystycznym głównie ze względu na spektakularne widoki ze szczytu. 
Pierwszego wejścia, w 1865 r., dokonali Jacot, Jegen i Schlegel. 

</doc>
<doc id="1657542" url="https://pl.wikipedia.org/wiki?curid=1657542" title="Jacob van Loo">
Jacob van Loo

Jacob van Loo (ur. 1614 w Sluis, zm. 26 listopada 1670 w Paryżu) – malarz flamandzki, protoplasta rodziny francuskich malarzy Van Loo.
Życiorys.
Jacob van Loo urodził się w Sluis niedaleko Brugii. Źródła różnią się w sprawie jego ojca: miał to być albo malarz Jan van Loo, albo notariusz Jacques van Loo. W tym pierwszym przypadku miał on być pierwszym nauczycielem syna. W tym drugim jako potencjalni nauczyciele wchodzą w grę Anthonie Palamedesz i Pieter Codde, co wnioskuje się na podstawie tematyki malarstwa Jacoba. Innym kandydatem jest Nicolaes Moeyaert (przed 1592–1655), gdyż dwie kopie jego prac są przypisywane Van Loo.
Na pewno był aktywny w Amsterdamie, gdzie zachowały się o tym wzmianki w źródłach. Tamże, w 1643 roku poślubił Annę Lengele (około 1618–1656), córkę notariusza z Hagi. Jej bratem był malarz Martinus Lengele (około 1615–1568). Nieżyjąca już wówczas matka panny młodej Anneke Mijtens pochodziła ze znanej rodziny malarzy.
Jacob van Loo wyrobił sobie opinię dobrego portrecisty; stadhouder Fryzji Willem Frederik van Nassau-Dietz specjalnie zatrzymał się w swojej podróży z Hagi do Harlingen w 1648, by pozować mu w Amsterdamie. Kandydował do kilku zamówień państwowych, których jednak nie otrzymał. Zamówiono za to u niego dwa grupowe portrety regentów i regentek Aalmoezeniers Werkhuis w Haarlem, które powstały w 1658 i 1659 roku (obecnie we Frans Hals Museum, Haarlem).
Ceniony był także za sceny mitologiczne. W latach 50. zaczął malować obrazy przedstawiające muzyków, żołnierzy i młode kobiety w scenach, w których relacje między postaciami (rozmowa, gra, flirt) były kluczowymi elementami narracji. Obok Gerbranda van den Eeckhoutest uważany jest za jednego z prekursorów tego stylu i inspiratorów dzieł Vermeera. Jego sposób malowania w tym czasie zbliżył się do Gerarda ter Borcha i Nicolaesa Maesa. W tym okresie jego jedynym uczniem był Eglon van der Neer.
W 1652 roku nabył obywatelstwo Amsterdamu. W 1660 roku, w konsekwencji długotrwałego zatargu, doszło do sprzeczki i walki Van Loo ze znanym z agresywnych zachowań handlarzem wina Hendrikiem Bredą, w trakcie której malarz zabił swojego przeciwnika ciosem noża. Nie czekając na sprawę sądową (ostatecznie został zaocznie skazany za to zabójstwo na dożywotnią banicję pod groźbą egzekucji), uciekł z sześciorgiem dzieci do Paryża; jego żona już wówczas nie żyła.
W Paryżu nadal odnosił sukcesy. Starał się o członkostwo Królewskiej Akademii Malarstwa i Rzeźby, do której został przyjęty w 1663 roku, po zaprezentowaniu portretu malarza Michela Corneille’a (1601–1664). Ocenia się, że to przedstawienie umiejętnie oddało charakter postaci, uzyskując ten efekt dzięki pozie i gestykulacji, przy niemal zupełnym braku akcesoriów. Musiał także złożyć deklarację dobrego zachowania, której zażądano wobec zastrzeżeń do morale malarza.
Zmarł 26 listopada 1670 w Paryżu i został tam pochowany.
Był protoplastą dynastii francuskich malarzy Van Loo.

</doc>
<doc id="1657543" url="https://pl.wikipedia.org/wiki?curid=1657543" title="Wiktor Gajda">
Wiktor Gajda

Wiktor Gajda (ur. 6 marca 1938 w Toruniu) – polski rzeźbiarz, malarz, rysownik.
Życiorys.
Studiował w Akademii Sztuk Pięknych w Warszawie na Wydziale Malarstwa w pracowni Artura Nacht-Samborskiego w latach 1956–1962. Brał udział w licznych wystawach w kraju i za granicą. Pracuje w Warszawie i Stroniu Śląskim. Prace w zbiorach Muzeum Narodowego w Warszawie, Krakowie, Wrocławiu, Poznaniu, Gdańsku, Szczecinie, Muzeum Sztuki w Łodzi, Muzeum Miedzi w Legnicy, Muzeum Okręgowego w Chełmie, Centrum Rzeźby Polskiej w Orońsku i kolekcjach prywatnych.
Ważniejsze wystawy indywidualne, stypendia (do 2007 r.):

</doc>
<doc id="1657544" url="https://pl.wikipedia.org/wiki?curid=1657544" title="Pływanie na Letniej Uniwersjadzie 2007 – 200 metrów stylem zmiennym mężczyzn">
Pływanie na Letniej Uniwersjadzie 2007 – 200 metrów stylem zmiennym mężczyzn

Zawody pływackie w konkurencji 200 metrów stylem zmiennym mężczyzn odbyły się 11 sierpnia na pływalni Aquatic Center of Thammasat University w Bangkoku.
Złoto wywalczył Brian Johns. Srebro zdobył Ten Takakuwa. Brązowy medal przypadł reprezentantowi polski Łukaszowi Wójtowi 
Łukasz Wójt na setnym metrze był liderem wyścigu finałowego z międzyczasem 56.70.
Linki zewnętrzne.
Strona FISU

</doc>
<doc id="1657549" url="https://pl.wikipedia.org/wiki?curid=1657549" title="FK Orenburg">
FK Orenburg

Futbołnyj Klub Orenburg () – rosyjski klub piłkarski z miasta Orenburg.
Historia.
Chronologia nazw:
Oficjalną datą założenia klubu jest rok 1976, kiedy została zorganizowana piłkarska drużyna Gazowik. Drużyna ta została założona na bazie klubu Lokomotiw Orenburg i zajęła jego miejsce w Drugiej Lidze Mistrzostw ZSRR.
W 1960 Łokomotiw debiutował w Klasie B, grupie 1 Mistrzostw ZSRR, w której występował trzy sezony. Po reorganizacji systemu lig ZSRR w 1963 klub znalazł się w Drugiej Lidze, w której występował do 1982, z wyjątkiem roku 1970, kiedy to występował przez sezon w niższej lidze.
W sezonie 1982 klub zajął czternaste miejsce i spadł do rozgrywek amatorskich.
Dopiero w 1990 powrócił do Mistrzostw ZSRR i do 1991 występował w Drugiej Niższej Lidze.
W Mistrzostwach Rosji klub startował w Drugiej Lidze, w której występował dwa sezony, a od 1994 występował w Trzeciej Lidze.
Od 1998 klub ponownie występował w Drugiej Dywizji, grupie Uralsko-Nadwołżańskiej, a w sezonie 2015/2016 klub, po raz pierwszy w swojej historii, awansował do najwyższej klasy rozgrywkowej.
25 maja 2016 zmienił nazwę na FK Orenburg. W sezonie 2016/2017 zajął trzynaste miejsce w rosyjskiej ekstraklasie i spadł po barażach z SKA-Chabarowsk. Sezon 2017/2018 w Pierwszej dywizji klub zakończył na pierwszym miejscu i ponownie awansował, po roku nieobecności, do Premjer-Ligi.
W sezonie 2019/2020 zajął ostatnie, szesnaste, miejsce w lidze i spadł do Pierwszej Dywizji.
Zawodnicy.
Reprezentanci kraju w klubie.
Na poniższej liście znajdują się gracze, który mieli za sobą występy w pierwszej reprezentacji swojego państwa, w momencie podpisania kontraktu z klubem lub w trakcie gry dla klubu. Piłkarze, których nazwisko jest wytłuszczone, reprezentowali swoje kraje podczas gry w FK Orenburg.
 Białoruś
 Ghana
 Litwa
 Łotwa
 Kazachstan
 Kirgistan
 Mołdawia
 Rosja
 Słowenia
 Tadżykistan
 Uzbekistan

</doc>
<doc id="1657551" url="https://pl.wikipedia.org/wiki?curid=1657551" title="Augustenspitze">
Augustenspitze

Augustenspitze lub Augstenberg to szczyt paśmie Silvretta, w Alpach Retyckich. Leży na granicy między Szwajcarią (Gryzonia) i Austrią (Tyrol). W pobliżu znajdują się schroniska Tuoi, Jamtal i Heidelberger. Na wschód od szczytu znajduje się przełęcz Futschöl (2768 m), a na zachód Fuorcla Chalaus (3004 m). Na południowy wschód od szczytu znajduje się lodowiec "Vadret da Chalaus", na zachód lodowiec "Chalausferner", na północ "Futschölferner". Nazwa szczytu w języku romansz brzmi "Piz Blaisch Lunga". 

</doc>
<doc id="1657552" url="https://pl.wikipedia.org/wiki?curid=1657552" title="Sporty siłowe">
Sporty siłowe

Sporty siłowe − dziedzina dyscyplin sportowych, do których zaliczane są: armwrestling, CrossFit, przeciąganie liny, podnoszenie ciężarów, strongman oraz trójbój siłowy. Trening w sportach siłowych ma na celu zwiększenie tężyzny fizycznej oraz powiększenie masy mięśniowej zawodnika.

</doc>
<doc id="1657555" url="https://pl.wikipedia.org/wiki?curid=1657555" title="Rezerwat przyrody Golcowe Bagno">
Rezerwat przyrody Golcowe Bagno

Rezerwat przyrody „Golcowe Bagno” – torfowiskowy rezerwat przyrody w województwie zachodniopomorskim, powiecie wałeckim, w gminie Wałcz, 2 km na wschód od wsi Golce i 1,2 km na zachód od północnego skraju jeziora Zdbiczno.
Śródleśny rezerwat położony w lesie, między rzekami Dobrzycą na zachodzie i Piławą na wschodzie. Leży w granicach Obszaru Chronionego Krajobrazu Pojezierze Wałeckie i Dolina Gwdy oraz obszaru specjalnej ochrony ptaków sieci Natura 2000 „Puszcza nad Gwdą” (PLB300012).
Został utworzony na mocy zarządzenia Ministra Ochrony Środowiska, Zasobów Naturalnych i Leśnictwa z dnia 26 listopada 1990. Zajmuje powierzchnię 123,60 ha (akt powołujący podawał 123,83 ha). Według aktu powołującego, celem ochrony w rezerwacie jest „zachowanie torfowiska mszarnego z naturalną roślinnością torfotwórczą, macierzystą dla genezy i akumulacji rzadkich w kraju gatunków torfu typu przejściowego: mszarno-bagnicowego i mszarno-turzycowego”.
Przedmiotem ochrony jest jedno z największych na Pomorzu dynamicznie rozwijających się torfowisk o charakterze płaskiego trzęsawiska uginającego się i kołyszącego pod wpływem stąpania. Torfowisko urozmaicone formami kępkowymi i dolinkowymi mszaków, skarlałymi sosenkami oraz oczkami wodnymi, z jednym większym jeziorkiem dystroficznym. Szata roślinna gatunkowo jest uboga, mało urozmaicona, jednak rosną tu gatunki bardzo rzadkie, w innych rejonach Polski stwierdzone za wymierające. W rezerwacie występuje 15 gatunków torfowców. Z roślin naczyniowych objętych ochroną występują m.in.: bagnica torfowa ("Scheuchzeria palustris"), widłak goździsty ("Lycopodium clavatum"), rosiczka okrągłolistna ("Drosera rotundifolia"), bagno zwyczajne ("Ledum palustre"), a z rzadszych gatunków niepodlegających ochronie: turzyca bagienna ("Carex limosa") czy przygiełka biała ("Rhynchospora alba").
Rezerwat znajduje się na terenie Nadleśnictwa Wałcz. Nadzór nad rezerwatem sprawuje Regionalny Konserwator Przyrody w Szczecinie. Rezerwat posiada plan ochrony ustanowiony w 2009 roku. Został on zmieniony zarządzeniem Regionalnego Dyrektora Ochrony Środowiska w Szczecinie z dnia 12 czerwca 2017, na którego mocy cały obszar rezerwatu objęto ochroną czynną.
Od południa i wschodu rezerwat obchodzi znakowany czarny szlak turystyczny z Iłowca do Zdbic. W pobliżu południowo-wschodniego narożnika rezerwatu prowadzi znakowany czerwony szlak turystyczny z Wałcza do Nadarzyc.

</doc>
<doc id="1657556" url="https://pl.wikipedia.org/wiki?curid=1657556" title="Pływanie na Letniej Uniwersjadzie 2007 – 1500 metrów stylem dowolnym kobiet">
Pływanie na Letniej Uniwersjadzie 2007 – 1500 metrów stylem dowolnym kobiet

Zawody pływackie w konkurencji 1500 metrów stylem dowolnym kobiet odbyły się 13 sierpnia na pływalni Aquatic Center of Thammasat University w Bangkoku.
Złoto wywalczyła Flavia Rigamonti. Srebro zdobyła Chika Yonenaga. Brązowy medal przypadł reprezentantce Stanów Zjednoczonych Kelsey Ditto 
Finał B nie był rozgrywany na tym dystansie.
Linki zewnętrzne.
Strona FISU

</doc>
<doc id="1657557" url="https://pl.wikipedia.org/wiki?curid=1657557" title="Japan Open Women's Tennis">
Japan Open Women's Tennis



</doc>
<doc id="1657562" url="https://pl.wikipedia.org/wiki?curid=1657562" title="Libranet">
Libranet

Libranet – stworzona przez firmę Libra Computer Systems Ltd płatna dystrybucja systemu operacyjnego GNU/Linux. Bazuje ona na Debianie, jednak różni się np. domyślnym środowiskiem graficznym – IceWM. Ostatnia wersja dystrybucji Libranet – 3.0 – została opublikowana 25 kwietnia 2005 roku. Od tego czasu system nie jest już rozwijany.

</doc>
<doc id="1657564" url="https://pl.wikipedia.org/wiki?curid=1657564" title="Letnia Uniwersjada 2007 - Badminton - Gra pojedyncza mężczyzn">
Letnia Uniwersjada 2007 - Badminton - Gra pojedyncza mężczyzn



</doc>
<doc id="1657565" url="https://pl.wikipedia.org/wiki?curid=1657565" title="Letnia Uniwersjada 2007 - Strzelectwo - pistolet pneumatyczny 10 metrów kobiet indywidualnie">
Letnia Uniwersjada 2007 - Strzelectwo - pistolet pneumatyczny 10 metrów kobiet indywidualnie



</doc>
<doc id="1657566" url="https://pl.wikipedia.org/wiki?curid=1657566" title="Tytanis">
Tytanis



</doc>
<doc id="1657568" url="https://pl.wikipedia.org/wiki?curid=1657568" title="Letnia Uniwersjada 2007 - Strzelectwo - pistolet pneumatyczny 10 metrów kobiet drużynowo">
Letnia Uniwersjada 2007 - Strzelectwo - pistolet pneumatyczny 10 metrów kobiet drużynowo



</doc>
<doc id="1657569" url="https://pl.wikipedia.org/wiki?curid=1657569" title="Letnia Uniwersjada 2007 - Pływanie - 200 metrów stylem zmiennym mężczyzn">
Letnia Uniwersjada 2007 - Pływanie - 200 metrów stylem zmiennym mężczyzn



</doc>
<doc id="1657570" url="https://pl.wikipedia.org/wiki?curid=1657570" title="Sally Nicholls">
Sally Nicholls

Sally Nicholls (ur. 22 czerwca 1983) – angielska pisarka literatury dziecięcej. Jej debiutancka powieść, "Olivier i zeszyt z marzeniami", w 2008 roku zdobyła Waterstone’s Children’s Book Prize.
Życiorys.
Nicholls urodziła się i dorastała w Stockton-on-Tees. Uczęszczała do Great Ayton Friends' School, a po jej zamknięciu do 2001 roku uczyła się w Egglescliffe School.
Po zakończeniu szkoły wybrała się w podróż dookoła świata. Odwiedziła Australię i Nową Zelandię, pracowała także w szpitalu Czerwonego Krzyża w Japonii. Wróciła do Wielkiej Brytanii, aby w Coventry zacząć studia bachelor's degree z filozofii i literatury na University of Warwick. Uzyskawszy stopień, zapisała się na Bath Spa University, gdzie uzyskała tytuł MA (magistra) w dziedzinie literatury (ang. Writing for Young People).
Mieszka w Londynie, pisząc oraz pracując w charytatywnej organizacji.

</doc>
<doc id="1657571" url="https://pl.wikipedia.org/wiki?curid=1657571" title="Viktorija Brice">
Viktorija Brice

Viktorija Brice (ur. 16 kwietnia 1981) – łotewska siatkarka, reprezentantka kraju. Obecnie występuje w lidze tureckiej w drużynie Dicle Üniversitesi.

</doc>
<doc id="1657572" url="https://pl.wikipedia.org/wiki?curid=1657572" title="Plattenhörner">
Plattenhörner

Plattenhörner to szczyt w paśmie Silvretta, w Alpach Retyckich. Leży w Szwajcarii, w kantonie Gryzonia.

</doc>
<doc id="1657573" url="https://pl.wikipedia.org/wiki?curid=1657573" title="Karol Pistulka">
Karol Pistulka

Karol Pistulka (ur. 4 lutego 1848 w Strzeleczkach, zm. 1875 w Bytomiu lub 28 grudnia 1876 w Raciborzu) – postać historyczna, z zawodu czeladnik ślusarski, zbójnik działający w latach siedemdziesiątych XIX wieku na terenie Górnego Śląska.
Fakty historyczne.
Karol Pistulka urodził się w Strzeleczkach koło Prudnika. Wraz z Wincentym Eliaszem dowodził bandą zbójecką, działającą przede wszystkim w okolicach Bytomia, Katowic oraz Mikołowa, a także Kluczborka, Opola, Prudnika i Głogówka, często zmieniając kryjówki. Grupa ta dopuściła się szeregu napaści i kradzieży m.in. na hotel w Jastrzębiu czy kasę koncernu Tiele-Winckler w Katowicach. Jej działalność przysporzyła mu popularności, rozpisywała się o nim prasa z terenu całych Niemiec. Wydany przez kochankę, został ujęty przez policję w 1874 roku i postawiony w czerwcu 1875 roku przed sądem w Bytomiu. Przed oskarżeniami bronił się zaciekle, niemniej jednak został skazany na śmierć przez ścięcie; karę tę cesarz Wilhelm I zamienił na dożywocie. Umrzeć miał 28 grudnia 1876 w więzieniu w Raciborzu. Według innej wersji kary nie wykonano, gdyż wcześniej zmarł w wyniku zatrucia spowodowanego połykaniem surowego tytoniu. Woskowe figury jego i Eliasza na początku XX wieku były eksponowane w "Castans Panopticum" na Unter den Linden w Berlinie.
Legendy i podania.
Karol Pistulka uważany był za śląskiego Robin Hooda lub Janosika. Miał zabierać bogatym a oddawać biednym. Pieniądze potrzebującym podrzucał nocą pod drzwi. Nieuchwytność dawał mu dar przebierania się, a umiejętność otwierania wszelkich zamków – kwiat paproci (który miał zgubić). W wielu miejscowościach na Górnym Śląsku miały zostać zakopane jego skarby – wymienia się tu m.in. Bytom, Chorzów, Siemianowice Śląskie, Mikołów, Pszczynę, Sośnicę czy Obrowiec.
Literatura i film.
Postać Pistulki pojawia się w twórczości m.in. Stanisława Ligonia, Emanuela Imieli, Stanisława Wasylewskiego, Ryszarda Kincla, Antoniego Halora oraz Wolfganga Jöhlinga.
W latach 1980–1983 Studio Małych Form Filmowych Se-Ma-For z Łodzi zrealizowało skladający się z 5 odcinków serial animowany pt. "Eliasz i Pistulka". Postać ta przywoływania jest też w filmie "Grzeszny żywot Franciszka Buły" (1980) w reż. Janusza Kidawy. Niemiecki artysta, były mieszkaniec Strzeleczek – – zrealizował dwujęzyczny, niemiecko-polski komiks na temat życia i rozbójniczej działalności Karola Pistulki.

</doc>
<doc id="1657574" url="https://pl.wikipedia.org/wiki?curid=1657574" title="Cezar III">
Cezar III

Cezar III – gra polegająca na budowaniu i rozwoju miasta z czasów Cesarstwa Rzymskiego. Została wydana w 1999 roku przez Sierra Entertainment. Jest trzecią częścią cyklu "Cezar".
"Cezar III" stał się inspiracją do stworzenia klonów gry opartych na otwartej licencji, zatytułowanych "Julius" oraz "Augustus".

</doc>
<doc id="1657576" url="https://pl.wikipedia.org/wiki?curid=1657576" title="Czteroprędkość">
Czteroprędkość



</doc>
<doc id="1657579" url="https://pl.wikipedia.org/wiki?curid=1657579" title="ScrapBeat">
ScrapBeat



</doc>
<doc id="1657583" url="https://pl.wikipedia.org/wiki?curid=1657583" title="Big Brother and the Holding Company">
Big Brother and the Holding Company

Big Brother and the Holding Company – amerykański zespół rockowy, utworzony w San Francisco w 1965 r. Jest częścią tej samej sceny muzycznej, z której znamy zespoły takie jak Grateful Dead, Quicksilver Messenger Service czy Jefferson Airplane. Big Brother and the Holding Company jest najbardziej znany dzięki występującej w nim w latach 1966–1968 Janis Joplin. Nagrany przez nich w 1968 r. album "Cheap Thrills" zaliczany jest do arcydzieł psychodelicznego rocka z San Francisco; zajął 338 miejsce w rankingu 500 najlepszych albumów wszech czasów gazety Rolling Stone.
Historia zespołu.
Pochodzenie z San Francisco.
Lider zespołu – Peter Albin (gitarzysta country-bluesowy, który grał z przyszłymi muzykami z Grateful Dead – Jerrym Garcia i Ronem McKermanem) spotkał Sama Andrew, który znał się na jazzie i muzyce poważnej, ale także grał rock &amp; rolla. Zaczęli grać wspólnie, spotykając się w domu Petera, a w końcu Sam zaproponował stworzenie zespołu. Dołączył do nich James Gurley i w 1965 r. zaczęli występować w otwartych dla wszystkich jam sessions, organizowanych przez przedsiębiorcę – późniejszego menadżera BBHC – Cheta Helmsa. Chet zachęcał ich do pracy na rzecz zespołu, znalazł dla nich perkusistę, Chucka Jonesa, i zorganizował im pierwszy koncert – był to występ na Trips Festival w styczniu 1966 r. Wśród publiczności był David Getz – malarz i perkusista, który wkrótce zastąpił Jonesa. Big Brother and the Holding Company stali się stałym zespołem Avalon Ballroom – klubu muzycznego, którego właścicielem był Chet Helms. Grali wtedy progresywnego, instrumentalnego rocka. Chet uważał, że zespół potrzebuje wokalistki o silnym głosie i skontaktował się ze swoją znajomą z czasów studenckich – Janis Joplin, mieszkającą wówczas w Austin, w Texasie. Janis przyjechała do San Francisco i dołączyła do zespołu w czerwcu 1966 r.
Janis Joplin.
Joplin zaczęła karierę z BBHC w 1966 r. Po latach gitarzysta zespołu, Sam Andrew, tak opisuje pierwsze wrażenia muzyków po jej spotkaniu:
„Byliśmy w pełni stabilnym, rockowym zespołem. Graliśmy ciężką muzykę. Mówiliśmy sobie: fajnie, są 3 czy 4 kapele w mieście, jesteśmy jedną z nich. Wciąż jesteśmy w prasie, wszystko idzie po naszej myśli. Robimy przysługę tej kobiecie, pozwalając jej śpiewać u nas! Przyszła na pierwszą próbę i była ubrana po teksańsku; nie wyglądała jak hippiska, ale jak moja matka, która też pochodzi z Teksasu! Świetnie śpiewała, ale powiedziałbym, że nie powaliło nas to specjalnie. Myślę, że graliśmy po prostu bardzo głośno – zbyt głośno jak dla niej. Przypuszczam, że niewystarczająco przyciszyliśmy instrumenty. Pisała wtedy w listach do domu, że jesteśmy wszyscy tak egzotyczni; te nazwy zespołów, wszystko inne. Można by powiedzieć, że ani ona nie zachwyciła nas, ani my jej – obie strony odniosły podobne wrażenie. Janis była naprawdę inteligentna i zawsze stawała na wysokości zadania. Śpiewała nasze piosenki. Ale nie była to od razu niezwykła rewelacja, jak pewnie wszyscy sądzą, jak to bywa pokazane w filmach. Nie byliśmy podekscytowani w rodzaju "O Boże, chyba jesteśmy w Niebie, mamy Janis Joplin!". Chodzi mi o to, że była dobra, ale musiała jeszcze wiele się nauczyć. Około roku zabrało jej, żeby nauczyć się śpiewać z elektrycznym zespołem.”
Minęło trochę czasu, zanim niektórzy fani zespołu zaakceptowali nową wokalistkę. Jej muzyka diametralnie różniła się od tej, którą Big Brother wykonywał przedtem. Niektórzy uważali, że Janis po prostu krzyczy, co nie miało dla nich żadnej wartości artystycznej. Pojawiły się też zarzuty, że zespół się skomercjalizował. Big Brother grał muzykę eksperymentalną i bardzo oryginalną, lecz gdy Janis do nich dołączyła, stali się bardziej konwencjonalni. Zaczęła też wzrastać popularność zespołu na undergroundowej, psychodelicznej scenie muzycznej San Francisco.
"Big Brother And The Holding Company".
Pod koniec roku 1966 Big Brother podpisał kontrakt z wytwórnią Mainstream Records. Wszystkie piosenki na swój album nagrali w studio w Chicago w 3 dni – od 12 do 14 grudnia. Mainstream Records to wytwórnia znana z wydawnictw jazzowych – Big Brother był pierwszym rockowym zespołem, z którym współpracowała. Mogło to mieć wpływ na dzieło końcowe, ponieważ płyta zdecydowanie odbiegała od oczekiwań zespołu. Znalazł się na niej akustyczny rock i folk, a nie planowany heavy acid rock. Pierwszymi singlami były „Blindman” i „All is Loneliness”. Pozostałe single to: „Down On Me” – „Call On Me” oraz „Coo – Coo” – „Last Time”. Żaden nie odniósł większego sukcesu, więc wytwórnia odwlekała wydanie płyty do sierpnia 1967 r., gdy zespół odniósł już spektakularny sukces na Monterey Pop Festival. Album zajął 60 miejsce na liście przebojów Billboard i pozostał na liście przez 30 tygodni.
Monterey Pop Festival.
Legendarny występ zespołu na Monterey Pop Festival w czerwcu 1967 r. przyciągnął uwagę w USA i za granicą.
Występ zespołu planowany był na sobotnie popołudnie. Big Brother miał zagrać „Down On Me”, „Combination Of The Two”, „Harry”, „Roadblock” oraz „Ball and Chain”. Jednak zespół, który wraz z pozostałymi, alternatywnymi zespołami z San Francisco nie pozwolił ekipie filmowej nagrać swego koncertu bez zapłaty, zabronił rejestrowania występu. Okazał się on jednak tak świetny, że organizatorzy poprosili zespół o zagranie jeszcze raz, następnego wieczoru, aby można było nagrać ich występ. Zarejestrowano 2 utwory: „Combination Of The Two” oraz „Ball and Chain” – szczególnie ta druga piosenka zachwyciła publiczność.
Zespół podpisał kolejny kontrakt z wytwórnią Columbia Records w listopadzie, a ich managerem został Albert Grossman.
"Cheap Thrills" i odejście Janis Joplin.
Pierwsza płyta zespołu wydana przez Columbię miała być nagrana wiosną i latem 1968, i wydana w tym samym roku. Była bardzo oczekiwana, po tym jak pierwszy album został zignorowany. Początkowo planowano płytę live, ale po dwóch koncertach w Grande Ballroom w Detroit materiał nie usatysfakcjonował producenta Johna Simona i managera Alberta Grossmana. Dlatego zrezygnowano z projektu live i zdecydowano się na nagranie materiału studyjnego („Down On Me” oraz „Piece Of My Heart” nagrane w Grande Ballroom zostały potem włączone do solowej płyty Janis – "In Concert", wydanej w 1972 r.). Jednak kłopotliwe okazało się zaadaptowanie nieokiełznanego brzmienia grupy i nieuporządkowanego trybu życia jej członków do warunków studyjnych; postęp zachodził powoli, a presja Grossmana, Columbii i prasy wzrastała. Niektórzy członkowie zespołu narzekają na producenta Johna Simona – w ich opinii nie nadawał się do tej roli, ponieważ ich stylistyka była mu zupełnie obca i nie rozumiał psychodelicznej, basowej muzyki grupy. Pierwotna nazwa płyty brzmiała 'Sex, Dope and Cheap Thrills’ (seks, narkotyki i tanie podniety), ale Columbia wymogła na zespole skrócenie tytułu do "Cheap Thrills". Na okładce Columbia planowała umieścić nagie zdjęcie muzyków leżących w jednym łóżku w pokoju hotelowym, ale zespół nie popierał tego pomysłu. Zamiast tego poprosili undergroundowego rysownika komiksów – Roberta Crumb’a, żeby coś wymyślił. Jego projekt znalazł się ostatecznie na okładce albumu; z tyłu Columbia umieściła czarno-białe zdjęcie Janis. „Ball and Chain” to jedyna piosenka nagrana całkowicie na żywo, jednak nie w Fillmore Auditorium, jak napisane jest na okładce, ale podczas koncertu w Winterland Ballroom w 1968 r. Ta sama wersja utworu pojawiła się też na płycie "Live At Witerland '68", wydanej w 1998 r.
Album został wydany w lecie 1968 r., czyli rok po debiucie zespołu, i zajął pierwsze miejsce na liście przebojów Billboard po ośmiu tygodniach. Utrzymał się na tej pozycji przez 8 tygodni, a singiel „Piece of My Heart” także stał się ogromnym przebojem. Pod koniec roku "Cheap Thrills" było już jednym z najbardziej popularnych albumów nagranych w 1968 r., sprzedano prawie milion egzemplarzy płyty. Mimo że na płycie znalazło się tylko 7 piosenek, osiem innych utworów zostało wydanych na innych płytach. „Catch Me Daddy” oraz „Farewell Song” to jedne z najpopularniejszych piosenek – ich oryginalne wykonania znalazły się na 3-płytowym wydawnictwie "Janis" z 1993 r. „It’s a Deal” i „Easy Once You Know How” znajdują się na "Box Of Pearls" z 1999 r. „Flower in the Sun” I „Roadblock” zostały wydane na reedycji płyty "Cheap Thrills" jako „bonus tracks”.
Pod koniec lata 1968 r., tuż po występie w Palace Of Fine Arts Festival in San Francisco, Janis oznajmiła, że opuści zespół na jesieni tego roku. Oficjalny powód tej decyzji to chęć Janis do rozpoczęcia solowej kariery i założenia zespołu, który będzie wykonywał muzykę soul. Janis poprosiła Sama Andrew, aby wraz z nią odszedł z Big Brother and The Holding Company, na co gitarzysta się zgodził. Janis występowała z Big Brother do 1 grudnia 1968 r. – odbył się wtedy ich ostatni wspólny koncert w San Francisco. Już 20 dni później Janis i Sam zagrali w Memphis po raz pierwszy z nowym zespołem, nazwanym Kozmic Blues Band.
Lata 1969–1972.
Po opuszczeniu zespołu przez Janis, Dave Getz i Peter Albin dołączyli do zespołu Country Joe and the Fish w ich turze po USA oraz Europie. Uczestniczyli też w nagrywaniu płyty "Here We Go Again" tego zespołu. Dave i Peter opuścili Country Joe w maju 1969 r., z myślą o reaktywacji Big Brother and the Holding Company z gitarzystą Davidem Nelsonem. Przesłuchali kilkoro potencjalnych wokalistów, jednak w końcu zespół został reaktywowany w 1969 r. w prawie tym samym składzie, co oryginalny (oprócz Janis): Albin, Andrew, Getz i Gurley, a oprócz nich Nick Gravenites (wokal), Dave Schallock (gitara) i Kathi McDonald (wokal). Płyta "Be A Brother" została wydana w 1970 r. – był to pierwszy album zespołu wydany bez Janis Joplin. James Gurley gra tam na basie, a dawny basista – Peter Albin – na gitarze rytmicznej. Sam Andrew śpiewa wraz z Kathi McDonald i Nickiem Gravenites, David Schallock jest gitarzystą solowym, Dave Getz gra na perkusji i czasem na klawiszach. Ostatni album studyjny zespołu, "How Hard It Is" został nagrany w 1971 r. Skład jest podobny: Sam, Kathi i Nick śpiewają, gra też z nimi Mike Finegan. Zespół grał w takim składzie do 1972 r., jednak narkotyki, utrata managera, brak występów i wewnętrzne konflikty doprowadziły do rozpadu grupy. W ciągu następnych 15 lat zespół raz zagrał ponownie razem – był to koncert ‘The Tribal Stomp’ w 1978 r. w Greek Theatre w Berkeley.
Od 1987 do dziś.
Zespół postanowił spróbować jeszcze raz w 1987. W składzie znów znaleźli się Albin, Andrew, Getz i Gurley – ten ostatni jednak opuścił zespół w 1996, ponieważ nie zgadzał się z ideą znalezienia piosenkarki na miejsce Janis Joplin. W 1997 Gurleya zastąpił Tom Finch. Big Brother nie posiada teraz stałej wokalistki; pośród wielu, z którymi zespół występował, znalazły się Michel Bastian, Lisa Battle, Halley DeVestern, Lisa Mills, Andra Mitrovich, Kacee Clanton, Sophia Ramos, Mary Bridget Davies, Chloe Lowery, Jane Myrenget, Cathy Richardson. Obok Sama Andrew, na gitarze gra dziś Ben Nieves. W 1999 r. zespół wydał płytę "Do What You Love", na którym rolę wokalistki pełni Lisa Battle. Znalazły się na tej płycie nowe wersje dawnych utworów, np. „Woman Is Losers”, ale też nowe piosenki. "Hold Me" to kolejna płyta, wydana w 2006 r. Zawiera materiał live, nagrany podczas koncertów w Niemczech w roku 2005. Występują na niej gościnnie gitarzysta Chad Quist i piosenkarka Sophia Ramos. W 2008 r. zespół zdecydował się na wydanie 2-płytowego zestawu "The Lost Tapes" (‘zagubione nagrania’), na którym znalazły się piosenki zarejestrowane podczas koncertów w San Francisco w latach 1966–1967, w których śpiewa Janis Joplin. Niektóre z tych utworów były już przedtem nieoficjalnie wydane, ale jest tam też 12 nigdy przedtem niewydanych piosenek.
Kontrowersyjna kwestia.
W 2007 r., po wprowadzeniu albumu "Cheap Thrills" do Grammy Hall Of Fame, założyciel i gitarzysta zespołu James Gurley ocenił Big Brother and The Holding Company najbardziej niedocenionym zespołem wszech czasów, jako że nigdy nie doceniono ich aranżacji i jego twórczych pomysłów. Gurley stwierdził też, że Clive Davis namówił Janis do odejścia od zespołu i nagrywania ze studyjnymi muzykami, którzy grają lepiej niż BBHC. W filmie dokumentalnym ‘Nine Hundred Nights’ Peter Albin powiedział, że to ich manager – Albert Grossman – doradził Janis, by opuściła zespół i założyła własny. Powodem miało być zaoszczędzenie na sesjach nagraniowych. Sam Andrew natomiast uważa, że Janis odeszła zarówno z powodów artystycznych, jak i finansowych; Janis wielokrotnie proponowała muzykom, by dodali klawisze i sekcję dętą do niektórych piosenek, ale oni odmawiali, tłumacząc, że zmieniliby w ten sposób oryginalne brzmienie Big Brother. Zespół musiał także wykonywać te same piosenki bardzo często, czasem do trzech razy dziennie, więc Janis miała prawo czuć się tym znudzona. Każdemu z muzyków płacono oddzielnie – Janis wiedziała, że odchodząc, dostawałaby całe wynagrodzenie i musiałaby tylko płacić swoim pracownikom.

</doc>
<doc id="1657586" url="https://pl.wikipedia.org/wiki?curid=1657586" title="Dreiländerspitze">
Dreiländerspitze

Dreiländerspitze – szczyt w paśmie Silvretta, w Alpach Retyckich. Na szczycie tym krzyżują się granice trzech krajów: Szwajcarii (Gryzonia), Vorarlbergu (kraj związkowy Austrii) i Tyrolu (kraj związkowy Austrii). Od tego faktu pochodzi nazwa szczytu, która znaczy "szczyt trzech krajów". 
Pierwszego wejścia, w 1870 r., dokonali Th. Petersen, O. Morell i D. Barbeuda.

</doc>
<doc id="1657588" url="https://pl.wikipedia.org/wiki?curid=1657588" title="Kisa">
Kisa

Kisa – miejscowość w Szwecji. Siedziba władz administracyjnych gminy Kinda w regionie Östergötland. Około 3774 mieszkańców (2016).

</doc>
<doc id="1657592" url="https://pl.wikipedia.org/wiki?curid=1657592" title="Unda Priedīte">
Unda Priedīte

Unda Priedīte (ur. 18 kwietnia 1986 w Rydze) – łotewska siatkarka, reprezentantka kraju. Do reprezentacji została powołana w maju 2006 roku. Jako juniorka grała w siatkówkę plażową.
Osiągnięcia.
9. miejsce FIVB Junior

</doc>
<doc id="1657595" url="https://pl.wikipedia.org/wiki?curid=1657595" title="FK Iżewsk">
FK Iżewsk

FK Iżewsk (ros. Футбольный клуб «Ижевск», "Futbolnyj Kłub "Iżewsk"") - rosyjski klub piłkarski z Iżewska, istniejący w latach 1936—2004.
Historia.
Chronologia nazw:
Piłkarska drużyna Zenit została założona w 1936 w mieście Iżewsk.
W 1946 pod nazwą Iżewskij Zawod debiutował w Trzeciej Grupie, podgrupie Nadwołżańskiej Mistrzostw ZSRR, w której zajął 2 miejsce i awansował do Drugiej Grupy, podgrupy 1.
W 1956 klub powrócił do nazwy Zenit Iżewsk.
W 1963 po reformie systemu lig ZSRR znalazł się w Trzeciej Grupie, podgrupie Nadwołżańskiej, w której występował do 1968, kiedy to w turnieju finałowym zdobył awans do Drugiej Grupy A
W 1970 po kolejnej reformie systemu lig ZSRR okazał się w Drugiej Lidze, w której występował do 1991.
W Mistrzostwach Rosji klub startował w Pierwszej Lidze. W 1993 zajął ostatnie 20 miejsce i spadł o dwie ligi niżej do Trzeciej Ligi.
Od 1994 klub występował w Drugiej Lidze.
W latach 1998-2003 klub nazywał się Dinamo Iżewsk. W 2003 zmienił nazwę na FK Iżewsk.
W 2004 klub zajął ostatnie 19 miejsce w Drugiej Dywizji, grupie Nadwołżańskiej i został pozbawiony statusu klubu profesjonalnego.

</doc>
<doc id="1657596" url="https://pl.wikipedia.org/wiki?curid=1657596" title="Dinamo Iżewsk">
Dinamo Iżewsk



</doc>
<doc id="1657598" url="https://pl.wikipedia.org/wiki?curid=1657598" title="Taekwondo na Letniej Uniwersjadzie 2007 – kategoria powyżej 72 kilogramów kobiet">
Taekwondo na Letniej Uniwersjadzie 2007 – kategoria powyżej 72 kilogramów kobiet

Zawody w taekwondo w kategorii powyżej 72 kilogramów kobiet odbyły się 9 sierpnia w hali Thammasat University.
Złoto wywalczyła Koreanka Hyun Kyoung-hwa. Srebro dla Hiszpanki Leire Herboso, a brązowy medal przypadł: Yoo Hyo Rowe i Amie Szymanski.
Hyun Kyoung-hwa zdobyła złoty medal po decyzji sędziowskiej (ofensywniejsza walka) (po końcu walki z Leire Herboso był wynik 1:1).
Linki zewnętrzne.
Strona FISU

</doc>
<doc id="1657599" url="https://pl.wikipedia.org/wiki?curid=1657599" title="Letnia Uniwersjada 2007 - Pływanie - 1500 metrów stylem dowolnym kobiet">
Letnia Uniwersjada 2007 - Pływanie - 1500 metrów stylem dowolnym kobiet



</doc>
<doc id="1657600" url="https://pl.wikipedia.org/wiki?curid=1657600" title="Zenit Iżewsk">
Zenit Iżewsk

Zenit Iżewsk ("«Зени́т-Ижевск»") – rosyjski klub piłkarski z miasta Iżewsk w Udmurcji.
Klub powstał w 2011 roku po przeformowaniu innego klubu z Iżewska - Sojuz-Gazpromu.

</doc>
<doc id="1657601" url="https://pl.wikipedia.org/wiki?curid=1657601" title="Oldřich Červonka">
Oldřich Červonka



</doc>
<doc id="1657607" url="https://pl.wikipedia.org/wiki?curid=1657607" title="Boxholm">
Boxholm

Boxholm – miejscowość (tätort) w Szwecji. Siedziba władz administracyjnych gminy Boxholm w regionie Östergötland. Około 3300
mieszkańców (2016).

</doc>
<doc id="1657610" url="https://pl.wikipedia.org/wiki?curid=1657610" title="Letnia Uniwersjada 2007 - Judo - Kategoria poniżej 70 kilogramów kobiet">
Letnia Uniwersjada 2007 - Judo - Kategoria poniżej 70 kilogramów kobiet



</doc>
<doc id="1657611" url="https://pl.wikipedia.org/wiki?curid=1657611" title="Letnia Uniwersjada 2007 - Strzelectwo - tarcze ruchome 10 metrów mężczyzn indywidualnie">
Letnia Uniwersjada 2007 - Strzelectwo - tarcze ruchome 10 metrów mężczyzn indywidualnie



</doc>
<doc id="1657613" url="https://pl.wikipedia.org/wiki?curid=1657613" title="Bernard von Zinnenberg">
Bernard von Zinnenberg



</doc>
<doc id="1657616" url="https://pl.wikipedia.org/wiki?curid=1657616" title="Letnia Uniwersjada 2007 - Judo - Kategoria poniżej 52 kilogramów kobiet">
Letnia Uniwersjada 2007 - Judo - Kategoria poniżej 52 kilogramów kobiet



</doc>
<doc id="1657617" url="https://pl.wikipedia.org/wiki?curid=1657617" title="Neolithic">
Neolithic

Neolithic - polska grupa muzyczna wykonująca muzykę z pogranicza death, gothic i doom metalu. Zespół powstał w Mławie w 1992 roku. W 1996 roku grupa zarejestrowała pierwszy album zatytułowany "For Destroy The Lament", który ukazał się nakładem wytwórni muzycznej Adipocere Records. Kolejny album ukazał się siedem lat później pt. "My Beautiful Enemy" wydany nakładem Mystic Production. 
Zespół został rozwiązany w 2006 roku. Na jego kanwie powstał rockowy zespół Black River, w którego składzie występują dotychczasowi członkowie Neolithic.

</doc>
<doc id="1657618" url="https://pl.wikipedia.org/wiki?curid=1657618" title="Erwin Kalser">
Erwin Kalser

Erwin Kalser (ur. jako "Erwin Kalischer" 22 lutego 1883 w Berlinie, zm. 26 marca 1958 w Berlinie) – niemiecki aktor. Syn Salomona Kalischera. Studiował historię literatury w Berlinie od 1901 do 1907, w 1907 otrzymał tytuł doktora filozofii. Od 1939-46 jako aktor w Hollywood, po 1946 w Zurychu.
W 1920 ożenił się z Irmgard z domu Cube.

</doc>
<doc id="1657620" url="https://pl.wikipedia.org/wiki?curid=1657620" title="Letnia Uniwersjada 2007 - Strzelectwo - karabin 50 metrów trzy postawy kobiet indywidualnie">
Letnia Uniwersjada 2007 - Strzelectwo - karabin 50 metrów trzy postawy kobiet indywidualnie



</doc>
<doc id="1657625" url="https://pl.wikipedia.org/wiki?curid=1657625" title="Elīna Tetere">
Elīna Tetere

Elīna Tetere (ur. 20 lutego 1987 w Rydze) – łotewska siatkarka, reprezentantka kraju. Obecnie występuje w łotewskiej lidze w zespole RTU (Rīgas Tehniskā universitāte). Powołanie do reprezentacji otrzymała w maju 2006 roku.

</doc>
<doc id="1657626" url="https://pl.wikipedia.org/wiki?curid=1657626" title="Rock psychedeliczny">
Rock psychedeliczny



</doc>
<doc id="1657628" url="https://pl.wikipedia.org/wiki?curid=1657628" title="Francesco Pianeta">
Francesco Pianeta

Francesco Pianeta (ur. 8 października 1984 w Cosenzy) – włoski bokser, były mistrz Unii Europejskiej federacji EBU, pretendent do Mistrzostwa Świata wagi ciężkiej.
Życie prywatne.
Rodzice Francesco Pianety pochodzą z regionu Kalabria w południowych Włoszech. Gdy miał 6 lat, razem z rodziną wyemigrował do Niemiec.
22 lutego 2010 u Francesco Pianety zdiagnozowano chorobę nowotworową (rak jądra). Po ponad półrocznym leczeniu, przebyciu operacji chirurgicznej oraz serii chemioterapii, wrócił do zdrowia.
Kariera bokserska.
Przed rozpoczęciem zawodowej kariery bokserskiej, uprawiał Kick-boxing. Z 10 pojedynków, wygrał 9, a jeden przegrał.
2 lipca 2005 roku Pianeta zadebiutował na zawodowym ringu. W 2. rundzie przez nokaut pokonał Słowaka Sylvestra Petrovica.
25 listopada 2006 wziął udział w gali na warszawskim Torwarze, gdzie w 1. rundzie przez TKO zwyciężył Rumuna – Valentina Marine’a.
16 lutego 2008 wygrał w 3. rundzie z Amerykaninem Donnellem Wigginsem, zdobywając wakujący pas młodzieżowego Mistrza Świata WBC.
17 maja 2008 Pianeta po raz pierwszy bronił tytuł młodzieżowego Mistrza Świata. Po dwóch rundach, pokonał Amerykanina – Michaela Marrone’a.
30 sierpnia 2008 Francesco Pianeta zdobył pas Unii Europejskiej, federacji EBU, przez wycofanie przeciwnika – Brytyjczyka Scotta Gammera, który doznał kontuzji ręki, w 8. rundzie.
20 grudnia 2008 niemiecki pięściarz obronił pas EBU w walce z Francuzem, Johann’em Duhaupasem. Pianeta wygrał jednogłośną decyzją sędziów na punkty.
4 kwietnia 2009 po raz drugi stanął w obronie pasa EBU. Jego przeciwnikiem był Polak Albert Sosnowski. Po 12-rundowym pojedynku sędziowie orzekli remis. Była to pierwsza walka Pianety, której nie wygrał.
19 września 2009 Pianeta po raz trzeci obronił tytuł mistrza Unii Europejskiej, federacji EBU. Jego rywal Matt Skelton, nie wyszedł do 9. rundy.
18 grudnia 2010 Francesco Pianeta stoczył swoją pierwszą walkę, po ponad rocznej przerwie spowodowanej chorobą. W rundzie 1. znokautował, 42-letniego Amerykanina Mike’a Middletona.
16 maja 2012 Pianeta pokonał jednogłośnie na punkty, po 10 rundach, byłego Mistrza Świata federacji WBC Olivera McCalla.
7 września 2012 Francesco Pianeta zwyciężył jednogłośnie na punkty, po 10 rundach, Fransa Bothę.
16 listopada 2012 Francesco Pianeta pokonał w pierwszej rundzie, przez KO, Nelsona Dario Domingueza.
4 maja 2013 stoczył pojedynek o tytuł Mistrza Świata federacji WBA, WBO, IBF oraz IBO z Władimirem Kliczko. Pianeta poniósł porażkę w 6. rundzie przez techniczny nokaut.
11 lipca 2015 w Magdeburgu w pojedynku o tytuł mistrza świata wagi ciężkiej federacji WBA w wersji Regular, został znokautowany w pierwszej rundzie przez Uzbeka Rusłana Czagajewa (34-2-1, 21 KO).
18 sierpnia 2018 zmierzył się w Belfaście z byłym zunifikowanym mistrzem świata wagi ciężkiej Tysonem Furym (26-0, 19 KO). Przegrał tę walkę po dziesięciu rundach na punkty.

</doc>
<doc id="1657629" url="https://pl.wikipedia.org/wiki?curid=1657629" title="Shp">
Shp



</doc>
<doc id="1657630" url="https://pl.wikipedia.org/wiki?curid=1657630" title="Zwi Hirsch Kalischer">
Zwi Hirsch Kalischer



</doc>
<doc id="1657631" url="https://pl.wikipedia.org/wiki?curid=1657631" title="Söderköping">
Söderköping

Söderköping – miejscowość ("tätort") w Szwecji, w regionie administracyjnym ("län") Östergötland. Ośrodek administracyjny ("centralort") gminy Söderköping. Do 1970 roku Söderköping miał administracyjny status miasta.
W 2010 roku Söderköping liczył 6992 mieszkańców.
Geografia.
Söderköping jest położony we wschodniej części prowincji historycznej ("landskap") Östergötland, ok. 15 km na południowy wschód od Norrköping przy drodze E22. Przez miejscowość przepływa rzeka Storån i Kanał Gotyjski.
Historia.
W średniowieczu jedno z największych miast Szwecji, stanowiące ważne centrum handlowe dla prowincji Östergötland. Prawa miejskie w XIII wieku. Od XIX wieku ważny port handlowy nad Kanałem Gotyjskim, ruch handlowy zmniejszył się znacznie w latach 30. XX wieku, a potem zamarł zupełnie. Obecnie tylko ruch turystyczny.
W drugiej połowie XIX wieku i pierwszej połowie XX wieku uzdrowisko. Działalność uzdrowiskowa zakończyła się w latach 60. XX wieku, w dawnych budynkach uzdrowiska mieści się obecnie hotel.

</doc>
<doc id="1657634" url="https://pl.wikipedia.org/wiki?curid=1657634" title="Iwo Zaniewski">
Iwo Zaniewski

Iwo Ryszard Zaniewski (ur. 22 maja 1956 w Warszawie) – polski malarz, fotografik, reżyser i dyrektor artystyczny założonej przez siebie agencji reklamowej PZL (Przybora. Zaniewski. Ltd.). Syn Xymeny Zaniewskiej. 
Życiorys.
W latach 1976–1981 studiował na Akademii Sztuk Pięknych w Warszawie. Do połowy lat 80. zajmował się wyłącznie malarstwem, później również twórczością w dziedzinie reklamy i fotografią.
Wystawia od 1980 roku.
Tworzy głównie obrazy olejne i rysunki. Tematami są zwykłe sceny z życia codziennego, wcześniej martwe natury, akty i niekiedy pejzaże. Mimo zmieniających się w kolejnych okresach konwencji przedstawiania rzeczywistości, ich cechą charakterystyczną pozostaje kompozycja. Polega ona na takim układzie form, gdzie każda ewentualna zmiana powoduje załamanie spójnej konstrukcji i zanik harmonii. Malarstwo to nie daje się przypisać do żadnego z nurtów obowiązujących w ciągu ostatnich kilkudziesięciu lat. Kluczem do niego nie jest kontekst ani przekaz publicystyczny, lecz wrażliwość wizualna, czyli umiejętność widzenia całościowego.
Pierwsze projekty reklamowe realizował dla hiszpańskiej agencji Bassat, Ogilvy &amp; Mather w Barcelonie. Później pierwsze polskie reklamy dla agencji ITI. W latach 1992–1999 był dyrektorem artystycznym agencji Grey Warszawa. Tworzył kampanie reklamowe dla takich marek jak Knorr, Frugo, Okocim, Radio Zet, Lucky Strike, Malma. W 1999 roku wraz z Kotem Przyborą założył agencję reklamową PZL, gdzie jest dyrektorem artystycznym i reżyserem. Powstały tam między innymi kampanie reklamowe Frugo, Dębowe Mocne, Żubr, Redd’s, Orlen, Tetley, Olej Kujawski, Manuel, Simplus czy najdłużej trwająca polska kampania reklamowa dla marki Plus.
W 2012 roku wydał powieść kryminalną pt. "Czego nie słyszał Arne Hilmen".
Pod koniec 2012 roku wspólnie z Kotem Przyborą otrzymał tytuł AdMana Roku, w konkursie dla branży kreatywnej organizowanym po raz pierwszy przez Miesięcznik „Press”. „Niestandardowa kreacja reklamowa jest wizytówką agencji PZL, w czym największa zasługa jej szefów. Przybora i Zaniewski od 20 lat stoją za najbardziej znanymi kampaniami w Polsce”. W 2013 odznaczony Złotym Krzyżem Zasługi.
W maju 2014 roku odszedł z holdingu reklamowego Publicis, którego częścią była agencja PZL. W listopadzie 2014 roku, po odłączeniu od grupy Publicis, PZL stała się niezależną agencją kreatywną i reklamową, nie związaną z żadną międzynarodową siecią . Zaniewski znów stanął na jej czele, wraz z Kotem Przyborą.
W 2018 roku opublikował w czasopiśmie "Frontiers in neuroscience", jako współautor, pierwszą z prac naukowych z dziedziny neuroestetyki, dotyczących mechanizmu harmonii kompozycji i jej postrzegania .
Praca naukowa.
Iwo Zaniewski opisał mechanizm stojący za zjawiskiem harmonii rozumianej jako stan dzieła, w którym każda wprowadzona zauważalna zmiana powoduje pogorszenie oceny estetycznej całości . Założył organizację naukową Composition Matters, która ma na celu prowadzenie badań nad postrzeganiem kompozycji, jako podstawowego czynnika w percepcji piękna w sztuce . 

</doc>
<doc id="1657635" url="https://pl.wikipedia.org/wiki?curid=1657635" title="Emisja indukowana">
Emisja indukowana



</doc>
<doc id="1657636" url="https://pl.wikipedia.org/wiki?curid=1657636" title="Horse power">
Horse power



</doc>
<doc id="1657638" url="https://pl.wikipedia.org/wiki?curid=1657638" title="Horsepower">
Horsepower



</doc>
<doc id="1657642" url="https://pl.wikipedia.org/wiki?curid=1657642" title="BKS Bochnia (piłka ręczna)">
BKS Bochnia (piłka ręczna)

Stalprodukt BKS Bochnia – zespół występujący od sezonu 2009/10 w I lidze gr. B piłki ręcznej. Sekcja piłki ręcznej w Bochni istnieje od 1950 roku, drużyna wielokrotnie występowała w I lidze.
W czerwcu 2011 drużyna została wycofana z rozgrywek I ligi, ze względu na brak porozumienia z urzędem miasta wycofał się główny sponsor.

</doc>
<doc id="1657645" url="https://pl.wikipedia.org/wiki?curid=1657645" title="Valdemarsvik">
Valdemarsvik

Valdemarsvik – miejscowość w Szwecji. Siedziba władz administracyjnych gminy Valdemarsvik w regionie Östergötland. W 2005 roku miejscowość zamieszkiwało 2885 mieszkańców.

</doc>
<doc id="1657648" url="https://pl.wikipedia.org/wiki?curid=1657648" title="Szczotka Haidingera">
Szczotka Haidingera



</doc>
<doc id="1657649" url="https://pl.wikipedia.org/wiki?curid=1657649" title="Miotełki Haidingera">
Miotełki Haidingera



</doc>
<doc id="1657650" url="https://pl.wikipedia.org/wiki?curid=1657650" title="Jaszkówka (ujednoznacznienie)">
Jaszkówka (ujednoznacznienie)



</doc>
<doc id="1657651" url="https://pl.wikipedia.org/wiki?curid=1657651" title="Nicolas Fauvergue">
Nicolas Fauvergue

Nicolas Fauvergue (ur. 13 października 1984 w Béthune) – francuski piłkarz grający na pozycji napastnika.
Kariera klubowa.
Fauvergue jako junior grał w zespołach Béthunois, RC Lens oraz Lille OSC. W 2003 roku został włączony do pierwszej drużyny Lille. W Ligue 1 zadebiutował 18 października 2003 w zremisowanym 0:0 meczu z AC Ajaccio, a 16 kwietnia 2005 w wygranym 2:1 spotkaniu z Lens strzelił swojego pierwszego ligowego gola. W sezonie 2004/2005 wraz z zespołem wywalczył wicemistrzostwo Francji, a w dwóch następnych występował z nim w rozgrywkach Ligi Mistrzów. W latach 2009–2011 był wypożyczany z Lille do zespołów Ligue 2: Strasbourga oraz Sedanu, którego zawodnikiem został po sezonie 2010/2011.
W 2012 roku Fauvergue przeszedł do pierwszoligowego Stade de Reims i spędził tam sezon 2012/2013, a w następnym sezonie był wypożyczony do drugoligowego FC Metz. W kolejnych latach był jeszcze graczem drużyn AC Ajaccio oraz Paris, grających w Ligue 2. W 2016 roku zakończył karierę.
W Ligue 1 rozegrał 124 spotkania i zdobył 13 bramek.

</doc>
<doc id="1657652" url="https://pl.wikipedia.org/wiki?curid=1657652" title="Wincenty Eliasz">
Wincenty Eliasz

Wincenty Eliasz lub Elias (ur. 1845 w Malinie, zm. 2 kwietnia 1918 w Raciborzu) – postać historyczna, zbójnik działający w latach siedemdziesiątych XIX wieku na terenie Górnego Śląska, wspólnik Karola Pistulki.
Życiorys.
Wincenty Eliasz zaczynał od drobnych kradzieży w sklepach w Bytomiu i Gliwicach. W latach 1870-1875 dowodził wraz z Karolem Pistulką bandą zbójecką, działającą przede wszystkim w okolicach Bytomia, Katowic oraz Mikołowa, a także Kluczborka, Opola, Prudnika i Głogówka, często zmieniając kryjówki. Kilkukrotnie uciekał z aresztów i konwojów policyjnych (m.in. z więzienia w Łabędach). Ostatecznie został ujęty wkrótce po zatrzymaniu Karola Pistulki. 5 maja 1876 roku skazano go na karę śmierci, którą zamieniono na dożywotnie więzienie. Karę tę odbywał od października 1876 r. do chwili śmierci 2 kwietnia 1918 r. w więzieniu w Raciborzu. Kiedy po 35 latach chciano go wypuścić za dobre sprawowanie, zrezygnował z wolności, pozostając w więzieniu, gdzie uzyskał wysoką pozycję wśród współwięźniów. Niemiecki artysta Artur Klose zrealizował dwujęzyczny, niemiecko-polski komiks na temat rozbójniczej działalności Eliasza i Pistulki.

</doc>
<doc id="1657656" url="https://pl.wikipedia.org/wiki?curid=1657656" title="Jurandów (ujednoznacznienie)">
Jurandów (ujednoznacznienie)



</doc>
<doc id="1657658" url="https://pl.wikipedia.org/wiki?curid=1657658" title="Nu Pagadi">
Nu Pagadi

Nu Pagadi – niemiecki zespół grający muzykę pop, glam rock i rock gotycki, stworzony w listopadzie 2004 roku. Zespół został rozwiązany w maju 2005 roku.
Nazwa zespołu pochodzi od oryginalnej nazwy rosyjskiej kreskówki "Wilk i Zając", w której na końcu każdego odcinka Wilk wypowiada frazę tytułową "Nu, pagadi!", czyli „No, poczekaj!“. Doreen Steinert odeszła z zespołu w trakcie jego istnienia i rozpoczęła karierę solową. W 2005 roku debiutancki solowy singiel Doreen nazywał się „Der Brief (Den ich nie schrieb)”.

</doc>
<doc id="1657661" url="https://pl.wikipedia.org/wiki?curid=1657661" title="Österbymo">
Österbymo

Österbymo – miejscowość w Szwecji. Siedziba władz administracyjnych gminy Ydre w regionie Östergötland. W 2005 roku miejscowość zamieszkiwało 873 mieszkańców.

</doc>
<doc id="1657666" url="https://pl.wikipedia.org/wiki?curid=1657666" title="Reakcja oscylacyjna">
Reakcja oscylacyjna



</doc>
<doc id="1657670" url="https://pl.wikipedia.org/wiki?curid=1657670" title="Georg Kalischer">
Georg Kalischer

Georg Kalischer (ur. 5 czerwca 1873 w Berlinie, zm. 1 grudnia 1938 we Frankfurcie nad Menem) – niemiecki chemik.
Studiował chemię w Berlinie i Heidelbergu. W 1897 roku podjął pracę w fabryce Leopold Cassella &amp; Co. we Frankfurcie. Od 1919 roku dyrektor naukowy fabryki. W 1931 został szefem laboratorium IG Farben w Leverkusen. W 1934 roku z powodu antysemickich prześladowań stracił pracę, w 1938 roku zesłany do KZ Buchenwald, gdzie wkrótce zmarł na zapalenie płuc.

</doc>
<doc id="1657671" url="https://pl.wikipedia.org/wiki?curid=1657671" title="Franck Béria">
Franck Béria

Franck Béria (ur. 23 maja 1983 w Argenteuil) – francuski piłkarz grający na pozycji obrońcy w Lille OSC.
Kariera klubowa.
Béria karierę zaczynał w FC Metz. Zadebiutował 6 marca 2002 roku w spotkaniu przeciwko Lille OSC. Przez sześć lat gry w FC Metz nie strzelił żadnego gola. Latem 2007 roku przeniósł się do Lille OSC, gdzie zadebiutował 4 sierpnia w meczu z FC Lorient. W sezonie 2007/2008 wystąpił we wszystkich meczach ligowych swojej drużyny.

</doc>
<doc id="1657672" url="https://pl.wikipedia.org/wiki?curid=1657672" title="Dzmitryj Aharodnik">
Dzmitryj Aharodnik

Dzmitryj Aharodnik (biał. Дзмітрый Агароднік, ros. Дмитрий Огородник, "Dmitrij Ogorodnik"; ur. 11 czerwca 1978) - białoruski piłkarz, grający na pozycji napastnika, reprezentant Białorusi.
W reprezentacji Białorusi wystąpił 1 raz. Rozpoczynał karierę piłkarską w klubie Dniapro-Transmasz Mohylew. Następnie występował w rosyjskich zespołach takich jak: Zenit Petersburg, Metałłurg Lipieck, Dinamo Petersburg i Gazowik-Gazprom Iżewsk oraz białoruskich klubach Nieman Grodno i Wieras Nieśwież.
Linki zewnętrzne.
Statystyki w bazie national-football-teams.com

</doc>
<doc id="1657674" url="https://pl.wikipedia.org/wiki?curid=1657674" title="The Korea Professional Football League">
The Korea Professional Football League



</doc>
<doc id="1657676" url="https://pl.wikipedia.org/wiki?curid=1657676" title="Jaszkówka (potok)">
Jaszkówka (potok)

Jaszkówka (niem. "Hannsdorfer Bach") – rzeka, prawobrzeżny dopływ Nysy Kłodzkiej. Jej źródła znajdują się na zachodnich zboczach Ptasznika, w Górach Złotych, na wysokości 490-545 m n.p.m., w lesie, na granicy Śnieżnickiego Parku Krajobrazowego. Następnie potok płynie przez Kotlinę Kłodzką i uchodzi do Nysy Kłodzkiej w pobliżu Krzyżnej Góry w Kłodzku.
W części źródliskowej potoków, które łączą się na polach i łąkach Jaszkowej Górnej. Następnie aż do ujścia potok płynie wzdłuż zabudowań Jaszkowej Górnej i Jaszkowej Dolnej. Przyjmuje sporo bezimiennych dopływów. Przed ujściem przyjmuje największy dopływ - Marcinówkę.
Dolina Jaszkówki jest gęsto zasiedlona na całej długości. Prowadzi tędy widowiskowa szosa przez Przełęcz Droszkowską.

</doc>
<doc id="1657681" url="https://pl.wikipedia.org/wiki?curid=1657681" title="Moczel">
Moczel

Moczel – struga w północnej części województwa lubuskiego płynąca fragmentami Drawskiego Parku Narodowego i uchodząca do Drawy. Długość strugi (liczona wraz z jeziorem i dawnymi stawami) wynosi 3 km.
Moczel płynie w rynnie terenowej o równoleżnikowym przebiegu (tzw. Rynna Moczelska). Struga prowadzi wody wypływające z jezior: Czarne Jezioro, Jezioro Jare, Ostrowiec (poza Drawieńskim PN) i Świnka, następnie uchodzi do Drawy na jej prawym brzegu na wysokości osady leśnej Moczele.
Nazwa Moczel pochodzi od słowiańskich słów "moczar" i "moczyć".
Przed powstaniem Drawieńego Parku Narodowego istniały na Moczeli stawy rybne o układzie paciorkowym. Struga jest wymieniana w średniowiecznych dokumentach. Od XIV do XVI wieku po Moczeli biegła północna granica lasu należącego do miasta Choszczna. 
Nazwę Moczel wprowadzono urzędowo w 1949 roku, zastępując poprzednią niemiecką nazwę strugi – "Marzel Fluss".

</doc>
<doc id="1657683" url="https://pl.wikipedia.org/wiki?curid=1657683" title="Nasrydzi">
Nasrydzi

Dynastia Nasrydów – ostatnia dynastia arabska w Hiszpanii panująca w Emiracie Granady w okresie 1237 - 1492.

</doc>
<doc id="1657689" url="https://pl.wikipedia.org/wiki?curid=1657689" title="Ödeshög">
Ödeshög

Ödeshög – miejscowość w Szwecji. Siedziba władz administracyjnych gminy Ödeshög w regionie Östergötland. W 2005 roku miejscowość zamieszkiwało 2651 mieszkańców.

</doc>
<doc id="1657690" url="https://pl.wikipedia.org/wiki?curid=1657690" title="Emilio Izaguirre">
Emilio Izaguirre

Emilio Arturo Izaguirre Girón (ur. 1 maja 1986 w Tegucigalpie) – piłkarz honduraski, występujący na pozycji lewego obrońcy. 111-krotny reprezentant Hondurasu.
Kariera klubowa.
18 sierpnia podpisał czteroletni kontrakt z Celtikiem. W 2019 roku, po 8. latach gry w Celticu, powrócił do Motagui.
Kariera reprezentacyjna.
W reprezentacji Hondurasu Izaguirre zadebiutował w 2007 roku w wygranym 4:2 meczu z Jamajką. W czerwcu tamtego roku zdobył pierwszego gola w kadrze narodowej, w spotkaniu z Trynidadem i Tobago. W 2007 roku wystąpił w Złotym Pucharze CONCACAF. W 2010 roku został powołany do 23-osobowej kadry na Mistrzostwa Świata w RPA.
W 2005 roku Izaguirre wraz z reprezentacją U-20 wystąpił na Mistrzostwa Światach U-20 w Holandii.

</doc>
<doc id="1657693" url="https://pl.wikipedia.org/wiki?curid=1657693" title="Mistrzostwa Europy w Zapasach 2005">
Mistrzostwa Europy w Zapasach 2005

60. Mistrzostwa Europy w zapasach odbywały się w 2005 roku w Warnie w Bułgarii.
Styl klasyczny.
W tym stylu wystąpiło 148 zapaśników z 32 państw.
Styl wolny.
W tym stylu wystąpiło 116 zapaśników z 26 krajów.
Kobiety.
W tych zawodach wystąpiło 88 zapaśniczek z 21 krajów.

</doc>
<doc id="1657695" url="https://pl.wikipedia.org/wiki?curid=1657695" title="Mikołaj Hohenzollern-Sigmaringen">
Mikołaj Hohenzollern-Sigmaringen

Mikołaj, książę Rumunii, rum. Nicolae al României (do 1937 ), Nicolae Brana (od 1937 do 1942), Prințul Nicolae de Hohenzollern (od 1942) (ur. 15 sierpnia 1903 w Sinaii, zm. 9 czerwca 1978 w Madrycie) – czwarte dziecko i drugi syn pary królewskiej Ferdynanda I i Marii, książę krwi rumuńskiej gałęzi rodu Hohenzollern-Sigmaringen, regent Rumunii od 1927 do 1930, marszałek lotnictwa rumuńskiego, kawaler Orderu Orła Białego (1922).
Życiorys.
Czasy monarchii rumuńskiej.
Po naukach pobieranych w Rumunii, Eton College i Royal Naval School na Malcie książę Nicolae zaciągnął się ok. 1923 do brytyjskiej Royal Navy. Pasjami jego były morze i sport motorowy, nie polityka, musiał się jej jednak poświęcić po skandalach spowodowanych aferami miłosnymi starszego brata, późniejszego króla Karola II, którego ojciec Ferdynand I zmusił w 1926 do zrzeczenia się następstwa tronu i wyjazdu z kraju.
Po śmierci Ferdynanda w 1927 rozważano przez jakiś czas kandydaturę Mikołaja na króla, ale w końcu powołano na tron małoletniego syna Karola, Michała I, w imieniu którego rządy sprawowała trzyosobowa Rada Regencyjna – ks. Mikołaj, prawosławny patriarcha Rumunii Miron i polityk Konstantyn Sarateanu. 24-letniego Mikołaja polityka nadal nie interesowała, patriarcha Miron wyraził się o „pracy” regencji: „Regencja nie funkcjonuje, bo nie ma głowy. Książę Mikołaj pali papierosy, Sarateanu przegląda książki, a ja jako duchowny staram się utrzymać zgodę”.
W takiej sytuacji książę Mikołaj nie bez westchnienia ulgi powitał nieoczekiwany powrót brata do kraju i objęcie przez niego tronu w 1930, i czynnie współdziałał przy przeprowadzeniu uchwały parlamentu, detronizującej Michała I i powołującej na tron Karola. Początkowo serdeczne (Karol wysłał go w lipcu 1932 do Warszawy z wizytą państwową, podczas której Mikołaj został udekorowany orderem Orła Białego), już parę lat później stosunki między braćmi pogorszyły się, gdyż Mikołaj postanowił poślubić kobietę nierówną stanem i do tego rozwódkę, Joannę Dumitrescu-Doletti (1902–1963). Także z przyczyn politycznych – Mikołaj stanął w opozycji do „dyktatury królewskiej” brata – Karol pozbawił go tytułu książęcego i apanaży w 1937, skasował ustanowiony przez niego jako regenta Order Ferdynanda I i zmusił do emigracji do Szwajcarii, gdzie Mikołaj przybrał nazwisko „Nicolae Brana” (od zamku w Branie). W tych latach odwiedził ojczyznę tylko raz, przyjechawszy na pogrzeb matki w 1938. W 1942 bratanek Michał I, ponownie król Rumunii, nadał mu tytuł „Jego Królewskiej Wysokości księcia Mikołaja de Hohenzollern” ("Prinţul Nicolae de Hohenzollern"), w 1945 podobny tytuł otrzymała także Joanna.
Po śmierci Joanny Mikołaj zawarł związek małżeński z Brazylijką Teresą Lisboa Figueira de Mello (1913–1997). Oba małżeństwa pozostały bezpotomne.
Książę Mikołaj interesował się sportem samochodowym, w latach 30. XX wieku posiadał dwa egzemplarze ekskluzywnego amerykańskiego samochodu marki Dueseneberg Model J, wówczas jednego z najszybszych automobilów na świecie. W 1935 wziął w nim udział w wyścigach 24h Le Mans, uzyskując wynik 38. okrążeń. Zbierał również antyki i pozostawił dużą kolekcję malarstwa, porcelany i sreber.
Działalność na emigracji.
Od 1947 ks. Mikołaj de Hohenzollern przebywał już na stałe na emigracji, mieszkając kolejno ww Włoszech, Szwajcarii i Hiszpanii. Początkowo pracował jako instruktor narciarski w Szwajcarii. Brał żywy udział w działalności uchodźców rumuńskich. Założył Rumuńskie Centrum Badań ("Centre Roumain des Recherches") we Francji, które otrzymało patronat Akademii Francuskiej, oraz Rumuńską Fundację Kulturalną im. Księżnej Joanny ("Fundaţiā Culturală Romănă: Prinţesa Ioana") w Niemczech. Uczestniczył we wszystkich ważniejszych spotkaniach rumuńskich emigrantów, założył dwa periodyki rumuńskie w Madrycie, wygłaszał liczne przemówienia radiowe, skierowane do ziomków na uchodźstwie i w kraju. Po śmierci księcia całe jego bogate archiwum przekazano do Hoover Institution w Kalifornii, gdzie znajduje się do dzisiaj.
Odznaczenia.
i wiele odznaczeń pomniejszych

</doc>
<doc id="1657696" url="https://pl.wikipedia.org/wiki?curid=1657696" title="Koncertowe przygody zespołu Lombard">
Koncertowe przygody zespołu Lombard

Koncertowe przygody zespołu Lombard – album koncertowy zespołu Lombard. Wydany w roku 1984 na nośniku kasety magnetofonowej nakładem wydawnictwa Merimpex.
Nagrań dokonano podczas koncertu 21 listopada 1982 r. w Filharmonii Szczecińskiej (A1, A2, A3), realizacja Piotr Madziar i Przemysław Kućko. 1 kwietnia 1984 r. w Sali Kongresowej – koncert z okazji 100 wydania Listy przebojów Programu III (A4, B1, B2, B3), realizacja Włodzimierz Walczak. 22 czerwca 1984 w Opolskim Amfiteatrze – koncert na Festiwalu w Opolu (B4), realizacja Włodzimierz Walczak oraz w Studio Polskiego Radia w Poznaniu (B5), realizacja Ryszard Gloger i Andrzej Bąk. Opracowanie graficzne – Wiesław Gąsiorek. Zdjęcie – Robert Król.
Wybór utworów i koncepcja ogólna – Piotr Niewiarowski.

</doc>
<doc id="1657698" url="https://pl.wikipedia.org/wiki?curid=1657698" title="Sosna kosodrzewina">
Sosna kosodrzewina



</doc>
<doc id="1657699" url="https://pl.wikipedia.org/wiki?curid=1657699" title="Marko Marić (ur. 1983)">
Marko Marić (ur. 1983)

Marko Marić (ur. 25 kwietnia 1983 w Zagrzebiu) – chorwacki piłkarz występujący na pozycji pomocnika. Wychowanek Dinama Zagrzeb, w swojej karierze grał także w takich zespołach jak Marsonia Slavonski Brod, NK Zagreb, Egaleo, Lille OSC, Skoda Ksanti oraz Chicago Fire. Były reprezentant Chorwacji do lat 21.

</doc>
<doc id="1657700" url="https://pl.wikipedia.org/wiki?curid=1657700" title="Brian Karger">
Brian Karger

Brian Karger (ur. 9 lutego 1967 w Horsens, Dania) – duński żużlowiec.
Życiorys.
Pod koniec lat 80. wystąpił w narodowej kadrze Danii, w której z niewielkimi przerwami miał stałe miejsce aż przez 11 lat. W 1991 wraz z duńską drużyną został drużynowym mistrzem świata, będąc rezerwowym swojej drużyny i startując w jednym biegu. Sukces powtórzył 4 lata później, także pełniąc rolę rezerwowego. W 1992 roku wystartował w finale IMŚ na torach klasycznych, zajmując w nim ostatnie, 16. miejsce. Od 1995 roku regularnie dochodził do finału interkontynentalnego, w 1998 roku odniósł w nim zwycięstwo i uzyskał awans do cyklu Grand Prix 1999. Zakończył cykl na 16 miejscu i po Grand Prix Challenge utrzymał się w Grand Prix na następny sezon. Po sezonie 2004 został tunerem silników żużlowych. W 2006 roku podpisał tzw. kontrakt warszawski z KS Toruń.
Starty w lidze polskiej.
W lidze polskiej startował od 1992 roku reprezentując barwy klubów:

</doc>
<doc id="1657701" url="https://pl.wikipedia.org/wiki?curid=1657701" title="Visions">
Visions

Visions – szósty studyjny album fińskiego zespołu Stratovarius. Stanowi on muzyczną kontynuacje poprzedniego dzieła grupy - Episode, z większym naciskiem na kompozycje power metalowe. Jest to jedno z najbardziej znanych wydawnictw zespołu, często uważane za ich największe osiągnięcie.
Lista utworów.
Wydanie oryginalne.
Muzykę do "Black Diamond" skomponowali Tolkki i Kotipelto, do pozostałych utworów Timo Tolkki
Słowa do "The Kiss Of Judas", "Forever Free", "The Abyss Of Your Eyes" i "Paradise" Timo Kotipelto, do "Black Diamond" Kotipelto i Tolkki; do pozostałych utworów tekst napisał Timo Tolkki.
Utwory dodatkowe.
Oba utwory znalazły się na japońskiej wersji albumu

</doc>
<doc id="1657703" url="https://pl.wikipedia.org/wiki?curid=1657703" title="Flen">
Flen

Flen – miejscowość ("tätort") w Szwecji, w regionie administracyjnym ("län") Södermanland. Siedziba władz ("centralort") gminy Flen. W latach 1949–1970 Flen miał administracyjny status miasta.
W 2015 roku Flen liczył 6594 mieszkańców.
Położenie.
Flen jest położony w środkowej części prowincji historycznej ("landskap") Södermanland ok. 25 km na wschód od Katrineholmu, pomiędzy jeziorami Gårdsjön i Bjuren od strony południowej oraz Taljasjön i Orrhammaren od północnej. Przez miejscowość przepływa rzeka Flensån.
Historia.
Miejscowość rozwinąła się w 2 poł. XIX wieku jako osada kolejowa przy otwartej w 1862 roku linii kolejowej Västra stambanan (Sztokholm – Göteborg) ze stacją Flen. W 1877 roku oddano do użytku wszystkie odcinki linii kolejowej łączącej Grängesberg w Bergslagen z portem w Oxelösundzie, obsługującej przede wszystkim transport rudy żelaza. Flen stał się węzłem kolejowym. W 1893 roku zbudowano obecny budynek dworca kolejowego. W 1901 roku Flen, liczący ok. 1000 mieszkańców, uzyskał status "municipalsamhälle". W 1949 roku szybko rozwijającej się miejscowości nadano prawa miejskie i przekształcono w gminę miejską ("Flens stad"). Miasto liczyło wówczas ok. 4500 mieszkańców. W 1971 roku, w wyniku reformy administracyjnej i wprowadzeniu jedolitego typu gminy, miasto Flen weszło w skład nowo utworzonej gminy Flen ("Flens kommun").
Demografia.
Liczba ludności tätortu Flen w latach 1960–2015:
Transport i komunikacja.
Drogi.
Przez Flen przebiegają drogi krajowe nr 55 ("Riksväg 55"; Uppsala – Katrineholm – Norrköping) i nr 57 ("Riksväg 57"; Järna – Katrineholm). Prowadząca na południe droga lokalna nr 221 ("Länsväg 221") łączy Flen przez Bettna z drogą krajową nr 52 ("Riksväg 52"; Kumla – Nyköping).
Koleje.
Flen jest jedną ze stacji przy Västra stambanan. Drugą linią kolejową jest jednotorowa linia Sala – Oxelösund, przebiegająca na osi północ-południe. Odcinek Flen – Eskilstuna obsługuje ruch pasażerski; na odcinku Flen – Oxelösund odbywają się jedynie przewozy towarowe.

</doc>
<doc id="1657704" url="https://pl.wikipedia.org/wiki?curid=1657704" title="Ulica Czechosłowacka w Łodzi">
Ulica Czechosłowacka w Łodzi

Ulica Czechosłowacka w Łodzi – łódzka ulica znajdująca się na terenie osiedla administracyjnego Stoki-Sikawa-Podgórze, nieurzędowego osiedla Podgórze i obszaru SIM Niciarniana na Widzewie, o długości ok. 1,6 km, licząca 76 numerów, krzyżująca się z 16 ulicami, posiadająca status drogi powiatowej.
Nazewnictwo.
Przed II wojną światową odcinek ok. 660 m od ul. Niciarnianej w kierunku wschodnim nosił nazwę ulicy Pogranicznej. W czasie okupacji fragment ten nazywał się Edeltrautstrasse. W 1945 przywrócono stan sprzed wojny. W 1946 ulicę Kwiatową (krzyżującą się z ul. Pograniczną i odchodzącą od niej w kierunku wschodnim) nazwano ul. Gumową. W 1951 nazwę ulicy Pogranicznej przemianowano na ulica Czechosłowacka. W 1967 ulica Czechosłowacka pochłonęła ulicę Gumową. Jednocześnie dotychczasowemu odcinkowi ulicy Czechosłowackiej (od ul. Nowogrodzkiej do byłej ul. Gumowej) przywrócono nazwę "ulica Pograniczna". Stan taki zachował się do dziś, mimo iż państwo Czechosłowacja (od którego nazwano ulicę) przestało istnieć.
Charakterystyka.
Jest jedną z głównych ulic "Grembachu" wyprowadzającą transport w stronę wschodniej części Śródmieścia i Starego Widzewa (do ulic Konstytucyjnej i Niciarnianej). Po Czechosłowackiej kursują autobusy komunikacji miejskiej - linie 54A, 54B, 54C, 54D, 64A, 64B (pomiędzy ul. Niciarnianą i Edwarda), 58A (tylko od Niciarnianej do CKD UM) i 58B.
Przy ulicy Czechosłowackiej znajdują się m.in.: Zespół Szkół Specjalnych nr 4 (a w nim: Specjalna Szkoła Podstawowa nr 128 i Specjalne Gimnazjum nr 4), Centrum Kliniczno-Dydaktyczne Uniwersytetu Medycznego oraz kilka sklepów i firm usługowych.

</doc>
<doc id="1657709" url="https://pl.wikipedia.org/wiki?curid=1657709" title="Gubernatorzy generalni Federacji Rodezji i Niasy">
Gubernatorzy generalni Federacji Rodezji i Niasy

Poniższa lista przedstawia gubernatorów generalnych Federacji Rodezji i Niasy, utworzonej w sierpniu 1953 z kolonii Rodezji Południowej, Rodezji Północnej i Nyasalandu. Federację rozwiązano 31 grudnia 1963.

</doc>
<doc id="1657710" url="https://pl.wikipedia.org/wiki?curid=1657710" title="Theophilus Ebenhaezer Dönges">
Theophilus Ebenhaezer Dönges

Theophilus Ebenhaezer Dönges (ur. 8 marca 1898 w Klerksdorp, zm. 10 stycznia 1968 w Kapsztadzie) - polityk południowoafrykański.
Dönges był studentem uniwersytetów w Stellenbosch i Londynie. Pod koniec lat 20. powrócił do kraju i wstąpił do rządzącej wówczas Partii Narodowej. Po jej zwycięstwie wyborczym w 1948 roku wszedł do rządu Daniela F. Malana jako minister spraw wewnętrznych. Był aktywnym zwolennikiem polityki apartheidu, uznawany jest powszechnie za jednego z jej architektów. Po wyborach w 1961 został ministrem finansów w rządzie Hendrika F. Verwoerda. W czerwcu 1967 roku, po odejściu ze stanowiska prezydenta Charlesa R. Swarta Dönges został wybrany na ten urząd. Nie zdążył go jednak objąć ze względu na ciężki udar mózgu, przez który zapadł w śpiączkę. Zmarł w roku 1968, nie odzyskawszy przytomności. Jego stanowisko objął natychmiast (jako p.o. prezydenta) Jozua F. Naudé.

</doc>
<doc id="1657713" url="https://pl.wikipedia.org/wiki?curid=1657713" title="Premierzy Federacji Rodezji i Niasy">
Premierzy Federacji Rodezji i Niasy

Poniższa lista przedstawia premierów Federacji Rodezji i Niasy, utworzonej w sierpniu 1953 z kolonii Rodezji Południowej, Rodezji Północnej i Nyasalandu. Federację rozwiązano 31 grudnia 1963.

</doc>
<doc id="1657715" url="https://pl.wikipedia.org/wiki?curid=1657715" title="Samoorganizacja">
Samoorganizacja

Samoorganizacja, samoporządkowanie (ang. "self-organisation", "self-assembly") – zjawiska, w których elementy układu złożonego ulegają spontanicznemu uporządkowaniu; tworzenie się zorganizowanych struktur przestrzennych lub korelacji w przestrzeni i czasie pod wpływem oddziaływań zachodzących pomiędzy elementami układu, oraz między układem a jego otoczeniem. 
Terminologia.
W zależności od kontekstu i dyscypliny naukowej słowa "samoorganizacja" i "samoporządkowanie" mogą być traktowane jako synonimy, lub mieć osobne znaczenia.
Samoorganizacja może dotyczyć różnych dziedzin i obejmować układy o różnych rozmiarach fizycznych i różnym stopniu złożoności: od kilkunastoelementowych (np. kapsomery wirusów spontanicznie łączące się w otoczkę wokół materiału genetycznego wirusa), po praktycznie nieskończone (samoorganizacja materii w kosmosie: tworzenie i uporządkowanie galaktyk).
Chemia.
Samoorganizacja zachodząca na poziomie indywiduów chemicznych (atomów, cząsteczek, kompleksów) nosi nazwę samoorganizacji molekularnej. Mimo mikroskopowego charakteru oddziaływań chemicznych, formy samoorganizacji powstające w takich układach mogą być makroskopowe: klasycznym przykładem są struktury pojawiające się w oscylacyjnych reakcjach chemicznych. Za przejaw samoorganizacji można także uznać tworzenie się w pewnych warunkach szczególnych struktur krystalicznych, tak zwanych dendrytów.
Struktury dyssypatywne.
Oprócz samoistnego porządku towarzyszącego układom termodynamicznym w stanie równowagi (np. uporządkowania cząsteczek lub atomów tworzących kryształ), istnieją również formy samoorganizacji pojawiające się jedynie w układach dalekich od stanu równowagi, niejako napędzane przepływem energii lub entropii. Ponieważ formy te istnieją jedynie dzięki przepływom (inaczej rozpraszaniu lub dyssypacji), nazywa się je strukturami dyssypatywnymi. 
Formalnie takimi strukturami są dowolne organizmy żywe, dla których osiągnięcie stanu równowagi termodynamicznej byłoby równoznaczne ze śmiercią.
Układy biologiczne.
Samoorganizacja w układach biologicznych odpowiada za budowę większości tkanek, a także za samorzutną organizację populacji i ekosystemów. Przykładowo, zdaniem Deborah Gordon i Giovanny Serugendo, termity lub mrówki budujące swoje kopce nie kierują się przy tym wizją całości dzieła, mrowisko lub kopiec powstaje wskutek samoorganizacji w działaniu jednostek reagujących na bodźce chemiczne wytwarzane przez resztę kolonii. Z kolei Günther Becker zaobserwował, że termity z gatunku "Heterotermes indicola" umieszczone w osobnych pojemnikach bez możliwości komunikacji chemicznej, cieplnej czy za pomocą drgań, zachowywały się tak, jakby tworzyły jeden wspólny kopiec, komunikując się za pomocą czegoś, co Becker określił mianem biopola.
Optymalizacja.
Obserwacja zjawisk występujących w przyrodzie pozwoliła na odkrycie algorytmów statystycznych samoorganizacji, wykorzystywanych do optymalizacji. Na przykład zachowania mrówek znalazły odbicie w tzw. algorytmach mrówkowych (ang. "ant algorithms"), stosowanych m.in. do optymalizacji dyskretnej. Do tej klasy należą także algorytmy oparte na symulowanym wyżarzaniu oraz na samoorganizacji systemów wieloagentowych (ang. "multi-agent systems – MAS").
Modelowanie.
Samoorganizacja może mieć również miejsce w układach abstrakcyjnych na poziomie symulacji komputerowej (np. automaty komórkowe) lub rozwiązań modelu matematycznego (np. równań różniczkowych związanych z modelowaniem pogody), przy czym jeśli układy te są adekwatnym opisem rzeczywistych zjawisk (odpowiednio, np. kolonii grzybów lub rzeczywistej konwekcji w atmosferze), to podobne formy samoorganizacji występują również w modelowanych zjawiskach rzeczywistych (odpowiednio, np. czarcie koła grzybów, cykliczne wahania pogody).

</doc>
<doc id="1657720" url="https://pl.wikipedia.org/wiki?curid=1657720" title="Pocket Excel">
Pocket Excel



</doc>
<doc id="1657722" url="https://pl.wikipedia.org/wiki?curid=1657722" title="Norbert Jokl">
Norbert Jokl

Norbert Jokl (ur. 25 lutego 1877 w Bisenz, zm. 6 maja 1942) – austriacki językoznawca i albanolog.
Życiorys.
Pochodził z rodziny żydowskich kupców z południowych Moraw. W 1895 ukończył niemiecką szkołę średnią w Uherské Hradiště. W tym samym roku rozpoczął w Wiedniu studia z zakresu prawa i nauk politycznych, które zakończył obroną doktoratu w 1901. Podjął pracę w bibliotece uniwersyteckiej, a jednocześnie studiował językoznawstwo. Studia ukończył w 1908 i rozpoczął pracę naukową, skupiając się na filologii słowiańskiej. W 1913 rozpoczął wykłady na uniwersytecie jako Privatdozent, dotyczące filologii albańskiej, słowiańskiej i krajów nadbałtyckich. 
Studia nad językiem albańskim rozpoczął dzięki współpracy ze środowiskiem Albańczyków, mieszkających w Wiedniu (pochodzili ze wsi Vrapçishti i Gostivari), a zwłaszcza dzięki Gjergji Pekmeziemu. Badał przede wszystkim dialekty odmiany gegijskiej języka albańskiego. 4 kwietnia 1914 zaprosił do Wiednia Albańczyka Mustafę Abdyliego z okolic Gostivaru, którego pięciominutowa wypowiedź została utrwalona przez firmę Phonogram - był to pierwszy w historii dźwiękowy zapis języka albańskiego.
W 1923 Jokl otrzymał tytuł profesorski. W 1938 został zwolniony z pracy z powodu swojego pochodzenia żydowskiego. W 1937 za badania nad językiem albańskim został wyróżniony przez króla Zogu I najwyższym albańskim odznaczeniem, przyznawanym cudzoziemcom – Orderem Skanderbega. W 1941 Jokl starał się o zatrudnienie w Albanii. W liście z 6 października 1941 minister edukacji Ernest Koliqi zaproponował mu podjęcie pracy jako „organizatora bibliotek albańskich”. Jednak mimo starań albańskich i włoskich, władze niemieckie nie pozwoliły Joklowi na opuszczenie Austrii. 2 marca 1942 został aresztowany i umieszczony w obozie przejściowym, mieszczącym się przy ulicy Castellezgasse. Stamtąd został deportowany do obozu zagłady Mały Trościeniec w okolicach Mińska, do którego dotarł prawdopodobnie 6 maja 1942. Okoliczności śmierci nie są dokładnie znane.
Dorobek naukowy Jokla, przechowywany w Bibliotece Narodowej w Wiedniu obejmuje ponad 60 prac poświęconych językowi albańskiemu, głównie w języku niemieckim. Największe spośród dzieł – "Wprowadzenie do historycznej gramatyki porównawczej języka albańskiego" (niem. Einführung in die vergleichende historische Grammatik des Albanischen), nad którym pracował 24 lata pozostało w rękopisie.

</doc>
<doc id="1657723" url="https://pl.wikipedia.org/wiki?curid=1657723" title="William Murphy (ujednoznacznienie)">
William Murphy (ujednoznacznienie)



</doc>
<doc id="1657727" url="https://pl.wikipedia.org/wiki?curid=1657727" title="Destiny (album)">
Destiny (album)

Destiny – siódmy studyjny album fińskiego zespołu Stratovarius. Muzyka zawarta na nim stanowi połączenie power metalu i muzyki symfonicznej. Wydawnictwo zawiera jeden z najbardziej znanych utworów grupy: "SOS".
Lista utworów.
Wydanie oryginalne.
Muzykę do "No Turning Back" i "Playing With Fire" napisali Tolkki i Kotipelto, do pozostałych utworów muzykę skomponował Timo Tolkki.
Słowa do "SOS" napisał Timo Kotipelto, do "No Turning Back" i "Playing With Fire" Tolkki i Kotipelto; do reszty utworów tekst napisał Timo Tolkki.
Twórcy.
gościnnie: chór chłopięcy Cantores Minores

</doc>
<doc id="1657731" url="https://pl.wikipedia.org/wiki?curid=1657731" title="Lindsay Tanner">
Lindsay Tanner

Lindsay Tanner (ur. 24 kwietnia 1956 w Orbost) – australijski polityk, członek Australijskiej Partii Pracy (ALP). W gabinecie Kevina Rudda pełnił funkcję ministra finansów i deregulacji.
Życiorys.
Ukończył prawo na University of Melbourne, równocześnie pracując jako grafik. Jako student był też współautorem książki o polityce ochrony środowiska. Następnie zaczął karierę prawniczą. W 1985 po raz pierwszy zaangażował się w politykę, pracując przy kampanii wyborczej jednego z senatorów z ramienia ALP. Później został etatowym działaczem związków zawodowych.
W 1993 po raz pierwszy został wybrany do parlamentu, reprezentując okręg wyborczy Melbourne, obejmujący najstarszą część tego drugiego co do wielkości australijskiego miasta. W latach 1996-2007 był nieprzerwanie członkiem labourzystowskich gabinetów cieni. Po wygranych przez partię wyborach z listopada 2007, objął obecne stanowisko. Tanner pozostaje również wziętym komentatorem prasowym i autorem książek publicystycznych.
Kiedy w czerwcu 2010 Julia Gillard zastąpiła Kevina Rudda na stanowiskach szefa ALP oraz premiera federalnego, Tanner niezwłocznie zapowiedział, iż nie będzie ubiegał się o reelekcję w najbliższych wyborach parlamentarnych. Oficjalnie uzasadnił to chęcią skupienia się na życiu rodzinnym.

</doc>
<doc id="1657734" url="https://pl.wikipedia.org/wiki?curid=1657734" title="Tesgüino">
Tesgüino

Tesgüino – napój alkoholowy popularny wśród niektórych plemion Indian meksykańskich, np. Tarahumara, przyrządzany najczęściej ze skiełkowanych ziaren kukurydzy, "piloncillo" (brązowego cukru z trzciny cukrowej) i wody. Inne możliwe składniki to: poziomki, brzoskwinie, ziarno pszenicy lub sorgo lub sok z liści agawy. Napitek często spożywany z okazji świąt religijnych, ważnych uroczystości rodzinnych i politycznych. Rozcieńczony wodą napój bywa spożywany przez karmiące matki i dzieci, stanowiąc uzupełnienie ich diety. Nazwa napoju pochodzi od słowa w języku nahuatl "tecuin" (bić – o sercu).
Istnieje również wersja znacznie słabsza, spożywana przez Metysów, zwana "tejuino".

</doc>
<doc id="1657739" url="https://pl.wikipedia.org/wiki?curid=1657739" title="Wenecja Bydgoska">
Wenecja Bydgoska

Wenecja Bydgoska – zespół architektoniczny Starego Miasta w Bydgoszczy zbudowany bezpośrednio nad rzeką Młynówką.
Jest to ciąg kamienic stanowiący południową oraz zachodnią pierzeję rzeki Młynówki oraz Wyspy Młyńskiej w Bydgoszczy. 
Kamienice te należą do ulic: Przyrzecze, Długiej, Wełniany Rynek, Poznańskiej, Świętej Trójcy oraz Czartoryskiego.
Historia.
Historia Wenecji Bydgoskiej rozpoczęła się w XIX wieku. Jeszcze na początku wieku na stromym brzegu rzeki znajdowały się pojedyncze budynki. 
Z upływem czasu na nabrzeżu Brdy zaczęły powstawać kamienice, warsztaty i zakłady. Główną zaletą tej lokalizacji był łatwy dostęp do wody oraz położenie w centrum miasta. Początkowo obszary położone bezpośrednio nad rzeką były użytkowane jako ogrody, później zaczęto je zabudowywać.
W 1873 zabudowa była już zwarta w linii frontowej, z zabudową oficynową, która zaczęła schodzić do brzegu rzeki Młynówki.
Ok. 1870 wykonano murowaną ławę na palach drewnianych, która stała się podstawą do wznoszenia zabudowy nad samą rzeką. 
W końcu XIX wieku krajobraz Wenecji Bydgoskiej nabrał charakteru mieszkalno-przemysłowego. Właścicielami kamienic byli kupcy, rzadziej rzemieślnicy i fabrykanci. W domach prowadzono różnorodną działalność; działały tu fabryki opakowań, papierosów, fabryka czekolady i wyrobów cukierniczych "Lukullus" (1925–1939), piekarnie, rzeźnie, drukarnie (w tym "Dziennika Bydgoskiego"), farbiarnie (od 1830, zaś od 1893 duża farbiarnia Wilhelma Koppa), fabryki spirytusu i drożdży (m.in. od 1893 rafineria spirytusu Augusta Frankego w Bydgoszczy), tartak, a także restauracje.
Na początku XX w. zabudowana już całkowicie pierzeja kamienic ze względu na oryginalne położenie stała się atrakcją turystyczną miasta, chętnie utrwalaną na pocztówkach i obrazach malarzy.
Szczególnie dużo prac artystów powstało w okresie międzywojennym, ale również powojennym (F. Gajewski, J. Rupniewski, O. Sager, E. Kwiatkowski, B. Nowicki, A. Grzęska-Męczyńska, L. Płoszay, F. Konitzer, F. Brzęczkowski, J. Pieniążek, K. Zwichel).
Charakterystyka.
Cechą charakterystyczną kamienic Wenecji Bydgoskiej jest bezpośrednie sąsiedztwo z rzeką. To konglomerat krajobrazu i nadrzecznej architektury. Specyfikę Wenecji stanowi gęsta, lecz rozczłonkowana zabudowa wchodząca w wodę. Budynki zachowane z końca XIX wieku są generalnie w swoim pierwotnym stanie. Niektóre z domów (od lat nie remontowane) są w złym stanie technicznym. 
Mimo że zabudowa Wenecji tworzy spójną urbanistycznie całość, to jej struktura pozostaje zróżnicowana i składa się z trzech części:
Od lat 90. XX w. miejsce to staje się coraz bardziej atrakcyjne pod względem turystycznym i handlowym, co spowodowało proces modernizacji zabudowy. Nowa zabudowa powstała przy ul. Przyrzecze. W rejonie ul. Poznańskiej i Wełniany Rynek kamienice przechodzą stopniowe prace renowacyjne i konserwatorskie. W 2002 zbudowano "Bulwar Wenecki", który został wciśnięty między ściany domów a rzekę, ma brukowaną nawierzchnią i metalowe, stylowe barierki.
Plan filmowy.
Wenecja Bydgoska w 2006 r. stała się elementem scenografii filmu dla dzieci reż. Andrzeja Maleszki "Magiczne drzewo". W jednej z kamienic ulokowano mieszkanie głównych bohaterów filmu: rodziny muzyków oraz trojga dzieci. Film, który wszedł na ekrany 18 września 2009 r. obfituje w efekty specjalne, których tło stanowi m.in. Wyspa Młyńska. Jednak pierwszą produkcją fabularną, w którą można zobaczyć Wenecję Bydgoską i ul. św. Trójcy, jest serial "Czterej pancerni i pies" (odc. 16 "Daleki patrol", 1970 r.). W jednej ze scen Tomasz Czereśniak przepływa w stronę Wenecji Bydgoskiej z Wyspy Młyńskiej, a następnie ukrywa się w jednej z niemieckich ciężarówek stojących na ul. św. Trójcy.

</doc>
<doc id="1657743" url="https://pl.wikipedia.org/wiki?curid=1657743" title="Koninklijke Landmacht">
Koninklijke Landmacht

Koninklijke Landmacht (Królewska Armia Holenderska) – wojska lądowe Holandii, będące częścią Holenderskich Sił Zbrojnych. W 2011 roku liczba żołnierzy pełniących służbę w holenderskiej armii wynosiła ok. 26 000.
Holenderscy żołnierze uczestniczyli m.in. w II wojnie światowej (1940-1945), w konflikcie na terenie Holenderskich Indii Wschodnich (1945-1949), w II wojnie w Zatoce Perskiej (2003-2005) oraz w interwencji w Afganistanie (2001-2010).
Koninklijke Landmacht składa się obecnie z trzech brygad, rozmieszczonych wokół miejscowości Havelte, Arnhem i Oirschot. Wojska lądowe nie dysponują własnym lotnictwem, główne wyposażenie stanowią 193 bojowe wozy piechoty CV9035NL, 568 transporterów opancerzonych YPR-765 (wariant M113), 200 kołowych transporterów Boxer, 18 samobieżnych haubic Panzerhaubitze 2000 oraz 200 specjalistycznie wyposażonych wozów Fennek. Na wyposażeniu jest także 8000 ciężarówek DAF i 4000 samochodów terenowych Mercedes-Benz klasy G.
W 2011 roku, w ramach planu oszczędnościowego, ze służby wycofano ostatnie z czołgów Leopard 2A6 – z 445 wyprodukowanych na licencji czołgów większość sprzedano do Austrii, Finlandii, Kanady, Norwegii i Portugalii.

</doc>
<doc id="1657744" url="https://pl.wikipedia.org/wiki?curid=1657744" title="Młynówka (Bydgoszcz)">
Młynówka (Bydgoszcz)

Brda Młyńska, Młynówka – dawne koryto rzeki Brdy opływające Wyspę Młyńską w Bydgoszczy
Położenie.
Młynówka jest dawnym korytem rzeki Brdy. Przepływa od Śluzy Miejskiej do Jazu Farnego ograniczając od zachodu i południa i wschodu Wyspę Młyńską.
Historia.
Młynówka jest pierwotnym korytem rzeki Brdy. Po lokacji miasta Bydgoszczy w 1346 r., prawdopodobnie jeszcze w XIV wieku dokonano przekształcenia układu wodnego w obszarze przylegającym od zachodu do miasta lokacyjnego.
Aby uzyskać siłę napędową na koła młyńskie (młyny królewskie pobudowano dowodnie przed 1400 r.) spiętrzono rzekę Brdę o kilka metrów poprzez
Podpiętrzenie Młynówki sprzyjało utrudnieniu dostępu do miasta od zachodu, a także umożliwiło zasilanie fosy pod murami miasta. Kanał spławny wraz ze śluzą był czynny przez kilka wieków aż do jego likwidacji podczas przebudowy zakola Brdy przez władze pruskie (plan geodety Heermana 1789 r.)
Budowa Kanału Bydgoskiego, Śluzy Miejskiej oraz związany z tym wzrost żeglugi na Brdzie oraz potrzeba stworzenia akwenu postojowego dla barek spowodowały późniejsze kilkukrotne poszerzanie zakola Brdy (dawnego kanału spławnego). Stał się on głównym, szerokim nurtem rzecznym, podczas gdy Młynówka pozostała mniejszą odnogą boczną.
Charakterystyka.
Poziom wody w Młynówce jest ok. 3 m wyższy niż w Brdzie poniżej Śluzy Miejskiej. Wobec tego połączenie Młynówki z Brdą następuje w:
Rzeka Młynówka jest malowniczym ciekiem o wartkim nurcie i czystej wodzie. Brzegi porastają okazałe drzewa oraz odbijają swoje wizerunki kamienice Wenecji Bydgoskiej. Prawym brzegiem rzeki prowadzi tzw. bulwar wenecki wciśnięty między ściany kamienic a rzekę - z brukowaną nawierzchnią i metalowymi, stylowymi barierkami.

</doc>
<doc id="1657746" url="https://pl.wikipedia.org/wiki?curid=1657746" title="Spartak Joszkar-Oła">
Spartak Joszkar-Oła

Spartak Joszkar-Oła (ros. Футбольный клуб «Спартак» Йошкар-Ола, "Futbolnyj Kłub "Spartak"" Joszkar-Oła) - rosyjski klub piłkarski z siedzibą w Joszkar-Ole.
Historia.
Chronologia nazw:
Piłkarska drużyna Trud została założona w 1962 w mieście Joszkar-Oła, chociaż już w 1938 w rozgrywkach Pucharu ZSRR miasto reprezentowała drużyna Dinamo Joszkar-Oła.
W tym że roku zespół debiutował w Klasie B, grupie 4 Mistrzostw ZSRR.
W 1963 po reformie systemu lig ZSRR klub okazał się w Drugiej Lidze, w której występował do 1989, z wyjątkiem 1968 i 1969, kiedy to prezentował miasto w Pierwszej Lidze.
W 1975 zespół zmienił nazwę na Drużba Joszkar-Oła.
W 1990 i 1991 występował w Drugiej Niższej Lidze.
W Mistrzostwach Rosji klub startował w Drugiej Lidze, w której występował dwa sezony, a następnie w 1994 występował w Drugiej Lidze, a od 1995 w Trzeciej Lidze.
W 1998 ponownie startował w Drugiej Dywizji, grupie Nadwołżańskiej, jednak nie utrzymał się w niej, i pod nazwą Spartak Joszkar-Oła sezon 1999 spędził w rozgrywkach amatorskich.
W latach 2000-2003 klub występował w Drugiej Dywizji, grupie Nadwołżańskiej.
Obecnie występuje w Amatorskiej Lidze.

</doc>
<doc id="1657747" url="https://pl.wikipedia.org/wiki?curid=1657747" title="Armia holenderska">
Armia holenderska



</doc>
<doc id="1657748" url="https://pl.wikipedia.org/wiki?curid=1657748" title="Królewska Armia Holenderska">
Królewska Armia Holenderska



</doc>
<doc id="1657750" url="https://pl.wikipedia.org/wiki?curid=1657750" title="Drużba Joszkar-Oła">
Drużba Joszkar-Oła



</doc>
<doc id="1657751" url="https://pl.wikipedia.org/wiki?curid=1657751" title="Trud Joszkar-Oła">
Trud Joszkar-Oła



</doc>
<doc id="1657754" url="https://pl.wikipedia.org/wiki?curid=1657754" title="Międzywodzie (kanał)">
Międzywodzie (kanał)

Międzywodzie – kanał na Wyspie Młyńskiej w Bydgoszczy.
Położenie.
Międzywodzie znajduje się we wschodniej części Wyspy Młyńskiej w Bydgoszczy dzieląc ją na dwie części. 
Woda w kanale spływa z Młynówki do Brdy.
Historia.
Międzywodzie jest kanałem, a może starorzeczem Brdy, które dzieliło Wyspę Młyńską na części:
Nurt wody w kanale napędzał urządzenia mennicze (zwłaszcza najważniejsze urządzenie mennicy - pięciokołowy wark i strzygalnię) oraz inne manufaktury. W latach 20. XIX w. strzygalnię mennicy zastąpił młyn ponownie napędzany przez nurt Międzywodzia. Jego następcą od 1861 r. był młyn parowy – obecny Czerwony Spichlerz na Wyspie Młyńskiej.
W latach 60. XIX wieku w nurcie Międzywodzia urządzono kąpielisko tzw Wellenbad z inicjatywy oficerów pruskiego garnizonu. Miało ono wymiary basenu 10 na 25 metrów, a mogło z niego korzystać jednocześnie ok. 60 osób. Napełniało się wodą przechodzącą przez koła młyńskie, które wytwarzało kipiel z pianą. Dla celów kąpieli wybudowano specjalne ceglane nabrzeże oraz barak, który służył jako szatnia. Z takiej pianowej kąpieli skorzystał nawet cesarz niemiecki Fryderyk III, zięć brytyjskiej królowej Wiktorii. Uważał on Wellenbad za jedno z najważniejszych atrakcji Bydgoszczy.
Kąpielisko przetrwało do I wojny światowej, po czym zapomniane, w naturalny sposób zostało zasypane niesionym przez rzekę piaskiem. Nie odbudowano go już nigdy.
Międzywodzie w XX wieku straciło znaczenie gospodarcze (do napędu młynów). Kanał zasypano w latach 60. XX wieku, a w wyniku tego obszar Wyspy Młyńskiej nie był już podzielony na części. 
Od ok. 2000 r. władze miasta Bydgoszczy rozpoczęły starania w celu rewitalizacji Wyspy Młyńskiej. Jednym z najważniejszych postulatów było odtworzenie kanału Międzywodzie przez co zostałaby przywrócona historyczna Wyspa Mennicza. 
Prace te przeprowadzono w ramach programu "Rewitalizacja Wyspy Młyńskiej na cele rozwoju przedsiębiorczości" w latach 2005-2007. Kanał został odtworzony ostatecznie w formie kaskady. Woda popłynęła tędy ponownie 18 grudnia 2007 roku. Wiosną 2018 przeprowadzono remont niecki i ścian kanału.
Charakterystyka.
Woda w kanale Międzywodzie spływa z rzeki Młynówki do Brdy dzięki różnicy wysokości sięgającej 3 m. W części dolnej spływa grawitacyjnie, natomiast w górnej - jest pompowana. Kanał ma około 50 cm głębokości. Jego dno jest wyłożone granitowymi płytami. Wokół kanału urządzono drewniane nabrzeża oraz mostki oraz wyremontowano istniejące budynki, które są obecnie przeznaczone na cele muzealne. Całość po zmroku jest podświetlana lampami.

</doc>
<doc id="1657756" url="https://pl.wikipedia.org/wiki?curid=1657756" title="Tribromofenolan bizmutawy">
Tribromofenolan bizmutawy



</doc>
<doc id="1657759" url="https://pl.wikipedia.org/wiki?curid=1657759" title="Pozol">
Pozol

Pozol (nahuatl: "pozolli" „pienisty”) – słaby napój alkoholowy wywodzący się z kultury Majów, wytwarzany ze sfermentowanej masy kukurydzianej, rozcieńczonej wodą. Niekiedy stanowi główny posiłek Indian meksykańskich, zwłaszcza podczas długotrwałych wędrówek przez puszczę. W przeszłości stosowano okłady z pozolu na niewielkie skaleczenia, również obecnie Lakandonowie stosują pozol zmieszany z miodem jako lek obniżający gorączkę oraz w przypadku dolegliwości żołądkowych.
Pozol ma dla Indian również duże znaczenie religijne i ceremonialne, jest ofiarowywany bóstwu kukurydzy.
W innych krajach słowo "pozol" oznacza nieco odmienne potrawy:

</doc>
<doc id="1657766" url="https://pl.wikipedia.org/wiki?curid=1657766" title="Drążnica">
Drążnica



</doc>
<doc id="1657769" url="https://pl.wikipedia.org/wiki?curid=1657769" title="Azamat Czeboksary">
Azamat Czeboksary

Azamat Czeboksary (ros. Футбольный клуб «Азамат» Чебоксары, "Futbolnyj Kłub „Azamat”" Czeboksary) – rosyjski klub piłkarski z siedzibą w Czeboksarach.
Historia.
Chronologia nazw:
Piłkarska drużyna Tiemp została założona jeszcze do 1965 w mieście Czeboksary.
W 1965 zespół pod nazwą Eniergija Czeboksary debiutował w Klasie B, grupie 2 Mistrzostw ZSRR, w której występował do 1989, z wyjątkiem 1970, kiedy to zmagał się w niższej lidze.
W 1978 zespół zmienił nazwę na Stal Czeboksary.
W 1990 i 1991 występował w Drugiej Niższej Lidze.
W Mistrzostwach Rosji klub startował pod nazwą Azamat Czeboksary w Drugiej Lidze, w której występował dwa sezony.
Od 1994 zespół występował w rozgrywkach lokalnych.

</doc>
<doc id="1657770" url="https://pl.wikipedia.org/wiki?curid=1657770" title="Basil Hume">
Basil Hume

George Basil Hume, (ur. 2 marca 1923 w Newcastle upon Tyne, zm. 17 czerwca 1999 w Londynie) – angielski duchowny katolicki, kardynał, arcybiskup Westminster, prymas Anglii i Walii, benedyktyn, ekumenista.
Życiorys.
Urodził się w rodzinie sir Williama Erringtona, kardiochirurga i wykładowcy uniwersyteckiego, anglikanina. Formację katolicką zawdzięczał matce, z pochodzenia Francuzce. Jej też zawdzięczał doskonałą znajomość języka francuskiego. W wieku 18 lat wstąpił do zakonu benedyktynów i przyjął imię Basil. Studiował w opactwie Ampleforth, Oxfordzie oraz na uniwersytecie we Fryburgu Szwajcarskim. 23 lipca 1950 roku otrzymał święcenia kapłańskie. W latach 1953–1963 był nauczycielem w renomowanym college`u klasztoru w Ampleforth, aż do momentu, kiedy powołano go do kierowania opactwem św. Wawrzyńca w tym mieście. Jednocześnie działał w ekumenicznej Radzie Kościołów z siedzibą w Yorkshire. 9 lutego 1976 Paweł VI mianował go arcybiskupem Westminsteru oraz prymasem Anglii i Walii. Sakrę biskupią otrzymał 25 marca w katedrze westminsterskiej z rąk abpa. Bruno Heima. 24 maja 1976 wyniesiony do godności kardynalskiej z tytułem prezbitera San Silvestro in Capite. W latach 1979-1986 pełnił funkcję przewodniczącego Rady Konferencji Episkopatów Europy.

</doc>
<doc id="1657780" url="https://pl.wikipedia.org/wiki?curid=1657780" title="Stal Czeboksary">
Stal Czeboksary



</doc>
<doc id="1657781" url="https://pl.wikipedia.org/wiki?curid=1657781" title="Energia Czeboksary">
Energia Czeboksary



</doc>
<doc id="1657782" url="https://pl.wikipedia.org/wiki?curid=1657782" title="Temp Czeboksary">
Temp Czeboksary



</doc>
<doc id="1657784" url="https://pl.wikipedia.org/wiki?curid=1657784" title="Pozole">
Pozole

Pozole (z nahuatl "pozolli", 'pienisty') - rodzaj zupy meksykańskiej z ziaren specjalnej odmiany kukurydzy, zwanej cacahuazintle, z dodatkiem mięsa wieprzowego lub drobiowego. 
Cechą charakterystyczną tego dania jest to, że ziarna kukurydzy są uprzednio poddawane procesowi nixtamalizacji. Przygotowanie jest czasochłonne, ale potrawę tę można przygotować w dużych ilościach, wystarczająco dla wielkiej liczby osób, wobec czego często się ją spotyka np. z okazji meksykańskiego Święta Niepodległości (16 września).
Istnieje wiele odmian regionalnych, dodatkowe składniki najczęściej podaje się osobno, każdy dobiera je sobie według indywidualnych upodobań.

</doc>
<doc id="1657793" url="https://pl.wikipedia.org/wiki?curid=1657793" title="Płaszczyzna główna kryształu">
Płaszczyzna główna kryształu



</doc>
<doc id="1657795" url="https://pl.wikipedia.org/wiki?curid=1657795" title="Live on Earth">
Live on Earth

Live on Earth – pierwszy album koncertowy holenderskiego projektu Star One kierowanego przez Arjena Lucassena. Koncert ukazał się w formacie CD i DVD. Podczas koncertu muzycy wykonali nie tylko utwory z debiutanckiego albumu Space Metal, ale również utwory Ayreon - innego projektu Arjena.

</doc>
<doc id="1657796" url="https://pl.wikipedia.org/wiki?curid=1657796" title="FK Czelabińsk">
FK Czelabińsk

FK Czelabińsk (ros. Футбольный клуб «Челябинск», "Futbolnyj Kłub "Czelabinsk"") – rosyjski klub piłkarski z siedzibą w Czelabińsku.
Historia.
Chronologia nazw:
Piłkarska drużyna Strieła została założona w 1977 w mieście Czelabińsk. Drużyna reprezentowała Automato-Mechaniczny Zakład (AMZ).
W latach 1977-1988 drużyna występowała w mistrzostwach obwodu czelabińskiego. W 1980 została mistrzem obwodu, a w 1986 i 1987 zdobyła Puchar obwodu.
W 1988 zespół uczestniczył w rozgrywkach amatorskich Rosyjskiej FSRR i zdobył awans do Mistrzostw ZSRR.
W 1989 zespół debiutował w Drugiej Lidze, grupie 2, w której zajął 19 miejsce.
W 1990 i 1991 występował pod nazwą Zienit Czelabińsk w Drugiej Niższej Lidze.
W Mistrzostwach Rosji klub startował w Pierwszej Lidze, w której występował dwa sezony.
Następnie występował w rozgrywkach amatorskich.
W 1996 zdobył awans do Trzeciej Ligi, a w następnym roku do Drugiej Dywizji, grupy Uralskiej, w której występuje do dziś.
W 2009 finansowanie klubu przejęła władza miejska dlatego zmienił nazwę na FK Czelabińsk.

</doc>
<doc id="1657797" url="https://pl.wikipedia.org/wiki?curid=1657797" title="Proces Ludwika XVI">
Proces Ludwika XVI

Proces Ludwika XVI odbył się w dniach 10–26 grudnia 1792. Król oskarżony o zdradę i działanie na szkodę państwa, został skazany 15 stycznia 1793 przez deputowanych Konwentu Narodowego na śmierć. 
Po wydarzeniach 10 sierpnia 1792 król Ludwik XVI został formalnie pozbawiony władzy i uwięziony razem z rodziną w dawnym klasztorze templariuszy znanym jako wieża Temple. 20 września 1792 nowo wybrany Konwent Narodowy potwierdził trwałe zniesienie monarchii we Francji, nie był jednak w stanie natychmiast rozstrzygnąć kwestii dalszych losów króla. O zorganizowaniu mu procesu „wobec Narodu” reprezentowanego przez Konwent przesądziło odkrycie w dwa miesiące później listów z „szafy żelaznej”, które potwierdzały kontakty Ludwika XVI z Austrią i Prusami, automatycznie tworząc podejrzenie o zdradę stanu. Proces zakończył się wyrokiem skazującym na śmierć. Ludwik XVI, pod nazwiskiem Ludwika Kapeta, został zgilotynowany 21 stycznia 1793.
Geneza procesu.
Po zwycięstwie powstania 10 sierpnia 1792 liczba zwolenników śmierci króla była niewielka. Jednak 1 października w czasie obrad Konwentu Narodowego została podniesiona kwestia dokumentów odnalezionych w Tuileries, wśród których spodziewano się znaleźć materiały kompromitujące króla. Złożona z 24 posłów Konwentu komisja do 6 listopada miała czas na ich analizę, a swoje wnioski przedstawiła w raporcie z tego samego dnia. Tekst nie zawierał szczegółowych ustaleń prawnych ani politycznych, jednak twierdził, że na podstawie znalezionych dokumentów Ludwik XVI powinien zostać ukarany. Następnego dnia inna komisja Konwentu, zajmująca się analizą i tworzeniem prawa, oznajmiła, że organem mogącym przeprowadzić stosowny proces jest jedynie sam parlament. 
Wnioski komisji prawnej podzieliły Konwent. Bardziej umiarkowani posłowie występowali przeciwko pomysłowi osądzenia obalonego monarchy. Najbardziej radykalni jakobini żądali jego stracenia bez procesu, gdyż uważali sam fakt wystąpienia ludowego przeciw władcy za jego osąd dokonany przez naród. Sprawę przesądziło odkrycie 20 listopada „szafy żelaznej” – skrytki na tajne dokumenty króla. 3 grudnia Konwent, po dłuższej debacie, przegłosował przeprowadzenie procesu, zaś nowej komisji dał cztery dni na zapoznanie się z treścią znalezionych dokumentów.
Oskarżenie.
11 grudnia 1792 Bertrand Barère de Vieuzac otworzył posiedzenie z udziałem Ludwika XVI, oznajmiając, że 3 grudnia reprezentanci narodu zdecydowali o jego osądzeniu. Następnie oddał głos Robertowi Lindetowi, głównemu autorowi aktu oskarżenia. Padły w nim następujące zarzuty: 
Król został następnie poproszony o ustosunkowanie się do kolejnych zarzutów. Argumentował, iż nie może być sądzony za wydarzenia sprzed 20 czerwca 1789, gdyż w tym okresie działanie króla francuskiego nie było ograniczane prawem, mógł zatem zakazać spotkań Stanów Generalnych i w dowolny sposób kierować wojskami. Zaprzeczał jednak, by jego intencją była krwawa rozprawa ze zwolennikami reform. Zaprzeczył również, jakoby miał pozwolić na deptanie trójkolorowych kokard w czasie przyjęcia w Wersalu w pierwszych dniach września 1789. Podkreślał, że nie miał wpływu na wydarzenia, jakie doprowadziły do masakry na Polu Marsowym i twierdził, że nigdy nie finansował antyrewolucyjnych działań francuskiej emigracji. Wreszcie oznajmił, że nie ponosi żadnej odpowiedzialności za śmierć kilkuset osób w czasie powstania 10 sierpnia 1792. W czasie dodatkowego przesłuchania król stwierdził również, że nie wie nic o „szafie żelaznej” i nie prowadził żadnej dyplomatycznej działalności antyrewolucyjnej. Kilkakrotnie twierdził, że nie pamięta już wydarzeń, o które był pytany.
Wystąpienia obrońców króla.
Za zgodą Konwentu od 12 grudnia 1792 w roli adwokatów Ludwika XVI występowali François Denis Tronchet, Guillaume-Chrétien de Lamoignon de Malesherbes, Guy-Jean-Baptiste Target oraz Raymond de Sèze. 26 grudnia ten ostatni wygłosił wielką mowę obrończą, w której oskarżył Konwent o brak bezstronności, stwierdzając, że nie widzi sędziów, a jedynie oskarżycieli. Stwierdził, że odmawiając królowi praw, jakie nadano obywatelom w rewolucyjnych deklaracjach, zwolennicy zmian zaprzeczyli własnym ideałom. Deklarował również, że oskarżony był dobrym władcą, „przyjacielem ludu”, cechował go wstręt wobec korupcji i poczucie sprawiedliwości. Oznajmiał, że król zrzekł się dobrowolnie władzy absolutnej widząc pragnienie wolności u Francuzów. Zaprzeczał również działaniom króla przeciwko francuskiej rewolucji i twierdził, że nie ma dowodów na finansowanie organizacji emigranckich. 
W tym samym dniu król potwierdził argumenty użyte przez swojego obrońcę. Efekt wystąpienia był jednak niewielki, ponieważ większość deputowanych była już przekonana o winie oskarżonego. Obrońcy nie odnieśli się ponadto do dokumentów odnalezionych w „szafie żelaznej”, jedynie negowali formalną wartość wniosku. Tym samym nie byli w stanie odpowiedzieć na praktycznie najpoważniejsze z jedenastu postawionych oskarżeń. 
W Temple Ludwik XVI miał regularny kontakt z adwokatami, mógł też czytać gazety i zapoznać się z dokumentami, na które powoływał się akt oskarżenia. Na polecenie Konwentu Narodowego został odseparowany od rodziny, wyjątek uczyniono dla spotkań z dziećmi Marią Teresą i Ludwikiem, z których dobrowolnie zrezygnował. Król prawie nie ingerował w środki prowadzonej obrony oraz przemówienia swoich obrońców, gdyż nie wierzył w ocalenie życia. 
Działania na rzecz ratowania króla.
Już w październiku rojaliści zaczęli prowadzić działania na rzecz zorganizowania ucieczki króla z więzienia. Do ich akcji dołączył Georges Danton, jednak jego próba wpływania na nastawienie opinii publicznej zakończyła się fiaskiem. Premier Wielkiej Brytanii William Pitt Młodszy odmówił interwencji w obronie Ludwika XVI. Hiszpania Burbonów deklarowała neutralność w wojnie w zamian za powstrzymanie się od karania króla śmiercią, jej chargé d’affaires w Paryżu Domingo de Iriarte y Nieves Ravelo starał się przekupić część posłów.
Wydanie wyroku.
Natychmiast po zakończeniu wystąpień podsądnego i adwokatów w Konwencie na nowo rozpoczęła się dyskusja nad losem króla. Posłowie umiarkowani domagali się przeprowadzenia referendum w tej sprawie. Radykałowie opowiadali się za natychmiastową egzekucją. Równocześnie z prowincji napływały naciski na Konwent Narodowy zarówno ze strony zwolenników, jak i przeciwników wyroku śmierci. 
15 stycznia głosowanie w Konwencie przesądziło o winie króla: 691 posłów orzekło „tak” przeciwko 27 wstrzymujących się od głosu. Pomysł przeprowadzenia referendum nie przeszedł wobec 287 posłów za i 424 przeciw przy 16 wstrzymujących się. Wreszcie zdecydowano o karze: tu 366 posłów było za śmiercią (w tym 34 za odroczeniem egzekucji), 321 domagało się kary deportacji lub kary więzienia. O wyroku powiadomiono adwokatów, apelacja została odrzucona. 
18 stycznia wyniki głosowania, wobec protestów niektórych posłów, zostały zweryfikowane. Ostatecznie 288 osób zagłosowało za karą więzienia lub wygnania, 46 za karą śmierci z odroczeniem jej wykonania, 387 – za karą śmierci bez zastrzeżeń. Następnego dnia odrzucony został wniosek o odroczenie stracenia. W rezultacie został wydany dekret o poinformowaniu skazanego o wyroku i jego wykonaniu w dniu następnym. 
Ludwik XVI został stracony 21 stycznia 1793 na Placu Rewolucji w Paryżu, a jego ciało wrzucono do fosy na cmentarzu św. Magdaleny i przykryto warstwą palonego wapna.

</doc>
<doc id="1657798" url="https://pl.wikipedia.org/wiki?curid=1657798" title="Zenit Czelabińsk">
Zenit Czelabińsk



</doc>
<doc id="1657799" url="https://pl.wikipedia.org/wiki?curid=1657799" title="Strieła Czelabińsk">
Strieła Czelabińsk



</doc>
<doc id="1657800" url="https://pl.wikipedia.org/wiki?curid=1657800" title="Alicja Lasota-Moskalewska">
Alicja Lasota-Moskalewska

Alicja Barbara Lasota-Moskalewska (ur. 1937) – polska biolog i archeozoolog, nauczyciel akademicki, profesor nauk humanistycznych.
Życiorys.
W 1961 ukończyła studia biologiczne na Uniwersytecie Warszawskim. Pracowała w Instytucie Matki i Dziecka w Warszawie, następnie w Państwowym Muzeum Archeologicznym. W drugiej połowie lat 60. podjęła także studia na Wydziale Weterynaryjnym SGGW. Doktoryzowała się w 1969 na Uniwersytecie Jagiellońskim. Zatrudniona później jako specjalistka w stołecznej Pracowni Archeologiczno-Konserwatorskiej. Habilitowała się również na UJ w drugiej połowie lat 70. W 1998 otrzymała tytuł naukowy profesora nauk humanistycznych.
Od lat 90. zawodowo związana również z Uniwersytetem Warszawskim. Została profesorem zwyczajnym w Instytucie Archeologii na Wydziale Historycznym UW, następnie na Wydziale „Artes Liberales” tej uczelni. Powołana m.in. w skład rady naukowej Instytutu Systematyki i Ewolucji Zwierząt Polskiej Akademii Nauk.
Specjalizuje się w zakresie ikonografii zwierzęcej, badaniach szczątków zwierzęcych, a także archeozoologii. Jest autorką pierwszego w Polsce programu nauczania tej dziedziny.

</doc>
<doc id="1657804" url="https://pl.wikipedia.org/wiki?curid=1657804" title="Krzyżna Góra (ujednoznacznienie)">
Krzyżna Góra (ujednoznacznienie)



</doc>
<doc id="1657806" url="https://pl.wikipedia.org/wiki?curid=1657806" title="Mýa Maria Harrison">
Mýa Maria Harrison



</doc>
<doc id="1657810" url="https://pl.wikipedia.org/wiki?curid=1657810" title="Atlas sztuki ludowej i folkloru w Polsce">
Atlas sztuki ludowej i folkloru w Polsce

Atlas Sztuki Ludowej i Folkloru w Polsce – książka autorstwa Mariana Pokropka wydana w 1978 roku nakładem Wydawnictwa Arkady.
Publikacja ta porządkuje wiedzę o dawnej kulturze ludowej w Polsce i jej współczesnym rozwoju; kataloguje najważniejsze zachowane zabytki kultury ludowej, twórców sztuki ludowej i odtwórców folkloru. "Atlas..." zawiera ponad 4 tysiące haseł z dziedziny budownictwa wiejskiego drewnianego, sztuki ludowej, folkloru słowno-muzycznego i muzealnictwa etnograficznego (w tym 2,5 tysiąca haseł poświęconych miejscowościom). Obok katalogu zamieszczony jest wykaz literatury, liczne fotografie i mapy. Opiniodawcami publikacji byli prof. dr Anna Kutrzeba-Pojnarowa i prof. dr Ksawery Piwocki. Nakład 25 250 egz.
"Atlas Sztuki Ludowej i Folkloru w Polsce" został przetłumaczony na język angielski, niemiecki i francuski.

</doc>
<doc id="1657811" url="https://pl.wikipedia.org/wiki?curid=1657811" title="Atlas Sztuki Ludowej i Folkloru w Polsce">
Atlas Sztuki Ludowej i Folkloru w Polsce



</doc>
<doc id="1657813" url="https://pl.wikipedia.org/wiki?curid=1657813" title="Sylwester Ambroziak">
Sylwester Ambroziak

Sylwester Ambroziak (ur. 14 kwietnia 1964 w Łowiczu) – polski rzeźbiarz, rysownik.
Życiorys.
Studiował w Akademii Sztuk Pięknych w Warszawie na Wydziale Rzeźby w latach 1983-1989 w pracowni prof. Jerzego Jarnuszkiewicza, prof. Stanisława Kulona i prof. Grzegorza Kowalskiego. Rysunek w pracowni prof. Mariana Czapli.
Dyplom w pracowni Grzegorza Kowalskiego w 1989 r.

</doc>
<doc id="1657814" url="https://pl.wikipedia.org/wiki?curid=1657814" title="Krzyżna Góra (wzniesienie)">
Krzyżna Góra (wzniesienie)

Krzyżna Góra - wzniesienie w południowo-wschodniej części Kłodzka. 
Geografia.
Wznosi się na zaokolu Jaszkówki, u jej ujścia do Nysy Kłodzkiej. Zbudowane z dewońskich łupków wzniesienie w części zajęte jest przez łąki i zagajniki, które użytkowane są jako ogródki działkowe. Na zboczach Krzyżnej Góry zbudowano w dwudziestoleciu międzywojennym osiedle zwane wtedy "Jaskółczą Górą". 
Wschodnim zboczem wzniesienia prowadzi ruchliwa droga krajowa nr 33 z Kłodzka do Międzylesia.

</doc>
<doc id="1657815" url="https://pl.wikipedia.org/wiki?curid=1657815" title="Piaskarka algierska">
Piaskarka algierska

Piaskarka algierska ("Psammodromus algirus") – gatunek gada z rodziny jaszczurkowatych (Lacertidae).
Wygląd.
Smukła jaszczurka o małej głowie. Łuski grzbietowe i boczne silnie kilowate. Grzbiet od jasno- do ciemnobrązowego, względnie oliwkowy. Na bokach wyraźnie zarysowane w białawe lub żółte paski. W okolicy łopatki niebieska plama. Brzuch koloru białawego do zielonkawego. W okresie godowym samce mają pomarańczowo ubarwione boki głowy i podgarle.
Długość całkowita do 31 cm.
Występowanie.
Występuje na Półwyspie Iberyjskim, w południowej Francji, na włoskiej wysepce Isola dei Conigli, w północnej Afryce – Algieria, Maroko, Tunezja.
Środowisko.
Przebywa na terenach z bujną roślinnością zieloną, z obszarami silnie nasłonecznionymi.
Tryb życia.
Jaszczurka aktywna przez cały dzień, głównie jednak w godzinach przed- i popołudniowych. Preferuje tereny z dużą ilością kryjówek. Potrafi się wspinać.
Zjada różne bezkręgowce: pająki, mrówki, szarańczaki, małe chrząszcze, także inne małe jaszczurki.
Rozród.
Samica składa od 8-10 jaj, które zasypuje ziemią.

</doc>
<doc id="1657816" url="https://pl.wikipedia.org/wiki?curid=1657816" title="Psammodromus algirus">
Psammodromus algirus



</doc>
<doc id="1657817" url="https://pl.wikipedia.org/wiki?curid=1657817" title="Dinamo Czelabińsk">
Dinamo Czelabińsk

Dinamo Czelabińsk (ros. Футбольный клуб «Динамо» Челябинск, "Futbolnyj Kłub "Dinamo" Czelabinsk") - rosyjski klub piłkarski z siedzibą w Czelabińsku.
Historia.
Chronologia nazw:
Piłkarska drużyna Dinamo Czelabińsk debiutowała w 1936 w rozgrywkach Pucharu ZSRR, a w 1937 w Grupie D Mistrzostw ZSRR.
W 1946 zespół startował w Trzeciej Grupie, podgrupie Uralskiej, w której zajął drugie miejsce i awansował do Drugiej Grupy, podgrupy 2.
Po sezonie 1949 klub został rozformowany.

</doc>
<doc id="1657818" url="https://pl.wikipedia.org/wiki?curid=1657818" title="Colonche">
Colonche

Colonche – meksykański napój alkoholowy otrzymywany z soku z gotowanych i ostudzonych owoców (hiszp. "tuna") niektórych rodzajów jadalnych kaktusów (hiszp. "nopal"), zwłaszcza "Opuntia streptacantha". Sam napój ma długą historię, lecz nazwa "colonche" ma niejasną etymologię. W języku nahuatl nazywano ten napój "nochoctli" (dosłownie „wino kaktusowe”). Nie opracowano jeszcze pewnego sposobu konserwacji soku i samego napoju, więc produkuje się colonche na bieżąco wyłącznie w sezonie dojrzewania owoców opuncji i konsumuje jeszcze podczas trwania fermentacji, gdy napój jest słodki (zawartość alkoholu – około 4–6%, zawartość cukrów 7–9%).

</doc>
<doc id="1657819" url="https://pl.wikipedia.org/wiki?curid=1657819" title="Titanis walleri">
Titanis walleri



</doc>
<doc id="1657821" url="https://pl.wikipedia.org/wiki?curid=1657821" title="Grand Prix Portugalii 1994">
Grand Prix Portugalii 1994

Grand Prix Portugalii 1994 (oryg. Grande Premio de Portugal) – 13. runda Mistrzostw Świata Formuły 1 w sezonie 1994, która odbyła się 25 września 1994, po raz 11. na torze Autódromo do Estoril.
23. Grand Prix Portugalii, 14. zaliczane do Mistrzostw Świata Formuły 1.

</doc>
<doc id="1657824" url="https://pl.wikipedia.org/wiki?curid=1657824" title="Light On">
Light On

Light On – ballada rockowa amerykańskiego wokalisty, zwycięzcy siódmej edycji programu "American Idol", Davida Cooka. Utwór wydany jako jego pierwszy oficjalny singiel, pochodzi z albumu "David Cook" i miał swoją premierę 30 września 2008 roku.
Geneza utworu.
„Ligh On” został napisany przez lidera grupy Audioslave i Soundgarden, Chrisa Cornella oraz producenta muzycznego i tekściarza Briana Howesa. Utwór został wyprodukowany przez Roba Cavallo, który wcześniej współpracował m.in. z Green Day oraz Kidem Rockiem. „Light On” ujawnia również wysoki rejestr głosowy Cooka.
Wydanie.
22 sierpnia 2008 roku na oficjalnej stronie artysty został opublikowany tekst piosenki. „Light On” po raz pierwszy zostało wykonane 23 sierpnia podczas sekcji AOL Music’s PopEater. Utwór można było usłyszeć w radiu tego samego dnia, jednak oficjalna radiowa premiera miała miejsce 10 października 2008 roku. Na portalach iTunes i Amazon piosenka była dostępna już 13 września.

</doc>
<doc id="1657827" url="https://pl.wikipedia.org/wiki?curid=1657827" title="Brideshead Revisited">
Brideshead Revisited



</doc>
<doc id="1657828" url="https://pl.wikipedia.org/wiki?curid=1657828" title="Plac Powstańców Śląskich we Wrocławiu">
Plac Powstańców Śląskich we Wrocławiu

Plac Powstańców Śląskich – plac w formie ronda (plac gwiaździsty) z niewielkim parkiem pośrodku, zlokalizowany w południowej części Wrocławia na osi arterii – ul. Powstańców Śląskich – prowadzącej z centrum miasta na południe i południowy zachód, w kierunku węzła autostradowego A4 w Bielanach Wrocławskich i Świdnicy.
Ma ok. 220 metrów średnicy i składa się z trójpasmowej okrężnej jezdni i zielonego, zadrzewionego placu pośrodku. Do placu gwiaździście z sześciu kierunków (pierwotnie planowano, że będzie ich osiem) docierają ulice: główna dwujezdniowa arteria nosząca dziś nazwę ulicy Powstańców Śląskich wpada od północnego wschodu i wychodzi po przeciwnej stronie – na południowym zachodzie; druga, również dwujezdniowa, wpada od północy jako ul. Zaporoska, a po przeciwnej stronie placu wychodzi zeń jako ul. Sudecka (do roku 1969 obie te ulice miały wspólną nazwę ul. Sudeckiej). Piąta ulica, również dwujezdniowa, to łącząca się z placem od wschodu ul. Kamienna, a szósta to jednojezdniowa ul. Bernarda Pretficza, łącząca się z placem od jego północno-zachodniej strony.
Zaprojektowany pierwotnie przez architektów i urbanistów Ferdinanda Alexandra Kaumanna i Augusta Hoffmanna w roku 1880 zrealizowany został dopiero kilkanaście lat później, w 1895. Był częścią wielkiego zamierzenia urbanistycznego na południowym ówczesnym przedmieściu Wrocławia, zwanego "Kaiser-Wilhelm-Viertel" – „Dzielnicą Cesarza Wilhelma” poświęconemu Wilhelmowi I; dziś ta dzielnica pokrywa się w znacznym stopniu z osiedlem Południe. Pierwotnie środkowa część placu miała być placem targowym, dopiero później zmieniono przeznaczenie tego miejsca na cele rekreacyjne
Pierwszym patronem nowego placu został cesarz Wilhelm I Hohenzollern (stąd pierwotna nazwa: "Kaiser-Wilhelm-Platz"), później prezydent Rzeszy ("Reichs-Präsident-Platz"), wreszcie od 1934 marszałek Paul von Hindenburg ("Hindenburg Platz"). Polską nazwę placu Powstańców Śląskich nadano w roku 1945.
Wokół placu zaprojektowano i wzniesiono okazałe kamienice i gmachy użyteczności publicznej (wśród nich m.in. w 1911 w południowej części, między dzisiejszymi ul. Powstańców a Sudecką, gmach Królewskiego Urzędu Górniczego "Oberbergamt"); dziś w gmachu tym, przy pl. Powstańców Śl. 20, mieści się dyrekcja spółki Tauron Dystrybucja Serwis. W parku pośrodku placu ustawiono po I wojnie światowej pomnik 51. regimentu piechoty pruskiej. W 1945 pomnik ten został zburzony, a na jego miejscu 6 października 1964 wzniesiono Pomnik Poległych Milicjantów dłuta wrocławskiego rzeźbiarza Jerzego Boronia (1924–1986), zlikwidowany 23 maja 1991.
Do roku około 1937 przejeżdżające przez plac tramwaje jeździły jezdnią wokół placu, dopiero po przebudowaniu dzisiejszej ulicy Powstańców Śląskich na dwujezdniową arterię z linią tramwajową pośrodku skierowano tramwaje przez środek placu (po jego średnicy); wcześniej zlikwidowano linie, które wjeżdżały i wyjeżdżały dzisiejszymi ulicami Sudecką i Zaporoską.
Podczas II wojny światowej natarcie Armii Czerwonej skierowane było od południa w stronę centrum, toteż zabudowa wokół placu w znacznej części legła w gruzach. Aż do roku 2009 niezabudowana pozostawała część pomiędzy dzisiejszymi ulicami Sztabową a Pretficza, w kwartale ulic, gdzie niegdyś mieścił się popularny établissement zwany „Górką Friebego” ("Friebeberg"), a na zniszczonym w 1945 terenie między Zaporoską a ul. Powstańców Śląskich w latach 60. postawiono niski pawilon handlowy (tzw. „sklep Rondo”), który w 2008 został zlikwidowany. Na jego miejscu powstał apartamentowiec „Thespian”, oddany do użytku w 2011 roku.

</doc>
<doc id="1657829" url="https://pl.wikipedia.org/wiki?curid=1657829" title="Alstom Metropolis">
Alstom Metropolis

Alstom Metropolis – wagony metra produkowane od 1997 przez francuski koncern Alstom. Eksploatowane są w kilkunastu miastach na świecie. Do połowy 2013 wybudowano ponad 4000 wagonów tej rodziny.
W 1998 Metro Warszawskie zamówiło 108 modeli 98B, z których większość wyprodukowano w zakładach Alstom Konstal w Chorzowie. Dostarczono je w latach 2000−2002 i 2004–2005 oraz zestawiono w 18 składów 6-wagonowych.

</doc>
<doc id="1657830" url="https://pl.wikipedia.org/wiki?curid=1657830" title="Stand Up!!">
Stand Up!!

Stand Up!! – japoński serial obyczajowo–komediowy emitowany na antenie TBS od 4 lipca do 12 września 2003, oparty częściowo na scenariuszu amerykańskiego filmu "American Pie".
Fabuła.
Czwórka licealistów dowiaduje się, że są ostatnimi prawiczkami w szkole. Podczas wakacji, do miasta wraca ich koleżanka, która 11 lat wcześniej wyjechała z rodziną. Pomimo ich zauroczenia nią w dzieciństwie, chłopcy szybko zdają sobie sprawę, że Chie jest tylko cieniem ich dawnej „księżniczki”.

</doc>
<doc id="1657831" url="https://pl.wikipedia.org/wiki?curid=1657831" title="Family Portrait">
Family Portrait

Family Portrait – czwarty, finałowy singel promujący drugi album studyjny amerykańskiej wokalistki pop-rockowej Pink pt. "M!ssundaztood". Utwór zajął pozycję dwudziestą w notowaniu amerykańskiego Billboardu. Australijskie Australian Recording Industry Association (ARIA) przyznało piosence certyfikat złotego singla.
Tło.
Utwór, do którego tekst we współpracy z producentem Scottem Storchem napisała Pink, opowiada historię dysfunkcyjnej rodziny wokalistki.

</doc>
<doc id="1657834" url="https://pl.wikipedia.org/wiki?curid=1657834" title="Rajko Brežančić">
Rajko Brežančić

Rajko Brežančić, cyr. Рајко Брежанчић (ur. 21 sierpnia 1989 we Vlasenicy) – serbski piłkarz występujący na pozycji obrońcy, były zawodnik młodzieżowej reprezentacji Serbii. Od 2019 występuje w klubie Málaga CF.

</doc>
<doc id="1657836" url="https://pl.wikipedia.org/wiki?curid=1657836" title="Emil Benecke">
Emil Benecke

Emil Benecke (ur. 4 października 1898 w Magdeburgu, zm. 12 sierpnia 1945 w Rydze) – niemiecki piłkarz wodny. Dwukrotny medalista olimpijski.
W 1928 w Amsterdamie wspólnie z kolegami został mistrzem olimpijskim. Cztery lata później znalazł się wśród srebrnych medalistów igrzysk. Był medalistą mistrzostw Europy w 1926 i 1931. Był mistrzem Niemiec nie tylko w piłce wodnej, ale i konkurencjach pływackich.
Zmarł w radzieckiej niewoli, kilka miesięcy po zakończeniu wojny.

</doc>
<doc id="1657837" url="https://pl.wikipedia.org/wiki?curid=1657837" title="Wydawnictwo „Arkady”">
Wydawnictwo „Arkady”

Wydawnictwo „Arkady” – polskie wydawnictwo, prowadzące działalność w formie spółki z o.o., z siedzibą przy ul. Dobrej 28 w Warszawie.
Opis.
Wydawnictwo powstało w 1957 roku w wyniku połączenia „Budownictwa i Architektury” i oficyny „Sztuka”. Nazwa nawiązuje do wydawanego w Warszawie w latach 1935–1939 miesięcznika artystycznego pod tytułem „Arkady”. Pierwszym kierownikiem wydawnictwa był Tadeusz Filipczak, pełnił tę funkcję do 1966 roku. Jego następcą, do 1989 roku, był Eugeniusz Piliszek.
Na początku wydawnictwo publikowało książki z zakresu historii polskiej architektury i sztuk plastycznych oraz podręczniki i poradniki budowlane. Z biegiem czasu wydawnictwo stało się jednym z głównych polskuich wydawnictw specjalizujących się w publikacjach na temat sztuki. Z czasem poszerzono ofertę o leksykony, poradniki i książki akademickie, a w latach dziewięćdziesiątych XX wieku o książki kucharskie i dla dzieci. Jako jedno z pierwszych krajowych wydawnictw Arkady publikowały książki polskie w wersjach obcojęzycznych, a także przekłady na język polski publikacji zagranicznych prezentujących kulturę, sztukę i osiągnięcia z dziedziny planowania przestrzennego i urbanistyki.

</doc>
<doc id="1657840" url="https://pl.wikipedia.org/wiki?curid=1657840" title="Aleksandar Kosorić">
Aleksandar Kosorić

Aleksandar Kosorić (ur. 30 stycznia 1987 w Palach) – bośniacki piłkarz grający na pozycji obrońcy. Od 2017 roku zawodnik łotewskiego Spartaksie Jurmała.

</doc>
<doc id="1657847" url="https://pl.wikipedia.org/wiki?curid=1657847" title="Piz Tasna">
Piz Tasna

Piz Tasna to szczyt w paśmie Silvretta, w Alpach Retyckich. Leży we wschodniej Szwajcarii, w kantonie Gryzonia.
U podnóży góry leży miejscowość Sent.

</doc>
<doc id="1657848" url="https://pl.wikipedia.org/wiki?curid=1657848" title="Czernichowce">
Czernichowce

Czernichowce (ukr. Чернихівці, "Czernychiwci") – wieś w rejonie zbaraskim obwodu tarnopolskiego Ukrainy.
Historia.
Założona w 1463 r. W II Rzeczypospolitej miejscowość była siedzibą gminy wiejskiej Czernichowce w powiecie zbaraskim województwa tarnopolskiego. Wieś liczy 1435 mieszkańców.
Wieś leżąca na szlaku przemarszu Tatarów była wielokrotnie niszczona i palona w czasie ich przemarszów w XV i XVI w. W XIX wieku i na początku XX wieku właścicielami dóbr Czernichowce z Wiernikami była rodzina Fedorowiczów herbu Oginiec, kolejno dobra posiadali polski działacz niepodległościowy Jan (1811-1870) a następnie jego syn Władysław, (1845-1917) znany działacz ukraiński.
 Czernichowiec był polski wicepremier i minister skarbu Eugeniusz Kwiatkowski, który wychował się w tutejszym dworze.
Religia.
W Czernichowcach znajduje się murowana cerkiew unicka z roku 1768 pw. Świętej Trójcy, oraz cmentarz choleryczny z 1861 roku.

</doc>
<doc id="1657849" url="https://pl.wikipedia.org/wiki?curid=1657849" title="Czernichowce (gmina)">
Czernichowce (gmina)

Czernichowce – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy były Czernichowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Czernichowce, Ochrymowce, Wałachówka, Zarudzie i Zbaraż Stary.
Po II wojnie światowej obszar gminy znalazł się w ZSRR.

</doc>
<doc id="1657851" url="https://pl.wikipedia.org/wiki?curid=1657851" title="Trouble (singel Pink)">
Trouble (singel Pink)

"Trouble" – inauguracyjny singel promujący trzeci album studyjny amerykańskiej wokalistki pop-rockowej Pink pt. "Try This", wydany w ostatnim kwartale 2003 roku. Utwór zdobył nagrodę Grammy w kategorii "Best Female Rock Vocal Performance" w roku 2004. Został wykorzystany w filmie Keenena Ivory'ego Wayansa "Agenci bardzo specjalni" (2004).
Teledysk.
Wideoklip, za którego scenerię posłużył Dziki Zachód, utrzymany jest w klimacie westernowym. Klip rozpoczyna się sceną, w której wokalistka wjeżdża do prowincjonalnego miasteczka o nazwie Sharktown. Bohaterka wdaje się w bitwę z mieszkańcami, którzy trzymają niewinne konie na uwięzi, przez co zostaje aresztowana. Podstępem udaje jej się uciec z więzienia; wybiera się do lokalnego baru, gdzie wszczyna jeszcze większą bitwę.
Gościnnie w teledysku wystąpiły tancerki z zespołu Pussycat Dolls, młoda aktorka, która w wideoklipie do jednego z poprzednich singli Pink "Family Portrait" wcieliła się w rolę młodocianej artystki oraz Jeremy Renner jako szeryf miasteczka Sharktown.

</doc>
<doc id="1657852" url="https://pl.wikipedia.org/wiki?curid=1657852" title="Garding">
Garding

Garding (dolnoniem. "Garn", "Gaarn") – miasto uzdrowiskowe w Niemczech, w kraju związkowym Szlezwik-Holsztyn, w powiecie Nordfriesland, siedziba urzędu Eiderstedt. Liczy ok. 2500 mieszkańców (według danych z 31 grudnia 2013).
Historia.
Pierwsze wzmianki o Garding pochodzą z XIII wieku. Od 1575 w każdy czwartek odbywa się tygodniowy targ. Prawa miejskie otrzymało 12 października 1590.

</doc>
<doc id="1657855" url="https://pl.wikipedia.org/wiki?curid=1657855" title="Dobrowody (rejon zbaraski)">
Dobrowody (rejon zbaraski)

Dobrowody – wieś w rejonie zbaraskim obwodu tarnopolskiego. Wieś liczy 1917 mieszkańców. 
Historia.
Założona w 1463 r. 
W II Rzeczypospolitej miejscowość była siedzibą gminy wiejskiej Dobrowody w powiecie zbaraskim województwa tarnopolskiego. 
We wsi zachowany krzyż wotywny z 1848, krzyż na rzecz trzeźwości z 1897 oraz cmentarz z 8 nagrobkami z polskimi napisami. 

</doc>
<doc id="1657856" url="https://pl.wikipedia.org/wiki?curid=1657856" title="Dobrowody (gmina)">
Dobrowody (gmina)

Dobrowody – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy były Dobrowody.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Berezowica Mała, Czumale, Dobrowody, Iwanczany, Kobyla, Kurniki, Netreba, Nowiki i Opryłowce.
Po II wojnie światowej obszar gminy znalazł się w ZSRR.

</doc>
<doc id="1657857" url="https://pl.wikipedia.org/wiki?curid=1657857" title="Nightmares in the Nineties">
Nightmares in the Nineties

Nightmares in the Nineties – kompilacyjny album duńskiej formacji heavymetalowej King Diamond. Wydany w 2001 roku pod szyldem Massacre Records.

</doc>
<doc id="1657859" url="https://pl.wikipedia.org/wiki?curid=1657859" title="Großes Seehorn">
Großes Seehorn

Großes Seehorn lub Großseehorn – szczyt w paśmie Silvretta, w Alpach Retyckich. Leży na granicy między Szwajcarią (Gryzonia) i Austrią (Vorarlberg).
Pierwszego wejścia 6 sierpnia 1869 r. dokonali Florian Brosi, Emil Hauser oraz przewodnicy Christian Jann i Christian Jegen.
Niedaleko leży Chlein Seehorn (3032 m).

</doc>
<doc id="1657860" url="https://pl.wikipedia.org/wiki?curid=1657860" title="Feel Good Time">
Feel Good Time

Feel Good Time – singel Pink i Williama Ørbita znajdujący się na ścieżce dźwiękowej do filmu "" (2003). Został wydany w lipcu 2003 roku poza granicami Stanów Zjednoczonych. Użyto w nim sample z piosenki zespołu Spirit pt. „Fresh-Garbage”. W roku 2004 „Feel Good Time” nominowano do nagrody Grammy w kategorii "najlepsza współpraca popowa (wokal)".

</doc>
<doc id="1657867" url="https://pl.wikipedia.org/wiki?curid=1657867" title="Sophia Goudstikker">
Sophia Goudstikker

Sophia Goudstikker (ur. 15 stycznia 1865 w Amsterdamie, zm. 20 marca 1924 w Monachium) – niemiecka działacza ruchu sufrażystek, fotografka.
Na przełomie XIX i XX w. zaangażowana w ruch sufrażystek. Działaczka "Verein für Fraueninteressen" i "Verein für Frauenstimmrecht". Współpracowniczka Iki Freudenberg. W 1887 wraz z Anitą Augspurg (radykalną sufrażystką) otworzyła w Monachium zakład fotograficzny "Atelier Elvira", który był jednym z pierwszych przedsiębiorstw prowadzonych przez kobiety w ówczesnych Niemczech.
Obie kobiety dzięki swemu stylowi życia stały się jednymi z najbardziej znanych postaci ówczesnej monachijskiej bohemy. Ich zakład fotograficzny stał się bardzo znanym miejscem, posiadającym liczną klientelę. Z ich usług korzystali nie tylko artyści, w tym Thomas Mann, Heinrich Mann, ale nawet członkowie bawarskiej rodziny królewskiej.

</doc>
<doc id="1657869" url="https://pl.wikipedia.org/wiki?curid=1657869" title="Hugo Rodallega">
Hugo Rodallega

Hugo Rodallega Martínez (ur. 25 lipca 1985 w El Carmelo) – kolumbijski piłkarz grający na pozycji napastnika w EC Bahia, reprezentant Kolumbii.
Kariera klubowa.
Kariera w Kolumbii i Meksyku.
Rodallega zaczynał karierę w klubie z Cali - Boca Juniors de Cali. Jednak pierwszym klubem z którym podpisał profesjonalny kontrakt był kolumbijski Deportes Quindío. W swoim pierwszym sezonie w 32 meczach strzelił 31 goli. Ten wynik spowodował, że już w następnym sezonie młody piłkarz przeszedł do Deportivo Cali. Z tym klubem w 2005 roku sięgnął po tytuł mistrza Kolumbii. Mimo dość udanego sezonu, Hugo zdecydował się na transfer do CF Monterrey - wicemistrza Meksyku. Po bardzo słabym początku sezonu w nowym klubie, Rodallega został wypożyczony do Atlasu. Po powrocie z wypożyczenia nadal był podstawowym zawodnikiem Monterrey, jednak w 15 meczach strzelił tylko jednego gola. To spowodowało, że po zakończeniu sezonu został sprzedany do Necaxy – jednego z najbardziej utytułowanych klubów w Meksyku. Przez następne dwa lata w Primera División rozegrał 50 meczów i strzelił 24 gole.
Wigan Athletic.
20 grudnia 2008 roku Necaxa rozpoczęła negocjacje w sprawie transferu definitywnego z grającym w Premier League Wigan Athletic. Rodallega oficjalnie stał się zawodnikiem Wigan 26 stycznia 2009 roku. Cena transferu wynosiła 4,8 milionów euro.
Już dwa dni później zadebiutował na JJB Stadium wchodząc na ostatnie 12 minut w spotkaniu przeciwko owi. Swojego pierwszego gola dla angielskiego klubu strzelił 9 maja 2009 roku w przegranym 1:3 meczu z . Ostatecznie do końca sezonu rozegrał łącznie 15 spotkań w których trzykrotnie trafiał do siatki rywali, a wraz ze swoją drużyną zajął 11. miejsce w rozgrywkach Premier League. 
W latach 2012–2015 był zawodnikiem Fulham. W 2015 przeszedł do Akhisar Belediyesporu. Następnie występował w tureckich klubach Trabzonsporze i Denizlisporze. 8 lipca 2021 zostaje potwierdzony jako nowy zawodnik EC Bahia, podpisując roczny kontrakt.
Kariera reprezentacyjna.
Rodallega grał w młodzieżowych reprezentacjach Kolumbii. W kwalifikacjach Mistrzostw Ameryki Południowej U-20 strzelił 11 goli w dziewięciu meczach, czym pobił rekord Luciano Gallettiego, który do siatki rywali trafiał dziewięciokrotnie. W reprezentacji Kolumbii zadebiutował w spotkaniu przeciwko Wenezueli. Pierwszego gola dla Kolumbii strzelił w towarzyskim spotkaniu z reprezentacją Maroka. W jednym z meczów Copa América 2007 musiał stanąć na bramce, ponieważ Robinson Zapata dostał czerwoną kartkę, a na ławce rezerwowych nie było innego bramkarza.

</doc>
<doc id="1657870" url="https://pl.wikipedia.org/wiki?curid=1657870" title="A Dangerous Meeting">
A Dangerous Meeting

A Dangerous Meeting to split album dwóch duńskich grup heavymetalowych, King Diamond oraz Mercyful Fate. Wydany w 1992 roku przez Roadrunner Records.

</doc>
<doc id="1657871" url="https://pl.wikipedia.org/wiki?curid=1657871" title="Szpital Kliniczny Dzieciątka Jezus">
Szpital Kliniczny Dzieciątka Jezus

Szpital Kliniczny Dzieciątka Jezus, wcześniej Szpital Dzieciątka Jezus – szpital znajdujący się w Warszawie, w dzielnicy Ochota, przy ul. Lindleya 4. 
Kompleks szpitala jest ograniczony ulicami: Nowogrodzką, Chałubińskiego, Oczki i Koszykową.
Historia.
W 1732 Gabriel Piotr Baudouin, ksiądz ze Zgromadzenia Księży Misjonarzy, założył przy ulicy Krakowskie Przedmieście Dom Podrzutków. 
Dom został przeniesiony na plac Warecki i na mocy dekretu króla Augusta III w roku 1758 została zmieniona jego nazwa na "Szpital Generalny Dzieciątka Jezus". Był największym szpitalem w mieście. Przy szpitalu urządzono cmentarz.
Szpital miał za zadanie leczenie i opiekę nad ubogimi i kobietami ciężarnymi, jako schronienie dla starców i kalek. Wobec szybkiego rozwoju ludności Warszawy siedziba przy pl. Wareckim okazała się zbyt ciasna i zdecydowano się na przeniesienie szpitala na teren folwarku świętokrzyskiego przy ul. Nowogrodzkiej. Nowy kompleks szpitala wzniesiono w nowoczesnym systemie pawilonowym w latach 1897−1901 według projektu Józefa Piusa Dziekońskiego. W kompleksie budynków znalazły się m.in. kaplica katolicka i cerkiew prawosławna.
Teren zajmowany przez kompleks szpitala Dzieciątka Jezus został rozparcelowany. Wytyczono na nim nowe ulice: Moniuszki, Nowosienną (od 1916 Sienkiewicza), Boduena oraz przedłużono ul. Jasną od ul. Świętokrzyskiej do ul. Zgoda. W kolejnych latach zaczęła powstawać tam zwarta zabudowa czynszowa, a w latach 1900–1901 wzniesiono gmach Filharmonii. Zachowana dawna kaplica szpitalna stała się samodzielnym kościołem z adresem przypisanym ul. Moniuszki.
W okresie międzywojennym w wyniku rozwoju nauk medycznych w szpitalu swoją siedzibę znalazło 5 klinik uniwersyteckich i 11 oddziałów specjalistycznych. 
Kompleks szpitala został uszkodzony podczas obrony Warszawy we wrześniu 1939. Przed budynkiem szpitala powstał wtedy prowizoryczny cmentarz; groby zaczęto usuwać na rozkaz władz niemieckich w listopadzie 1939. W czasie okupacji niemieckiej szpital stanowił schronienie dla żołnierzy Państwa Podziemnego oraz niósł pomoc prześladowanej ludności żydowskiej. Na terenie szpitala odbywało się także tajne nauczanie studentów medycyny. W czasie powstania warszawskiego 25 sierpnia 1944 żołnierze RONA w czasie pacyfikacji Ochoty bili i mordowali pacjentów i personel szpitala. W wyniku działań wojennych szpital poniósł znaczne straty w wyposażeniu, zaopatrzeniu, w budynkach oraz personelu.
W lipcu 1945 roku szpital wznowił funkcjonowanie i jego działalność kliniczna zwiększała się o kolejne specjalizacje. Od 1975 część jego funkcji przejął nowo wybudowany Centralny Szpital Kliniczny przy ul. Banacha.
W 2009 roku kompleks szpitala został wpisany do rejestru zabytków.

</doc>
<doc id="1657872" url="https://pl.wikipedia.org/wiki?curid=1657872" title="Patrick Wilson (amerykański aktor)">
Patrick Wilson (amerykański aktor)

Patrick Joseph Wilson (ur. 3 lipca 1973 w Norfolk) – amerykański aktor, piosenkarz, reżyser i producent.
Życiorys.
Wczesne lata.
Urodził się w Norfolk w stanie Wirginia jako syn Mary Kathryn (z domu Burton), nauczycielki emisji głosu i wokalistki, i Johna Franklina Wilsona, prezentera wiadomości WTVT w Tampa. Miał dwóch starszych braci – Paula i Marka. Dorastał w St. Petersburg na Florydzie, gdzie uczęszczał do Shorecrest Preparatory School. W 1995 ukończył studia na wydziale dramatu w Carnegie-Mellon University w Pittsburghu w stanie Pensylwania.
Kariera.
W 1995 zadebiutował na Broadwayu jako Chris Scott w musicalu autorstwa Claude-Michela Schönberga "Miss Saigon". Potem wystąpił jako Billy Bigelo w musicalu Richarda Rodgersa i Oscara Hammersteina II "Carousel". W 1999 za rolę Jamiego Conwaya w musicalu "Jasne światła, wielkie miasto" ("Bright Lights, Big City") na Off-Broadwayu był nominowany do Drama League Award i Drama Desk Award. Za rolę Jerry'ego Lukowskiego w komedii "Goło i wesoło" ("The Full Monty", 2000-2001) i jako Curly McLain w musicalu "Oklahoma!" (2002) na Broadwayu zdobył nominację do Drama Desk Award i Tony Award.
Jego kariera filmowa rozpoczęła się w 2001 po roli Quinna w komediodramacie "Wesele mojej siostry" ("My Sister's Wedding"). Potem zagrał postać Raoula w ekranizacji musicalu "Upiór w operze" (2004). Rola homoseksualnego mormona republikanina Joego Pitta w miniserialu telewizyjnym HBO "Anioły w Ameryce" ("Angels in America", 2003) Mike'a Nicholsa przyniosła mu nominację do Złotego Globu i Emmy. W dramacie "Wieczór" ("Evening", 2007) z Claire Danes, Meryl Streep i Glenn Close zagrał rolę wielkiej miłości głównej bohaterki. W dreszczowcu psychologicznym Rodrigo Garcíi "Ocaleni" ("Passengers", 2008) z Anne Hathaway pojawił się jako tajemniczy Erik.
Życie prywatne.
8 sierpnia 2005 ożenił się z aktorką Dagmarą Domińczyk, z którą ma dwóch synów: Kalina Patricka (ur. 2006) i Kassiana McCarrella (ur. 9 sierpnia 2009).

</doc>
<doc id="1657873" url="https://pl.wikipedia.org/wiki?curid=1657873" title="Herschbach (powiat Westerwald)">
Herschbach (powiat Westerwald)

Herschbach – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Historia.
Pierwsze wzmianki pochodzą z 1248. Obszar Herschbach był zasiedlony już w poprzednich wiekach. W 1343 Herschbach otrzymało prawa miejskie, które jednak utraciło 14 lat później. Należało m.in. do Kuno II von Falkensteina – biskupa Trewiru. Mocno zniszczone w okresie wojny trzydziestoletniej. W 1884 zbudowano linię kolejową Siershahn–Altenkirchen (Westerwald), co przyczyniło się do rozwoju miejscowości. Największy rozwój gminy przypadł na okres wydobywania kwarcytów od początku do lat 60. XX wieku. 
W trakcie reformy gminnej w 1972 Herschbach weszło w skład gminy związkowej Selters (Westerwald). Według danych z 2010 gminę zamieszkuje 2 837 osób, w tym ok. 8,5% mniejszości narodowych (głównie Turków). Ok. 55% mieszkańców jest katolikami, a ok. 19% ewangelikami. 
W 2006 zbudowano farmę wiatrową.
Współpraca.
Miejscowość partnerska:
Zabytki.
Wśród zabytków Herschbachu można wymienić: klasztor Marienheim, kościół farny św. Anny "(St. Anna)", budynek gminy ewangelickiej, kaplicę pielgrzymkową ("Laurentius-Kapelle"), a także ratusz. W latach 80. Bundeswehra postawiła w okolicy Herschbach szereg magazynów amunicji. Obecnie część bunkrów można wynająć. 

</doc>
<doc id="1657875" url="https://pl.wikipedia.org/wiki?curid=1657875" title="Erntefest">
Erntefest



</doc>
<doc id="1657876" url="https://pl.wikipedia.org/wiki?curid=1657876" title="Dangerous (singel)">
Dangerous (singel)



</doc>
<doc id="1657881" url="https://pl.wikipedia.org/wiki?curid=1657881" title="Anodonthyla">
Anodonthyla

Anodonthyla – rodzaj płazów bezogonowych z podrodziny Cophylinae w rodzinie wąskopyskowatych (Microhylidae).
Zasięg występowania.
Rodzaj obejmuje gatunki występujące endemicznie na Madagaskarze.
Systematyka.
Etymologia.
"Anodonthyla" ("Anodontohyla"): "anodōn", ανοδοντος "anodontos" „bezzębny”, negatywny przedrostek αν- "an-"; οδους "odous", οδοντος "odontos" „ząb”; rodzaj "Hyla" .
Podział systematyczny.
Do rodzaju należą następujące gatunki:

</doc>
<doc id="1657882" url="https://pl.wikipedia.org/wiki?curid=1657882" title="Zdobycie Jerozolimy przez Babilończyków (587 p.n.e.)">
Zdobycie Jerozolimy przez Babilończyków (587 p.n.e.)

Zdobycie Jerozolimy – zajęcie i zburzenie Jerozolimy w 587 roku p.n.e. przez wojska państwa nowobabilońskiego pod wodzą Nabuchodonozora II. W wyniku najazdu Nabuchodonozora II terytorium Judy wcielono do Babilonii.
Okoliczności.
W VII wieku p.n.e. w Judzie panowała dynastia Dawida, centralne sanktuarium zaś znajdowało się w Jerozolimie. Niebezpieczeństwo zewnętrzne groziło Judejczykom jedynie ze strony Egiptu oraz plemion zajordańskich. W latach 628–622 p.n.e. doszło do reform króla Jozjasza, w wyniku których jedynym miejscem kultu religijnego stała się Świątynia w Jerozolimie. Pozbyto się kultów pogańskich, wygnano obcych kapłanów i wróżbitów oraz w całej rozciągłości przywrócono ścisłe respektowanie prawa religijnego. Odnowienie religijne osłabło gdy w roku 609 p.n.e. w bitwie pod Meggido faraon Necho II pokonał i zabił Jozjasza. 
Ostatecznie kres Królestwa Judy położyły najazdy króla babilońskiego Nabuchodonozora II. W roku 597 p.n.e. król babiloński po raz pierwszy szturmem zdobył Jerozolimę deportując kilka tysięcy mieszkańców, a król Judy, Sedecjasz, osadzony na tronie przez Nabuchodonozora w miejsce Jojakima, złożył przysięgę na wierność królom Babilonu. Zwycięstwa Egiptu, którzy zdążyli zająć Gazę oraz skierowali się w stronę Tyru i Sydonu skłoniły Sedecjasza do buntu w roku 593 p.n.e.
W roku 587 p.n.e. król babiloński ponownie zdobył Jerozolimę oraz złupił, a następnie spalił Świątynię. Cała ludność Judy została deportowana do Babilonii. Okres ten nazywany jest okresem tzw. niewoli babilońskiej, który zakończył etap historii Izraela zwany okresem Pierwszej Świątyni.

</doc>
<doc id="1657883" url="https://pl.wikipedia.org/wiki?curid=1657883" title="Hélène Cixous">
Hélène Cixous

Hélène Cixous fr. /elɛn siɡzu/ (ur. 5 czerwca 1937 w Oranie w Algierii) – francuska filozofka feministyczna, teoretyczka i krytyczka literatury, pisarka, poetka i dramatopisarka, profesor na Sorbonie. We Francji zasłynęła esejem o twórczości Jamesa Joyce’a ("L’Exil de James Joyce ou l’art du remplacement") z 1968 roku oraz wydaną w roku kolejnym autobiograficzną powieścią "Dedans". Jedna z propagatorek idei "écriture féminine".
Życiorys.
Jej ojciec był Sefardyjczykiem, a matka Aszkenazyjką. Opuściła Niemcy tuż przed dojściem Hitlera do władzy. Po przyjeździe do Francji rozpoczęła studia na Sorbonie. W roku 1959 obroniła magisterium na anglistyce, w 1968 roku – doktorat ("L’Exil de James Joyce ou l’art du remplacement"). Była jedną z osób zakładających w 1968 Uniwersytet Paris VIII. Pod jej kierownictwem powstało tam Centrum Studiów Kobiecych, pierwszy tego typu ośrodek w Europie. W roku 1969 wraz z Tzvetanem Todorovem i Gérardem Genettem założyła czasopismo "Poétique".
W roku 1962 poznała Jacques’a Derridę, z którym utrzymywała długoletnią przyjaźń. Wspólnie założyli ośrodki naukowe: Uniwersytet Paris VIII i "Centre National des Lettres", stowarzyszenie polityczne przeciwko apartheidowi "Comité anti-apartheid" oraz ośrodek literacki "Parlement International des Écrivains". Wspólnie z Derridą, Krystewą i Ricoeurem wygłaszała wykłady o prawach człowieka organizowane przez Amnesty International. Jest biseksualna.
Dzieło.
Cixous, mimo iż odżegnuje się od etykietki feministki, miała ogromny wpływ na kształt współczesnego feminizmu. W myśleniu o różnicy seksualnej reprezentuje, według Pawła Dybla, skrajny biegun, który wyznacza narcystyczny kult kobiecości – znamienny w eseju "Śmiech Meduzy". Dzięki jej tekstom teoretycznym i artystycznym w feminizmie powstał termin "écriture féminine", wokół którego toczy się wiele dyskusji.
Opublikowała ponad sześćdziesiąt książek wydanych przez Éditions Grasset, Gallimard, Des femmes i Galilée. Jest autorką szekspirowskich tragedii o współczesnej polityce dramatów, wystawianych przez Ariane Mnouchkine w Théâtre du Soleil. Jej eseje poświęcone są nie tylko twórczości Derridy i Joyce’a, ale również Clarice Lispector, Maurice Blanchot, Franza Kafki, Heinricha von Kleista, Montaigne’a, Ingeborg Bachmann, Thomasa Bernharda i Maryny Cwietajewej.
Zajmowała się też twórczością Adolfa Rudnickiego.

</doc>
<doc id="1657884" url="https://pl.wikipedia.org/wiki?curid=1657884" title="Indywidualne Mistrzostwa Świata Juniorów na Żużlu 2009">
Indywidualne Mistrzostwa Świata Juniorów na Żużlu 2009

Indywidualne Mistrzostwa Świata Juniorów na Żużlu 2009 – cykl turniejów żużlowych mających wyłonić najlepszych żużlowców do lat 21 na świecie. Tytuł wywalczył Australijczyk Darcy Ward.
Wyniki.
Polskie eliminacje.
I półfinał.
15 kwietnia 2009, Poznań
"do finału awansuje pierwsza ósemka"
II półfinał.
15 kwietnia 2009, Rzeszów
"do finału awansuje pierwsza ósemka"
Finał.
21 kwietnia 2009, Gorzów Wielkopolski
Rundy kwalifikacyjne.
Neustadt Donau.
26 kwietnia 2009, Neustadt Donau
"Do półfinałów awansuje sześciu najlepszych zawodników"
Mšeno.
16 maja 2009, Mšeno
"Awans: pierwsza szóstka. Siódmy zawodnik będzie rezerwowym w półfinale."
Krško.
16 maja 2009, Krško
"Awans: pierwsza szóstka. Siódmy zawodnik będzie rezerwowym w półfinale."
Rye House.
17 maja 2009, Rye House
"Awans pierwsza szóstka. Siódmy zawodnik będzie rezerwowym w półfinale."
Elgane.
24 maja 2009, Elgane
"Awans pierwsza szóstka. Siódmy zawodnik będzie rezerwowym w półfinale."
Półfinały.
Miszkolc.
"do uzupełnienia"
Kumla.
"do uzupełnienia"
Finał.
Bieg po biegu:

</doc>
<doc id="1657886" url="https://pl.wikipedia.org/wiki?curid=1657886" title="Kapuścińce">
Kapuścińce

Kapuścińce – wieś w rejonie zbaraskim obwodu tarnopolskiego, założona w 1830 r. W II Rzeczypospolitej miejscowość była siedzibą gminy wiejskiej Kapuścińce w powiecie zbaraskim województwa tarnopolskiego. Wieś liczy 204 mieszkańców.

</doc>
<doc id="1657887" url="https://pl.wikipedia.org/wiki?curid=1657887" title="Kapuścińce (gmina)">
Kapuścińce (gmina)

Kapuścińce – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy były Kapuścińce.
Gminę utworzono 1 sierpnia 1934 w ramach reformy na podstawie ustawy scaleniowej z dotychczasowych gmin wiejskich: Kapuścińce, Krasnosielce, Roznoszyńce, Sieniachówka, Sieniawa i Zarudeczko.
W 1937 przyznano obywatelstwo honorowe gminy Kapuścińce byłemu staroście powiatu zbaraskiego, Kazimierzowi Ringowi.
Pod okupacją zniesiona i przekształcona w gminę Roznoszyńce.

</doc>
<doc id="1657889" url="https://pl.wikipedia.org/wiki?curid=1657889" title="Klosterreichenbach">
Klosterreichenbach

Klosterreichenbach – osada w gminie Baiersbronn, w północnym Schwarzwaldzie, w Badenii-Wirtembergii, w Niemczech. Nazwa pochodzi od klasztoru Reichenbach, dlatego też osada do 1897 zwała się po prostu Reichenbach.
Klasztor został założony w 1082 i obok niego powstała wioska, która rozrosła się do dzisiejszych rozmiarów. W 1585 powstała pierwsza szkoła parafialna. W 1595 klasztor został skasowany na rozkaz księcia Wirtembergii Fryderyka I. Wówczas z Reichenbach odeszła większość mieszkańców, tak że zostało ok. 40 osób. W pierwszej poł. XVII w. wioska ucierpiała z powodu wojny trzydziestoletniej i epidemii dżumy. W późniejszych latach dzięki napływowi nowych osadników wieś mogła korzystnie odkupić poklasztorne grunty i budynki (w tym młyn). W 1796 liczyła ok. 300 mieszkańców, a 100 lat później już ok. 750.
W 1807 osada została przekształcona w samodzielną gminę w okręgu Freudenstadt. W latach 70. XX w. wraz z innymi małymi gminami przyłączono ją do Baiersbronn.

</doc>
<doc id="1657890" url="https://pl.wikipedia.org/wiki?curid=1657890" title="Kōkichi Tsuburaya">
Kōkichi Tsuburaya

 – japoński lekkoatleta długodystansowiec i maratończyk, medalista olimpijski z Tokio.
Na igrzyskach olimpijskich w 1964 w Tokio startował w dwóch konkurencjach. 14 października 1964 zajął 6. miejsce w biegu na 10 000 metrów. W biegu maratońskim planował zwyciężyć, jednak pomimo znakomitego przygotowania nie był w stanie skutecznie rywalizować z obrońcą tytułu Abebe Bikilą z Etiopii. Na stadion wbiegł jako drugi, mając 25 metrów przewagi nad kolejnym zawodnikiem, Basilem Heatleyem z Wielkiej Brytanii. Był jednak tak zmęczony, że na oczach japońskiej widowni dał się prześcignąć Heatleyowi i zajął ostatecznie 3. miejsce, o 3,5 sekundy za Brytyjczykiem.
Mimo zdobytego medalu olimpijskiego uznał, że swym zachowaniem zawiódł oczekiwania Japończyków. Odmówił awansu na stopień porucznika Japońskich Sił Samoobrony. Postanowił, że zwycięży w biegu maratońskim na igrzyskach olimpijskich w 1968 w Meksyku. Trenował bardzo ciężko pomimo kontuzji. Musiał jednak przejść operację przepukliny, która uniemożliwiła mu start w igrzyskach.
9 stycznia 1968 na obozie treningowym w Asaka popełnił samobójstwo podcinając sobie tętnicę szyjną. W liście pożegnalnym napisał, że nie może już dłużej biegać.

</doc>
<doc id="1657891" url="https://pl.wikipedia.org/wiki?curid=1657891" title="Ptilonorhynchidae">
Ptilonorhynchidae



</doc>
<doc id="1657892" url="https://pl.wikipedia.org/wiki?curid=1657892" title="Wyższy Dowódca SS i Policji">
Wyższy Dowódca SS i Policji



</doc>
<doc id="1657893" url="https://pl.wikipedia.org/wiki?curid=1657893" title="Günter Sonnenberg">
Günter Sonnenberg

Günter Sonnenberg (ur. 21 lipca 1954 w Karlsruhe) – niemiecki terrorysta, członek RAF.
Życiorys.
Na początku lat 70. działał w komunie w Karlsruhe, wraz z innymi późniejszymi działaczami RAF, takimi jak: Adelheid Schultz, Christian Klar, Knut Folkerts. Był podejrzany o udział w zamachu na Siegfrieda Bubacka. Został aresztowany 3 maja 1977 wraz z Vereną Becker i ciężko ranny podczas strzelaniny, która się wywiązała. Skazany 26 kwietnia 1978. Wypuszczony na wolność 15 maja 1992. W 2007 usiłowano przeciwko niemu wznowić postępowanie, dla wyjaśnienia wszystkich okoliczności zamachu na Bubacka.

</doc>
<doc id="1657894" url="https://pl.wikipedia.org/wiki?curid=1657894" title="Wilczkowo (Pojezierze Szczecineckie)">
Wilczkowo (Pojezierze Szczecineckie)

Wilczkowo – jezioro w Pojezierzu Szczecineckim, położone w woj. zachodniopomorskim, w granicach miasta Szczecinka.
W południowej części Wilczkowa znajduje się zalesiona wyspa. Na północny wschód od jeziora znajduje się jezioro Trzesiecko. Jeziora łączy ze sobą Mulisty Strumień.
W oparciu o badania przeprowadzone w 1986 roku wody jeziora zaliczono do III klasy czystości.
Dane morfometryczne.
Powierzchnia zwierciadła wody według różnych źródeł wynosi od 91,5 ha przez 98,9 ha do 100,79 ha, przy objętości wody równej 3467,4 tys. m³.
Zwierciadło wody położone jest na wysokości 135,8 m n.p.m. lub 136,3 m n.p.m. Średnia głębokość jeziora wynosi 3,5 m, natomiast głębokość maksymalna 7,5 m.
Położenie.
Na północny zachód od jeziora rozpościera się Pojezierze Drawskie, a na południowy wschód Pojezierze Szczecineckie.
Jezioro stanowi działkę nr 241, którą w całości włączono w granice miasta Szczecinek 1 stycznia 2010. Wcześniej jezioro należało w całości do gminie wiejskiej Szczecinek. Zachodni i południowy brzeg jeziora stanowi granicę pomiędzy miastem i gminą wiejską.

</doc>
<doc id="1657895" url="https://pl.wikipedia.org/wiki?curid=1657895" title="Tom Arnold">
Tom Arnold

Thomas Duane „Tom” Arnold (ur. 6 marca 1959 w Ottumwie) – amerykański aktor, producent telewizyjny i filmowy, scenarzysta, komik, prezenter telewizyjny. Wystąpił w roli Arnolda Shepa „Arniego” Thomasa w sitcomie ABC "Roseanne" (1989–1993). Wystąpił w filmach: "Prawdziwe kłamstwa" (1994), "Dziewięć miesięcy" (1995), "Gniazdo os" (2000), "Od kołyski aż po grób" (2003), "Szczęśliwe zakończenia" (2005) i "Wspaniały Buck Howard" (2008). 
Życiorys.
Wczesne lata.
Urodził się w Ottumwa w stanie Iowa w rodzinie żydowskiej jako syn Lindy Kay (z domu Collier/Graham) i Jacka Arnoldów. Ma szóstkę rodzeństwa – Lori, Johnny’ego, Scotta, Chrisa, Marlę i Marka. W wieku 4–7 lat był molestowany seksualnie przez 19-letniego opiekuna do dziecka.
Po rozwodzie rodziców, wychował go ojciec. W młodości pracował w zakładzie pakowania mięsa. Uczęszczał do Ottumwa High School. Naukę kontynuował w Indian Hills Community College. W latach 1981–1983 studiował administrację i pisanie na Uniwersytecie Iowy.
Kariera.
W 1983, mając 23 lata zaczął występować jako stand-uper. Jego kariera komediowa przez następne kilka lat miała swoje wzloty i upadki, aż do roku 1988, kiedy to wziął udział w konkursie komediowym w Minneapolis i zdobył pierwsze miejsce w Minnesota Comedy Competition. Dzięki temu zwycięstwu postanowił przenieść się do Los Angeles, aby kontynuować karierę komediową w stand-upie. W tym samym roku został zatrudniony jako scenarzysta sitcomu ABC "Roseanne" (1989–1993), gdzie zaczął regularnie pojawiać się jako Arnold „Arnie” Thomas. Wspólnie z Roseanne Barr utworzył Rapello County Productions, aby opracować własne projekty. W 1993 Arnold i Barr zdobyli Vanguard Award na GLAAD Media Awards.
Zagrał w trzech częściach swojego specjalnego serialu HBO "Tom Arnold: Naga prawda", a następnie napisał, wyprodukował i zagrał w trzech swoich serialach telewizyjnych; "The Jackie Thomas Show" (1992–1993) jako Jackie Thomas, "Tom" (1994) jako Tom Graham i "The Tom Show" (1997–1998) jako Tom Amross. Zadebiutował na dużym ekranie w komediodramacie Stephena Frearsa "Przypadkowy bohater" (1992) u boku Dustina Hoffmana. Otrzymał uznanie krytyków i nominację do MTV Movie Award jako Albert „Gib” Gibson w komedii sensacyjnej Jamesa Camerona "Prawdziwe kłamstwa" (1994) z Arnoldem Schwarzeneggerem. W 1996 przyznano mu Złotą Malinę dla najgorszego aktora jako Rosco Bigger‑Fang w komediodramacie Steve’a Minera "Zgrywus" ("Big Bully", 1996), jako Franklin Laszlo w komedii Arthura Hillera "Carpool" (1996) i jako Stanley Stupid w komedii przygodowej "Świat według głupich" ("The Stupids", 1996) ex aequo z Paulym Shore za występ w komedii "Eko-jaja" (1996). Dla odmiany i odskoczni od komedii, zagrał w dramacie więziennym "Gniazdo os" (2000), w reżyserii Steve’a Buscemi, w którym wystąpili Willem Dafoe i Edward Furlong. Był nominowany do Nagrody Satelity za rolę Franka McKee w komediodramacie Dona Roosa "Szczęśliwe zakończenia" ("Happy Endings", 2005).
Jako scenarzysta, producent i aktor, Tom Arnold zyskał sobie uznanie zarówno wśród telewidzów, jak i kinomanów na całym świecie, zdobywając takie nagrody, jak Peabody Award za pisanie i Złoty Glob za pisanie i produkcję.
Życie prywatne.
W 1983 poznał aktorkę komediową Roseanne Barr, którą poślubił 20 stycznia 1990. Arnold przed ślubem przeszedł na judaizm. Zainwestował 16 milionów dolarów z ówczesną żoną Roseanne w ekskluzywne mieszkania i restaurację (Tom's Big Food Diner) w Eldon. Ich związek skomplikował jego alkoholizm i uzależnienie od narkotyków. 9 grudnia 1994 rozwiedli się. Od 22 lipca 1995 do 30 marca 1999 był mężem fryzjerki Julie Champnelli. 29 czerwca 2002 ożenił się z Shelby Roos. Jednak 19 sierpnia 2008 doszło do rozwodu.
W sierpniu 2008 złamał łopatkę w wypadku motocyklowym.
28 listopada 2009 poślubił Ashley Groussman, z którą ma syna Jax'a (ur. 2013) i córkę Quinn Sophie (ur. 2015). Rozwiedli się w 2019.

</doc>
<doc id="1657897" url="https://pl.wikipedia.org/wiki?curid=1657897" title="Ptilonorhynchus violaceus">
Ptilonorhynchus violaceus



</doc>
<doc id="1657899" url="https://pl.wikipedia.org/wiki?curid=1657899" title="Verena Becker">
Verena Becker

Verena Becker (ur. 31 lipca 1952 w Berlinie) – niemiecka, skrajnie lewicowa terrorystka, działaczka Ruchu 2 Czerwca i RAF.
Życiorys.
Brała udział w zamachu bombowym w 1972 na Berlin British Yacht Club w Berlinie Zachodnim, po którym została aresztowana i w 1974 skazana na sześć lat więzienia. Zarzucano jej także uczestnictwo w zamachu na Siegfrieda Bubacka.
27 lutego 1975 członkowie Ruchu 2 Czerwca porwali przewodniczącego berlińskiej CDU Petera Lorenza, żądając w zamian uwolnienia swoich towarzyszy. Wówczas rząd RFN przystał na żądania terrorystów, i wypuścił Becker i innych członków RAF z więzienia. Wraz z Gabriele Kröcher-Tiedemann, Ingrid Siepmann, Rolfem Heißlerem i Rolfem Pohle wyjechała następnie do Ludowej Republiki Jemenu.
Została ponownie aresztowana 3 maja 1977 wraz z Günterem Sonnenbergiem i skazana na dożywocie. Wyszła na wolność 30 listopada 1989, ułaskawiona przez ówczesnego prezydenta Richarda von Weizsäckera.

</doc>
<doc id="1657900" url="https://pl.wikipedia.org/wiki?curid=1657900" title="Günter von Drenkmann">
Günter von Drenkmann

Günter von Drenkmann (ur. 9 listopada 1910 w Berlinie, zm. 10 listopada 1974 w Berlinie) – niemiecki prawnik, prezes sądu w Berlinie, ofiara zamachu terrorystów z Ruchu 2 Czerwca.
Został napadnięty 10 listopada 1974 w swoim domu przez działaczy Ruchu 2 Czerwca po tym, jak jeden ze skrajnie lewicowych terrorystów, Holger Meins, zmarł w więzieniu, wskutek strajku głodowego. Ciężko ranny Drenkmann umarł w szpitalu tego samego dnia. Okoliczności napadu nie zostały w pełni wyjaśnione.

</doc>
<doc id="1657901" url="https://pl.wikipedia.org/wiki?curid=1657901" title="Aktor charakterystyczny">
Aktor charakterystyczny

Aktor charakterystyczny – aktor o wyróżniającej się fizjonomii, odgrywający role postaci typowych dla danego środowiska społecznego, zawodowego czy grupy etnicznej.

</doc>
<doc id="1657902" url="https://pl.wikipedia.org/wiki?curid=1657902" title="Gnesta">
Gnesta

Gnesta – miejscowość ("tätort") w Szwecji, w regionie administracyjnym ("län") Södermanland. Siedziba władz ("centralort") gminy Gnesta.
W 2017 Gnesta liczyła 6016 mieszkańców.
Położenie.
Miejscowość jest położona w prowincji historycznej Södermanland na południe od jeziora Frösjön, ok. 30 km na południowy zachód od Södertälje w kierunku Nyköping. Przez południową część Gnesty przebiega droga Riksväg 57. Gnesta jest jedną ze stacji przy linii kolejowej Västra stambanan. Ruch pasażerski jest obsługiwany przez sztokholmski Pendeltåg (linia Södertälje–Gnesta). W Gnescie od 20 sierpnia 2007 zatrzymują się także pociągi regionalne SJ (Sörmlandspilen; Sztokholm – Hallsberg).
Historia.
Ślady osadnictwa w okolicach współczesnej Gnesty datowane są na czasy prehistoryczne. W dokumentach pochodzących z XIV w. wzmiankowanych jest kilka nazw ówczesnych okolicznych gospodarstw, m.in. zlatynizowana forma "Gnytlistum" (Gnesta).
Właściwy rozwój Gnesty nastąpił jednak wraz z rozpoczęciem w 1857 budowy linii kolejowej Västra stambanan, łączącej Sztokholm z Göteborgiem. Odcinek Järna – Gnesta został otwarty 1 października 1861. W ten sposób Gnesta uzyskała bezpośrednie połączenie kolejowe ze Sztokholmem. Uroczyste otwarcie linii Västra stambanan nastąpiło rok później, 4 listopada 1862. W okolicy dworca kolejowego w Gnescie powstała w tym czasie osada kolejowa i pierwsze zakłady przemysłowe, m.in. fabryka zapałek i zakład produkujący cygara. Położony ok. 25 km na południowy wschód od Gnesty zamek Tullgarn był jedną z letnich rezydencji szwedzkiej rodziny królewskiej. Etap kolejowy podróży ze Sztokholmu kończyli na stacji w Gnescie królowie Oskar II i Gustaw V, którzy w dalszej drodze do Tullgarn wykorzystywali transport konny lub samochodowy.
W 1883 Gnesta uzyskała status "municipalsamhälle". Miejscowość liczyła wówczas 779 mieszkańców. Nastąpił szybki rozwój Gnesty, zahamowany nieco w 1 połowie XX w., kiedy zbudowano przebiegającą bardziej na południowy wschód linię kolejową z Järna do Nyköping i następnie do Åby i dalej do Norrköping (Nyköpingsbanan). Na początku lat 40. XX w. nastąpiła rozbudowa miejscowości. Rozbudowa była kontynuowana w latach 50. i 60. XX w.
Przynależność administracyjna.
W 1955 Gnescie nadano status "köping". Gmina "Gnesta köping" została przekształcona w wyniku reformy administracyjnej 1971 w gminę Gnesta ("Gnesta kommun"), która w 1974 została włączona do gminy Nyköping. 1 stycznia 1992 nastąpił podział gminy Nyköping, w wyniku którego Gnesta stała się ośrodkiem administracyjnym własnej gminy.
Demografia.
Liczba ludności tätortu Gnesta (T0752) w latach 1960–2015:

</doc>
<doc id="1657903" url="https://pl.wikipedia.org/wiki?curid=1657903" title="Cophyla">
Cophyla

Cophyla – rodzaj płazów bezogonowych z podrodziny Cophylinae w rodzinie wąskopyskowatych (Microhylidae).
Zasięg występowania.
Rodzaj obejmuje gatunki występujące endemicznie na Madagaskarze. 
Systematyka.
Podział systematyczny.
Z analizy filogenetycznej przeprowadzonej przez Peloso i współpracowników (2016) wynika, że przedstawiciele rodzaju "Platypelis" nie tworzą kladu, do którego nie należeliby również przedstawiciele rodzaju "Cophyla"; na tej podstawie autorzy uznali rodzaj "Platypelis" za młodszy synonim rodzaju "Cophyla", przenosząc do tego ostatniego rodzaju gatunki pierwotnie zaliczane do rodzaju "Platypelis".
Do rodzaju należą następujące gatunki:

</doc>
<doc id="1657904" url="https://pl.wikipedia.org/wiki?curid=1657904" title="Jesse James (aktor)">
Jesse James (aktor)

Jesse Woodson James (ur. 14 września 1989 w Palm Springs) – amerykański aktor filmowy i telewizyjny. Karierę aktorską rozpoczął w 1997 roku, jednak sławę zdobył dzięki roli młodego Rafe’a w filmie "Pearl Harbor".
Życiorys.
Urodził się w Palm Springs w stanie Kalifornia jako syn Jaime, laborantki i Shane’a Jamesa, aktora.
W 1997 roku, w wieku 8 lat, wygrał w Hollywood Reporter Young Star Award i otrzymał rolę w filmie "Lepiej być nie może". Jego kariera rozwijała się dalej, z kilkoma innymi filmami aż do roli w 2001 z Johnnym Deppem w filmie "Blow", jako dziecięca wersja charakteru Deppa. "Pearl Harbor", w którym zagrał młodego Bena Afflecka i kilka lat później w 2004 r., dokonał trochę nielegalnego przedsięwzięcia występem w filmie "Efekt motyla" jako młody Tommy Miller. Zagrał też w "Amityville" obok Ryana Reynoldsa i Melissy George. Jego ostatni projekt to film "Sky Kids", który był wyświetlony w 2008. Wystąpił także w głównej roli w epizodzie "", w odcinku „I've Got You Under My Skin” serialu spin off "Anioł ciemności", gdzie był gościem specjalnym.
27 maja 2008 wystąpił w głównej roli w krótkim filmie "Manifest Destiny" wraz z drugą gwiazdą i producentem Seanem Farisem.
W 2008 roku James wziął udział w kampanii społecznej sprzeciwiającej się wprowadzeniu w amerykańskim stanie Kalifornia poprawki legislacyjnej zamykającej drogę parom jednopłciowym do zawierania małżeństw (tzw. Propozycja 8).

</doc>
<doc id="1657906" url="https://pl.wikipedia.org/wiki?curid=1657906" title="Hans-Christian Ströbele">
Hans-Christian Ströbele

Hans-Christian Ströbele (ur. 7 czerwca 1939 w Halle, zm. 29 sierpnia 2022 w Berlinie) – niemiecki adwokat (głośny w latach 60. i 70. obrońca terrorystów z RAF), polityk, członek Bundestagu, polityk Zielonych.
W latach 60. pomagał działaczom studenckim, biorącym udział w demonstracjach i zaangażowanym w ruch Opozycji Pozaparlamentarnej. Wraz z Horstem Mahlerem i Klausem Eschenem założył kancelarię adwokacką oraz "Sozialistische Anwaltskollektiv" w Berlinie. Później bronił osoby oskarżone o tzw. kłamstwo oświęcimskie.
Był przyjacielem i najbardziej znanym obrońcą lewackich terrorystów z Frakcji Czerwonej Armii. Został odsunięty od śledztwa pod zarzutami współpracy z oskarżonymi i przemycania informacji. W 1980 został oskarżony i skazany na karę 18 (ostatecznie 10 miesięcy) pozbawienia wolności.
Od 1970 do 1975 był członkiem SPD. Został usunięty ze względu na kontakty z terrorystami. Od 1978 zaangażował się w ruch polityczny zielonych. W 1979 zakładał czasopismo "die tageszeitung". Członek Bundestagu w latach 1985–1987 oraz od 1998. W 1990 został wybrany rzecznikiem partii. Odsunięto go w lutym 1991 po tym, jak usprawiedliwiał atak rakietowy Iraku na Izrael, będąc jednocześnie przewodniczącym delegacji Zielonych w Izraelu. Jednak w październiku 2002 wybrano go na przewodniczącego frakcji zielonych.

</doc>
<doc id="1657909" url="https://pl.wikipedia.org/wiki?curid=1657909" title="Tate (galerie)">
Tate (galerie)

Tate – sieć galerii znajdujących się w Anglii, gromadzących zarówno sztukę brytyjską, jak i dzieła sztuki współczesnej z całego świata. W ramach sieci funkcjonują obecnie cztery galerie o różnych profilach działalności – Tate Britain (otwarta w 1897, do 2000 roku nazywana „Tate Gallery”), Tate Liverpool (1988), Tate St Ives (1993) i Tate Modern (2000). Oprócz fizycznych galerii organizacja prowadzi także witrynę internetową – Tate Online (1998).
Tate nie podlega bezpośrednio pod żadną instytucję rządową, ale jest finansowane głównie przez brytyjskie ministerstwo kultury, mediów i sportu (ang. "Department for Culture, Media and Sport").

</doc>
<doc id="1657911" url="https://pl.wikipedia.org/wiki?curid=1657911" title="Klaus Eschen">
Klaus Eschen

Klaus Eschen (ur. 6 września 1939) – niemiecki adwokat, obok Hansa-Christiana Ströbele i Horsta Mahlera znany w latach 70. obrońca terrorystów z Frakcji Czerwonej Armii, późniejszy współpracownik Gerharda Schrödera.
Pochodził z żydowskiej rodziny. Jego ojcem był Fritz Eschen, berliński fotograf. Początkowo również był fotografem, a po ukończeniu studiów prawniczych został adwokatem. Wraz z Hansem-Christianem Ströbele i Horstem Mahlerem założył w 1969 "Sozialistische Anwaltskollektiv". Bronił członków Frakcji Czerwonej Armii. W 1979 zakładał wraz z Gerhardem Schröderem "Republikanischer Anwaltverein". Od 1983 pracował jako notariusz. Od 1992 do 2000 zasiadał jako sędzia sądu konstytucyjnego berlińskiego landu. Hobbystycznie nadal zajmuje się fotografią. W 2001 wydano album jego współautorstwa (wraz z Christiane Landgrebe) "Berlin. Fotografien 1960–1970".

</doc>
<doc id="1657913" url="https://pl.wikipedia.org/wiki?curid=1657913" title="Piotr (kardynał S. Maria in Via Lata)">
Piotr (kardynał S. Maria in Via Lata)

Piotr (zm. ok. 1150) – kardynał diakon S. Maria in Via Lata od marca 1145 roku, z nominacji papieża Eugeniusza III. Podpisywał bulle papieskie między 5 maja 1145 a 3 stycznia 1147. Od września 1147 do grudnia 1148 jest poświadczony jako gubernator Benewentu. Data jego śmierci nie jest znana (najpóźniej 1152).

</doc>
<doc id="1657915" url="https://pl.wikipedia.org/wiki?curid=1657915" title="Galeria Na wieży">
Galeria Na wieży

Galeria Na wieży w Gdańsku – nieistniejąca wystawiennicza galeria sztuki, mieszcząca się w wieży kościoła św. Katarzyny w Gdańsku, przy Muzeum Zegarów Wieżowych (oddział Muzeum Historycznego Miasta Gdańska).
Powstała 2000 roku z inicjatywy Grzegorza Szychlińskiego, Romana Gajewskiego i Zbigniewa Wąsiela oraz artystów ze Stowarzyszenia Artystycznej Inicjatywy w Gdańsku. Program placówki prezentował takie dziedziny sztuk plastycznych, jak malarstwo, grafika, rysunek, rzeźba, fotografia. Galeria powadziła działalność do pożaru kościoła 22 maja 2006 r.
Artyści współpracujący z galerią:

</doc>
<doc id="1657916" url="https://pl.wikipedia.org/wiki?curid=1657916" title="Großlitzner">
Großlitzner

Großlitzner lub Großer Litzner – szczyt w paśmie Silvretta, w Alpach Retyckich. Leży na granicy między Szwajcarią (Gryzonia) i Austrią (Vorarlberg).
Pierwszego wejścia 12 września 1866 r. dokonali Jules Jacot, Christian Jann i A. Schlegel.
Na szczyt najłatwiej dostać się ze schroniska Saarbrücker Hütte (2538 m), leżącego po stronie austriackiej.

</doc>
<doc id="1657917" url="https://pl.wikipedia.org/wiki?curid=1657917" title="Przylądek Ciepłych Gaci">
Przylądek Ciepłych Gaci



</doc>
<doc id="1657918" url="https://pl.wikipedia.org/wiki?curid=1657918" title="Koszlaki">
Koszlaki

Koszlaki (ukr. Кошляки, "Koszlaky") - wieś w rejonie podwołoczyskim obwodu tarnopolskiego, założona w 1629 r. W II Rzeczypospolitej miejscowość była siedzibą gminy wiejskiej Koszlaki w powiecie zbaraskim województwa tarnopolskiego. Wieś liczy 940 mieszkańców.

</doc>
<doc id="1657919" url="https://pl.wikipedia.org/wiki?curid=1657919" title="Koszlaki (gmina)">
Koszlaki (gmina)

Koszlaki – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy były Koszlaki.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hnielice, Hołotki, Koszlaki, Palczyńce i Toki.
Po II wojnie światowej obszar gminy znalazł się w ZSRR.

</doc>
<doc id="1657921" url="https://pl.wikipedia.org/wiki?curid=1657921" title="Klaus Rainer Röhl">
Klaus Rainer Röhl

Klaus Rainer Röhl (ur. 1 grudnia 1928 w Suchej Hucie, zm. 30 listopada 2021 w Kolonii) – niemiecki dziennikarz, publicysta, historyk, polityk, mąż Ulrike Meinhof.
Urodził się w Wolnym Mieście Gdańsku, w 1944 jeszcze jako uczeń został powołany do służby pracy i na dwa tygodnie do wojska na terenie okupowanej Danii. Po krótkim pobycie w obozie dla internowanych osiadł wraz z rodziną, która uciekła przed Armią Czerwoną, w okolicach Stade. Skończył szkołę i w 1948 zdał maturę. Poznał wówczas i Stefana Austa.
Od czasu studiów w Hamburgu w 1949, rozpoczął działalność w studenckim życiu teatralnym i muzycznym. Wyznając poglądy radykalnie pacyfistyczne, zbliżył się do komunistycznej KPD.
W 1955 rozpoczął wydawanie czasopisma "Studentenkurier", które stało się głosem prasowym ówczesnego pokolenia. Ściśle współpracował z Komunistyczną Partią Niemiec i szukał funduszy u władz NRD. Po zakazaniu działalności komunistów w RFN odstąpił od komunizmu i przekształcił we wrześniu 1957 "Studentenkurier" w czasopismo "konkret". Stało się jednym z najważniejszych czasopism studenckich tamtych lat (szczytowy nakład wynosił 20 tys. egzemplarzy). Odegrało decydującą rolę w ruchu antyatomowym w 1958. Skupiało autorów o poglądach socjalistycznych, a wśród nich także Ulrike Meinhof. Klaus i Ulrike wzięli ślub w Boże Narodzenie 1961.
Po tym jak wschodnioniemiecka SED (finansująca "konkret") żądała zwiększenia swoich wpływów na działalność redakcji, doszło do rozłamu. SED przestała finansować czasopismo, a Röhl zaczął prowadzić gazetę na własny rachunek. Jako niezależne socjalistyczne czasopismo "konkret" osiągnął w 1965 nakład 100 tys. egzemplarzy i stał się wiodącym organem ruchu studenckiego i Opozycji Pozaparlamentarnej (APO). W 1967 ukazywało się co tydzień i sprzedało się w nakładzie ok. 180 tys. egzemplarzy.
Wiosną 1968 Klaus i Ulrike rozwiedli się. Ulrike przeniosła się z córkami i siostrą do Berlina, rozpoczynając kampanię przeciwko Klausowi. Dążyła do odebrania mu jego czasopisma. Röhl stopniowo nadawał gazecie umiarkowany ton, a Ulrike szybko się radykalizowała. Wraz z Andreasem Baaderem założyła skrajnie lewicową organizację terrorystyczną RAF.
W 1974 Röhl wycofał się z "konkretu". Zajął się pracą naukową. W 1987 poprosił ostro wówczas krytykowanego Ernsta Nolte o opiekę nad swoim doktoratem. Promotora wybrał celowo, pisząc rozprawę o współpracy między komunistami a narodowymi socjalistami przeciwko socjaldemokratom w 1932. Obronił się w 1993.
W 1995 wstąpił do liberalnej FDP. Zaangażował się po prawicowo-konserwatywnej stronie ugrupowania. Pisał do "Preussische Allgemeine Zeitung". Ożenił się ponownie z Danae Coulmas, grecką pisarką, dawniej pracującą w dyplomacji.

</doc>
<doc id="1657924" url="https://pl.wikipedia.org/wiki?curid=1657924" title="Dom pod Kotem z Rakietką">
Dom pod Kotem z Rakietką



</doc>
<doc id="1657927" url="https://pl.wikipedia.org/wiki?curid=1657927" title="Rolf Heißler">
Rolf Heißler

Rolf Heißler (ur. 3 czerwca 1948 w Bayreuth) – niemiecki, skrajnie lewicowy terrorysta, członek RAF.
Życiorys.
W latach 60. studiował filozofię na Uniwersytecie w Monachium. Poznał Brigitte Mohnhaupt i wszedł w struktury RAF. Podejrzewano go o udział w porwaniu i zamordowaniu Hannsa Martina Schleyera. Wziął udział w napadzie na bank 13 kwietnia 1971, po którym został skazany na 6 lat więzienia. Wraz z innymi terrorystami został wypuszczony w zamian za uwolnienie Petera Lorenza. 2 marca 1975 odleciał z RFN do Jemenu. W październiku 1976 wrócił do RFN. 1 listopada 1978 zastrzelił wraz z Adelheid Schulz dwóch holenderskich celników w Kerkrade. Został zatrzymany 9 czerwca 1979 we Frankfurcie nad Menem. Podczas strzelaniny został ciężko raniony w głowę. Skazano go 10 listopada 1982 na dożywocie. 26 października 2001 wyszedł z więzienia.

</doc>
<doc id="1657930" url="https://pl.wikipedia.org/wiki?curid=1657930" title="The Dark Sides">
The Dark Sides

The Dark Sides – pierwszy minialbum heavymetalowej grupy King Diamond. Został wydany w 1989 roku przez Roadrunner Records. Jest to zbiór rzadkich utworów oraz stron B z singli.

</doc>
<doc id="1657932" url="https://pl.wikipedia.org/wiki?curid=1657932" title="Silke Maier-Witt">
Silke Maier-Witt

Silke Maier-Witt (ur. 21 stycznia 1950 w Nagold) – niemiecka terrorystka, działaczka RAF (tzw. „drugiej generacji”).
Życiorys.
Od 1960 uczęszczała do Heilwig-Gymnasium w Hamburgu. Od 1969 studiowała medycynę i psychologię; udzielała się społecznie. W 1977 przystąpiła do RAF, częściowo w reakcji na śmierć głodową Holgera Meinsa. Brała udział w porwaniu Hannsa Martina Schleyera. Po napadzie na bank w Zurychu w 1979 wystąpiła z RAF i wyjechała do NRD. Żyła tam pod zmienionym nazwiskiem.
W 1990 została aresztowana i skazana. Wyszła przedterminowo z więzienia w 1995. Podjęła studia psychologiczne, zajmowała się terapią rodzinną, psychiatrią dziecięcą i poradnictwem psychologicznym. Od 2000 do 2005 pracowała w Kosowie przy realizacji projektów międzynarodowych na rzecz pokoju „Forum Ziviler Friedensdienst”. Latem 2006 brała udział w projekcie „Komitee für Grundrechte und Demokratie” (Komitetu Praw Podstawowych i Demokracji), w ramach akcji „Ferie od wojny”. Dzięki temu albańskie, romskie i serbskie dzieci z Kosowa mogły spędzać wakacje w Ulcinju (Czarnogóra).

</doc>
<doc id="1657933" url="https://pl.wikipedia.org/wiki?curid=1657933" title="Lisa Zane">
Lisa Zane

Lisa Zane, właśc. Elizabeth Frances Zane (ur. 5 kwietnia 1961 w Chicago) – amerykańska aktorka, piosenkarka i autorka tekstów piosenek.
Życiorys.
Wczesne lata.
Urodziła się w Chicago w stanie Illinois jako córka Thalii Zane (z domu Colovos) i Williama George’a Zane’a Sr., pary amatorskich aktorów, twórców szkoły dla techników medycznych. Oryginalne nazwisko jej rodziny, „Zanikopolous”, zostało zangielszczone na „Zane” przez jej dziadków. Jej rodzice byli pochodzenia greckiego. Jej młodszy brat William George Zane Jr. (ur. 1966) został także zawodowym aktorem. Dorastała w wierze greckiego Kościoła prawosławnego. Ukończyła wydział teatralny w Vassar College w Poughkeepsie.
Kariera.
Stworzyła wiele ról scenicznych, w tym Ritę Boyle w "Preludium miłości" ("Prelude to a Kiss") i Cleo w "Złodziejach" ("Robbers"). Zadebiutowała na scenie w adaptacji "Wiśniowego sadu" Davida Mameta w Goodman Theatre w jej rodzinnym Chicago. Często śpiewała w kabaretowych sceneriach, interpretując swój materiał w ich oryginalnym języku.
Karierę ekranową rozpoczęła w roli Cathy Arnold w serialu kryminalnym ABC "Ohara" (1987) z Patem Moritą. W telewizyjnym dramacie NBC "Babe Ruth" (1991) zagrała postać Claire Hodgson Ruth, drugiej żony zawodowego baseballisty Babe Rutha (Stephen Lang). W ostatnim sezonie serialu NBC "Prawnicy z Miasta Aniołów" (1992–1993) została obsadzona w roli adwokatki Melindy Paros. We wczesnych odcinkach serialu medycznego NBC "Ostry dyżur" (1995) wystąpiła jako Diane Leeds, dziewczyna doktora Douga Rossa (George Clooney).
Zane jest także wokalistką, autorką tekstów piosenek dla BMI (ang. Broadcast Music Incorporated), producent muzyczną. W 2004 ukazał się jej debiutancki album. W 2006 wstąpiła w szeregi Songwriter’s Hall of Fame jako twórczyni tekstów.
Życie prywatne.
Od kwietnia 1997 do 1998 była związana z Heathem Ledgerem, którego poznała na planie serialu "Prawo miecza" (1997).

</doc>
<doc id="1657934" url="https://pl.wikipedia.org/wiki?curid=1657934" title="Willi-Peter Stoll">
Willi-Peter Stoll

Willi-Peter Stoll (ur. 12 czerwca 1950 w Stuttgarcie, zm. 6 września 1978 w Düsseldorfie) – niemiecki lewacki terrorysta, członek RAF.
Stoll brał udział w porwaniu i zamordowaniu Hannsa Martina Schleyera. Wcześniej wraz z Knutem Folkertsem napadł na sklep z bronią we Frankfurcie. Został zastrzelony 6 września 1978 w restauracji w Düsseldorfie podczas próby zatrzymania.

</doc>
<doc id="1657937" url="https://pl.wikipedia.org/wiki?curid=1657937" title="Joël Sami">
Joël Sami

Andre-Joël Sami (ur. 13 listopada 1984 w Montfermeil) - piłkarz z Demokratycznej Republiki Konga występujący na pozycji obrońcy w Ratchaburi Mitr Phol FC.
Kariera klubowa.
Karierę zaczynał w ASOA Valence, jednak zdążył tutaj rozegrać tylko trzy mecze. W 2004 roku przeniósł się do Amiens SC. W drużynie z Amiens występował cztery lata. W 2008 roku został kupiony przez AS Nancy. W 2015 roku został piłkarzem SV Zulte Waregem, a w 2016 trafił do US Orléans. W 2017 został zawodnikiem tajskiego Ratchaburi Mitr Phol FC.
Kariera reprezentacja.
W reprezentacji Demokratycznej Republiki Konga zadebiutował 26 marca 2008 roku w meczu przeciwko reprezentacji Maroka.

</doc>
<doc id="1657938" url="https://pl.wikipedia.org/wiki?curid=1657938" title="Radio France Internationale">
Radio France Internationale

Radio France Internationale (RFI) – francuskie radio publiczne, nadające programy dla zagranicy, powstałe w 1975 r. i finansowane przez MSZ Francji.
Sekcja polska RFI.
Pierwsze polskojęzyczne audycje w publicznym radiu francuskim nadawano od 1932 roku. W 1974, w ramach przekształceń rozgłośni, nastąpiła pierwsza likwidacja polskiej sekcji RFI. 17 grudnia 1981, z inicjatywy Leszka Talki i innych przedstawicieli francuskiej Polonii oraz przy bezpośredniej aprobacie ówczesnego prezydenta François Mitterranda, powstała współczesna redakcja polskiej sekcji RFI. Sekcja powstała w kilka dni po wprowadzeniu w Polsce stanu wojennego, a nadawane wówczas audycje były jednymi z niewielu niezależnych i wiarygodnych źródeł informacji.
Po upadku systemu komunistycznego w Polsce sekcja zmieniła profil audycji. Wiodącymi tematami stały się aspekty integracji europejskiej, życie kulturalne we Francji oraz udział w nim polskich twórców.
W dniach od 2 do 8 maja 1990 rozgłośnia nadawała specjalny program w języku francuskim i polskim na warszawskiej częstotliwości 69,80 MHz. Nadajnik stacji znajdował się w hotelu Marriott. Częstotliwość została później przekazana na potrzeby Radio WAWA.
W dniu 24 października 1997 została nadana ostatnia półgodzinna audycja w języku polskim realizowana w Paryżu przez Sekcję Polską RFI na fali rozgłośni Lille. Można ją w całości wysłuchać w Internecie na odpowiedniej stronie "Radia Wolności" (RFI).
W lutym 2010, wraz z pięcioma innymi sekcjami językowymi, zamknięto polską sekcję RFI. Ostatnia audycja po polsku odbyła się 18 grudnia 2009. Archiwa radiowe polskiej sekcji RFI zostaną przekazane Polskiemu Radiu i paryskiemu Instytutowi Literackiemu „Kultura” w Maisons-Laffitte.

</doc>
<doc id="1657941" url="https://pl.wikipedia.org/wiki?curid=1657941" title="RFI">
RFI



</doc>
<doc id="1657945" url="https://pl.wikipedia.org/wiki?curid=1657945" title="Piz Minschun">
Piz Minschun

Piz Minschun to szczyt w paśmie Silvretta, w Alpach Retyckich. Leży we wschodniej Szwajcarii, w kantonie Gryzonia.
Spośród szczytów przekraczających wysokością granicę 3000 m jest to najniższy ze szczytów Silvretty.

</doc>
<doc id="1657946" url="https://pl.wikipedia.org/wiki?curid=1657946" title="Platypelis">
Platypelis



</doc>
<doc id="1657947" url="https://pl.wikipedia.org/wiki?curid=1657947" title="Ludwig XIV">
Ludwig XIV



</doc>
<doc id="1657949" url="https://pl.wikipedia.org/wiki?curid=1657949" title="Lubianki Wyższe">
Lubianki Wyższe

Lubianki Wyższe, "Łubianki Wyższe" (ukr. Вищі Луб'янки, "Wyszczi Łubjanky") – wieś na Ukrainie, w obwodzie tarnopolskim, w rejonie zbaraskim. W 2001 liczyła 1012 mieszkańców.
Wieś została założona w 1564. W II Rzeczypospolitej była siedzibą gminy wiejskiej Łubianki Wyższe w powiecie zbaraskim, w województwie tarnopolskim. 
We wsi znajduje się kozacka mogiła – wysoki kopiec z krzyżem z 1649. Pochowano w niej Kozaków poległych w czasie walk z obrońcami Zbaraża.
W miejscowości w 1918 urodził się Ignacy Tokarczuk – biskup przemyski 1965-1992, następnie arcybiskup przemyski 1992-1993.

</doc>
<doc id="1657950" url="https://pl.wikipedia.org/wiki?curid=1657950" title="Łubianki Wyższe (gmina)">
Łubianki Wyższe (gmina)

Łubianki Wyższe – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy były Łubianki Wyższe.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Czahary Zbaraskie, Dobromirka, Hrycowce, Kretowce, Łubianki Niższe, Łubianki Wyższe i Nowy Rogowiec.
Pod okupacją zniesiona i przekształcona m.in. w gminę Roznoszyńce.

</doc>
<doc id="1657952" url="https://pl.wikipedia.org/wiki?curid=1657952" title="Flüela Wisshorn">
Flüela Wisshorn

Flüela Wisshorn to szczyt w paśmie Silvretta, w Alpach Retyckich. Leży we wschodniej Szwajcarii, w kantonie Gryzonia.
Na wschód od Flüela Wisshorn znajduje się przełęcz Flüelapass (2383 m). W pobliżu leżą miejscowości Davos oraz Susch.

</doc>
<doc id="1657955" url="https://pl.wikipedia.org/wiki?curid=1657955" title="Maksymówka">
Maksymówka

Miejscowości na Białorusi.
Maksymówka (biał. Максімаўка, "Maksimauka", "Maksimaŭka"; ros. Максимовка, "Maksimowka"):
Miejscowości na Ukrainie.
Maksymówka (ukr. Максимівка, "Maksymiwka"):
Ponadto:

</doc>
<doc id="1657957" url="https://pl.wikipedia.org/wiki?curid=1657957" title="Mycteria americana">
Mycteria americana



</doc>
<doc id="1657958" url="https://pl.wikipedia.org/wiki?curid=1657958" title="Shon Greenblatt">
Shon Greenblatt

Shon Greenblatt – amerykański aktor filmowy i telewizyjny.
Urodzony w hrabstwie Rockland w stanie Nowy Jork jako syn Kennetha D. Greenblatta i Sandry B. Greenblatt, producentów broadwayowskich. Trenował aktorstwo pod wodzą Arthura Mendozy w szkole imienia Stelli Adler.
W roku 1989 wystąpił po raz pierwszy w filmie kinowym, w horrorze komediowym Tromy "Chopper Chicks in Zombietown", w którym w roli głównej obsadzono Billy'ego Boba Thorntona. Wstawił się rolą Johna Doe w slasherze Rachel Talalay "" z 1991 roku. Dwa lata później, wraz z innymi aktorami, m.in. Christianem Bale'em, zdobył nominację do Young Artist Award za występ w serialu telewizyjnym "Gazeciarze". Zerwał z zawodem aktora w 2002 roku, po występie w melodramacie o tematyce LGBT pt. "Luster".
Żonaty z Solimar Colon, z którą ma dwójkę dzieci – syna i córkę.

</doc>
<doc id="1657959" url="https://pl.wikipedia.org/wiki?curid=1657959" title="Shidlovtza">
Shidlovtza



</doc>
<doc id="1657960" url="https://pl.wikipedia.org/wiki?curid=1657960" title="Dinamo Joszkar-Oła">
Dinamo Joszkar-Oła



</doc>
<doc id="1657961" url="https://pl.wikipedia.org/wiki?curid=1657961" title="Breda Ba.25">
Breda Ba.25

Breda Ba.25 – włoski samolot szkolny produkowany w firmie Società Italiana Ernesto Breda od 1931 roku, podstawowy samolot szkolny Regia Aeronautica w latach 30. XX wieku.
Historia.
Ba.25 powstał jako rozwinięcie poprzedniej konstrukcji firmy Breda, cywilnego samolotu szkolno-treningowego Breda Ba.19. Głównym konstruktorem był inżynier Cesare Pallavicini. Pierwszy lot prototypu miał miejsce w 1931 roku na lotnisku przyfabrycznym w Mediolanie. Od 1932 roku samolot zaczął trafiać do wojskowych szkół lotniczych na terenie całych Włoch.
Samolot produkowany był także w jednomiejscowej wersji treningowej oraz jako wodnosamolot. Poza maszynami wybudowanymi dla Regia Aeronautica powstały również wersje eksportowe, dla lotnictwa wojskowego Węgier, Norwegii, Chin, Afganistanu oraz państw Ameryki Łacińskiej. Produkcja dla lotnictwa włoskiego wyniosła 719 egzemplarzy, wyeksportowano około 100 maszyn, także dla odbiorców cywilnych. Poza macierzystą wytwórnią samolot był produkowany w zakładach C.N.A. i Società Aeronautica Italiana (SAI).
Rozwinięciem Bredy Ba.25 były zbliżone konstrukcje:
Opis konstrukcji.
Ba.25 był dwumiejscowym dwupłatowym samolotem szkolnym konstrukcji całkowicie metalowej. Uczeń i instruktor zajmowali miejsce w odkrytych kabinach usytuowanych jedna za drugą. W samolocie stosowano różne typy silników, do najczęściej spotykanych należały silniki gwiazdowe Alfa Romeo D.2 o mocy 240 KM, Alfa Romeo Lynx (licencyjna wersja silnika firmy Armstrong Siddeley) o mocy 200 KM i rzędowy Isotta-Fraschini ASSO 200 o mocy 220 KM.

</doc>
<doc id="1657963" url="https://pl.wikipedia.org/wiki?curid=1657963" title="Sinclair ZX81">
Sinclair ZX81



</doc>
<doc id="1657967" url="https://pl.wikipedia.org/wiki?curid=1657967" title="Masło shea">
Masło shea

Masło shea – olej roślinny uzyskiwany z owoców masłosza Parka (ang. pot. "shea tree"). W postaci świeżej, nieprzetworzonej ma konsystencję pasty, barwę białawą, jest niemal bezwonny i ma bardzo słabo wyczuwalny smak.
Skład.
W strukturze tłuszczów obecnych w maśle shea ok. 85–90% stanowią reszty jednonienasyconego kwasu oleinowego i nasyconego kwasu stearynowego, a ich wzajemne proporcje decydują o konsystencji produktu. W maśle shea znajduje się też znaczna ilość fitosteroli:
Kultura.
Według bojowników Armii Bożego Oporu z Ugandy smarowanie ciała olejkiem shea chroni wojownika przed kulami.

</doc>
<doc id="1657968" url="https://pl.wikipedia.org/wiki?curid=1657968" title="Maksymówka (rejon zbaraski)">
Maksymówka (rejon zbaraski)

Maksymówka (, Maksymiwka) – wieś w rejonie tarnopolskim obwodu tarnopolskiego. Wieś liczy 859 mieszkańców.
Znajduje tu się stacja kolejowa Maksymówka Tarnopolska, położona na linii Odessa – Lwów.
Historia.
Założona w 1892. W II Rzeczypospolitej miejscowość była siedzibą gminy wiejskiej Maksymówka w powiecie zbaraskim województwa tarnopolskiego.

</doc>
<doc id="1657970" url="https://pl.wikipedia.org/wiki?curid=1657970" title="Maksymówka (gmina)">
Maksymówka (gmina)

Maksymówka – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy była Maksymówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Jacowce, Klebanówka, Kujdańce, Romanowe Sioło i Stryjówka.
Po II wojnie światowej obszar gminy znalazł się w ZSRR.

</doc>
<doc id="1657974" url="https://pl.wikipedia.org/wiki?curid=1657974" title="Jelcz D120">
Jelcz D120

Jelcz D120 – autobus dalekobieżny, produkowany przez Jelczańskie Zakłady Samochodowe w Jelczu-Laskowicach.
Historia.
Rok 1989, będący ważną datą przełomów ustrojowych w Polsce, stał się dla Jelcza okresem prezentacji kilku ciekawych konstrukcji. Pierwszą nowością był autobus dalekobieżny Jelcz D120. Stylistyka pojazdu była identyczna, jak w przypadku produkowanego pojazdu PR110D, podobnie jak wymiary zewnętrzne (12 000 mm długości, 2500 mm szerokości oraz 3180 mm wysokości). Nie zmieniła się również konstrukcja nośna, którą nadal stanowiła przestrzenna rama kratownicowa, integralnie związana ze szkieletem nadwozia. Poszycie zewnętrzne wykonane zostało z wytłoczek stalowych oraz blachy. Zawieszenie kół przednich było niezależne – zastosowano wahacze poprzeczne nierównej długości, sprężyny śrubowe, miechy pneumatyczne oraz amortyzatory teleskopowe i stabilizator. Do zawieszenia mostu tylnego posłużyły resory, miechy powietrzne, amortyzatory teleskopowe i stabilizator.
Jelcz D120 napędzany był jednakże całkowicie inną jednostką – pochodzącym z Czechosłowacji silnikiem o zapłonie samoczynnym LIAZ, zabudowanym poziomo za tylną osią. W zależności od odmiany oferowanego modelu, stosowano dwa typy silników. Autobus Jelcz D120 Lux, posiadający 46 miejsc pasażerskich, napędzany był jednostką typu ML637 o mocy maksymalnej 257 KM. Natomiast Jelcz D120 w odmianie Standard, mogący pomieścić jednorazowo 51 pasażerów, otrzymał silnik typu ML636 o maksymalnej mocy 207 KM. Obie wersje wyposażone zostały w mechaniczną skrzynię biegów o pięciu przełożeniach typu PRAGA 5P80.49. Identycznie jak w przypadku Jelcza PR110D, poszczególne wersje modelu D120 – Lux oraz Standard – posiadały odmienne wyposażenie. Odmiana Standard wyposażona była w przesuwne górne szyby okien bocznych, dwa elektryczne wentylatory wyciągowe oraz dwie klapy dachowe, posiadała ponadto uboższe wyposażenie wnętrza oraz fotele pasażerskie pozbawione opcji odchylania. Przeznaczona była głównie dla przedsiębiorstw PKS. Odmiana Lux posiadała natomiast dodatkowo kanały nawiewne z wentylatorami elektrycznymi i indywidualnymi nawiewami na każde miejsce pasażerskie oraz uchylne fotele typu lotniczego. Zrezygnowano tu natomiast z przesuwnych szyb w oknach bocznych. Ze względu na różnice w wyposażeniu oraz jednostkach napędowych, autobusy D120 Lux i Standard posiadały różne masy własne, które wynosiły odpowiednio 10 800 kg (Lux) i 10 500 kg (Standard). Prędkość maksymalna dla obu wersji wynosiła 95 km/h, chociaż niektóre źródła podają wartość 103 km/h.
Jelcz oferował autobusy D120 równolegle z pojazdami typu PR110D. Obie konstrukcje zdobyły niemałą popularność szczególnie wśród przedsiębiorstw PKS. Jeszcze w roku 1989 Biuro Podróży ORBIS zakupiło 49 autobusów PR110D Lux, a 30 następnych zamówili Chińczycy. W odmianach Lux obu pojazdów wprowadzono opcję montażu toalety na zwisie tylnym z lewej strony oraz klimatyzatora przestrzeni pasażerskiej. Jelcz D120 oferowany był do roku 1992, kiedy to zakończyła się współpraca pomiędzy JZS a czeskim LIAZ-em, obejmująca dostawy silników oraz skrzyń biegów.
Dalekobieżne Jelcze w okresie przełomu ustrojowego w Polsce stały się ciekawą propozycją dla powstających wówczas nowych prywatnych firm przewozowych. Jednakże możliwość importu używanych autobusów z zagranicy stała się dla JZS poważnym zagrożeniem. Neoplany, MAN-y, Setry, czy Mercedesy, chociaż niejednokrotnie mocno wyeksploatowane, posiadały bogate wyposażenie wnętrza, pojemniejsze bagażniki (autobusy wysokopokładowe) i kusiły prywatnych importerów stosunkowo niską ceną.

</doc>
<doc id="1657975" url="https://pl.wikipedia.org/wiki?curid=1657975" title="Karite">
Karite



</doc>
<doc id="1657979" url="https://pl.wikipedia.org/wiki?curid=1657979" title="Közi">
Közi

 – japoński artysta z nurtu visual kei grający na gitarze, fortepianie, keyboardzie i syntezatorze. Közi najbardziej znany jest z czasów, gdy należał do popularnego zespołu visual kei, MALICE MIZER. Po tym, jak grupa zawiesiła działalność w 2001 roku, Közi dołączył do projektu, Eve of Destiny, grającego industrialnego rocka, a także rozpoczął karierę solową.
Będąc członkiem Malice Mizer, Közi często wcielał się w rolę pierrota, zakładając kostiumy przypominające stroje klauna z wielkimi kołnierzami, zawsze w odcieniach czerwonego – jego ulubionego koloru. W teledyskach i na scenie często wykonywał ruchy przypominające ruchy marionetek. Nie odszedł zupełnie od tego stylu, jednak jego dzisiejsze kostiumy sceniczne są bardziej gotyckie.
Życiorys.
Kariera Köziego zaczęła się z końcem lat 80. w zespole Girl, a potem Beyond the Reinsight. Informacje o tych grupach są jednak bardzo ubogie. W 1991 dołączył do Matenrou (znanego także jako Matenrow) z przyszłym członkiem Malice Mizer – Maną. Zespół wydał dwa dema. Mana oraz Közi opuścili Matenrou, stwierdzając, że obaj mają podobne idee w tworzeniu muzyki. Założyli Malice Mizer w 1992 roku. Po rozpadzie zespołu w 2001 Közi przyłączył się do Haruhiko Asha, tworząc Eve of Destiny. Zespół ten kilkakrotnie występował poza Japonią, także w Polsce.
W 2002 roku Közi skomponował ścieżkę dźwiękową do książki – "Izayoi no tsuki", autorstwa Minako. Pierwszym solowym wydawnictwem Köziego był dwupłytowy singiel z 2003 roku, "KHAOS/KINEMA", zawierający między innymi utwór "Promenade", który został nagrany ponownie kilka miesięcy później na jego debiutancki album, "Catharsis". Singiel "MEMENTO" wydany pod koniec 2004 roku jest dedykowany drugiemu perkusiście zespołu Malice Mizer, Kamiemu. Dwa lata później wydał kolejny album, "LOKI N’ ROLL".
22 września 2008 roku Közi wrócił z nowym projektem, DALLE, w którego skład wchodzą Satoshi na wokalu, Atsushi na basie, Fuchi na perkusji i Közi na gitarze. Pierwszy koncert zagrali 18 października w Shinjuku, MARZ podczas TOKYO DARK CASTLE~Halloween Special.
Közi wystąpił gościnnie na koncercie Moi dix Mois, Dis inferno Vol.VI～LAST YEAR PARTY～, 28 grudnia 2008 roku.
Dyskografia.
"jako artysta solowy"

</doc>
<doc id="1657980" url="https://pl.wikipedia.org/wiki?curid=1657980" title="Języki czesko-słowackie">
Języki czesko-słowackie

Języki czesko-słowackie – grupa obejmująca trzy języki wywodzące się historycznie z jednego języka lub dialektu zachodniosłowiańskiego:
Używane są przez ok. 18 milionów ludzi na świecie (czeski – 12 mln, słowacki – 6 mln), z czego większość to Czesi oraz Słowacy.

</doc>
<doc id="1657983" url="https://pl.wikipedia.org/wiki?curid=1657983" title="Poranny WF">
Poranny WF

Poranny WF – program Kuby Wojewódzkiego i Michała Figurskiego w Radiu Eska Rock.
Audycja istniała od 28 stycznia 2008, kiedy duet dziennikarski Wojewódzki-Figurski podjął współpracę z radiem Eska Rock. Audycja miała charakter satyryczny. Dodatkowym elementem był codzienny przegląd prasy brukowej.
Audycja nadawana była od poniedziałku do czwartku w godzinach 08:00 - 10:00.
Wydawcami programu byli: Mariusz Infulecki (od stycznia 2008 do kwietnia 2010), oraz Kamil Olszewski (od kwietnia 2010 do lipca 2012).
W dniu 25 czerwca 2012 roku program został zdjęty z anteny radia Eska Rock, ze względu na obrażające Ukraińców żarty prowadzących.
Wybrane fragmenty programu prezentowane były w Eska TV.
Od jesieni 2012 Kuba Wojewódzki powrócił do Eski Rock z podobną audycją, Zwolnienie z WF-u, prowadzoną wraz z Agnieszką Szulim, Maciejem Stuhrem, Bartoszem Węglarczykiem oraz Czesławem Mozilem.

</doc>
<doc id="1657984" url="https://pl.wikipedia.org/wiki?curid=1657984" title="21st Century Breakdown">
21st Century Breakdown

21st Century Breakdown − ósmy studyjny album amerykańskiego zespołu punk rockowego Green Day. Jest to pierwszy album grupy wyprodukowany przez renomowanych producentów oraz Butcha Viga członka zespołu Garbage. Obecnie wydanych zostało pięć singli promujących płytę: "Know Your Enemy", "21 Guns", "21st Century Breakdown", "East Jesus Nowhere" i "Last of the American Girls".
Album ten jest wynikiem przyjętej z entuzjastyczną krytyką płyty "American Idiot" z 2004. Jeżeli chodzi o nacisk, muzyk zespołu Billie Joe Armstrong powiedział: "Możemy zrobić krok w bok lub powrócić do naszych korzeni. Wybraliśmy posuwanie się do przodu. Chodzi o odzwierciedlenie tego, co działo się w ciągu ostatnich trzech lat i oddanie tego w melodii z pewnym odważnym oświadczeniem." Zespół stwierdził również, że "ten album jest bardziej... religijny" i znajduje się pod wpływem muzyki grup Queen, The Who, The Beatles, The Clash czy Bruce'a Springsteena.
Udostępnienie tego albumu oznacza najdłuższą przerwę między wydaniami nagrań studyjnych zespołu (prawie 5 lat). Green Day pracował nad płytą od 2006.
Bohaterami utworów są Gloria i Christian. Przez nową płytę Green Day chce zachęcić ludzi do zainteresowania się życiem politycznym.

</doc>
<doc id="1657985" url="https://pl.wikipedia.org/wiki?curid=1657985" title="Wywiad (film)">
Wywiad (film)

Wywiad - polski film fabularny z 2007 roku, w reżyserii Bartosza Siemierzewicza. Pierwszy publiczny pokaz filmu odbył się 3 grudnia 2008 w siedzibie portalu "Fronda.pl". Premiera telewizyjna miała miejsce 4 października 2010 w TVP Kultura. Od jesieni 2011, decyzją twórców, film jest dostępny nieodpłatnie do obejrzenia w serwisie YouTube.
Opis fabuły.
Osią filmu jest wywiad młodego dziennikarza z człowiekiem potępionym, który opowiada mu historię swojego ziemskiego życia. Na fabułę składają się - połączone wątkiem świadomego wyboru zła - sceny z życia anonimowego bohatera: cynicznego i rozwiązłego ateisty, w życiu zawodowym lekarza dokonującego pokątnych aborcji, a prywatnie męża i ojca stosującego przemoc domową. Film ukazuje przy tym drogę stopniowego zatracania się człowieka w grzechu i wielokrotnego odrzucania Boga, a także mechanizmy kuszenia ludzi przez demony i walkę Boga o zbawienie każdego.

</doc>
<doc id="1657989" url="https://pl.wikipedia.org/wiki?curid=1657989" title="Mahua (wódka)">
Mahua (wódka)

Mahua – słaba wódka otrzymywana z kwiatów indyjskiego drzewa mahua ("Madhuca longifolia"). Produkowana jest głównie przez tzw. plemiona leśne lub adiwasich. Dla niektórych plemion (Lanjia-sora) we wschodnich Indiach stanowi obiekt kultu, jest ofiarowana bóstwom podczas święta "Maghe Parab", a nie spożywana. W innych plemionach nie ma ograniczeń co do konsumpcji. Podawana bywa rozcieńczona karmiącym matkom, aby wspomóc laktację.

</doc>
<doc id="1657990" url="https://pl.wikipedia.org/wiki?curid=1657990" title="Żądza krwi (film)">
Żądza krwi (film)

Żądza krwi (ang. "Out for blood" lub "Vampires: Out for Blood") – amerykański horror z roku 2004. Film ten znany jest też w Polsce pod tytułem Wampiry. Żądza krwi.
Treść.
Doświadczony policjant podejmuje rutynowe śledztwo w sprawie zaginięcia studentki Layli Simmons. Gdy odnajduje Laylę w jednym z klubów Hollywood, orientuje się, że sprawa na pewno nie będzie rutynowa. Wszystko wskazuje na to, że Layla stała się wampirzycą i należy do gangu podobnych jej wampirów.

</doc>
<doc id="1657995" url="https://pl.wikipedia.org/wiki?curid=1657995" title="Kompania Gwinejska">
Kompania Gwinejska

Kompania Gwinejska – portugalska, rządowa instytucja, której zadaniem był handel przyprawami i ustalanie ich cen. Na przestrzeni lat miała różne nazwy, "Casa da Guiné", "Casa da Guiné e Mina" (1482–1483), "Casa da Índia e da Guiné" (1499).

</doc>
<doc id="1657996" url="https://pl.wikipedia.org/wiki?curid=1657996" title="A na koniec przyszli turyści">
A na koniec przyszli turyści

A na koniec przyszli turyści (niem. "Am Ende kommen Touristen", ang. "And Along Come Tourists") – niemiecki film z 2007 roku w reżyserii Roberta Thalheima.
Opis fabuły.
Młody Niemiec o imieniu Sven w ramach wojskowej służby zastępczej wyjeżdża do Oświęcimia, aby pracować na terenie byłego niemieckiego obozu Auschwitz-Birkenau w schronisku młodzieżowym. Musi także opiekować się byłym więźniem Stanisławem Krzemińskim, który młodego Niemca traktuje z pogardą i rezerwą.

</doc>
<doc id="1657997" url="https://pl.wikipedia.org/wiki?curid=1657997" title="Akcja „Zachód”">
Akcja „Zachód”

Akcja Zachód – operacja wysiedlenia ukraińskich rodzin podejrzewanych o współpracę z OUN lub UPA na mocy decyzji Rady Ministrów ZSRR nr 3214-1050 z 10 września 1947. Akcję rozpoczęto w obwodach: rówieńskim, wołyńskim, lwowskim, drohobyckim, stanisławowskim i tarnopolskim 21 października 1947 o godz. 6.00 i w większości zakończyła się tego samego dnia (ostatnie osoby wywieziono 23 października). W sumie wywieziono 76 192 osoby, które osiedlano w niesprzyjających warunkach na terenach Kazachskiej SRR, na Północy i na Syberii. Zdolni do pracy zmuszeni zostali do ciężkiej pracy w kopalniach, a te rodziny, w których brak było osób zdolnych do pracy, znalazły się w nędzy.
Tło wydarzeń.
Od 1944 Sowieci, wkraczając na okupowane tereny II RP, musieli się zmierzyć z ukraińską nacjonalistyczną partyzantką – UPA oraz z działalnością OUN-B. Cele obu stron nie były do pogodzenia: nacjonaliści walczyli o utworzenia własnego państwa na terenach południowo-wschodnich II Rzeczypospolitej, ZSRR zamierzało natomiast dokonać zupełnej sowietyzacji tych ziem i włączenia ich do USRR. Stało się to możliwe dzięki ustaleniom poczynionym na konferencjach: teherańskiej i jałtańskiej. W 1944 powrócono do podziału terytorialnego z czasu okupacji radzieckiej tych ziem w latach 1939–1941 – utworzono obwody: rówieński, wołyński, lwowski, drohobycki, stanisławowski i tarnopolski.
Po fali przymusowych wysiedleń Polaków pozostałych na tych ziemiach po czystce etnicznej dokonanej przez OUN-UPA jedynym przeciwnikiem władzy sowieckiej pozostali nacjonaliści ukraińscy. W trakcie ich zwalczania, władze oprócz militarnych działań antypartyzanckich, przeprowadzały deportacje ludności podejrzewanej o sprzyjanie OUN.
Powody akcji.
Rezygnacja z dalszych wysiedleń wobec sukcesów działań antypartyzanckich NKWD spotkała się z niezadowoleniem lokalnego aparatu partyjnego. We wrześniu 1946 r. sekretarz drohobyckiego komitetu obwodowego (obkomu) Ołeksenko prosił Chruszczowa o zgodę na wysiedlenie na przełomie 1946/1947 rodzin zdemaskowanych członków OUN. Na początku 1947 powstał plan przygotowań do masowej akcji wysiedleńczej, która objęłaby wszystkie obwody zachodniej USRR.
Istnieją przesłanki do twierdzenia, że „akcja Zachód” była szerszym, skoordynowanym planem represji wobec Ukraińców za działania OUN i UPA. W Polsce bowiem od końca kwietnia do lipca 1947 przeprowadzono akcję „Wisła”. Początkowo nosiła ona kryptonim „Wschód”. Choć nie odnaleziono do tej pory stosownych dokumentów, uzależniona od ZSRR Polska musiała uzyskać zgodę Moskwy na przeprowadzenie takiej operacji.
Przebieg.
Akcję Zachód rozpoczęto 21 października 1947 o godz. 6.00. W większości obwodów zakończyła się ona tego samego dnia (jedynie w obwodzie czerniowieckim przedłużyła się do 23 października). Deportowani przeważnie nie stawiali oporu. Gdzieniegdzie plotki o wysiedleniu, pojawiające się wcześniej, pozwoliły niektórym rodzinom na ucieczkę (np. w obwodzie stanisławowskim 2831 osób zdołało się ukryć). W takich sytuacjach wysiedlano dodatkowe osoby wzięte z list rezerwowych. Mienie wysiedlonych konfiskowano.
Władze sowieckie zadbały o oprawę propagandową operacji, specjalne grupy w dniach od 21 do 25 października przeprowadzały zebrania i tłumaczyły sens deportacji. Reakcja społeczeństwa była różnorodna. Część Ukraińców wyrażała radość z deportacji i oczekiwała dalszych wysiedleń. Te osoby najczęściej wywodziły się z aktywu komunistycznego i z tych rodzin, których bliscy zostali zamordowani przez nacjonalistów. Duża część społeczeństwa, przerażona wysiedleniami, zaczęła wstępować do kołchozów i oddawać zaległe kontyngenty. UPA nie podjęła prób obrony wysiedlanych.
Skutki.
W trakcie operacji wysiedlono 26 644 rodziny, w sumie 76 192 osoby, w tym: 18 866 mężczyzn, 35 152 kobiety, 22 174 dzieci. Część wywiezionych zatrudniono w kopalniach węgla m.in. w Kubaniu, Czelabińsku, Krasnojarsku.
Efektem akcji było zastraszenie ludności ukraińskiej co spowodowało niechęć i zwątpienie wobec dalszej walki podziemia. Częściej zdarzały się wypadki odmowy pomocy partyzantom. Odczuła to zwłaszcza UPA, której liczba oddziałów znacznie zmalała na początku 1948 r. Akcja Zachód była dla ruchu oporu ciosem, który przyspieszył likwidację nacjonalistycznego podziemia.

</doc>
<doc id="1658000" url="https://pl.wikipedia.org/wiki?curid=1658000" title="Pałac w Bruntálu">
Pałac w Bruntálu

Pałac w Bruntálu (czes. "Zámek Bruntál", niem. "Schloss Freudenthal") – pałac w centrum miasta Bruntal, na Śląsku Czeskim. Ma nietypowy kształt trójkąta, w środku znajduje się dziedziniec otoczony arkadami.
Historia.
W XV wieku w tym miejscu powstał gotycki zamek miejski. Po 1560 rozpoczęto jego przebudowę w stylu renesansowym do charakterystycznego kształtu trójkąta. Właścicielami była wówczas rodzina von Würben, szlachta z pogranicza morawsko-śląskiego (w jej posiadaniu znajdowało się m.in. Vrbno pod Pradědem, którego nazwa pochodziła od nazwiska von Würben). W 1608 i w 1611 cesarz Maciej Habsburg przyjął na zamku hołd od opawskiej szlachty.
Po bitwie na Białej Górze w 1620, zamek zabrano rodzinie von Würben (która opowiedziała się przeciw Habsburgom) i przekazano zakonowi krzyżackiemu.
W okresie wojny trzydziestoletniej miasto i zamek kilkukrotnie okupowały wojska szwedzkie – w 1648 zniszczeniu uległo 2/3 północnego skrzydła rezydencji, uszkodzono również arkady. Zamek odbudowano, nadając mu nowy wystrój wewnętrzny i wyposażając w nowe meble.
W latach 1766–1769 rycerze zakonni przebudowali zamek na pałac w stylu barokowym. Zachowano jednak niektóre elementy wystroju renesansowego – m.in. arkady na podwórzu oraz wieżę zegarową. W 1778 w pałacu gościł cesarz Józef II. W 1801 założono w nim bibliotekę. 
W latach 1810–1819 przeprowadzono kolejne prace budowlane – m.in. naprawiano dach, a mury wzmocniono kotwicami. W 1814 pałac odwiedził następca tronu Ferdynand (późniejszy cesarz Ferdynand I Habsburg), a cztery lata później sam cesarz Franciszek I. Między 1838 a 1840 w pałacu powstały dwie nowe klatki schodowe. W 1866 Bruntal okupowały wojska pruskie, a w pałacu urządzono lazaret. W 1880 rezydencję zaszczycił swoją obecnością kolejny monarcha – cesarz Franciszek Józef I.
W XX wieku.
Na początku XX stulecia wyremontowano wnętrza, rozbudowano kolekcje obrazów oraz bibliotekę. Przeprowadzono też dokładną inwentaryzację. Po upadku państwa Habsburgów państwo czechosłowackie przejęło dobra krzyżackie oraz sam pałac pod swoją administrację. Pałac wraz z majątkiem wrócił do zakonników w 1924. Budowla ponownie stała się rezydencją wielkiego mistrza. Jej część zamieniono na mieszkania.
Koniec epoki zakonu krzyżackiego przyniosły lata 30. W 1939, już po włączeniu Bruntalu w granice III Rzeszy, rezydencję skonfiskowały władze niemieckie i przekazały NSDAP. W 1940 oddano ją służbie leśnej i otwarto dla publiczności.
W 1945 państwo czechosłowackie skonfiskowało pałac – stał się własnością Ministerstwa Rolnictwa. W późniejszych latach był on kilkukrotnie otwierany i zamykany dla zwiedzających, przeprowadzano także liczne prace remontowe i rekonstrukcyjne (ostatnie w latach 80. XX wieku). Obecnie mieści się tutaj muzeum.
Wnętrza.
Na pierwszym piętrze turyści mogą oglądać pokoje wyposażone głównie w meble z XVIII i XIX wieku – na trasie turystycznej znajdują się m.in.:
Główna sala pałacowa (czes. "Hlavní zámecký sál") jest największa w całym pałacu i ma wysokość dwóch pięter. Powstała w XVIII wieku w stylu rokokowym, w latach 1890–1900 przemalował ją opawski malarz Asmann i ozdobił motywami antycznymi i sielankowymi.
Na parterze jednym z najciekawszych obiektów jest kaplica (obecny wygląd uzyskała w XVIII wieku) oraz pozostałości dawnych stajni. Z parteru na piętro prowadzą schody w głównej sieni z lat 1766–1799. Przed schodami znajduje się stary automobil z 1904.
W pałacu jest również bogata biblioteka (20 tysięcy książek), galeria obrazów malarzy niemieckich, niderlandzkich i włoskich, a także kolekcja broni (arcyksiążę Eugeniusz był namiętnym myśliwym).
Pałacowy park.
Park zajmuje 2,5 hektara. Jego początki sięgają XVI wieku, ale dopiero Krzyżacy zaczęli o niego regularnie dbać w wieku XVII. Ostatnie większe zmiany nastąpiły w 1894 na polecenie arcyksięcia Eugeniusza. Część parku zachowała wygląd barokowy, część pozostaje naturalnym parkiem krajobrazowym. Przy parku zachowały się fragmenty dawnych murów miejskich oraz kilkanaście rzeźb z piaskowca z XVIII i XIX wieku.

</doc>
<doc id="1658001" url="https://pl.wikipedia.org/wiki?curid=1658001" title="Gebre-egziabher Gebremariam">
Gebre-egziabher Gebremariam

Gebre-egziabher Gebremariam (ur. 10 września 1984) – etiopski lekkoatleta, długodystansowiec.
Osiągnięcia.
Żonaty z etiopską lekkoatletką Werknesh Kidane.

</doc>
<doc id="1658002" url="https://pl.wikipedia.org/wiki?curid=1658002" title="Werknesh Kidane">
Werknesh Kidane

Werknesh Kidane (ur. 21 listopada 1981) – etiopska lekkoatletka, specjalistka od biegów długich.
Osiągnięcia.
Jej mężem jest etiopski lekkoatleta Gebre-egziabher Gebremariam.

</doc>
<doc id="1658004" url="https://pl.wikipedia.org/wiki?curid=1658004" title="Nierozłączki">
Nierozłączki



</doc>
<doc id="1658008" url="https://pl.wikipedia.org/wiki?curid=1658008" title="Czarny Smok">
Czarny Smok

Czarny Smok – piwo ciemne pełne warzone przez browar Fortuna w Miłosławiu od 2005 roku. Piwo zawiera 12,7% wag. ekstraktu i 6,2% obj. (4,65% wag.) alkoholu. Warzone jest ze słodów jęczmiennych pilzneńskich i karmelowych, chmielu, karmelu i cukru.

</doc>
<doc id="1658010" url="https://pl.wikipedia.org/wiki?curid=1658010" title="Riley Smith">
Riley Smith

Riley Bryant Smith (ur. 12 kwietnia 1978 w Cedar Rapids (Iowa)) – amerykański aktor, model (współpraca z Tommim Hilfigerem) i piosenkarz w zespole The Life of Riley, który założył w 2007 wraz z Henrim O'Connorem. W latach 1996–1997 był przewodniczącym AQHYA (American Quarter Horse Youth Association).
Był uczniem Albernett High School w Alburnett (Iowa).

</doc>
<doc id="1658011" url="https://pl.wikipedia.org/wiki?curid=1658011" title="Puchar Świata w saneczkarstwie 2005/2006">
Puchar Świata w saneczkarstwie 2005/2006

29. sezon Pucharu Świata w saneczkarstwie 2005/2006 rozpoczął się 4 listopada 2005 w łotewskiej Siguldzie. Ostatnie zawody z tego cyklu odbyły się 29 stycznia 2006 w niemieckim Oberhofie. Najważniejszymi imprezami sezonu były Zimowe Igrzyska Olimpijskie oraz Mistrzostwa Europy.
Puchar Świata rozegrany został w 8 miastach, 6 krajach, na 2 kontynentach. Najwięcej konkursów odbyło się w Niemczech: Altenberg, Königssee, Oberhof.
W klasyfikacji generalnej jedynek kobiet bezkonkurencyjne były Niemki. Pierwsze miejsce zajęła Sylke Kraushaar, która czterokrotnie wygrywała zawody, a w pozostałych czterech zawsze zajmowała miejsce na podium. W jedynkach mężczyzn już po raz piąty zwyciężył Włoch Armin Zöggeler, zwycięzca czterech zawodów. Zaraz za plecami Włocha znaleźli się Niemiec David Möller i Amerykanin Tony Benshoof. W dwójkach mężczyzn już czwarty sukces odnieśli Niemcy Patric Leitner i Alexander Resch. W pokonanym polu zostawili parę włoską Christian Oberstolz i Patrick Gruber oraz swoich rodaków André Florschütza i Torstena Wustlicha. W zawodach drużynowych zwyciężyły Włochy. Drugie miejsce w klasyfikacji generalnej zajęły aż trzy drużyny: Austria, Niemcy i Stany Zjednoczone.

</doc>
<doc id="1658016" url="https://pl.wikipedia.org/wiki?curid=1658016" title="Simeon Solomon">
Simeon Solomon

Simeon Solomon (ur. 9 października 1840 w Londynie, zm. 14 sierpnia 1905 tamże) – angielski malarz związany z prerafaelitami.
Życiorys.
Urodził się jako ósme dziecko w zamożnej, żydowskiej rodzinie. Jego brat Abraham (1824–1862) i siostra Rebecca (1832–1886) także byli malarzami i zajmowali się wczesną edukacją młodszego brata. W 1852 Simeon podjął naukę w Carey’s Art Academy, a następnie od 1856 kontynuował ją w Royal Academy. Artysta poruszał początkowo tematykę biblijną i malował sceny rodzajowe przedstawiające żydowską tradycję i rytuały. Posługiwał się techniką olejną i akwarelą, wykonywał też liczne rysunki.
Przełomem w jego twórczości była znajomość z Rossettim, który wprowadził go w środowisko prerafaelitów. Solomon poznał wówczas malarzy Edwarda Burne-Jonesa, Frederica Leightona, Williama Morrisa i Algernona Charlesa Swinburne’a. Zainteresował się wówczas tematyką starożytną i poruszał wątki związane z literaturą. W latach 1858–1872 wystawiał w Royal Academy, w 1863 zaprojektował witraże dla kościoła Wszystkich Świętych w Middleton i witraż "Kazanie na górze" dla kościoła Chrystusa w Londynie.
W latach 60. XIX w. w pracach Solomona zaczęły pojawiać się motywy erotyczne o zabarwieniu homoseksualnym. Jego przyjacielem i zapewne kochankiem był kontrowersyjny poeta Algernon Charles Swinburne. Z zachowanej korespondencji wynika, że obaj byli zafascynowani twórczością markiza de Sade’a i różnymi odmianami parafilii. Solomon zilustrował w 1865 powieść Swinburne’a "Lesbia Brandon" i poemat "Flogging The Block". W 1870 wydał poemat prozą "A Vision of Love Revealed in Sleep" jawnie broniący homoseksualizmu. Artysta oficjalnie przyznawał się do nieakceptowanej w wiktoriańskiej Anglii orientacji seksualnej i naraził się na ostre ataki ze strony m.in. „Art Journal” i krytyka Roberta Buchanana w 1871.
Poszukiwanie odmiennej seksualności i prawdopodobnie problemy z alkoholem doprowadziły artystę do upadku, 11 lutego 1873 aresztowano go w publicznej toalecie za obnażanie się i uprawianie pederastii. Skazany początkowo na 18 miesięcy ciężkiego więzienia, został zwolniony dzięki protekcji i wyrok zamieniono mu na nadzór policyjny. Malarz wyjechał do Paryża i 4 marca 1874 został aresztowany z tego samego powodu. Ukarano go grzywną i trzymiesięcznym więzieniem. Skandal doprowadził do całkowitej izolacji i odrzucenia Solomona przez środowisko artystyczne. Od 1885 mieszkał w przytułku St Giles w centrum Londynu, sporadycznie wspierany przez kilka osób. Ostatnie 32 lata jego życia są mało znane, malował jeszcze w latach 90., tworząc prace świadczące o poczuciu beznadziejności, wyobcowaniu, lęku z powodu społecznego ostracyzmu i zbliżającej się śmierci.
Ostatnie lata życia malarz spędzał, żebrząc na ulicy. Zmarł na niewydolność serca spowodowaną alkoholizmem. Pochowano go na żydowskim cmentarzu w Willesden. Krótko po śmierci zorganizowano kilka wystaw jego prac, później został niemal całkowicie zapomniany. Dopiero w latach 90. XX w. pamięć o nim przywrócił historyk sztuki Roberto Ferrari, zakładając stronę simeonsolomon.org. Środowiska LGBT uważają Solomona za ofiarę XIX-wiecznej angielskiej homofobii.
Największe zbiory prac Solomona posiadają Muzeum Wiktorii i Alberta i Leighton House w Londynie. Na przełomie 2005 i 2006 roku w Birmingham Museum and Art Gallery oraz w październiku i listopadzie 2006 w Ben Uri Gallery miały miejsce retrospektywne wystawy prac Solomona. Jego prace pokazano też w 2017 na wystawie "Queer British Art" w Tate Modern.

</doc>
<doc id="1658017" url="https://pl.wikipedia.org/wiki?curid=1658017" title="Terminus (seria wydawnicza)">
Terminus (seria wydawnicza)

Terminus – seria wydawnicza Oficyny Naukowej zapoczątkowana w 1993 roku. W ramach serii, która współfinansowana jest przez Fundację Współpracy Polsko-Niemieckiej, wydawane są dzieła współczesnych, głównie niemieckich i polskich filozofów.

</doc>
<doc id="1658018" url="https://pl.wikipedia.org/wiki?curid=1658018" title="Greta Arn">
Greta Arn



</doc>
<doc id="1658019" url="https://pl.wikipedia.org/wiki?curid=1658019" title="Paolo Dezza">
Paolo Dezza

Paolo Dezza (ur. 13 grudnia 1901 w Parmie, zm. 17 grudnia 1999 w Rzymie) – włoski duchowny katolicki, jezuita, kardynał.
Życiorys.
W wieku 17 lat wstąpił do jezuitów i studiował na ich uczelniach we Włoszech,w Hiszpanii i Niemczech. Po uzyskaniu święceń kapłańskich 25 marca 1928 roku kontynuował studia na Papieskim Uniwersytecie Gregoriańskim w Rzymie. W 1935 roku został prowincjałem w Mediolanie. Przez wiele lat wykładał metafizykę, a w latach 1941 - 1951 był rektorem Uniwersytetu Gregoriańskiego. W 1965 roku został asystentem generalnym Towarzystwa Jezusowego. Był spowiednikiem Pawła VI i Jana Pawła I. W uznaniu jego wielkich zasług dla całego Kościoła Jan Paweł II oddelegował go w 1981 roku do kierowania Towarzystwem Jezusowym, gdyż dotychczasowy generał o. Pedro Arrupe ze względu na stan zdrowia musiał ustąpić. Ta decyzja wywołała falę krytyki wśród jezuitów, zarzucających papieżowi ingerencję w sprawy ich wspólnoty. Tymczasem 80-letni delegat niezwykle sprawnie i skutecznie kierował Towarzystwem Jezusowym, które przeżywało wówczas kryzys tożsamości; znacznie przyczynił się do jego odnowy i przygotował zakon do wyboru 13 września 1983 nowego generała, Holendra o. Petera Hansa Kolvenbacha. Doceniając te i wiele innych zasług sędziwego już jezuity dla Kościoła, papież Jan Paweł II mianował go 28 czerwca 1991 kardynałem. Sam zainteresowany poprosił jednak Jana Pawła II, aby mógł nadal pracować jako zwykły ksiądz. Tak też się stało i nowy kardynał był jednym z nielicznych członków Kolegium Kardynalskiego bez sakry biskupiej.

</doc>
<doc id="1658020" url="https://pl.wikipedia.org/wiki?curid=1658020" title="Neukamerun">
Neukamerun

Neukamerun (z niem. "Nowy Kamerun") – określenie terytoriów w środkowo-zachodniej Afryce, przejętych przez Cesarstwo Niemieckie od Francji w 1911 r.
W 1907 r. Theodor Seitz, gubernator niemieckiego Kamerunu, bronił niemieckich posiadłości przed francuskimi próbami ekspansji.
Francja i Niemcy rywalizowały o kontrolę nad Marokiem. Gdy w 1911 wybuchł kryzys agadirski udało się 4 listopada doprowadzić do podpisania wynegocjowanego traktatu feskiego. W jego wyniku Francja zrzekła się fragmentu swojej części Konga, w zamian za niemiecką rezygnację z prób uzyskania wpływu na Maroko oraz niewielki kawałek północno-wschodniego Kamerunu.
Kamerun powiększył się z 465 000 km² do 760 000 km².
W 1916 r., po rozbiciu niemieckich sił w Afryce, Francja uzyskała od Niemiec zwrot oddanych pięć lat wcześniej terytoriów. Po zakończeniu I wojny światowej Francja uzyskała kontrolę nad niemal całym Kamerunem, jako terytorium mandatowym.
Obecnie Neukamerun jest podzielony pomiędzy Czad, RŚA, Kongo i Gabon.

</doc>
<doc id="1658027" url="https://pl.wikipedia.org/wiki?curid=1658027" title="Deekscytacja bezpromienista">
Deekscytacja bezpromienista



</doc>
<doc id="1658028" url="https://pl.wikipedia.org/wiki?curid=1658028" title="Odo Marquard">
Odo Marquard

Odo Marquard (ur. 26 lutego 1928 w Słupsku, zm. 9 maja 2015) – niemiecki filozof. W latach 1955-1963 był asystentem Joachima Rittera.

</doc>
<doc id="1658032" url="https://pl.wikipedia.org/wiki?curid=1658032" title="Amarantka senegalska">
Amarantka senegalska



</doc>
<doc id="1658033" url="https://pl.wikipedia.org/wiki?curid=1658033" title="Sparmania afrykańska">
Sparmania afrykańska



</doc>
<doc id="1658035" url="https://pl.wikipedia.org/wiki?curid=1658035" title="Demo (demo King Diamond)">
Demo (demo King Diamond)

Demo – pierwszy materiał demo duńskiego zespołu heavymetalowego King Diamond wydany w 1985 roku.

</doc>
<doc id="1658037" url="https://pl.wikipedia.org/wiki?curid=1658037" title="Tulipan turkiestański">
Tulipan turkiestański

Tulipan turkiestański ("Tulipa turkestanica") – gatunek rośliny z rodziny liliowatych. Pochodzi ze środkowej Azji, z obszaru Turkiestanu i Kirgistanu. Jest uprawiany jako roślina ozdobna, przez ogrodników zaliczany jest do 15 grupy tulipanów uprawnych, tzw. tulipanów botanicznych.
Biologia.
Bylina, geofit. Kwitnie wcześniej od innych tulipanów, bo już na początku wiosny. Zapylany jest przez owady. Kwiaty podczas złej pogody zamykają się. Mechanizm tego ruchu polega na tym, że podczas niskiej temperatury szybciej rosną płatki okwiatu po zewnętrznej stronie, co powoduje zamykanie się kwiatów, gdy zrobi się cieplej, szybciej rosną płatki od wewnętrznej strony i kwiat otwiera się.

</doc>
<doc id="1658038" url="https://pl.wikipedia.org/wiki?curid=1658038" title="Jacek Kornacki">
Jacek Kornacki

Jacek Kornacki (ur. 1964 w Gdańsku) – polski malarz, rysownik, pedagog Akademii Sztuk Pięknych w Gdańsku. Autor instalacji i akcji plastycznych, artysta w swojej twórczości wykorzystujący różne media.
Życiorys.
Studiował w PWSSP (ASP) w Gdańsku w latach 1986–1991. Dyplom uzyskał w Pracowni Malarstwa prof. Mieczysława Olszewskiego w 1991 r. Adiunkt I stopnia w Pracowni Podstaw Rysunku i Malarstwa prof. Marii Skowrońskiej na Wydziale Malarstwa i Grafiki oraz Katedrze Kształcenia Podstawowego (Anatomia i Studium Rysunku Anatomicznego, prowadzona przez prof. Marka Grzybiaka), obecnie Kierownik Pracowni Podstaw na Wydziale Malarstwa. Od 2019 r. posiada tytuł naukowy profesora. W latach 2016–2020 dziekan Wydziału MalarstwaAkademii Sztuk Pięknych w Gdańsku.
Ważniejsze wystawy indywidualne (do 2001 r.):
Ważniejsze wystawy zbiorowe (do 2001 r.):
Projekty artystyczne (do 2001 r.):
Nagrody:

</doc>
<doc id="1658039" url="https://pl.wikipedia.org/wiki?curid=1658039" title="Tulipa turkestanica">
Tulipa turkestanica



</doc>
<doc id="1658041" url="https://pl.wikipedia.org/wiki?curid=1658041" title="Lee Batchelor">
Lee Batchelor

Lee Batchelor (ur. 10 kwietnia 1865 w Adelaide, zm. 8 października 1911 za zboczu góry Mount Donna Buang) – australijski polityk, działacz Australijskiej Partii Pracy (ALP), dwukrotnie pełnił urząd ministra spraw zagranicznych, kierował też resortem spraw wewnętrznych.
Życiorys.
Młodość i kariera związkowa.
Po przedwczesnej śmierci swego ojca, był wychowywany przez matkę, a już jako 12-latek musiał zacząć zarabiać. W wieku lat 17 został monterem w zakładach mechanicznych, gdzie szybko zaangażował w działalność związków zawodowych. W latach 1889-1898 był czterokrotnie wybierany na szefa związku branży inżynieryjnej, pełnił też ważne funkcję w centrali koordynującej działalność wszystkich związków w kolonii Australia Południowa. W 1891 znalazł się wśród założycieli Zjednoczonej Partii Pracy, południowoaustralijskiego oddziału ALP. W latach 1892-96 był jej sekretarzem generalnym, a od 1898 do 1899 stał na jej czele.
Kariera polityczna.
W 1893 został wybrany do Izby Zgromadzenia, zaś w 1899 wszedł w skład rządu kolonii jako minister edukacji i rolnictwa. Po powstaniu Związku Australijskiego w 1901 roku, zrezygnował ze stanowisk w Australii Południowej i wystartował w pierwszych wyborach do nowego parlamentu federalnego. W 1904, gdy ALP pod wodzą Chrisa Watsona po raz pierwszy utworzyła gabinet federalny, Batchelor objął w nim urząd ministra spraw wewnętrznych. Później, w latach 1908-09 i 1910-11, dwukrotnie stał na czele resortu spraw zagranicznych w gabinetach Andrew Fishera. W 1911 był członkiem delegacji Australii na konferencję imperialną (spotkanie władz Wielkiej Brytanii i jej dominiów), w której odpowiadał za kwestie polityki zagranicznej i handlu. W tym samym roku został pierwszym ministrem federalnym odpowiedzialnym za Terytorium Północne, które zostało wtedy przekazane spod jurysdykcji stanu Australia Południowa pod zarząd federalny, sprawowany przez resort spraw zagranicznych.
Śmierć i upamiętnienie.
Zmarł nagle na atak serca podczas górskiej wycieczki w stanie Wiktoria. Jego imię nosi miasteczko Batchelor w Terytorium Północnym.

</doc>
<doc id="1658045" url="https://pl.wikipedia.org/wiki?curid=1658045" title="No Presents for Christmas">
No Presents for Christmas

No Presents for Christmas – pierwszy singel duńskiej grupy heavymetalowej King Diamond. Został wydany w 1985 roku przez Roadrunner Records.

</doc>
<doc id="1658048" url="https://pl.wikipedia.org/wiki?curid=1658048" title="William Halsted">
William Halsted

William Stewart Halsted (ur. 23 września 1852 w Nowym Jorku, zm. 7 września 1922 w Baltimore) – amerykański chirurg, zwany ojcem amerykańskiej chirurgii.
Studia medyczne w Nowym Jorku ukończył z wyróżnieniem, swoją wiedzę pogłębił w Europie w takich ośrodkach akademickich jak Wiedeń, Halle (Saale), Lipsk i Würzburg. 
Po powrocie do USA pracował jako chirurg w Nowym Jorku, a od 1890 r. na Uniwersytecie Johnsa Hopkinsa w Baltimore, gdzie od 1892 r. był profesorem. Obok Williama Oslera, Howarda Kelly’ego i Williama Henry’ego Welcha zaliczany jest do Wielkiej Czwórki () założycieli wydziału medycznego Uniwersytetu Johnsa Hopkinsa
Halsted miał duży wpływ na poziom nauczania medycyny w USA. Specjalizował się w chirurgicznym leczeniu schorzeń onkologicznych. Stworzył podstawy nowoczesnej chirurgii onkologicznej. Pierwszy wykonał radykalną mastektomię w 1889, która znana jest jako zabieg Halsteda. 
Razem z firmą Goodyear stworzył gumowe rękawiczki operacyjne i zastosował je po raz pierwszy podczas zabiegu operacyjnego.
William Halsted był także prekursorem znieczuleń miejscowych, w tym celu przetestował na sobie działanie zastrzyków z kokainy. Jako pierwszy zastosował tzw. znieczulenie przewodowe, blokując nerw żuchwowy i z Maksymilianem Oberstem należy do twórców znieczulenia przewodowego . W trakcie prac nad znieczuleniem kokainowym uzależnił się od niej. Z nałogu wyszedł po trzykrotnym leczeniu odwykowym .
W 1881 przeprowadził pierwszą transfuzję krwi w USA, w czasie której bezpośrednio przetoczył swoją krew swojej siostrze podczas obfitego krwawienia okołoporodowego. 
Jego nazwiskiem nazwano kilka modeli kleszczyków naczyniowych (kleszczyki naczyniowe Halsted-Mosquito), zabieg Halsteda, a także metodę operowania przepukliny pachwinowej (Halsted II).

</doc>
<doc id="1658050" url="https://pl.wikipedia.org/wiki?curid=1658050" title="Sparrmannia africana">
Sparrmannia africana



</doc>
<doc id="1658052" url="https://pl.wikipedia.org/wiki?curid=1658052" title="Okręg wyborczy Melbourne">
Okręg wyborczy Melbourne

Okręg wyborczy Melbourne ("Division of Melbourne") – jednomandatowy okręg wyborczy do australijskiej Izby Reprezentantów, obejmujący powierzchnię 53 km2 i liczący ok. 98,5 tysiąca wyborców. Obejmuje najstarszą część Melbourne, stolicy stanu Wiktoria i drugiego co do wielkości miasta Australii. 
Okręg istnieje nieprzerwanie od pierwszych australijskich wyborów federalnych w 1901 roku. Do 2010 stanowił absolutny bastion Australijskiej Partii Pracy (ALP), której kandydaci wygrywali tu we wszystkich wyborach od 1904 roku. W 2010 okręg przeszedł pod kontrolę Australijskich Zielonych. 

</doc>
<doc id="1658054" url="https://pl.wikipedia.org/wiki?curid=1658054" title="Coven Fan Club Exclusive Interview">
Coven Fan Club Exclusive Interview

Coven Fan Club Exclusive Interview – drugi singel grupy King Diamond, będący w rzeczywistości wywiadem przeprowadzonym z muzykami przez Ole Banga na potrzeby klubu Coven Worldwide.

</doc>
<doc id="1658057" url="https://pl.wikipedia.org/wiki?curid=1658057" title="Przeklęta">
Przeklęta

Przeklęta (ang. "Cursed", 2005) – amerykańsko-niemiecki film grozy, wyreżyserowany przez Wesa Cravena do scenariusza autorstwa Kevina Williamsona (obydwaj w 1996 stworzyli kultowy horror "Krzyk"). Światowa premiera filmu miała miejsce 7 listopada 2004 roku podczas American Film Market, a z dystrybucją kinową spotkał się on w 2005 (w Polsce − 28 października tegoż roku).
Film opowiada historię grupy młodych ludzi atakowanych przez wilkołaka. By ujść z życiem, muszą go odnaleźć i unicestwić.
W projekcie tym, w epizodycznych rolach, wystąpiły gwiazdy amerykańskiego show-biznesu: Scott Baio, Lance Bass, Portia de Rossi oraz członkowie grupy Bowling for Soup.
Obraz nie odniósł sukcesu artystycznego, a także okazał się klapą finansową. Mimo to, uznawany jest dzieło kultowe wśród fanów Wesa Cravena.
Fabuła.
Akcja filmu rozpoczyna się, gdy dwie przyjaciółki, Jenny i Becky, spacerują po molo. Jedna z dziewcząt przeżywa rozterki sercowe i decyduje się skorzystać z pomocy jasnowidzki. Wróżka Zela z przejęciem przepowiada obydwu klientkom śmierć, lecz te odchodzą od niej ze śmiechem, nie wierząc w prawdomówność kobiety. Po chwili Becky zdaje sobie sprawę, że Jenny zniknęła. Nie mogąc jej odnaleźć, odjeżdża do domu. Na odludnej drodze dochodzi do kolizji, w wyniku której zderzają się ze sobą samochody Becky oraz pary głównych bohaterów, rodzeństwa Ellie i Jimmy’ego Myersów. Wypadek drogowy obfituje w nietypowe wydarzenie − niespodziewanie bowiem Becky zostaje wyciągnięta ze swojego auta przez dzikie zwierzę, które rozszarpuje jej ciało na strzępy.
Jimmy i Ellie odkrywają, że zostali zadrapani przez zwierzę, gdy próbowali uratować z paszczy bestii Becky. Nastoletni Jimmy zaczyna wierzyć, że stworzenie, które spotkali na swojej drodze, to wilkołak, lecz nikt mu nie dowierza. Z czasem Myersowie zaczynają przejawiać wilcze tendencje − żywią się, przykładowo, surowym mięsem, nie dostrzegając w tym nic dziwnego. Ellie jest w stanie złapać muchę w locie, a zapach krwi wyczuwa z odległości kilkunastu metrów. Nieśmiały i niepewny siebie dotąd Jimmy zyskuje znaczną siłę, co udowadnia podczas lekcji wychowania fizycznego w szkole − z łatwością pokonuje trzech zapaśników, w tym najlepszego zawodnika, Bo (dręczącego go dotąd przy każdej okazji). Pewnego wieczoru Ellie ostatecznie wyklucza jednak absurdalną, według siebie, możliwość bycia wilkołakiem, poprzez chwycenie ramki na zdjęcia wykonanej ze szczerego srebra; trzymając ją bowiem w dłoni, nie zostaje poparzona. W międzyczasie Jenny zostaje zaatakowana przez bestię przypominającą wilka na podziemnym parkingu. Choć ratuje się spektakularną ucieczką, spotkawszy na swojej drodze potwora, ginie, pożarta przez niego.
Ellie, od pewnego czasu dziwnie zachowująca się w pracy, odnajduje w przypuszczeniach brata nutę wiarygodności. Sam Jimmy odkrywa, że ramka, którą wzięła do ręki Ellie, wykonana jest nie ze srebra, a ze stali nierdzewnej. Będąc już w zupełności pewnym przemiany w mityczną istotę, postanawia definitywnie przekonać o niej siostrę. Wybiegłszy z domu, napotyka na własnym ganku Bo, który to składa mu nieoczekiwaną wizytę. Bo, dotąd gnębiący Jimmy’ego, mówi mu, że − zgodnie z jego podejrzeniami − jest gejem. Próbuje pocałować Jimmy’ego, lecz spotyka się z odmową. Myers z kolei wyznaje szkolnemu koledze, że jest wilkołakiem, by następnie z wyraźnie zdziwionym Bo dojechać na imprezę, w której uczestniczy siostra.
Tymczasem Ellie przypuszcza, że jej chłopak, reżyser Jake Taylor, to wilkołak. Jake potwierdza ten fakt, lecz zaznacza, że nie on zaatakował ją i jej brata. Organizowane w centrum Hollywood przyjęcie zostaje nawiedzone przez odpowiedzialną za dotychczasowe zbrodnie bestię, co potwierdza tezę Jake’a. Budynek jest ewakuowany przez ochronę i pozostają w nim tylko Ellie, Jake, przybyli właśnie Jimmy i Bo oraz Joanie − współpracownica Ellie, niedawna kochanka Jake’a. Krótkotrwały romans z chłopakiem Ellie-wilkołakiem sprawił, że również kobieta przemieniła się w potwora. Joanie łaknie zemsty na wszystkich przyszłych i byłych partnerkach młodego filmowca. Przeszedłszy transformację w monstrum, atakuje najpierw Jake’a, a następnie jego ukochaną. Myersowie podejmują walkę z wilczycą, lecz wkrótce do akcji wkracza policja, która otwiera w jej kierunku ogień. Pokonana, Joanie z powrotem przemienia się w kobietę. Jimmy, Bo i Ellie opuszczają miejsce ataku, lecz bohaterka dostrzega, że jej chłopak zaginął...
Krótko po powrocie rodzeństwa do domu, zjawia się w nim Jake. Na jaw wychodzą jego niecne zamiary − mężczyzna chce żyć z Ellie u swego boku na zawsze, w związku z czym uczynił z niej wilczycę (to on był sprawcą ataku na drodze i poprzedzającego go wypadku). By zrealizować diaboliczny plan, próbuje zabić Jimmy’ego. Następuje zacięta walka pomiędzy w pełni sprawnym i silnym wilkołakiem a przechodzącymi jeszcze proces przemiany Myersami. Ellie udaje się dźgnąć Jake’a w tors srebrnym sztućcem, co przysparza mu ból. Następnie dekapituje go, zgodnie z wierzeniem, że wilkołaka unicestwić można tylko poprzez oddzielenie jego mózgu od serca. Czyn ten przełamuje ciążącą nad rodzeństwem klątwę.
Przed posiadłość Myersów przybywa Brooke − szkolny obiekt uczuć Jimmy’ego − przyprowadzając błąkającego się po ulicy psa rówieśnika. Towarzyszy jej Bo. Brooke całuje Jimmy’ego, a następnie cała trójka odchodzi na środek ulicy i podąża przed siebie. Ellie spogląda na księżyc w pełni i powraca do domu, by go sprzątnąć po bitwie z Jake'm.
Produkcja.
Film kręcono na terenie stanu Kalifornia (USA) w okresie od 17 marca do 30 sierpnia 2003 roku (następnie, w dniach 17 listopada '03 − 16 stycznia '04 zorganizowano zdjęcia dodatkowe). Lokacje atelierowe obejmowały miejscowości Los Angeles (m.in. Hollywood Center Studios w dzielnicy Hollywood) oraz Torrance (Torrance High School przy 2200 W. Carson Street). Budżet, którym posługiwali się twórcy, wynosił trzydzieści pięć milionów dolarów.
Realizacja projektu została przesunięta na kolejny rok (początkowo zdjęcia miały ruszyć w 2002) z powodu kłopotów z produkcją i skryptem. Kilku aktorów wstępnie związanych z filmem musiało zrezygnować z udziału w nim z powodu innych zobowiązań zawodowych. Gdy produkcja została zawieszona, wielu członków obsady (m.in. Skeet Ulrich, Mandy Moore, Omar Epps, Illeana Douglas, Heather Langenkamp, Scott Foley, Robert Forster i Corey Feldman) zrezygnowało ze współpracy. Powstały nawet niektóre ujęcia z ich udziałem, lecz materiał zniszczył sam Wes Craven.
Przyjęcie.
Krytycy ocenili projekt jako przeciętny lub, w skrajnych przypadkach, zły. Wśród recenzji przewijały się opinie o „przewidywalnej fabule” i „kiepskich efektach specjalnych”.
Drugoplanowa kreacja piosenkarki Mýi została wyróżniona nominacją do MTV Movie Award w kategorii "najbardziej przerażona rola".

</doc>
<doc id="1658061" url="https://pl.wikipedia.org/wiki?curid=1658061" title="Zwisogłówki">
Zwisogłówki



</doc>
<doc id="1658063" url="https://pl.wikipedia.org/wiki?curid=1658063" title="Spartak Niżny Nowogród">
Spartak Niżny Nowogród

Spartak Niżny Nowogród (ros. Футбольный клуб «Спартак» Нижний Новгород, "Futbolnyj Kłub "Spartak" Niżnij Nowgorod") – rosyjski klub piłkarski z siedzibą w Niżnym Nowogrodzie.
Historia.
Chronologia nazw:
Piłkarska drużyna Łukoił została założona w 2000 w osiedlu typu miejskiego Argajasz w obwodzie czelabińskim. W 2001 przenosi się do Czelabińska.
W 2001 zespół występował w Amatorskiej Lidze i w turnieju finałowym wywalczył awans do Mistrzostw Rosji.
W 2002 klub debiutował w Drugiej Dywizji, grupie Uralskiej.
W latach 2004-2005 był farm-klubem Spartaka Moskwa.
Od sezonu 2005 z nową nazwą Spartak Czelabińsk startował w Pierwszej Dywizji.
W lutym 2006 klub przenosi się do Niżniego Nowogrodu. Już z nową nazwą Spartak Niżny Nowogród kontynuował występy w Pierwszej Dywizji, w której zajął spadkowe 18 miejsce.
W styczniu 2007 klub zmienił nazwę na FK Niżny Nowogród, jednak nie przeszedł atestacji i był nie dopuszczony do rozgrywek. 26 lutego 2007 klub został rozformowany, a jego miejsce zajął nowo powstały klub FK Niżny Nowogród, który rozpoczął sezon 2007 w Drugiej Dywizji, grupie Uralskiej.

</doc>
<doc id="1658068" url="https://pl.wikipedia.org/wiki?curid=1658068" title="Lukoil Argajasz">
Lukoil Argajasz



</doc>
<doc id="1658069" url="https://pl.wikipedia.org/wiki?curid=1658069" title="Lukoil Czelabińsk">
Lukoil Czelabińsk



</doc>
<doc id="1658070" url="https://pl.wikipedia.org/wiki?curid=1658070" title="Promień cyklotronowy">
Promień cyklotronowy



</doc>
<doc id="1658071" url="https://pl.wikipedia.org/wiki?curid=1658071" title="Spartak Czelabińsk">
Spartak Czelabińsk



</doc>
<doc id="1658072" url="https://pl.wikipedia.org/wiki?curid=1658072" title="Lekkoatletyka na Letniej Uniwersjadzie 1970 – rzut młotem mężczyzn">
Lekkoatletyka na Letniej Uniwersjadzie 1970 – rzut młotem mężczyzn

Rzut młotem mężczyzn – jedna z konkurencji lekkoatletycznych rozegranych w Turynie na stadionie miejskim podczas szóstej letniej uniwersjady w roku 1970. Do rywalizacji przystąpiło tylko 14 młociarzy z 11 krajów w związku z czym nie rozegrano rundy eliminacyjnej. W konkursie nie brał udziału żaden Polak. Zawody zakończył się zwycięstwem reprezentanta Niemieckiej Republiki Demokratycznej Jochena Sachse.
Przebieg zawodów.
Do konkursu rzutu młotem przystąpiło tylko 14 zawodników w związku z czym zrezygnowano z przeprowadzenia eliminacji. Od pierwszej kolejki finału prowadził Jochen Sachse – w swojej pierwszej próbie posłał młot na odległość 70,04 i ustanowił rekord uniwersjady. W piątej serii Niemiec poprawił swój wynik osiągając ostatecznie odległość 72,34.

</doc>
<doc id="1658078" url="https://pl.wikipedia.org/wiki?curid=1658078" title="Pałacyk Sanguszków w Warszawie">
Pałacyk Sanguszków w Warszawie

Pałacyk Sanguszków – pałacyk znajdujący się przy ul. Nowy Świat 51 w Warszawie.
Rodzina książąt Sanguszków była jego czwartymi z kolei właścicielami.
Opis.
Pałacyk Teycha.
Budowę pałacyku rozpoczęto około 1750. Nie znamy nazwiska architekta budynku, ale wiemy, że powstał dla zamożnego kupca warszawskiego Krystiana Teycha (ok. 1710 – przed 1770) na działce zakupionej od Bractwa św. Rocha, opodal szpitala św. Rocha. Powstał na południowym przedmieściu miasta, przy drodze do Mokotowa, górując początkowo nad podmiejskim wówczas, ogrodowym i parterowym otoczeniem. Był dwupiętrowy z mansardowym dachem, zbudowany w stylu rokokowym. Zachował się zapis, że „kupiec Krystyjan Teych” był jego właścicielem w 1754, wówczas przy „ulicy przed ś. Krzyżem” pod numerem 395. Odnotowano tam również, że zamieszkiwało w go wtedy jedynie dwoje gospodarzy, bez służby i dzieci.
Pałacyk Ponińskiego.
W 1765 był już własnością kuchmistrza koronnego, księcia Adama Ponińskiego (1732–1798), któremu w Dekrecie Komisji Porządkowej miasta z 7 stycznia 1766 nakazano zapłacić 100 florenów „składki koronacyjnej” z tytułu posiadania tego „pałacyku "quondam" (niegdyś) Teychowskiego na Nowym Świecie stojącego”. Książę Poniński był jego właścicielem jeszcze w 1770, a posesja oznaczona została wówczas numerem hipotecznym 1253.
Pałacyk Tomatisa.
W połowie lat 70. Adam Poniński, utracjusz i namiętny hazardzista, popadł jednak w ogromne kłopoty finansowe, a jego pałacyk za długi karciane przeszedł w ręce słynnego włoskiego gracza i spekulanta, byłego antreprenera królewskiego teatru publicznego, Carla Alessandra Tomatisa (1739–1797), tytułującego się hrabią de la Vallery et de la Loux i baronem de la Bridoire, oraz jego żony Cateriny Gattai Tomatis (1747–1792), jednej z metres króla Stanisława Augusta. Tomatisowie prowadzili dom otwarty, przyjmowali dostojnych gości i artystów, urządzali nawet koncerty. W 1781 odwiedził ich tam szambelan pruski Ernst von Lehndorff i tak wspominał tę wizytę: "Popołudnie spędziłem u hrabiny Tomatis. Opowiedzenie jej historii trwałoby zbyt długo. W każdym razie oboje doszli do bogactwa i poważania; ona zaczęła karierę jako tancerka, on zaś jako karciarz; otrzymali tytuł hrabiowski i cieszą się szczególnym szacunkiem króla i wielkiego świata. Pani Tomatis jest miła, a jej mąż bardzo przyzwoity." (...) "Prałat Ghigiotti wydaje na moją cześć śniadanie, a hrabia Tomatis i jego piękna żona najwytworniejsze kolacje. Odwiedziłem również Królikarnię, majątek hrabiego, który buduje tam wspaniałą rezydencję". We wrześniu tego samego roku w ich domu koncertował słynny włoski skrzypek i kompozytor Gaetano Pugnani oraz jego uczeń, także wirtuoz skrzypiec Giovanni Battista Viotti.
Pałacyk Sanguszków.
W 1778 hrabia Tomatis zakupił jednak teren wspomnianej już, dawnej Królikarni, gdzie zlecił i przez kilka lat prowadził prace nad urządzeniem parku oraz wzniesieniem bardziej okazałego pałacu jako rezydencji dla swojej rodziny. Finalizując tę inwestycję, około 1784 odsprzedał pałacyk przy Nowym Świecie ostatniemu wojewodzie wołyńskiemu, księciu Hieronimowi Januszowi Sanguszce (1743–1812), który traktował go jako swój dom na czas pobytów w Warszawie.
Późniejsi właściciele.
Po śmierci księcia Sanguszki budynek kilkakrotnie przechodził z rąk do rąk. W XIX wieku kolejnymi jego właścicielami byli:
Pałacyk kamienicą.
W połowie XIX wieku pałacyk stracił swój rezydencjonalny charakter i odtąd notowany był już jako zwykła kamienica. Książę Władysław Jabłonowski, wobec kłopotów finansowych, część budynku wynajmował lokatorom. W 1854, poza właścicielem i służbą, zamieszkiwało tam jeszcze kilka innych osób. W jakimś momencie przeprowadzono też renowację budynku, polegającą m.in. na wygładzeniu ścian elewacji, które – pozbawione ozdób rokokowych – bardzo zubożyły jego wygląd.
W 1902 otwarto tam elegancką cukiernię Semadeniego pod nazwą „Café Louvre”, urządzoną w stylu Ludwika XVI: pełną luster i brązów, z elektrycznym oświetleniem dostarczanym przez własną elektrownię. Po jej bankructwie, w okresie międzywojennym mieścił się tu Bank Zachodni.
Podczas powstania warszawskiego pałacyk został całkowicie zniszczony. W 1950 odbudowano go od podstaw w stylu późnobarokowym pod kierunkiem architekta Zygmunta Stępińskiego.

</doc>
<doc id="1658083" url="https://pl.wikipedia.org/wiki?curid=1658083" title="Szpitalna Górka">
Szpitalna Górka

Szpitalna Górka (niem. "Hospital Berg") – wzniesienie położone w północnej części Kłodzka, na Ustroniu. Wznosi się na wysokości 320 m n.p.m.
Geografia i geologia.
Szpitalna Górka jest niewysokim, ale rozległym wzgórzem. Zbudowane jest z łupków metamorficznych nakrytych grubą warstwą osadów plejstoceńskich, wśród których przeważają gliny zwałowe, używane jako gliny ceramiczne. Wzniesienie pokryte jest łąkami i polami, a jego podnóża przy ul. Półwiejskiej znajduje się kilka zagród.
Historia.
Wzgórze pojawia się w starych dokumentach już w 1575 roku. Wiadomo, że wtedy istniała tu cegielnia miejska dostarczająca cegłę i dachówkę do budowy kościoła Wniebowzięcia NMP Kłodzku. Do tego roku wyprodukowała 20 750 dachówek. Zakład ten istniał do końca II wojny światowej, a jego pozostałością są wyrobiska i resztki zabudowy.

</doc>
<doc id="1658087" url="https://pl.wikipedia.org/wiki?curid=1658087" title="Aleksander Flamberg">
Aleksander Flamberg

Aleksander (Dawidowicz) Flamberg (ur. 1880 w Warszawie, zm. 24 stycznia 1924 tamże) – szachista polski, czołowy gracz z ziem polskich w okresie bezpośrednio poprzedzającym I wojnę światową.
Życiorys.
Urodzony w Warszawie, tamże pobierał nauki szkolne i z wyróżnieniem ukończył gimnazjum realne Pankiewicza. Wyjechał następnie do Londynu na studia chemiczne. Korzystając ze wskazówek znanego mistrza Richarda Teichmanna, w Londynie rozwinął swój talent szachowy. Umiejętności nabrane w Anglii pozwoliły mu po powrocie do kraju zająć rychło miejsce w ścisłej czołówce Warszawskiego Towarzystwa Zwolenników Gry Szachowej.
Rywalizację z takimi szachistami, jak Kazimierz Piotr Miłkowski, Salomon Langleben, Jan Kopczyński, Artur Popławski, Henryk Salwe czy Jan Kleczyński (syn), toczył początkowo w atmosferze towarzyskiej – w popularnych warszawskich kawiarniach szachowych Nowickiego i Pągowskiego, a od 1899 również w turniejach. Na przełomie 1899 i 1900 w pierwszych klubowych mistrzostwach Warszawskiego Towarzystwa Zwolenników Gry Szachowej uplasował się na 5. miejscu, uznając wyższość m.in. Szymona Winawera i Jana Taubenhausa. Latem 1900 w letniej imprezie klubowej podzielił 1-2. miejsce z Langlebenem, ale uległ rywalowi w dogrywce barażowej. Turniej ten otworzył kilkunastoletnie zmagania Flamberga i Langlebena o palmę pierwszeństwa w Warszawie, które uznać należy za rozstrzygnięte na korzyść tego pierwszego. Do 1913 Flamberg uczestniczył w jedenastu różnych turniejach Warszawskiego Towarzystwa Zwolenników Gry Szachowej, zawsze plasując się w najściślejszej czołówce, w tym czterokrotnie legitymując się indywidualnym mistrzostwem klubu (1901, 1902, 1904, 1910). Przewagę nad Langlebenem potwierdził również w 1905 w meczu złożonym z trzynastu partii, z których siedem wygrał, pięć zremisował, a tylko jedną przegrał. Mecze grywał Flamberg także z innymi rywalami, np. w 1901 uległ nieznacznie (jedna wygrana, dwie porażki, bez remisów) pochodzącemu z Kędzierzyna Niemcowi Theodorowi von Scheve. 
W pierwszych latach kariery, mając już opinię silnego gracza, Flamberg rzadko występował poza Warszawą. Pierwszy taki przypadek miał miejsce w 1906, kiedy uczestniczył na zaproszenie Łódzkiego Towarzystwa Zwolenników Gry Szachowej w trzykołowym czwórmeczu; zajął w nim 3. miejsce, za Akibą Rubinsteinem i Michaiłem Czigorinem, a przed Henrykiem Salwe. Rok później w podobnej imprezie w Warszawie, ale rozegranej w słabszej obsadzie, Flamberg wygrał zdecydowanie (przed Langlebenem, Niemcem Einbildem i Kleczyńskim). 21 lutego 1907, jako pierwszy w Warszawie, dał pokaz symultanicznej gry "na pamięć", a dochód z tego przedsięwzięcia (zakończonego pełnym sukcesem Flamberga, który wygrał wszystkie cztery partie) przeznaczono na rozwój warszawskiego pogotowia ratunkowego. 
Gry towarzyskie w tym okresie toczył Flamberg najchętniej w kawiarni "Udziałowa" na rogu Alei Jerozolimskich i Nowego Światu, a za ulubionego partnera miał mistrza gry analitycznej Artura Popławskiego. Partie szachowe toczone przez tych graczy słynęły ze swojej długości i kończone były zazwyczaj już poza kawiarnią, w domu znacznie starszego Popławskiego, co według przekazu anegdotycznego świadka tej rywalizacji Zygmunta Szulce Flamberg wyjątkowo sobie chwalił, ceniąc kuchnię małżonki przeciwnika. W turniejach Warszawskiego Towarzystwa Zwolenników Gry Szachowej Flamberg i Popławski nie mieli okazji się zmierzyć (Popławski w czasie kariery Flamberga nie udzielał się już turniejowo), ale w 1900 rozegrali mecz złożony z dziewięciu partii, który zakończył się wysokim zwycięstwem Popławskiego (sześć wygranych, dwie porażki, jeden remis).
Od 1909 pozycja Flamberga jako lidera warszawskich szachów została zachwiana przez przyjazd do Warszawy Akiby Rubinsteina. W 1910 Flamberg po raz kolejny został mistrzem Warszawskiego Towarzystwa Zwolenników Gry Szachowej, ale już w kolejnych imprezach w tymże roku plasował się za Rubinsteinem. Przegrał także, w zdecydowanym stosunku (cztery porażki, jeden remis), bezpośredni mecz z Rubinsteinem. Z drugiej strony obecność wybitnego mistrza sprawiła, że przyjeżdżali do Warszawy znani gracze ze świata, co również Flambergowi dało okazję do zmierzenia się m.in. z Fiodorem Duz-Chotimirskim, Siemionem Ałapinem, Jefimem Bogolubowem, Frankiem Marshallem.
W 1911 został wicemistrzem wszechrosyjskiego turnieju amatorów w Petersburgu (za Stiepanem Lewickim), co dało mu prawo udziału w turnieju mistrzowskim w Wilnie w 1912; w Wilnie zajął 5. miejsce, za Rubinsteinem, Bernsteinem, Lewickim i Nimzowitschem, a przed m.in. Alechinem. Również w 1912 wystąpił w międzynarodowym turnieju tematycznym (gambitowym) w Abbacji, w którym zajął dzielone 6-7. miejsce. W Wiedniu w małym meczu pokonał Adolfa Albina, wygrywając obie partie. W turnieju Łódzkiego Towarzystwa Zwolenników Gry Szachowej uległ tylko Bogolubowowi, a wyprzedzić zdołał Henryka Salwe, Salomona Langlebena, Dawida Daniuszewskiego i innych graczy. Rok później zrewanżował się Bogolubowowi, którego w towarzyskim meczu w Warszawie pokonał zdecydowanie – trzy partie wygrane, bez remisów i porażek (Litmanowicz i Giżycki podają: cztery wygrane, jedna porażka, bez remisów). W 1913 zremisował ponadto w Warszawie z Oldřichem Durasem i pokonał Mojżesza Łowckiego, co przełożyło się na zwycięstwo w małym trzyosobowym turnieju.
Bliski wielkiego sukcesu był Flamberg w 1914 na mistrzostwach Rosji w Petersburgu. Cenne zwycięstwa, w tym nad Bogolubowem, Łowckim, Salwe, Lewickim, dawały mu przez długi czas pozycję lidera imprezy, i dopiero porażka z Jewgienijem Znosko-Borowskim w końcowej fazie turnieju sprawiła, że warszawskiego gracza zdołali wyprzedzić o pół punktu Aleksander Alechin i Aron Nimzowitsch. Również w 1914 Flamberg wygrał turniej Krakowskiego Klubu Szachistów, przed Józefem Dominikiem, a także m.in. przed Karolem Irzykowskim. W tym samym roku udał się do Mannheim na Kongres Niemieckiego Związku Szachowego, zajmując odległe 17. miejsce przy zwycięstwie Alechina; nie było mu dane bezpiecznie wrócić z tego turnieju – wraz z innymi szachistami z krajów Ententy został internowany w Baden-Baden, a potem w Tribergu w Wirtembergii. Uwięzieni szachiści rozegrali kilka towarzyskich turniejów, w pierwszym z nich Flamberg triumfował, a w pozostałych plasował się w środku stawki – na 4. albo 3. miejscach.
Wyniki uzyskane do 1914 zapewniły Flambergowi wysokie miejsce w zestawieniach rankingowych. Retrospektywna klasyfikacja ELO wyceniła siłę jego gry na 2480 punktów. Na uwagę zasługuje skuteczność w rywalizacji z Jefimem Bogolubowem, który w latach 20. i 30. XX wieku występował jako pretendent do tytułu mistrza świata. 
W połowie wojny Flamberg powrócił do Warszawy i włączył się ponownie do życia szachowego. Uczestniczył m.in. w turniejach Warszawskiego Towarzystwa Zwolenników Gry Szachowej, w 1916 zajmując 4-5. miejsce, w 1917 plasując się na 3-4. miejscu (za Rubinsteinem i Łowckim, wspólnie ze Zdzisławem Belsitzmanem). W 1919, w pierwszej imprezie klubowej w niepodległej Polsce, zajął 2. lokatę, za sensacyjnym zwycięzcą Belsitzmanem, a przed Akibą Rubinsteinem i Dawidem Przepiórką.
Wkrótce Flamberga do ograniczenia występów turniejowych zmusiła ciężka choroba. Szachista grywał rzadko, m.in. reprezentował stolicę w meczach z Łodzią. W 1924 jeszcze raz wygrał turniej Warszawskiego Towarzystwa Zwolenników Gry Szachowej, wyprzedzając takich rywali jak Józef Cukierman, Stanisław Kohn, Paulin Frydman, Kazimierz Makarczyk oraz Salomon Langleben i Mojżesz Łowcki. Wynik ten stawiał go w rzędzie faworytów eliminacji olimpijskiej w tymże roku, jednak z powodu nawrotu choroby do tego turnieju już nie przystąpił. Ostatecznie jesienią 1924 wycofał się z życia turniejowego. Zmarł w Warszawie 24 stycznia 1926. Jest pochowany na cmentarzu żydowskim przy ulicy Okopowej.
Współcześni określali Flamberga jako gracza "wysoce artystycznego", o "żelaznej konsekwencji, poprawności, wykwintnej pomysłowości oraz gruntownej znajomości teorii" ("Ilustrated London News", 1906), obdarzonego "szybką orientacją", który "widzi wszystko, posiada gruntowną znajomość tak teorii, jak i strategii szachowej"" ("Szachista Polski", 1914). We wspomnieniach pośmiertnych Dawid Przepiórka określił go mianem "prawdziwego talentu z bożej łaski", o stylu jasnym i przejrzystym, umiejącym odnaleźć logikę szachową, a Jan Kleczyński umieścił go wśród "najsilniejszych mistrzów gry szachowej praktycznej w ostatnim ćwierćwieczu w Polsce", obok Artura Popławskiego i Akiby Rubinsteina.

</doc>
<doc id="1658090" url="https://pl.wikipedia.org/wiki?curid=1658090" title="Zjednoczenie Polskie w Wielkiej Brytanii">
Zjednoczenie Polskie w Wielkiej Brytanii

Zjednoczenie Polskie w Wielkiej Brytanii ZPWB (ang. "Federation of Poles in Great Britain") – największa federacja organizacji polonijnych na świecie, z siedzibą w Londynie - 240 King Street, London W6 0RF w budynku Polskiego Ośrodka Społeczno-Kulturalnego. Zjednoczenie jest członkiem Europejskiej Unii Wspólnot Polonijnych. 
Historia oraz misja.
ZPWB zostało założone w 1946, gdy rząd brytyjski, a następnie kolejne kraje, przestały uznawać Rząd Rzeczypospolitej Polskiej na Uchodźstwie na rzecz rządu komunistycznego w Polsce. Zjednoczenie aż do 1990 reprezentowało polską emigrację w Londynie wobec władz Wielkiej Brytanii.
W dniach 30 listopada-1 grudnia 1957 roku w Londynie odbył się Walny Zjazd, w którym wzięło udział 54 delegatów reprezentujących 42 organizacje społeczne. Delegaci dokonali wyboru nowych władz. Prezesem Zarządu po raz czwarty został Stanisław Lis. Członkami Zarządu zostali między innymi: Anna Januszajtis, Marian Jadwiński i Zygmunt Szadkowski.
Po przekazaniu insygniów prezydenckich przez Prezydenta RP Ryszarda Kaczorowskiego Prezydentowi RP Lechowi Wałęsie, pewne obowiązki rządu polskiego przekazane zostały Zjednoczeniu Polskiemu, które zostało uznane przez rządy polski i brytyjski, jak również inne polonijne organizacje na świecie, za organizację reprezentującą polską grupę etniczną zamieszkałą w Wielkiej Brytanii. Dotychczas jest to jedyna organizacja polonijna w Wielkiej Brytanii, która jest uznawana przez rząd brytyjski. Dlatego też Zjednoczenie oprócz promowania i obrony interesów mniejszości polskiej w Wielkiej Brytanii broni również interesów Polski i Polaków przed rządem Wielkiej Brytanii.
Zjednoczenie Polskie jest federacją organizacji. W skład Zjednoczenia wchodzi kilkadziesiąt organizacji i stowarzyszeń polonijnych na terenie Wysp Brytyjskich. 

</doc>
<doc id="1658093" url="https://pl.wikipedia.org/wiki?curid=1658093" title="Mecz lekkoatletyczny Włochy – Polska 1970">
Mecz lekkoatletyczny Włochy – Polska 1970

Mecz lekkoatletyczny Włochy – Polska – zawody lekkoatletyczne rozegrane pomiędzy reprezentacjami narodowymi Włoch i Polski. Mecz odbył się między 26, a 29 czerwca oraz 4 i 5 lipca 1970 roku w mieście Syrakuzy. Była to już dziesiąta w historii potyczka pomiędzy tymi drużynami. Mecz zakończył się zwycięstwem męskiej reprezentacji Polski 125 do 109.

</doc>
<doc id="1658096" url="https://pl.wikipedia.org/wiki?curid=1658096" title="Halloween (singel)">
Halloween (singel)

Halloween – trzeci singel duńskiej grupy heavymetalowej King Diamond. Wydany nakładem Roadracer Records w 1986 roku.

</doc>
<doc id="1658102" url="https://pl.wikipedia.org/wiki?curid=1658102" title="Grupa Prosiecznego">
Grupa Prosiecznego

Grupa Prosiecznego (też: Prosieczne, słow. "Prosečné") – niewielka grupa górska, stanowiąca najbardziej na wschód położoną część Gór Choczańskich na Słowacji. Najwyższym szczytem jest Prosieczne ("Prosečné", 1372 m).
Grupa Prosiecznego ciągnie się od Doliny Sesterskiej ("Sestrčská dolina") na zachodzie po Dolinę Kwaczańską na wschodzie. Grupa składa się z dwóch części, rozdzielonych Doliną Prosiecką. Część wschodnią tworzą masyw Prosiecznego (1372 m) i przylegający doń od wschodu masyw ze szczytem Hradkowej ("Hrádkovo") (1206 m), rozdzielone suchą dolinką krasową Príslop. Część zachodnią tworzą masywy Łomów ("Lômy") (1278 m) i Czerenowej ("Čerenová") (1221 m), na wschodzie) oraz masywy Prawnacza ("Pravnáč") (1206 m) i Heliasza ("Heliaš") (1186 m, na zachodzie), rozdzielone Doliną Liptowskiej Anny.
Geografowie słowaccy do Gór Choczańskich zaliczają również ramię Ostrego Wierchu Kwaczańskiego (słow. "Ostrý", 1128 m) i Huciańskiej Golicy (słow. "Holica", 1340 m). Według słowackich podziałów grupa Prosiecznego obejmuje więc również te góry, aż po Dolinę Suchą Sielnicką.
Grupa Prosiecznego zbudowana jest praktycznie w całości z mocno pofałdowanych, grubych warstw wapieni i dolomitów środkowego triasu, zaliczanych do płaszczowiny choczańskiej. Skały te są widoczne na powierzchni w postaci licznych, urwistych ścian skalnych, masywnych turni czy uskoków skalnych w dnach dolin praktycznie w całej grupie. Cała grupa ma charakter masywu krasowego, z licznymi formami rzeźby krasowej tak powierzchniowymi (żebra krasowe, leje krasowe, ponory i wywierzyska) jak i podziemnymi (jaskinie krasowe).
Grupa prawie w całości jest zalesiona. Nieliczne łąki górskie zadziwiają bogactwem flory wapieniolubnej, a skalne półki i upłazki wystawione ku południowi – licznymi gatunkami kserofitów. Chłodne i wilgotne przez cały rok głębokie doliny (Kwaczańska i częściowo Prosiecka) są natomiast siedliskami gatunków borealno-alpejskich.
Zachodni fragment grupy Prosiecznego (zachodnie zbocza Prosiecznego, opadające do Doliny Prosieckiej) objęte są ochroną w rezerwacie przyrody Dolina Prosiecka. Z kolei we wschodniej części grupy zbocza, opadające z obu stron do Doliny Kwaczańskiej (od szczytów Hradkowej i Czarnej Hory na zachodzie po szczyt Ostrego Wierchu Kwaczańskiego na wschodzie) leżą w granicach rezerwatu przyrody Dolina Kwaczańska.
Grupa Prosiecznego jest często odwiedzana przez turystów, którzy jednak prawie wyłącznie ograniczają się do przejścia dolin Prosieckiej i Kwaczańskiej. Jedyny, zielono znakowany Szlak turystyczny wiedzie trasą: rozdroże w dolinie Borowianki – Czarna Hora – Prosieczne – Svorad.

</doc>
<doc id="1658106" url="https://pl.wikipedia.org/wiki?curid=1658106" title="Trosa">
Trosa

Trosa – miejscowość ("tätort") w Szwecji, w regionie administracyjnym ("län") Södermanland. Ośrodek administracyjny ("centralort") gminy Trosa. Do 1970 roku Trosa miała administracyjny status miasta.
W 2015 roku Trosa liczyła 5836 mieszkańców.
Położenie.
Położona w prowincji historycznej ("landskap") Södermanland ok. 40 km na południe od Södertälje, u ujścia rzeki Trosaån do Bałtyku.
Demografia.
Liczba ludności tätortu Trosa w latach 1960–2015:

</doc>
<doc id="1658107" url="https://pl.wikipedia.org/wiki?curid=1658107" title="Stanisława Łowińska">
Stanisława Łowińska

Stanisława Łowińska (ur. 1946 w Ścinawce Górnej) – polska poetka i dziennikarka
Życiorys.
Ukończyła kulturoznawstwo na Uniwersytecie im. A. Mickiewicza w Poznaniu oraz Podyplomowe Studium Dziennikarskie na Uniwersytecie Jagiellońskim w Krakowie.
Należy do Związku Literatów Polskich.
Przez szereg lat pracowała w „Tygodniku Ludowym”, publikowała w prasie lokalnej i ogólnopolskiej oraz w pismach literackich m.in. w: „Arkuszu”, „Przekroju”, „Tygodniowym Ilustrowanym Magazynie” – „TIM”, „Zielonym Sztandarze”, „Gazecie Zachodniej”, „Gazecie Poznańskiej”, „Expressie Poznańskim”. Realizowała również programy w TV „S” w Poznaniu. Do 2000 roku pełniła funkcję redaktora naczelnego miesięcznika wielkopolskiej oświaty „Otwarta Szkoła”.
Publikacje.
Swoje utwory publikowała m.in. w wydawnictwach zbiorowych: w almanachu młodej poezji wielkopolskiej – „Którzy pamiętali słońce” (Poznań, 1982), almanachu poezji nauczycieli – „Drugi Puls” (Poznań, 1984), almanachu poezji pt. „Przedpole” (Poznań, 1986), a także wyborach wierszy „Jan Paweł II w poezji polskiej” (Poznań, 1991), „Jesteś” (Poznań, 1993), „Antologia poezji konińskiej” (Konin, 1996), „Młodość czasem nawrócenia” (Poznań, 1997), „Przez wszystko do mnie przemówiłeś Panie” (Poznań, 1998) oraz „Cud, który jest” (Milicz, 2003) – oprac. ks. Wacława Buryły na 25-lecie pontyfikatu Jana Pawła II. Była także pomysłodawczynią i współautorką opracowania historycznego „Jeszcze Polska nie umarła” (Poznań, 1997) dotyczącego 200-lecia „Mazurka Dąbrowskiego” oraz „Pieśni nieśmiertelnej” wydanej z okazji jego dwieście dziesiątej rocznicy (Poznań, 2007).
Od roku 1975 roku jej wiersze prezentowane były na antenie Polskiego Radia. Znajdują się one także w publikacjach Noworudzkich Spotkań z Poezją (od 1994). Wydała tomik poezji „Dotykać serca” (Poznań, 1990), bajkę „Kot Fantasta” (Wrocław, 1991) oraz zbiór wierszy „Złożyć Słowo” (Nowy Tomyśl, 1996), "Cisza na palcach" (Poznań, 2008).
Działalność społeczno-artystyczna.
Łowińska była inicjatorką i założycielką Klubu Młodego Dziennikarza przy Młodzieżowym Domu Kultury Nr 1 w Poznaniu, który prowadziła przez kilka lat, udostępniając młodzieży redagowanie gazetki festiwalowej „Kurtyna”, ukazującej się w czasie Ogólnopolskich Festiwali Teatrów Szkolnych, jak i udział w audycjach radiowych i telewizyjnych. Młodzi dziennikarze publikowali także w prasie regionalnej i zagranicznej.
Stanisława Łowińska jest pomysłodawczynią i realizatorką "Lednickiej Wiosny Poetyckiej". Każdego roku nad Lednicą, w Muzeum Pierwszych Piastów, za jej sprawą rozstrzygany jest konkurs poetycki „O koronę Wierzbową”, który zainicjowała w 1997 r.
Dotychczas ukazało się sześć poetyckich książek: „Strofy Lednickie” (Poznań, 1999), „Daj nam liści do korony, daj powracać...” (Poznań, 2002), „Na niemałej wyspie” (Poznań, 2003), „Z serca na serce”, "Imię Wiatru” (Poznań, 2006).
"Lednicka Wiosna Poetycka" to nie tylko poezja, to również plenery plastyczne, spotkania z muzyką, z wybitnymi artystami, poetami scen polskich. To także symboliczne sadzenie wierzb w "Gaju Poezji" na terenie Muzeum Pierwszych Piastów na Lednicy.
Członkini Rady Osiedla Nowe Winogrady Północ (Jednostki Pomocniczej Miasta Poznania) oraz Rady Osiedla Zwycięstwa Poznańskiej Spółdzielni Mieszkaniowej "Winogrady"

</doc>
<doc id="1658108" url="https://pl.wikipedia.org/wiki?curid=1658108" title="Prosieczne">
Prosieczne

Prosieczne (słow. "Prosečné", gwar. "Prosečná", "Prosečnô", 1372 m) – wybitny szczyt w Górach Choczańskich w Karpatach Zachodnich na Słowacji. Jest najwyższy w tzw. grupie Prosiecznego i najwyższy w ogóle w całych Górach Choczańskich poza Grupą Wielkiego Chocza. Sam masyw Prosiecznego wznosi się we wschodniej części grupy, pomiędzy Doliną Prosiecką na zachodzie a krótką, suchą dolinką Príslop na wschodzie. Poza tą ostatnią i zamykającą ją przełączką Ostruhy (też: "Ostruky" lub "Długołącki Przysłop"; 1085 m) do masywu Prosiecznego nawiązuje ramię ze szczytami Czarna Hora ("Čierna hora", 1098 m) i Hradkowa ("Hrádkovo") (1206 m), opadającymi ku wschodowi już ku Dolinie Kwaczańskiej. Głębokie wcięcie suchej doliny Príslop dobrze jest widoczne z szosy Liptowskie Maciaszowce – Liptowska Sielnica.
Prosieczne tworzy nieco wydłużony grzbiet przebiegający z południowego zachodu na północny wschód, z dwoma słabo wyodrębnionymi wierzchołkami (wyższy jest północno-wschodni). Zachodnie stoki opadają do Doliny Prosieckiej, południowo-wschodnie do miejscowości Prosiek na Kotlinie Liptowskiej, północno-zachodnie do Svoradu i Doliny Borowianki. Jest niemal całkowicie zalesione, jedynie na grzbiecie między wierzchołkami znajdują się niewielkie i zarastające polany. W południowo-wschodnie stoki wcinają się trzy suche żleby. 
Prosieczne zbudowane jest z mocno pofałdowanych, grubych warstw wapieni i dolomitów środkowego triasu, przez geologów zaliczanych do płaszczowiny choczańskiej. W stokach widoczne są liczne urwiste ściany, turnie i skałki.
Zachodnie zbocza masywu Prosiecznego, opadające ku Dolinie Prosieckiej, są objęte ochroną w rezerwacie przyrody Dolina Prosiecka.
Turystyka.
Szczyt Prosiecznego dostępny jest zielono znakowanym szlakiem turystycznym: rozdroże w Dolinie Borowianki – Czarna Hora – Prosieczne – Svorad. Czas przejścia 3h, ↓ 2.50 h Pomimo tego odwiedzany jest niezbyt często: turyści odwiedzają głównie doliny otaczające Prosieczne: Prosiecką, Kwaczańską i Borowianki. Dodatkowym utrudnieniem w 2. dekadzie XXI w. były rozległe wiatrołomy, jakie powaliły znaczne obszary lasów w masywie Prosiecznego, oraz prowadzone w ich następstwie przez leśników prace porządkowe - m.in. w 2017 r. wymieniony wyżej szlak był zamknięty.

</doc>
<doc id="1658109" url="https://pl.wikipedia.org/wiki?curid=1658109" title="Kuzbass Kemerowo">
Kuzbass Kemerowo

Kuzbass Kemerowo (ros. Футбольный клуб «Кузбасс» Кемерово, "Futbolnyj Kłub "Kuzbass" Kiemierowo") - rosyjski klub piłkarski z siedzibą w Kemerowie.
Historia.
Chronologia nazw:
Piłkarska drużyna Azot została założona w 1946 w mieście Kemerowo.
W tym że roku zespół debiutował w Trzeciej Grupie, podgrupie Syberyjskiej Mistrzostw ZSRR, w której zajął ostatnie 8 miejsce.
W 1948 już jako Chimik Kemerowo startował w Drugiej Grupie, podgrupie 2, w której występował dwa sezony.
Następne podejście nastąpiło dopiero w 1957, kiedy to Szachtior Kemerowo startował w Klasie B, grupie Dalekowschodniej.
Po reformie systemu lig ZSRR w 1963 klub okazał się w niższej Klasie B, grupie 5.
Od 1966 klub z nową nazwą Kuzbass Kemerowo występował w Pierwszej Lidze, w której występował do 1990, z wyjątkiem 1970, 1972 i 1982 kiedy to zmagał się w niższej lidze.
Sezon 1991 klub rozpoczął również w Drugiej Lidze.
W Mistrzostwach Rosji klub startował w Pierwszej Lidze, grupie Wschodniej, w której występował dwa sezony, a od 1994 występował w Drugiej Lidze.
W 2001 klub zmienił nazwę na Kuzbass-Dinamo Kemerowo.
W 2002 klub zajął 8 miejsce w Drugiej Dywizji, grupie Wschodniej, jednak nie przystąpił do rozgrywek w następnym sezonie. Dopiero od 2005 ponownie występował w Drugiej Dywizji, grupie Wschodniej.
W 2007 klub zrezygnował z dalszych rozgrywek i został rozwiązany. Jego miejsce zajął nowo powstały klub o nazwie Kuzbass Kemerowo, który od 2008 kontynuował występy w Drugiej Dywizji, grupie Wschodniej.

</doc>
<doc id="1658110" url="https://pl.wikipedia.org/wiki?curid=1658110" title="Azot Kemerowo">
Azot Kemerowo



</doc>
<doc id="1658111" url="https://pl.wikipedia.org/wiki?curid=1658111" title="Chimik Kemerowo">
Chimik Kemerowo



</doc>
<doc id="1658112" url="https://pl.wikipedia.org/wiki?curid=1658112" title="Szachtior Kemerowo">
Szachtior Kemerowo



</doc>
<doc id="1658113" url="https://pl.wikipedia.org/wiki?curid=1658113" title="Kuzbass-Dinamo Kemerowo">
Kuzbass-Dinamo Kemerowo



</doc>
<doc id="1658115" url="https://pl.wikipedia.org/wiki?curid=1658115" title="The Family Ghost">
The Family Ghost

The Family Ghost – czwarty singel w dorobku duńskiej grupy heavymetalowej King Diamond. Został wydany przez Roadrunner Records w 1987 roku.

</doc>
<doc id="1658116" url="https://pl.wikipedia.org/wiki?curid=1658116" title="Vingåker">
Vingåker

Vingåker – miejscowość ("tätort") w Szwecji, w regionie administracyjnym ("län") Södermanland. Siedziba władz ("centralort") gminy Vingåker.
Miejscowość jest położona w zachodniej części prowincji historycznej ("landskap") Södermanland nad rzeką Vingåkersån (Nyköpingsån), ok. 20 km na północny zachód od Katrineholmu w kierunku Örebro. Przez Vingåker przebiega linia kolejowa Västra stambanan (Sztokholm – Göteborg).
W 2010 r. Vingåker liczyło 4282 mieszkańców.

</doc>
<doc id="1658117" url="https://pl.wikipedia.org/wiki?curid=1658117" title="Meletijs Kaļistratovs">
Meletijs Kaļistratovs

Meletijs Kaļistratovs, ros. Мелетий Архипович Каллистратов (ur. 15 maja 1896 w Dyneburgu, zm. 23 czerwca 1941 tamże) – łotewski nauczyciel, działacz społeczny i dziennikarz rosyjskiego pochodzenia, staroobrzędowiec, wieloletni parlamentarzysta Łotwy (1920–1934). 
Życiorys.
Urodził się w rodzinie staroobrzędowców trudniących się handlem. Ukończył seminarium nauczycielskie w Iłukszcie, po czym pracował jako nauczyciel w tej miejscowości. Związał się z lokalną społecznością starowierców, którym udzielał lekcji. Publikował również w lokalnej gazecie.
Po wybuchu I wojny światowej dobrowolnie zaciągnął się do armii rosyjskiej. W 1918 znalazł się w walczącym z Armią Czerwoną oddziale Anatolsa Līvensa, później walczył z bolszewikami w szeregach armii generała Judenicza. Dwa lata później powrócił do Łatgalii, gdzie w okresie 1920–1922 zasiadał w Radzie Miejskiej Dyneburga. W 1920 wszedł w skład Sejmu Ustawodawczego Republiki Łotewskiej jako reprezentant staroobrzędowców. Po raz kolejny był wybierany w latach 1922, 1925, 1928 i 1931 (Sejmy I, II, III i IV kadencji).
W listopadzie 1920 na I wszechłotewskim zjeździe staroobrzędowców został wybrany członkiem Centralnego Komitetu Staroobrzędowców na Łotwie.
W 1930 rozpoczął wydawanie rosyjskojęzycznego pisma "Голос Латгалии", jako dodatku do gazety "Наш двинский голос".
W wyniku zamachu stanu Kārlisa Ulmanisa w maju 1934 został na pół roku uwięziony w więzieniu w Lipawie. Po jego opuszczeniu pracował jako nauczyciel w Dyneburgu.
W 1940 objął posadę dyrektora rosyjskiego gimnazjum w Dyneburgu, jednak w październiku tego roku został aresztowany przez władze sowieckie. Po osądzeniu za udział w ruchu kontrrewolucyjnym podczas I wojny światowej skazany na karę śmierci i rozstrzelany na podwórzu więzienia w Dyneburgu.
Został pochowany na cmentarzu staroobrzędowców w Dyneburgu. Jego żona i dzieci wyemigrowały początkowo do Niemiec, później do USA.

</doc>
<doc id="1658119" url="https://pl.wikipedia.org/wiki?curid=1658119" title="Tea">
Tea

Tea – piąty singel duńskiego zespołu heavymetalowego King Diamond. Wydany w 1987 roku przez Roadrunner Records.

</doc>
<doc id="1658120" url="https://pl.wikipedia.org/wiki?curid=1658120" title="Welcome Home (singel)">
Welcome Home (singel)



</doc>
<doc id="1658121" url="https://pl.wikipedia.org/wiki?curid=1658121" title="Dom Kalistratowa w Dyneburgu">
Dom Kalistratowa w Dyneburgu

Dom Kalistratowa w Dyneburgu (łot. Kaļistratova nams, ros. Дом Каллистратова) – zabytkowa kamienica położona w centrum Dyneburga, w której do 1940 mieszkał działacz mniejszości rosyjskiej na Łotwie Meletij Kallistratow.
Dom Kalistratowa znajduje się w Dyneburgu przy ul. Nometņu 21. Swoją siedzibę ma w nim Dyneburskie Centrum Kultury Rosyjskiej (łot. Daugavpils krievu kultūras centrs). W tym domu Kallistratow żył aż do swego aresztowania w 1940. Obecnie znajduje się w nim biblioteka, izba pamięci poświęcona Kallistratowowi, jak również innym rosyjskim działaczom społeczno-politycznym na Łotwie.

</doc>
<doc id="1658123" url="https://pl.wikipedia.org/wiki?curid=1658123" title="Welcome Home Promo (Radio Only)">
Welcome Home Promo (Radio Only)



</doc>
<doc id="1658124" url="https://pl.wikipedia.org/wiki?curid=1658124" title="Toboł Kurgan">
Toboł Kurgan

Toboł Kurgan (ros. Футбольный клуб «Тобол» Курган, "Futbolnyj Kłub „Toboł” Kurgan") – rosyjski klub piłkarski z siedzibą w Kurganie.
Historia.
Chronologia nazw:
Piłkarska drużyna Stroitiel została założona w 1946 w mieście Kurgan.
W tym że roku zespół debiutował w Klasie B, grupie 4. Mistrzostw ZSRR.
Po reformie systemu lig ZSRR w 1963 klub okazał się w niższej Klasie B, grupie 4, w której występował do 1974, z wyjątkiem 1970, kiedy to zmagał się w niższej lidze.
W 1975 klub Zauralec Kurgan (tak wtedy nazywał się) został zdjęty z rozgrywek w Drugiej Lidze.
Dopiero w 1986 klub pod nazwą Torpedo Kurgan ponownie rozpoczął w Drugiej Lidze.
W 1990 i 1991 występował w Drugiej Niższej Lidze.
W 1991 zmienił nazwę na Sibir Kurgan.
W Mistrzostwach Rosji klub startował w Drugiej Lidze, grupie 5, w której występował do 2005, z wyjątkiem 1994, kiedy to występował w Trzeciej Lidze oraz 2002, kiedy to zmagał się w Amatorskiej Lidze.
Od 2002 klub przyjął obecną nazwę Toboł Kurgan.
W 2005 klub zajął przedostatnie 18 miejsce w Drugiej Dywizji, grupie Uralsko-Nadwołżańskiej i spadł z rozgrywek na poziomie profesjonalnym.
Obecnie występuje w Lidze Amatorskiej, w strefie uralskiej.

</doc>
<doc id="1658125" url="https://pl.wikipedia.org/wiki?curid=1658125" title="Eye of the Witch">
Eye of the Witch

Eye of the Witch – singel duńskiego zespołu heavymetalowego King Diamond. Wydany przez Roadrunner Records w 1990 roku.

</doc>
<doc id="1658126" url="https://pl.wikipedia.org/wiki?curid=1658126" title="Abigail 2 Promo">
Abigail 2 Promo



</doc>
<doc id="1658127" url="https://pl.wikipedia.org/wiki?curid=1658127" title="EMT Aladin">
EMT Aladin

EMT Aladin (niem. "Abbildende Luftgestützte Aufklärungsdrohne im Nächstbereich") – niemiecki bezzałogowy aparat latający (UAV - "Unmanned Aerial Vehicle") opracowany w bawarskiej firmie EMT.
Niewielki bezzałogowy aparat latający przeznaczony do bliskiego rozpoznania. Startuje "z ręki" lub z katapulty z gumowym naciągiem. "Aladin" może wykonywać misje autonomicznie po wcześniejszym zaprogramowaniu parametrów trasy w mikro układzie nawigacyjnym z odbiornikiem GPS lub być sterowany przez operatora ze stacji kontroli na ziemi. "Aladin" przekazuje obraz z kamery światła dziennego lub światła szczątkowego (w nocy) w czasie rzeczywistym do stanowiska kontroli oddalonego od aparatu o maksymalnie 5 km. Czas przygotowania aparatu wynosi około 5 minut. "Aladin" jest na wyposażeniu Bundeswehry i armii holenderskiej (od 2006 roku). Obydwie formacje wykorzystują aparat w Afganistanie w ramach misji NATO.

</doc>
<doc id="1658131" url="https://pl.wikipedia.org/wiki?curid=1658131" title="WM-16 Budapest">
WM-16 Budapest

WM-16 Budapest – węgierski samolot rozpoznawczy i lekki bombowiec używany przez lotnictwo węgierskie w latach 30. XX wieku.
Historia.
WM-16 został zaprojektowany przez zespół konstruktorów wytwórni Weiss Manfréd, pod kierownictwem inżynierów Miklosza Hoffa i Andora Halasza, jako rozwinięcie konstrukcji samolotu Fokker C.V, produkowanego w zakładach Weissa na licencji i używanego na Węgrzech jako samolot rozpoznawczy. Konstrukcja kadłuba i skrzydeł była identyczna z poprzednikiem, zmodyfikowano jedynie podwozie i zastosowano mocniejszy silnik. Prototyp wersji rozpoznawczej, oznaczonej "Budapest 9", został oblatany w 1933 roku. Zbudowano łącznie 9 egzemplarzy tej wersji.
W 1934 roku rozpoczęto opracowywanie odmiany samolotu WM-16 z nowym silnikiem, mogącej służyć jako lekki bombowiec. Nazwano ją "Budapest 14" i również zbudowano 9 sztuk. Od 1938 roku zakłady Weiss Manfred produkowały nowocześniejszy samolot WM-21 Sólyom, będący dalszym rozwinięciem tej konstrukcji.
Samoloty rozpoznawcze weszły na wyposażenie dwóch dywizjonów rozpoznania taktycznego lotnictwa węgierskiego w 1935 roku. Pomimo przestarzałej konstrukcji pozostały w linii do końca 1939 roku, biorąc udział w konflikcie ze Słowacją. Wersja bombowa była używana w 2/4. Dywizjonie Lekkich Bombowców "Czerwone Diabły" do 1940 roku, później również została przesunięta do zadań pomocniczych. Ostatnie WM-16 zostały wycofane z użycia przed końcem 1942 roku.
Był to dwupłatowy, dwumiejscowy samolot rozpoznawczy konstrukcji mieszanej, ze stały
m podwoziem i otwartymi kabinami. Zależnie od wersji, napędzany był silnikiem "Gnôme-Rhône K-9" ("Budapest 9") o mocy 550 KM lub WM K-14 ("Budapest 14") o mocy 860 KM. Ten ostatni był produkowaną w zakładach Weiss Manfred, licencyjną wersją silnika "Gnôme-Rhône K-14". Uzbrojenie składało się z dwóch stałych i jednego ruchomego karabinów maszynowych kal. 8 mm, oraz, w samolocie "Budapest 14", do 300 kg bomb na zaczepach pod skrzydłami.

</doc>
<doc id="1658132" url="https://pl.wikipedia.org/wiki?curid=1658132" title="Skutskär">
Skutskär

Skutskär – miejscowość (tätort) w Szwecji, w regionie administracyjnym ("län") Uppsala, w gminie Älvkarleby.
Według danych Szwedzkiego Urzędu Statystycznego liczba ludności wyniosła: 6279 (31 grudnia 2015), 7168 (31 grudnia 2018) i 7167 (31 grudnia 2019).

</doc>
<doc id="1658134" url="https://pl.wikipedia.org/wiki?curid=1658134" title="Jaume Balagueró">
Jaume Balagueró

Jaume Balagueró (ur. 2 listopada 1968 w Lleidzie) – hiszpański reżyser, scenarzysta i producent filmowy, specjalizujący się w tworzeniu horrorów.
Życiorys.
Dorastał w Barcelonie, gdzie następnie studiował komunikację i fotografię na Uniwersytecie Barcelońskim. W roku 1991 ukończył studia. Rok później pracował jako dziennikarz filmowy, prowadził także program "La espuma de los días" w Radio Hospitalet.
Karierę filmowca rozpoczął krótkimi metrażami "El niño bubónico" (1991) i "La invención de la leche" (1993). W 1994 roku na taśmie 35 mm nakręcił swój trzeci film krótkometrażowy – "Alícia", który przyniósł mu nagrodę podczas Festiwalu Filmowego w Sitges. Z pozytywnym przyjęciem spotkał się również czwarty krótkometrażowy projekt reżysera – "Days Without Light" (1995).
Prawdziwa kariera Balagueró miała się rozpocząć u schyłku tysiąclecia, gdy w roku 1999 powstał horror "Bezimienni", oparty na powieści pod tym samym tytułem Ramseya Campbella z 1981 r. Film został zaprezentowany na licznych Festiwalach Filmowych i przyniósł twórcy pokaźną sumę nagród, między innymi laur dla najlepszego filmu podczas Fantasia Festival. Idąc za ciosem, w trzy lata później Balagueró wydał swój kolejny horror – hiszpańsko-amerykańską koprodukcję "Ciemność", z Anną Paquin w roli głównej. Dystrybucją filmu zajęła się hollywoodzka wytwórnia Miramax. W roku 2005 wyreżyserował "Delikatną", mroczną historię o duchach, w której wystąpiła znana z serialu "Ally McBeal" aktorka Calista Flockhart. Wyreżyserował i napisał scenariusz także do filmu zatytułowanego "Apartament" (2006), powstałego w telewizyjnym cyklu "Películas para no dormir" ("6 filmów, które nie dadzą ci zasnąć", w Polsce zaprezentowanym przez stację Canal+).
Prawdziwą sławę przyniósł mu horror "REC", nad którym zaczął pracować na początku roku 2007, a który na ekranach hiszpańskich kin zadebiutował już 23 listopada (premiera w Polsce: 14 sierpnia 2008 r.). "REC" przyniósł filmowcowi już trzecią nagrodę na Festiwalu Filmowym w Sitges oraz wiele innych nagród. Spotkał się także z pozytywnym przyjęciem krytyki i sukcesem kasowym.

</doc>
<doc id="1658135" url="https://pl.wikipedia.org/wiki?curid=1658135" title="Pedro Lascuráin Paredes">
Pedro Lascuráin Paredes

Pedro José Domingo de la Calzada Manuel María Lascuráin Paredes (ur. 8 maja 1856, zm. 21 lipca 1952) – meksykański polityk, prezydent kraju (19 lutego 1913) i najkrócej urzędujący prezydent w historii świata.
19 lutego 1913 prezydent Francisco I Madero został obalony przez generała Victoriano Huertę. Aby nadać puczowi pozory legalności Huerta usunął ze stanowisk wiceprezydenta José María Pino Suáreza i prokuratora generalnego. W tej sytuacji prezydentura przeszła na ministra spraw zagranicznych, którym był Lascuráin. Lascuráin mianował Huertę ministrem spraw wewnętrznych, pierwszym w jego linii sukcesji, a następnie zrezygnował. Według źródeł jego prezydentura trwała od 15 do 55 minut. Huerta, już jako prezydent, zaproponował Lascuráinowi stanowisko w rządzie, ale ten odmówił, powracając do praktyki prawniczej.

</doc>
<doc id="1658136" url="https://pl.wikipedia.org/wiki?curid=1658136" title="Tierp">
Tierp

Tierp – miejscowość (tätort) w środkowej części Szwecji. Siedziba władz administracyjnych gminy Tierp w regionie Uppsala.
Demografia.
Liczba ludności Tierpu w latach 2000–2010.

</doc>
<doc id="1658138" url="https://pl.wikipedia.org/wiki?curid=1658138" title="Jesse Eisenberg">
Jesse Eisenberg

Jesse Adam Eisenberg (ur. 5 października 1983 w Nowym Jorku) – amerykański aktor.
Życiorys.
Wczesne lata.
Urodził się w Queens w rodzinie pochodzenia żydowskiego. Dorastał w East Brunswick w New Jersey, gdzie przez rok uczęszczał do East Brunswick High School. Jego matka, Amy (z domu Fishman), uczyła wrażliwości międzykulturowej w szpitalach, wcześniej pracowała jako klaun na przyjęciach dla dzieci i choreograf dla katolickiej szkoły średniej przez 20 lat. Jego ojciec, Barry Eisenberg, był wykładowcą w college’u. Wychowywał się z dwiema siostrami - starszą Kerri i młodszą Hallie Kate Eisenberg (ur. 2 sierpnia 1992). Jego prababcia ze strony matki, Hyman „Herman” Mendelsohn, urodziła się w Krasnymstawie. Jeden z pradziadów ze strony ojca, Sam Eisenberg, pochodził też z Polski.
Kariera.
Debiutował w serialu telewizyjnym "Luzik Guzik" (1999–2000). Po swojej pierwszej głównej roli w filme "Roger Dodger" (2002) zagrał w filmach "Walka żywiołów" (2005) i "Edukacja Charliego Banksa" (2007). 
W 2008 z Olivią Wilde otrzymał nagrodę dla wschodzącej gwiazdy festiwalu filmowego Vail Film Festival. W roku 2009 wystąpił w komediodramacie "Adventureland" i horrorze komediowym "Zombieland", które to role przyniosły mu uznanie krytyków. Następnie w filmie "The Social Network" (2010) zagrał postać Marka Zuckerberga, współzałożyciela serwisu społecznościowego Facebook. Za tę rolę otrzymał nagrodę filmową National Board of Review Award, a także został nominowany do Oscara w kategorii najlepszy aktor pierwszoplanowy, Złotego Globu dla najlepszego aktora w filmie dramatycznym i Nagrodę Brytyjskiej Akademii Filmowej dla najlepszego aktora pierwszoplanowego. Od tamtej pory udzielił głosu głównemu bohaterowi filmu animowanego "Rio"(2011), zagrał w komedii przygodowej "30 minut lub mniej" (2011) i dreszczowcu "Iluzja" (2013). 
W 2013 został wybrany na odtwórcę komiksowego złoczyńcy i nemezis Supermana – Lexa Luthora w sequelu "Człowieka ze stali" pt. "".
Życie prywatne.
Jesse Eisenberg cierpi na zaburzenia obsesyjno-kompulsyjne.
Od 2002 związał się z Anną Strout. 4 kwietnia 2017 para została rodzicami chłopca. 

</doc>
<doc id="1658139" url="https://pl.wikipedia.org/wiki?curid=1658139" title="Östhammar">
Östhammar

Östhammar – miejscowość (tätort) w Szwecji. Siedziba władz administracyjnych ("centralort") gminy Östhammar w regionie Uppsala. 
Powierzchnia miejscowości według SBC Statistiska centralbyrån wynosiła 362 ha w 2005, a 376 ha w 2010.
Ludność w 2015 - 4598 mieszkańców.
Ludność w 2010 - 4534 mieszkańców.

</doc>
<doc id="1658140" url="https://pl.wikipedia.org/wiki?curid=1658140" title="Bålsta">
Bålsta

Bålsta – miejscowość (tätort) w Szwecji. Siedziba władz administracyjnych gminy Håbo w regionie Uppsala.
Według danych Szwedzkiego Urzędu Statystycznego liczba ludności wyniosła: 13 138 (31 grudnia 2015), 15 210 (31 grudnia 2018) i 15 318 (31 grudnia 2019).

</doc>
<doc id="1658141" url="https://pl.wikipedia.org/wiki?curid=1658141" title="Balsta">
Balsta



</doc>
<doc id="1658142" url="https://pl.wikipedia.org/wiki?curid=1658142" title="Ricky Dean Logan">
Ricky Dean Logan

Ricky Dean Logan (ur. 1 czerwca 1967 w Los Angeles) – amerykański aktor filmowy i telewizyjny.
Po występie u boku Martina Sheena i Emilio Esteveza w telewizyjnym filmie "Nightbreaker", w roku 1989 pojawił się na drugim planie w kasowym filmie sci-fi Roberta Zemeckisa "Powrót do przyszłości II". Wystąpił również w jego sequelu, "Powrocie do przyszłości III", w zupełnie innej roli. Zagrał w filmach z lat dziewięćdziesiątych, dziś uznawanych za klasyki swoich gatunków: w młodzieżowej komedii grozy "Buffy – postrach wampirów" (1992) oraz w horrorze "" (1991). Jedną z głównych ról odegrał w filmie D.A. Metrova "Dark Spiral" (1999), wcielił się w postać głównego bohatera komedii Lisy Haisha "Psycho Sushi" (1997). Wystąpił też w niewydanym filmie "Fantastyczna Czwórka". Najbardziej jednak zasłużony jest w telewizji, skąd też jest kojarzony.
Żonaty z Tamarah Angelique (od roku 1990), jest ojcem dwójki dzieci.

</doc>
<doc id="1658143" url="https://pl.wikipedia.org/wiki?curid=1658143" title="Hikone">
Hikone

 − miasto w Japonii, na wyspie Honsiu, w prefekturze Shiga.
Położenie.
W przeszłości Hikone leżało na historycznej drodze Nakasendō, która była jedną z ważniejszych dróg łączących stolicę Japonii z prowincjami w okresie Edo. Miasto rozbudowało się wokół zamku Hikone.
Miasto leży w środkowej części prefektury, na wschodnim brzegu jeziora Biwa, graniczy z:
Historia.
Po zwycięskiej bitwie pod Sekigaharą w 1600 roku i przejęciu kontroli nad krajem, Ieyasu Tokugawa (1543–1616) przekazał fudai-daimyō Naomasie Ii (1561–1602) zamek Sawayama, czyniąc go panem dzisiejszego Hikone. Jednakże Naomasa zmarł dwa lata później w wyniku komplikacji po ranie postrzałowej, którą otrzymał w bitwie. 
Po śmierci Naomasy zamek przypadł jego synowi, Naotsugu (1590–1662, także imię Naokatsu), i wtedy Ieyasu Tokugawa zdecydował, że zamek powinien zostać przeniesiony na pobliskie wzgórze znane jako Hikone-yama. Biorąc pod uwagę centralne położenie Hikone w odniesieniu do innych zamków i istotnych terytoriów ówczesnych czasów, nowa twierdza została uznana za ważną strategicznie. Z tego względu, aby przyspieszyć proces budowy, materiały przywieziono z rozbiórki różnych pobliskich świątyń i pokonanych zamków.
Zimą 1614 i latem 1615 roku Ieyasu Tokugawa prowadził dwie kampanie w Osace. Towarzyszący mu brat Naotsugu, o imieniu Naotaka (1590–1659), walczył w jego miejsce, zyskując uznanie za odwagę. Wiosną 1615 roku Naotaka otrzymał ziemie swojego brata i został nowym panem Hikone. W 1622 roku zamek Hikone został ukończony i otoczony zewnętrzną fosą.
W wyniku restauracji Meiji w 1868 roku domena Hikone została rozwiązana. Zakończył się feudalny system klasowy i na polecenie nowego rządu rodzina Ii przeprowadziła się do Tokio wraz z wieloma innymi byłymi daimyō i ich rodzinami. Po II wojnie światowej zamek rodziny Ii został przekazany miastu Hikone.

</doc>
<doc id="1658144" url="https://pl.wikipedia.org/wiki?curid=1658144" title="Knivsta">
Knivsta

Knivsta – miejscowość (tätort) w Szwecji, w regionie administracyjnym ("län") Uppsala, w gminie Knivsta.
Według danych Szwedzkiego Urzędu Statystycznego liczba ludności wyniosła: 7977 (31 grudnia 2015), 8332 (31 grudnia 2018) i 8280 (31 grudnia 2019).

</doc>
<doc id="1658145" url="https://pl.wikipedia.org/wiki?curid=1658145" title="Tracy Middendorf">
Tracy Middendorf

Tracy Lynn Middendorf (ur. 26 stycznia 1970 w Miami Beach w stanie Floryda, USA) – amerykańska aktorka filmowa, telewizyjna i teatralna.
W latach 1990-1993 występowała jako Carrie Brady w operze mydlanej "Dni naszego życia". Od tamtej pory zasłużyła się telewizji jako gościnna aktorka serialowa (znana z ról w odcinkach "Beverly Hills 90210", "24 godzin" czy "Sześciu stóp pod ziemią"), a także pojawiła się w licznych rolach drugoplanowych w takich przebojach jak "Nowy koszmar Wesa Cravena" (1994) i "" (2006), grała też w serialu The Last Ship jako Darien Chandler, żona kapitana Tom'a Chandler'a.
Żona Franza Wisnera, autora książki "Honeymoon with My Brother", matka dwójki dzieci.

</doc>
<doc id="1658146" url="https://pl.wikipedia.org/wiki?curid=1658146" title="Korona heraldyczna">
Korona heraldyczna

Korona heraldyczna albo korona hełmowa – w heraldyce korona znajdująca się między hełmem a klejnotem. Spełnia on tę samą rolę co zawój (tortillon), czyli służy jako element łączący klejnot z hełmem. Z wyglądu przypomina koronę szlachecką, a różni się od niej tym, że:

</doc>
<doc id="1658151" url="https://pl.wikipedia.org/wiki?curid=1658151" title="P’yŏnyang Ŏngi">
P’yŏnyang Ŏngi

P'yŏnyang Ŏngi (ur. 1581, zm. 1644) – koreański mistrz sŏn, uczeń Sŏsana Taesy.
Życiorys.
P'yŏnyang został sierotą we wczesnym dzieciństwie w czasie japońskiej inwazji na Koreę (1592), gdy miał 11 lat. Udał się wtedy do Gór Diamentowych i jako żebrak chodził od jednego klasztoru sŏn do drugiego. W końcu został mnichem w klasztorze Pyohun i zaczął studiować sutry do czasu, gdy osiągnął wiek 18 lat.
Następnie został uczniem Sŏsana w klasztorze Mahayon. Prawdopodobnie w czasie ostatnich 2 lat życia swojego mistrza osiągnął oświecenie i otrzymał przekaz Dharmy.
W ustnej tradycji koreańskiej zachował się opis momentu jego iluminacji.
Po śmierci nauczyciela P'yŏnyang opuścił klasztor i wędrował po kraju. Prowadził całkowicie wolne życie; porzucił nawet swoje mnisie szaty. Był żebrakiem, pasterzem owiec, woziwodą, sprzedawcą węgla drzewnego i w ogóle imał się różnych innych niezwykłych jak na mnicha zajęć. Jednak gdziekolwiek się tylko pojawił nauczał sŏnu zarówno swoim zachowaniem jak i słowami.
Po okresie wędrówek osiadł w swoim klasztorze w Górach Diamentowych.
Linia przekazu Dharmy zen.
Pierwsza liczba to kolejność pokoleń od Mahakaśjapy. (1)
Druga liczba, to pokolenie od 1 Patriarchy Chin – Bodhidharmy (28/1)
Trzecia liczba, to pokolenia mistrzów koreańskich.

</doc>
<doc id="1658154" url="https://pl.wikipedia.org/wiki?curid=1658154" title="Emirat Północnokaukaski">
Emirat Północnokaukaski

Emirat Północnokaukaski (ros. Северо-Кавказский Эмират) – islamski organizm państwowy na północnym Kaukazie w latach 1919-1920.
Historia.
Od poł. 1918 r. w Czeczenii walkę przeciwko białogwardzistom prowadził szejk Uzun-Chadżi, wyznający idee panislamizmu. Na czele niedużego oddziału górali kaukaskich zajął on auł Wiedeno, po czym ogłosił świętą wojnę przeciwko wojskom gen. Antona I. Denikina. We wrześniu do Wiedeno przybył książę Inałuk Arsanukajew-Dyszninski, który przedstawił pismo rzekomo od sułtana tureckiego. Po konsultacjach ze swoimi zwolennikami Uzun-Chadżi ogłosił utworzenie Emiratu Północnokaukaskiego jako islamskiej monarchii z obowiązującym prawem religijnym szariatu. Sam przyjął tytuł Jego Wysokości Imama i Emira Emiratu Północnokaukaskiego Szejka Uzun Chair Chadżi Chana. Powstał też rząd na czele z wielkim wezyrem ks. I. Arsanukajewem-Dyszninskim. W skład rządu wchodzili:
Książę I. Arsanukajew-Dyszninski jednocześnie pełnił funkcję głównodowodzącego siłami zbrojnymi Emiratu. Szefem sztabu był bolszewik M. Chaniejew. Składały się one aż z 7 armii, liczących ok. 10 tys. ludzi, w tym bolszewickiej 5 Armii pod dowództwem Nikołaja F. Gikały. Oddziały były zorganizowane w kompanie i bataliony. Zostały sformowane kompania gwardyjska, kompania karabinów maszynowych, pluton kawalerii i oddział zwiadowczy. W całym północnym Kaukazie powstała wywiadowczo-dywersyjna sieć Emiratu. Nawiązano bliskie kontakty z powstańcami w Kabardii i Osetii. Dobre stosunki utrzymywano z Gruzją, której władze uznały Emirat, wspierając go uzbrojeniem i wyposażeniem wojskowym. W grudniu udało się usunąć z terytorium Emiratu ostatnie oddziały białych. Władze bolszewickie wspierały finansowo Uzun-Chadżiego, ale wobec oswobodzenia kraju wstrzymały dalszą pomoc. W tej sytuacji od stycznia 1920 r. sytuacja gospodarcza i wojskowa Emiratu zaczęła się gwałtownie pogarszać. Autorytet Uzun-Chadżiego upadł. Żołnierze coraz bardziej dezerterowali. W marcu tego roku emir zgodził się na wejście jego państwa na prawach szerokiej autonomii w skład Rosji bolszewickiej, co doprowadziło do rozpadu struktur państwowych Emiratu.

</doc>
<doc id="1658156" url="https://pl.wikipedia.org/wiki?curid=1658156" title="Naong Hyegŭn">
Naong Hyegŭn

Naong Hyegŭn (ur. 1320, zm. 15 maja 1376; kor. 나옹혜근) – wyróżniający się koreański mistrz sŏn późnego okresu Koryŏ (고려).
Życiorys.
Urodził się w Yŏnghae, jego nazwiskiem było A.
Gdy miał 20 lat zobaczył zmarłego sąsiada i zaczął pytać ludzi w wiosce "gdzie idzie osoba po śmierci?" Nikt nie potrafił mu odpowiedzieć. Było to jednak dla niego tak ważne, iż udał się do klasztoru na górze Kongdŏk i powiedział, że chce zostać mnichem u mistrza sŏn Yoyŏna.
Po tej rozmowie Naong udał się w pielgrzymkę do każdego znanego klasztoru, wytrwale i z samozaparciem praktykując do 1344 r. W tym roku w klasztorze Hoeam w Yangju na górze Ch'ŏnbo osiągnął oświecenie.
W 1347 r. Naong udał się do Chin, gdzie spotkał indyjskiego mistrza chan Zhikonga (Dhyānabhadra) (zm. 1363) z klasztoru Fayuan. Mistrz Zhikong właśnie przybył z Indii. Naong był jego uczniem przez 2 lata i otrzymał od niego przekaz Dharmy. Później udał się do klasztoru Quinhui, w którym przebywał mistrz chan Pingshan Chulin, 19 spadkobierca jednej z linii przekazu linji.
Gdy Naong wszedł do jego pokoju, mistrz akurat siedział w medytacji. Naong zrobił kilka kroków w kierunku wschodnim, a następnie – w kierunku zachodnim przed siedzącym.
Po kilku miesiącach mistrz Pingshan przekazał Naongowi Dharmę. Oprócz tego otrzymał on także w maju 1351 r. potwierdzenie do mistrza Jigonga razem z szatą, kijem i listem pisanym w sanskrycie.
W 1355 r. na życzenie cesarza Shundiego przebywał w klasztorze Guangji jako misjonarz. Otrzymał wtedy od księcia brokatową szatę i kij wykonany z kości słoniowej.
W 1358 r. Naong powrócił do Korei i wprowadził – niezależnie od mistrza sŏn T'aego Poŭ oraz Paeguna Kyŏnghana – konganowy chan szkoły linji. Chociaż sam Chinul używał już wcześniej metod mistrza chan Dahui Zonggao, to jednak ograniczało się to tylko do praktyki w klasztorze Songgwang i po śmierci Chinula nie były już one stosowane. Dlatego też obu koreańskich mistrzów T'aega i Naonga uważa się za założycieli koreańskiego odpowiednika chińskiej szkoły linji – imje.
W Koryŏ mistrz przebywał w wielu klasztorach i świątyniach, m.in. w Sangdu am (pustelni) na górze Odae i w klasztorze Ch'ŏnch'uk. W 1361 r. na życzenie króla Kongmina rozpoczął działania propagujące buddyzm i przebywał w takich klasztorach jak Singwang, Ch'ŏngpyŏng i Hoeam. Przewodniczył także jednemu ze Zgromadzeń Dharmy dla dyskusji o medytacji. Pod jego kierunkiem przywrócono także egzaminy dla mnichów sŏn, co pomogło w rewitalizacji buddyzmu i ożywiło ducha sanghi.
W 1371 r. został wyniesiony do godności królewskiego mnicha i służył jako opat klasztoru Susŏn (później Songgwang-sa). Następnie został opatem Hoeam sa i przyczynił się do jego odnowienia.
W 1376 r. podczas przenosin (na życzenie króla) do klasztoru Youngwŏn w Milsŏng (obecnie Miryang) (밀양), mistrz zmarł w klasztorze Sillŭk w Yŏju 15 maja.
Wśród ponad 2000 jego uczniów byli tak wybitni później mistrzowie sŏn jak Hwanam Honsu (1320–1392) i Muhak Chach'o (1327–1425).
Dzieła.
"Mowy mistrza Naonga" – to zbiór 61 mów mistrza, komentarzy konganów i instrukcji praktyki sŏn. Zostały one zebrane przez ucznia mistrza Kangyŏna i wydane w 1363 r. przez Hwanama Honsu.
Nauki.
Ideę swojego nauczania mistrz wyraził określeniem "ilsim sambo" (jeden umysł, trzy skarby). Trzema skarbami w buddyzmie są: Budda (nauczyciel), Dharma (jego nauki) i sangha (wspólnota michów lub też, w szerszym znaczeniu, ogół wierzących). Mistrz Naong, chociaż był mistrzem sŏn, kładł mocny nacisk na wiarę i oddanie tym trzem skarbom i uczynił z nich centrum praktyki. Według niego te trzy skarby nie są czymś zewnętrznym; są one w umysłach odczuwających istot.
Uważał, że każda istota musi mieć czystą wiarę w swoje własne istnienie i że oświecenie dojrzeje tylko w oparciu o to zaufanie, kiedy ktoś nie stanie się przywiązany do czegoś innego. Ponieważ każdy posiada zdolność zostania buddą, Naong pragnął oświecić cały świat. Skupił się na fakcie, że ludzie powinni przeznaczyć wszystkie swoje wysiłki dla stania się świadomymi, że mogą tę zdolność zachowywać. Z tego ducha wywodziło się jego upominanie społeczeństwa.
Swomi naukami starał się ukazać wszystkim, że to nie władza, moc i profity płynące z ziemskiego świata, nie światowa sława powinny być istotą ludzkich wysiłków, ale obecne życie i kultywacja umysłu.
W swoim nauczaniu używał prostego, popularnego języka aby naprawdę trafić do wszystkich ludzi.
Jego nieustanne wysiłki ku oświeceniu całego społeczeństwa zaowocowały olbrzmimi szacunkiem, który wyrażano jeszcze nawet w okresie Chosŏn. Uważano go także za reinkarnację samego Siakjamuniego.
W praktyce nie dzielił ludzi na kobiety i mężczyzn; prowadził do oświecenia każdego. W tym celu sporządził zestaw "10 kroków w praktyce", który był sprawdzianem praktyki. Chociaż jako mistrz sŏn podkreślał praktykę "kanhwa" (chiń. kanhua), wprowadził także recytowanie imienia Buddy. Był otwarty na różne rodzaje praktyk i nie trzymał się kurczowo tylko tradycji jego szkoły.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza liczbę pokoleń od 38/11/1 Linji Yixuana
Czwarta liczba oznacza początek linii przekazu w innym kraju

</doc>
<doc id="1658157" url="https://pl.wikipedia.org/wiki?curid=1658157" title="Pyonyang Ongi">
Pyonyang Ongi



</doc>
<doc id="1658161" url="https://pl.wikipedia.org/wiki?curid=1658161" title="Lilija">
Lilija



</doc>
<doc id="1658162" url="https://pl.wikipedia.org/wiki?curid=1658162" title="Lubmin">
Lubmin

Lubmin, Seebad "(pol. Kąpielisko)" – gmina w Niemczech w kraju związkowym Meklemburgia-Pomorze Przednie, w powiecie Vorpommern-Greifswald, siedziba związku gmin Amt Lubmin. Leży nad Zatoką Greifswaldzką ("Greifswalder Bodden").
Do 1990 r. pracowała tu Elektrownia jądrowa Greifswald () z pięcioma reaktorami wodno-ciśnieniowymi, do zjednoczenia Niemiec największa elektrownia jądrowa Niemieckiej Republiki Demokratycznej, obecnie nieczynna i demontowana.
W Lubminie znajduje się zakończenie Gazociągu Północnego. W miejscowości przewiduje się budowę trzech elektrowni.
Toponimia.
Nazwa pochodzenia słowiańskiego, odosobowego, oznaczająca dosłownie „gród Lubomy”. Forma polska – "Lubomin".

</doc>
<doc id="1658163" url="https://pl.wikipedia.org/wiki?curid=1658163" title="Emmanuel Boakye">
Emmanuel Boakye

Emmanuel Boakye, właśc. Emmanuel Kwame Agyeman Boakye (ur. 25 marca 1985 w Ejurze) – ghański piłkarz występujący na pozycji obrońcy. Zawodnik klubu Gällivare-Malmbergets FF.
Kariera klubowa.
Boakye urodził się w Ghanie, ale w wieku 8 lat wyemigrował z rodzicami do Holandii. Wówczas rozpoczął grę w juniorach amatorskiego Zuidvogels. Później przeszedł do FC Utrechtu, a w 2000 roku trafił do juniorów Ajaksu. Do jego pierwszej drużyny został włączony w 2005 roku. W Eredivisie zadebiutował 24 września 2005 w wygranym 4:1 meczu z Rodą Kerkrade. W sezonie 2005/2006 w barwach Ajaksu rozegrał 6 spotkań. Z klubem zdobył natomiast Puchar Holandii, a także zajął 4. miejsce w Eredivisie.
W 2006 roku został wypożyczony do także pierwszoligowego Heraclesa Almelo. Pierwszy ligowy mecz rozegrał tam 20 sierpnia 2006 przeciwko FC Twente (3:0). Po sezonie 2006/2007 Boakye podpisał kontrakt z Heraclesem. 17 stycznia 2009 w zremisowanym 2:2 spotkaniu z ADO Den Haag strzelił swojego jedynego gola w Eredivisie. Zawodnikiem Heraclesa był do końca sezonu 2008/2009.
Następnie występował w Sparcie Rotterdam, słoweńskiej Murze, szwedzkim Åtvidabergs FF oraz w ghańskim Asante Kotoko SC, a w 2017 został graczem zespołu Gällivare-Malmbergets FF, występującego w czwartej lidze szwedzkiej.
W Eredivisie rozegrał 92 spotkania i zdobył 1 bramkę.
Kariera reprezentacyjna.
W 2007 roku Boakye rozegrał 2 spotkania w reprezentacji Ghany U-23.

</doc>
<doc id="1658164" url="https://pl.wikipedia.org/wiki?curid=1658164" title="Peter Juul Larsen">
Peter Juul Larsen

Peter Juul Larsen (ur. 8 listopada 1990) – duński żużlowiec. 
Brązowy medalista drużynowych mistrzostw Europy juniorów (Rawicz 2008). 
W lidze polskiej reprezentant klubu Unia Tarnów (2008–2009).

</doc>
<doc id="1658170" url="https://pl.wikipedia.org/wiki?curid=1658170" title="Buwar">
Buwar

Buwar – spółka z ograniczoną odpowiedzialnością powstała w 2003 r. przejmując doświadczenie, pracowników i rynek PH-U „Buwar”, działającego na rynku od 1986 r. Siedziba spółki mieści się w Legnicy przy ul. Nowodworskiej 41. Firma od początku działalności posiada pozycję jednego z liderów sprzedaży na rynku środków smarowych szeroko pojętego regionu dolnośląskiego. Po połączeniu w grudniu 2008 r. z firmą Petro-Oil Dolnośląskie Centrum Sprzedaży, Spółka przejęła prawa i obowiązki Petro-Oil DCS stając się Regionalnym Centrum Dystrybucji krakowskiej spółki Orlen Oil.
Buwar jest autoryzowanym dystrybutorem kilku znaczących firm olejowych, tj.: Castrol, BP czy Motul. Oprócz działalności handlowej prowadzi produkcję opakowań z tworzyw sztucznych. Proces produkcji odbywa się w technologii rozdmuchu. Produkty finalne trafiają na rynki wielu branż, tj.: motoryzacja, budownictwo czy rolnictwo. Firma posiada Zintegrowany System Zarządzania oparty na wymaganiach norm: PN-EN ISO 9001 i PN-EN ISO 14001.
W latach 2016–2019 spółka była członkiem Klubu Biznesu Miedzi Legnica.

</doc>
<doc id="1658173" url="https://pl.wikipedia.org/wiki?curid=1658173" title="Pan Robótka">
Pan Robótka

Pan Robótka (, 2007–2009) – brytyjski program dla dzieci bez ograniczenia wiekowego trwający ok. 20 minut, prowadzony przez Phila Gallaghera.
Wersja polska.
Program w Polsce emituje kanał CBeebies, począwszy od 2009 roku.
Wersja polska: Studio Sonica
Reżyseria: Piotr Zelt
Dialogi polskie:
Dźwięk i montaż:
Organizacja produkcji: Piotr Pluciński
Udział wzięli:
i inni

</doc>
<doc id="1658174" url="https://pl.wikipedia.org/wiki?curid=1658174" title="Jelcz 080">
Jelcz 080

Jelcz 080 – polski autobus podmiejski i międzymiastowy, produkowany przez Jelczańskie Zakłady Samochodowe w Jelczu (obecnie Jelczu-Laskowicach) koło Oławy. Połączenie zmodyfikowanego nadwozia miejskiego Jelcza PR110 z podwoziem samochodu ciężarowego Star 200 w wersji 200A.
Historia.
Geneza.
Na początku lat 70. XX wieku władze Polskiej Rzeczypospolitej Ludowej podjęły decyzję o modernizacji taboru komunikacji miejskiej. W tym celu już w latach 1970–1972 na warszawskich ulicach rozpoczęto testy modeli: węgierski Ikarus 242, zachodnioniemiecki Magirus-Deutz M170-S11H, francuski Berliet PR100, włoski FIAT 420A, brytyjsko-duński Leyland Lidrt 12/4 Worldmaster, hiszpański Pegaso 5023, japoński Hino RC620 i czechosłowacka Karosa SM11. Zwycięzcą został Berliet PR100. Od początku model ten był uważany za przejściowy, gdyż ze względu na większe potrzeby przewozowe planowano go wydłużyć poprzez dodanie jeszcze jednej pary drzwi. Nowy Jelcz PR110 był autobusem 12-metrowym wyposażonym w trzy pary drzwi. Pojazdy te były wykonywane w 50% z części sprowadzanych z Francji&lt;ref name="TM3/1984"&gt;&lt;/ref&gt;.
W 1973 r. powstał 9-metrowy autobus klasy midi Autosan H9. W tym czasie ani Jelcz, ani drugi polski producent autobusów – Autosan nie produkowali autobusów klasy mini do obsługi linii o małym natężeniu ruchu. Dostępny był jedynie Osinobus oraz wytwarzane w warunkach warsztatowych przeróbki ciężarówek Star. Rozwój komunikacji miejskiej na terenach podmiejskich, komunikacji nocnej oraz potrzeby szkół, hoteli i sanatoriów na małe autobusy spowodował konieczność budowy również autobusów tej wielkości, gdyż istniejące na rynku mikrobusy były z kolei zbyt małe&lt;ref name="ATM12/87"&gt;&lt;/ref&gt;.
Produkcja.
W 1974 r. ruszyły prace projektowe nad nowym autobusem. W 1977 r. w jelczańskiej prototypowni powstał jeżdżący model autobusu. Projekt ten początkowo nie cieszył się poparciem władz przedsiębiorstwa, które było nastawione głównie na duże samochody ciężarowe i autobusy miejskie. Mimo tego prototyp został wystawiony na wystawie zorganizowanej przez POLMOT i wzbudził powszechne zainteresowanie. Autobus spodobał się I sekretarzowi KC PZPR Edwardowi Gierkowi, który stwierdził „takiego autobusu nam trzeba”. Ostateczna decyzja o rozpoczęciu produkcji zapadła na II Krajowej Konferencji KC PZPR w 1978.
We wrześniu 1978 pierwszy Jelcz 080 zjechał z taśmy montażowej. W maju 1979 liczba wyprodukowanych sztuk przekroczyła 400. 1 czerwca 1979 został przekazany pierwszy Jelcz 080 w wersji szkolnej, ze specjalnymi miejscami dla najmłodszych. Autobus ten został wykonany tylko w jednym egzemplarzu. Egzemplarz ten wyróżniał się też drzwiami w układzie 0-1-0.
W 1980 r. został zaprezentowany Jelcz 080 w wersji turystycznej wyposażony w fotele lotnicze.
W 1984 r. produkcja została zakończona. Wykonano łącznie 1051 sztuk tego modelu. W tym samym roku Autosan zaprezentował modele H6-01 i H6-02.
Eksploatacja.
Jelcze 080 były wykorzystywane głównie przez przedsiębiorstwa, które musiały dostarczać większą liczbę robotników na względnie niewielkie odległości oraz przez szkoły. Wiele autobusów tego typu zostało przebudowane na wozy kempingowe i pojazdy użytkowe. Pojedyncze egzemplarze były wykorzystywane w komunikacji miejskiej w średnich miastach nawet do pierwszej dekady XXI wieku. Autobus nie wzbudził zainteresowania PKS-u, który preferował wyroby Autosana.
Konstrukcja.
Podwozie.
Podwozie Jelcza 080 pochodziło z przekonstruowanego podwozia lekkiej ciężarówki Star 200 i nosiło oznaczenie Star 200 A.
Układ napędowy.
Pojazd początkowo był napędzany 6-cylindrowym silnikiem wysokoprężnym typu S359 o mocy 150 KM i pojemności 6,842 litra produkowany przez FSC Starachowice. W późniejszych egzemplarzach montowano nieznacznie słabsze silniki typu 6C107/A7 o mocy maksymalnej 138 KM i pojemności 6,54 litra produkowany przez WSW PZL Andrychów. Jednostka ta była stosowana również w Autosanach H9.
Moc silnika była przenoszona za pomocą sprzęgła typu 70.12.0.000. Sprzęgło to było jednotarczowe suche z okładzinami ciernymi. Sterowaniem nim odbywało się poprzez wspomaganie hydrauliczne. Średnica tarczy wynosiła 353 mm (14 cali). Następnie napęd był przenoszony mechaniczną skrzynią biegów ZF S5-45 lub AK5-45. Oba modele miały takie same parametry techniczne. Skrzynie te były pięciobiegowe (plus bieg wsteczny) sterowane manualnie za pomocą dźwigni. Wał napędowy był dzielony podwieszony do poprzeczki ramy za pomocą łożyska pośredniego. Most tylny posiadał przekładnie Gealsona o przełożeniu 5,43. Układ napędowy pozwalał na ciągnięcie przyczepy Jelcz P080.
Układ kierowniczy.
Układ kierowniczy składał się z przekładni śrubowo-kulkowej z integralnym wspomaganiem hydraulicznym ZF 8060. Kolumna kierownicy była przegubowa bez możliwości regulacji. Układ posiada zintegrowane wspomaganie hydrauliczne. Maksymalne wychylenie ramienia kierowniczego wynosi 90°.
Zawieszenie i układ hamulcowy.
Zawieszenie na obu osiach było zależne, na półeliptycznych resorach. Zawieszenie przednie posiadało dodatkowo amortyzatory typu Armstrong natomiast tylne poprzeczny stabilizator drążkowy. Dodatkowe resory były gumowe, drążone dwukuliste.
Autobus posiada dwa układy hamulcowe. Roboczy dwuobwodowy hamujący niezależnie poszczególne osie. Układ ten ma wspomaganie hydrauliczne. Hamulec postojowy przytrzymywał tylną oś uruchamiany był siłownikami sprężynowo-powietrznymi. Układ hamulcowy pozwalał na holowanie przyczepy wyposażonej w hamulec.
Nadwozie.
Kratownica i karoseria.
Kratownica i karoseria były zmodyfikowaną karoserią Jelcza PR110. Szkielet wykonano z profili o przekroju prostokątnym.
Drzwi.
Jelcz 080 wyposażony był w dwie pary otwieranych ręcznie drzwi jednoskrzydłowych w układzie 0-1-1, umieszczonych tuż za osią przednią oraz na tylnym zwisie. Element ten pochodził z autobusu międzymiastowego Jelcz PR110I. W przedprototypie z 1977 roku oraz egzemplarzu prototypowym z 1978 roku zastosowano klamki zewnętrzne z modelu Jelcz 043, natomiast egzemplarze seryjne wyposażane były w klamki pochodzące z samochodów ciężarowych produkowanych przez JZS.
Siedzenia.
Pojazd wyposażony jest w 31 miejsc siedzących i 9 stojących. Siedzenia są typu miękkiego. Pokryte skóropodobnym tworzywem (skaj), a w środku wyściełane gąbką. Siedzenia pochodzą z Jelcza PR110M. Siedzenie kierowcy jest regulowane w pionie i poziomie produkowane na licencji Grammer.
Ogrzewanie i wentylacja.
Stanowisko kierowcy oraz przednia szyba były ogrzewane za pomocą układu chłodzenia silnika. Przestrzeń pasażerska była ogrzewana niezależnie od silnika agregatem Sirocco produkowanym w NRD. Wentylacja była zapewniona za pomocą wentylatorów elektrycznych oraz otwieranych okien bocznych i dachowych.
Instalacja elektryczna i oświetlenie.
Instalacja elektryczna i oświetlenie pochodzi z Jelcza PR110. Jedyną różnicą jest przystosowanie prototypów do ciągnięcia przyczep. Instalacja jest jednoprzewodowa (minusem jest masa) z napięciem nominalnym 24 V. Prąd generował alternator o mocy 840 W oraz dwa podłączone szeregowo akumulatory o napięciu nominalnym 12 V i pojemności 165 Ah.

</doc>
<doc id="1658178" url="https://pl.wikipedia.org/wiki?curid=1658178" title="Linguine">
Linguine

Linguine ("linguini") – włoski makaron pochodzący z Ligurii, a dokładnie z Genui, bardzo podobny do klasycznego spaghetti. Różnią się tym, że "linguine" jest spłaszczony – ma zbliżone pole powierzchni, lecz na przekroju ma kształt soczewkowaty. W różnych częściach Włoch nazywany "bavette" i "trenette".
Podaje się go np. z owocami morza lub różnymi sosami (np. pesto).

</doc>
<doc id="1658179" url="https://pl.wikipedia.org/wiki?curid=1658179" title="Viktor Horváth">
Viktor Horváth

Viktor Horváth (ur. 26 lutego 1978 w Székesfehérvárze) – węgierski pięcioboista, ośmiokrotny mistrz świata, sześciokrotny mistrz Europy.
Startował w igrzyskach olimpijskich w Pekinie, zajmując 19. miejsce.

</doc>
<doc id="1658181" url="https://pl.wikipedia.org/wiki?curid=1658181" title="Viktor Horvath">
Viktor Horvath



</doc>
<doc id="1658186" url="https://pl.wikipedia.org/wiki?curid=1658186" title="Andrzej Sikorski">
Andrzej Sikorski



</doc>
<doc id="1658187" url="https://pl.wikipedia.org/wiki?curid=1658187" title="Marian Jankowski (franciszkanin)">
Marian Jankowski (franciszkanin)

Marian Henryk Jankowski (ur. 22 lipca 1956 w Tychach, zm. 16 czerwca 2019 w Pszczynie) − polski teolog, franciszkanin, rektor Wyższego Seminarium Duchownego Braci Mniejszych w Katowicach w latach 1991–1998.
Życiorys.
Pochodził z Cielmic. W 1977 wstąpił do Zakonu Braci Mniejszych w prowincji Wniebowzięcia NMP w Katowicach. Śluby wieczyste złożył 31 stycznia 1982. Święcenia kapłańskie przyjął 18 kwietnia 1984 z rąk bpa Herberta Bednorza.
W 1990 obronił pracę doktorską "Problem powołania w postulowanej katechezie młodzieży" na Wydziale Teologii Katolickiego Uniwersytetu Lubelskiego.
Wykładał na Uniwersytecie Śląskim (Wydział Etnologii i Nauk o Edukacji w Cieszynie, Instytut Nauk o Edukacji). Był członkiem komisji liturgicznej diecezji bielsko-żywieckiej.
Mieszkał w klasztorze franciszkanów w Rybniku.

</doc>
<doc id="1658188" url="https://pl.wikipedia.org/wiki?curid=1658188" title="Przymierze Zakonów św. Jana Jerozolimskiego">
Przymierze Zakonów św. Jana Jerozolimskiego

Przymierze Zakonów św. Jana Jerozolimskiego – Członkami tego protestanckiego Przymierza są zakony brytyjski i niemiecki – (dawna komturia brandenburska) (także jej dependencje w Austrii, Finlandii, Francji, Szwajcarii i na Węgrzech), oraz niepodległe protestanckie zakony joannitów w Holandii i Szwecji.
W roku 1974 z inicjatywy joannitów katolickich stworzono w Rzymie "Komitet Zakonów św. Jana Jerozolimskiego" – gdzie pięć uznanych i legitymowanych zakonów joannickich współpracuje w celu zwalczania samozwańczych "zakonów" przybierających miano i godło Zakonu św. Jana z Jerozolimy.

</doc>
<doc id="1658189" url="https://pl.wikipedia.org/wiki?curid=1658189" title="Ashford (Alabama)">
Ashford (Alabama)

Ashford – miasto w Stanach Zjednoczonych, w stanie Alabama, w hrabstwie Houston. W 2010 r. miasto to zamieszkiwało 2148 osób.

</doc>
<doc id="1658192" url="https://pl.wikipedia.org/wiki?curid=1658192" title="Tobias Busch">
Tobias Busch

Tobias Busch (ur. 13 maja 1988 w Stralsund) – niemiecki żużlowiec.
Jest wychowankiem MC Nordsten. W lidze polskiej reprezentował kluby Start Gniezno (2006), Orzeł Łódź (2007), Unia Tarnów (2008–2009), Wanda Kraków (2011) oraz KSM Krosno (2012–2013).
Osiągnięcia.
II Memoriał Szczepana Bukowskiego 
Indywidualne Mistrzostwa Niemiec na żużlu

</doc>
<doc id="1658193" url="https://pl.wikipedia.org/wiki?curid=1658193" title="Gabinet George’a Reida">
Gabinet George’a Reida

Gabinet George’a Reida (znany w australijskiej historiografii jako "the Reid Ministry") – czwarty w historii gabinet federalny Australii, urzędujący od 18 sierpnia 1904 do 5 lipca 1905 roku. Gabinet tworzyła Partia Wolnego Handlu przy współudziale czterech polityków należących formalnie do Partii Protekcjonistycznej, którzy jednak później nie powrócili już w szeregi tego ugrupowania.
Przez cały okres swojego istnienia był gabinetem mniejszościowym, zaś jego powstanie wzięło się z konfliktu między protekcjonistami a Australijską Partią Pracy (ALP), na których nieformalnym porozumieniu opierał się wcześniejszy gabinet Chrisa Watsona. Ekipa Reida nie mogła liczyć w parlamencie na wsparcie żadnej z tych dwóch partii, dlatego od początku postrzegała się bardziej jako rząd tymczasowy, raczej administrujący krajem niż wprowadzający własny ambitny program. W lipcu 1905 ALP i protekcjoniści wreszcie zakopali wojenny topór, wspólnie przegłosowali wotum nieufności dla gabinetu Reida oraz doprowadzili do powołania drugiego gabinetu Alfreda Deakina.

</doc>
<doc id="1658205" url="https://pl.wikipedia.org/wiki?curid=1658205" title="V for Vendetta">
V for Vendetta



</doc>
<doc id="1658208" url="https://pl.wikipedia.org/wiki?curid=1658208" title="Kościół parafialny św. Wojciecha i Matki Boskiej Bolesnej w Modlnicy">
Kościół parafialny św. Wojciecha i Matki Boskiej Bolesnej w Modlnicy



</doc>
<doc id="1658209" url="https://pl.wikipedia.org/wiki?curid=1658209" title="Puchar Polski w piłce nożnej (1962/1963)">
Puchar Polski w piłce nożnej (1962/1963)

Puchar Polski w piłce nożnej mężczyzn w sezonie 1962/1963 – 9. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1963/64. Zwycięzcą rozgrywek zostało Zagłębie Sosnowiec, dla którego był to drugi Puchar Polski w historii klubu. 
Mecz finałowy odbył się 1 maja 1963 na Stadionie Śląskim w Chorzowie. 
1/16 finału.
Do rywalizacji dołączyły zespoły z I ligi.
Finał.
Spotkanie finałowe odbyło się 1 maja 1963 na Stadionie Śląskim w Chorzowie. Frekwencja na stadionie wyniosła 70 000 widzów. Mecz sędziował Stanisław Biernacik z Krakowa. Mecz zakończył się zwycięstwem Zagłębia Sosnowiec 2:0. Bramki dla Zagłębie zdobyli Reinhold Kosider w 14. minucie i Andrzej Gaik w 74. minucie. 

</doc>
<doc id="1658213" url="https://pl.wikipedia.org/wiki?curid=1658213" title="For Reasons Unknown">
For Reasons Unknown

For Reasons Unknown - singel zespołu The Killers z ich drugiego albumu "Sam’s Town". Został wydany w Wielkiej Brytanii 25 czerwca 2007 roku. Piosenka dostała się zaledwie na 53. miejsce brytyjskiej listy przebojów.
Lista utworów.
Single CD
7"

</doc>
<doc id="1658214" url="https://pl.wikipedia.org/wiki?curid=1658214" title="Opresja">
Opresja



</doc>
<doc id="1658216" url="https://pl.wikipedia.org/wiki?curid=1658216" title="All These Things That I’ve Done">
All These Things That I’ve Done

All These Things That I’ve Done – singel zespołu The Killers z ich debiutanckiego albumu "Hot Fuss" wydany 30 sierpnia 2004 roku.

</doc>
<doc id="1658220" url="https://pl.wikipedia.org/wiki?curid=1658220" title="Confessiones">
Confessiones



</doc>
<doc id="1658222" url="https://pl.wikipedia.org/wiki?curid=1658222" title="Spathiphyllum wallisii">
Spathiphyllum wallisii



</doc>
<doc id="1658223" url="https://pl.wikipedia.org/wiki?curid=1658223" title="Spathiphyllum floribundum">
Spathiphyllum floribundum



</doc>
<doc id="1658224" url="https://pl.wikipedia.org/wiki?curid=1658224" title="Jelcz 014 Lux">
Jelcz 014 Lux

Jelcz 014 Lux/Jelcz 015 Lux – autobus dalekobieżny produkowany przez Jelczańskie Zakłady Samochodowe. Model ten stanowi licencyjną odmianę czechosłowackiego autobusu Škoda 706 RTO LUX.
Historia modelu.
W 1964 roku w Jelczańskich Zakładach Samochodowych do produkcji wprowadzone zostały turystyczne modele Jelcz 014 Lux oraz Jelcz 015 Lux, które były kolejnymi odmianami autobusów produkowanych na licencji czechosłowackiej.
Nowe modele skonstruowane zostały na bazie autobusu Jelcz 043. W stosunku do wersji międzymiastowej wykonane z profili stalowych i osadzone na podłużnicowej ramie nadwozie modelu 014 Lux oraz 015 Lux wyposażone zostało w świetliki umieszczone w bocznych krawędziach dachu oraz przeciwmgielne reflektory zamontowane w zderzaku przednim. Dodatkowo modele te wyposażane były w ozdobne kołpaki kół. W prawej ścianie bocznej pojazdu pomiędzy przednią i tylną osią oraz na zwisie tylnym umieszczone zostały jednoskrzydłowe drzwi o szerokości 900 mm, prowadzące do wnętrza pojazdu. W lewej ścianie bocznej zastosowano natomiast drzwi przeznaczone dla kierowcy. Wnętrze o wysokości 1900 mm, przeznaczone zostało do przewozu 33 pasażerów na indywidualnych fotelach o konstrukcji rurowej pokrytych dermatoidem w przypadku modelu 014 Lux lub 42 pasażerów na kanapowych siedzeniach z Jelcza 043 w przypadku modelu 015 Lux. Z uwagi na niewielką pojemność podpodłogowych bagażników, do przewozu bagażu pasażerów przewidziane zostały wewnętrzne półki umieszczone nad oknami bocznymi oraz bagażnik dachowy.
Do napędu autobusu Jelcz 014 Lux i Jelcz 015 Lux zastosowano importowany z Czechosłowacji wyposażony w bezpośredni wtrysk paliwa, 6-cylindrowy, rzędowy silnik wysokoprężny typu Škoda 706RT o pojemności skokowej 11781 cm³ i mocy maksymalnej 117,6 kW (160 KM). Jednostka napędowa zblokowana została z 5-biegową manualną, zsynchronizowaną skrzynią biegów. Przełożenie całkowite mostu napędowego wynosiło 4,88 (w modelu 015 Lux nawet 4,42) przez co autobus był szybszy od pozostałych odmian (z powodzeniem osiągał 85 a wersja 015 nawet 90 km/h). Silnik umieszczony został w przedniej części pojazdu nad osią kół przednich, napęd na koła tylne przekazywany był poprzez dwuczęściowy wał o konstrukcji rurowej. W układzie jezdnym zastosowano sztywną oś przednią o przekroju dwuteowym opartą na wzdłużnych półeliptycznych resorach piórowych oraz dwóch hydraulicznych amortyzatorach ramieniowych. Tylny most napędowy zawieszony został na półeliptycznych resorach piórowych, dodatkowo wspartych przez hydrauliczne amortyzatory ramieniowe. Układ kierowniczy ze ślimakową przekładnią kierowniczą wyposażony został w nadciśnieniową pompę wspomagającą typu AB 125.
Jelcz 014 Lux w kulturze masowej.
W filmie „Niebieskie jak Morze Czarne” wycieczka jedzie Jelczem 014 Lux do Bułgarii.

</doc>
<doc id="1658227" url="https://pl.wikipedia.org/wiki?curid=1658227" title="Gernot Böhme">
Gernot Böhme

Gernot Böhme (ur. 3 stycznia 1937 w Dessau, zm. 20 stycznia 2022) – niemiecki filozof.

</doc>
<doc id="1658229" url="https://pl.wikipedia.org/wiki?curid=1658229" title="Chris Frantz">
Chris Frantz

Chris Frantz, właśc. Charlton Christopher Frantz (ur. 8 maja 1951 w Fort Campbell) – amerykański muzyk i producent muzyczny. Był perkusistą w zespołach Talking Heads i Tom Tom Club.
Ukończył Akademię Shady Side w Pittsburghu (Pensylwania). We wczesnych latach 70. poznał Davida Byrne’a w Rhode Island School of Design. W 1974 razem utworzyli zespół o nazwie Artistics, który z czasem przyjął nazwę Talking Heads. Frantz przekonał swoją dziewczynę, Tinę, aby przyłączyła się do zespołu, jako gitarzysta basowy. W 1977 zawarli związek małżeński. Frantz i Tina Weymouth (których łączyło członkostwo w Comapass Point All Stars) założyli w 1980 grupę Tom Tom Club, w której grali podczas zawieszenia działalności poprzedniego zespołu.
W 2007 roku muzyk został sklasyfikowany na 12. miejscu listy 50 najlepszych perkusistów rockowych według „Stylus Magazine”.
Ma dwóch synów (Egana i Robina) a jego brat, Roddy Frantz, jest wokalistą grupy The Urban Verbs. Wraz z żoną mieszka w Fairfield (Connecticut).
Przypisy.
 

</doc>
<doc id="1658234" url="https://pl.wikipedia.org/wiki?curid=1658234" title="Mucha (czasopismo)">
Mucha (czasopismo)

Mucha – ilustrowane czasopismo satyryczne wydawane w Warszawie w latach 1868-1939 oraz 1946-1952.
Historia.
Pierwszym redaktorem naczelnym i wydawcą był Józef Kaufman, w późniejszych latach byli to: Feliks Fryze, Władysław Buchner, Bolesław Michalski, Antoni Orłowski, Ludwik Nawojewski.
W latach 1905-07 (okres zamieszek) z powodu konfiskaty i zakazu publikacji wydawana pod nazwami "Bąk", "Chrabąszcz", "Komar".
Współpracownicy.
Z pismem współpracowało wielu polskich literatów i rysowników w tym m.in. Franciszek Kostrzewski, Franciszek Reinstein, Stanisław Burski, Henryk Nowodworski, Stanisław Olszewski "Ślepowron", Mikołaj Wiszniewski, Ludomir Ilinicz-Zeydel. Bolesław Prus publikował w czasopiśmie swoje pierwsze utwory literackie.

</doc>
<doc id="1658235" url="https://pl.wikipedia.org/wiki?curid=1658235" title="Instytut Hoovera">
Instytut Hoovera



</doc>
<doc id="1658236" url="https://pl.wikipedia.org/wiki?curid=1658236" title="Puchar Polski w piłce nożnej (1963/1964)">
Puchar Polski w piłce nożnej (1963/1964)

Puchar Polski w piłce nożnej mężczyzn w sezonie 1963/1964 – 10. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1964/65. Zwycięzcą rozgrywek została Legia Warszawa, dla której był to trzeci Puchar Polski w historii klubu. 
Mecz finałowy odbył się 1 maja 1964 na Stadionie Dziesięciolecia w Warszawie. 
1/16 finału.
Do rywalizacji dołączyły zespoły z I ligi.
Finał.
Spotkanie finałowe odbyło się 1 maja 1964 na Stadionie Dziesięciolecia w Warszawie. Frekwencja na stadionie wyniosła 25 000 widzów. Mecz sędziował Antoni Gorączniak z Poznania. Mecz zakończył się zwycięstwem Legii Warszawa 2:1 po dogrywce. Bramki dla Legii strzelił Henryk Apostel w 38. i 118. minucie. Bramkę dla Polonii zdobył Jan Banaś w 88. minucie. 

</doc>
<doc id="1658237" url="https://pl.wikipedia.org/wiki?curid=1658237" title="Pierre Aubenque">
Pierre Aubenque

Pierre Aubenque (ur. 23 lipca 1929, zm. 23 lutego 2020) – francuski filozof, zajmuje się m.in. filozofią Arystotelesa.

</doc>
<doc id="1658238" url="https://pl.wikipedia.org/wiki?curid=1658238" title="Piotr Ferster">
Piotr Ferster

Piotr Andrzej Ferster (ur. 10 października 1953 w Krakowie) – polski artysta i manager kultury, w latach 1973–2010 dyrektor Piwnicy pod Baranami.
Życiorys.
Urodził się w 1953 w Krakowie jako syn inżyniera Mariana Ferstera i Teresy z domu Arens. Jego młodszym przyrodnim bratem jest Rafał Trzaskowski, który stwierdził, że „znalazł w osobie brata właściwie drugiego ojca”.
Piotr Ferster jest absolwentem IX LO im. Zygmunta Wróblewskiego. Następnie ukończył studia na Akademii Muzycznej w Krakowie. Od 1971 był związany z Piwnicą Pod Baranami. Początkowo przychodził do kabaretu na przedstawienia, z czasem zaprzyjaźnił się z Piotrem Skrzyneckim. Od 1973 do stycznia 2010 był dyrektorem Piwnicy pod Baranami. Współorganizował cotygodniowe przedstawienia, bale, jubileusze i widowiska historyczne (m.in. "Wjazd Księcia Józefa Poniatowskiego do Krakowa"; "Hołd Pruski"; "Odtworzenie przysięgi Tadeusza Kościuszki"; "Święto Kopców"; "Noc paryska").
W latach 1977–1981 stale współpracował z Telewizją Kraków. W tym okresie był producentem wszystkich programów telewizyjnych dotyczących Piwnicy oraz organizował wszystkie zagraniczne trasy koncertowe zespołu. Był asystentem reżysera przy spektaklu telewizyjnym "Żegnaj, Judaszu" (1980) oraz współpracownikiem reżysera przy filmie dokumentalnym "Przewodnik" (1984). W 1996 wraz z Piotrem Skrzyneckim był współscenarzystą koncertu jubileuszowego z okazji 40-lecia Piwnicy pod Baranami.
Po śmierci Piotra Skrzyneckiego w 1997 „przejął ster prowadzenia kabaretu”. Jego odejście z kabaretu w 2010 było pokłosiem konfliktu z częścią zespołu i środowiska Piwnicy.
W 1994 wystąpił w filmie Jerzego Stuhra "Spis cudzołożnic".
Założył impresariat artystyczny. Od 1996 jest managerem Grzegorza Turnaua. Współpracował także z Anną Szałapak, Beatą Rybotycką, Grupą pod Budą i Andrzejem Sikorowskim.

</doc>
<doc id="1658244" url="https://pl.wikipedia.org/wiki?curid=1658244" title="Między brzegami (film)">
Między brzegami (film)

Między brzegami – polski film psychologiczny z 1962 roku opisujący tragiczne wydarzenia w rybackiej wiosce.
Film kręcony w Rowach i Ustce.

</doc>
<doc id="1658246" url="https://pl.wikipedia.org/wiki?curid=1658246" title="Irtysz Omsk">
Irtysz Omsk

Irtysz Omsk (), właśc. NP Futbołnyj Klub „Irtysz” Omsk” () – rosyjski klub piłkarski z Omska na Syberii.
Historia.
Nazwy:
Założony 9 czerwca 1946 w mieście Omsk jako "Krylia Sowietow".
W tym że roku zespół debiutował w Trzeciej grupie, podgrupie Syberyjskiej Mistrzostw ZSRR. W następnym sezonie pod nazwą "Drużyna Zawoda imienia Baranowa" występował w Drugiej Grupie, podgrupie 2. W 1949 już jako "Bolszewik Omsk" zajął 11 miejsce, ale od następnego sezonu nie występował w rozgrywkach Mistrzostw ZSRR.
Dopiero w 1957 zespół "Krasnaja Zwiezda Omsk" ponownie startował w Klasie B, grupie Dalekowschodniej. Od 1958 klub nazywa się "Irtysz Omsk" (od rzeki Irtysz).
Po reorganizacji systemu lig ZSRR w 1963 znalazł się w Drugiej Lidze, w której występował do 1990, z wyjątkiem sezonów 1966—1969 oraz 1984, kiedy to reprezentował miasto w Pierwszej Lidze.
W 1991 występował w Drugiej Niższej Lidze.
W Mistrzostwach Rosji klub startował w Pierwszej Lidze, grupie Wschodniej, w której występował do 1998, z wyjątkiem 1996, kiedy to spadł do Drugiej Ligi.
Od 1999 przez 10 kolejnych lat klub występował w Drugiej Dywizji, grupie Wschodniej.
W 2009 roku wygrał grupę wschodnią Drugiej Dywizji i awansował do Pierwszej Dywizji. Tam zajął jednak przedostatnie (19.) miejsce i spadł ponownie do Drugiej Dywizji.

</doc>
<doc id="1658248" url="https://pl.wikipedia.org/wiki?curid=1658248" title="Irtysz-1946 Omsk">
Irtysz-1946 Omsk



</doc>
<doc id="1658249" url="https://pl.wikipedia.org/wiki?curid=1658249" title="Krasnaja Zwiezda Omsk">
Krasnaja Zwiezda Omsk



</doc>
<doc id="1658250" url="https://pl.wikipedia.org/wiki?curid=1658250" title="Bolszewik Omsk">
Bolszewik Omsk



</doc>
<doc id="1658251" url="https://pl.wikipedia.org/wiki?curid=1658251" title="Zawod im. Baranowa Omsk">
Zawod im. Baranowa Omsk



</doc>
<doc id="1658252" url="https://pl.wikipedia.org/wiki?curid=1658252" title="Krylja Sowietow Omsk">
Krylja Sowietow Omsk



</doc>
<doc id="1658253" url="https://pl.wikipedia.org/wiki?curid=1658253" title="Teoria rozbitych okien">
Teoria rozbitych okien

Teoria rozbitych okien (teoria rozbitej szyby) – koncepcja w kryminologii i socjologii miasta zakładająca, że brak reakcji na łamanie mniej ważnych norm społecznych, np. tłuczenia szyb w oknach w danej dzielnicy, sprzyja wzrostowi przestępczości i łamaniu innych norm na zasadzie zaraźliwości.
Koncepcja ta opracowana została przez George’a Kellinga i Catherine Coles w pozycji "Fixing Broken Windows: Restoring Order and Reducing Crime in Our Communities" w roku 1982. Doprowadziła ona do wprowadzenia programu "Zero tolerancji" w Stanach Zjednoczonych.
W roku 2008 opisana została seria eksperymentów, których wyniki potwierdzały koncepcje „rozbitych okien”. W sytuacji, gdy w otoczeniu był hałas lub na ścianach znajdowały się graffiti, tendencja do łamania norm społecznych (śmiecenia, przywłaszczania mienia) zwiększała się.
Ze względu na zaraźliwość aktów wandalizmu w przestrzeni miejskiej postuluje się szybkie ich usuwanie.

</doc>
<doc id="1658258" url="https://pl.wikipedia.org/wiki?curid=1658258" title="Kazimierz Fabisiak">
Kazimierz Fabisiak

Kazimierz Fabisiak (ur. 11 lutego 1903 w Warszawie, zm. 28 kwietnia 1971 w Krakowie) – polski aktor, reżyser teatralny, dyrektor teatru. Ojciec aktora Aleksandra Fabisiaka.
Syn Aleksandra i Józefy z Borutów. Ukończył gimnazjum w Warszawie (1919) oraz Państwową Szkołę Dramatyczną. Zmarł na scenie teatralnej, w czasie próby generalnej "Biesów" Dostojewskiego.
Filmografia.
Źródło: Filmpolski.pl.

</doc>
<doc id="1658260" url="https://pl.wikipedia.org/wiki?curid=1658260" title="Itsukushima">
Itsukushima

 powszechnie znana jako – wyspa w Japonii, w zachodniej części Morza Wewnętrznego ("Seto-naikai", dosł. Wewnętrzne Morze Cieśnin). Administracyjnie należy do miasta Hatsukaichi w prefekturze Hiroszima ("Hiroshima"). 
Wyspa słynie z chramu Itsukushima i wielkiej bramy torii, jako jednego ze słynnych „trzech japońskich pejzaży” ("Nihon-sankei").
W 1923 roku cała Miyajima została wyznaczona przez rząd jako miejsce o znaczeniu historycznym i niezwykle pięknym krajobrazie, a w 1950 włączona do Parku Narodowego Seto Naikai. W 1996 chram Itsukushima został wpisany na Listę światowego dziedzictwa UNESCO.
Historia.
Wyspa ma długą historię jako święte miejsce shintō. Jest obiektem kultu przyrody od czasów starożytnych ze względu na swój krajobraz i góry. Najwyższa na wyspie góra Misen (Mi-sen, 535 m), otoczona pierwotnym lasem, była czczona przez miejscową ludność już w VI wieku. Legenda głosi, że w pierwotnej wersji chram Itsukushima został wzniesiony w 593 roku rzekomo przez człowieka o imieniu Kuramoto Saeki, zarządzającego tą krainą. Jednak chram ten w obecnym kształcie (styl "shinden-zukuri") przypisywany jest powszechnie politykowi i wojskowemu, Kiyomori Taira (1118–1181), najpotężniejszemu człowiekowi w Japonii pod koniec okresu Heian (794–1185). W 1168 roku wybrał on wyspę na miejsce kultu swojego klanu i zbudował chram w małej zatoce, z bramą "torii" w pewnej odległości od brzegu, w Morzu Wewnętrznym. Jest to jedyny obiekt tego rodzaju, który wydaje się unosić malowniczo ponad wodą.
Interesujące obiekty.
Misen.
Góra Misen jest najwyższym szczytem na Miyajimie. W pogodne dni zapewnia spektakularne widoki na Morze Wewnętrzne i miasto Hiroszima. W pobliżu szczytu znajduje się wiele budowli buddyjskich. Na szczyt można się dostać kolejką linową lub jednym z trzech pieszych szlaków turystycznych. Nawet jednak korzystając z kolejki, należy pamiętać, że dotarcie do atrakcji Misen nadal wymaga marszu, ponieważ szczyt jest o kolejne 100 m wyższy i oddalony około 1 km od górnej stacji kolejki.
Daishō-in.
U podnóża góry Misen znajduje się świątynia Daishō-in założona w 806 roku przez mnicha, założyciela buddyzmu shingon, Kūkaia (774–835), znanego pośmiertnie jako Kōbō-Daishi. W drodze powrotnej z Chin odwiedził on Miyajimę. Wyczuł tam duchy i doszedł do wniosku, że wyspa musi być świętym miejscem.
Dla zwiedzających interesujące są: Misen Hondō (Pawilon Główny Misen) i Reikadō (Pawilon Duchowego Płomienia). W tym drugim płonie do dziś „niegasnący ogień” ("kiezu-no-hi"), który podobno zapalił Kōbō-Daishi, kiedy zaczął modlić się na tej górze. Ogień ten został wykorzystany do rozpalenia Płomienia Pokoju w Parku Pamięci Pokoju w Hiroszimie.
Wzdłuż schodów prowadzących do świątyni znajduje się rząd obracających się metalowych walców, na których wyryto teksty sutr. Uważa się, że obracanie inskrypcji podczas wchodzenia do góry ma taki sam efekt, jak ich czytanie, a więc uzyskanie błogosławieństw.
Senjō-kaku.
Senjō-kaku (dosł. „Pawilon 1000 tatami”) to popularna nazwa chramu Hōkoku ("Hōkoku-jinja"), którego początki sięgają 1587 roku. Znajduje się on na niewielkim wzgórzu tuż obok chramu Itsukushima. Hideyoshi Toyotomi (1536–1537), drugi z „trzech zjednoczycieli kraju” (przed nim był Nobunaga Oda, po nim Ieyasu Tokugawa), zlecił zbudowanie tego chramu i intonowanie sutr za poległych żołnierzy. Gdy Hideyoshi zmarł w 1598 roku pawilon nie był jeszcze ukończony. W 1872 roku nieukończony budynek został poświęcony duszy jego założyciela i do dziś pełni funkcję religijną. W sąsiedztwie chramu stoi pięciopiętrowa pagoda, pierwotnie zbudowana w 1407 roku.
Muzeum Historii i Folkloru Miyajimy.
Muzeum Historii i Folkloru Miyajimy ("Miyajima Rekishi Minzoku Shiryōkan") umożliwia poznanie historii Miyajimy, prezentując dzieła sztuki i artefakty związane m.in. ze słynnym sanktuarium i jego ceremoniami, a także narzędzia używane przez lokalnych mieszkańców w ich codziennym życiu.
Zespół budynków, w którym mieści się muzeum został zbudowany około 160 lat temu. Pierwotnie służył jako rezydencja i magazyn zamożnej rodziny kupieckiej, która zajmowała się w handlem sosem sojowym ("shōyu").

</doc>
<doc id="1658261" url="https://pl.wikipedia.org/wiki?curid=1658261" title="Wybory parlamentarne w Indiach w 2009 roku">
Wybory parlamentarne w Indiach w 2009 roku

Wybory parlamentarne w Indiach zostały przeprowadzone w pięciu turach: 16, 22-23 i 30 kwietnia oraz 7 i 13 maja 2009 roku. Wyniki wyborów zostały ogłoszone łącznie 16 maja. Indusi wybrali 543 deputowanych do 15. Lok Sabha. O mandaty ubiegało się 1055 partii. Uprawnionych do głosowania było 714 milionów obywateli Indii.
O wyborach.
Wybory do Lok Sabha XV kadencji zostały przeprowadzone pięciu turach między 16 kwietnia 2009 i 13 maja 2009.
Uprawnionych do głosowania było 714 milionów obywateli.. (więcej niż w Unii Europejskiej i USA razem wziętych), Są to obecnie największe demokratyczne wybory na świecie.
Zgodnie z konstytucją wybory do Lok Sabha odbywają się co pięć lat, w przypadku rozwiązania parlamentu przez Prezydenta Indii. Poprzednie wybory do Lok Sabha XIV kadencji zostały przeprowadzone w maju 2004. Jej kadencja zgodnie z konstytucją upłynęła w dniu 1 czerwca 2009.
Wybory są organizowane przez Komisji Wyborczej w Indiach (ECI) i odbyły się w kilku turach, aby zapewnić lepszą obsługę bazy wyborczej i bezpieczeństwo wyborców. Wybory 2009 odbyły się w pięciu turach. W lutym 2009 suma 1.120 krorów INR (176 milionów euro) została zapisana w budżecie wydatków wyborczych przez indyjski parlament.
Średnia frekwencja w pięciu turach głosowania wynosiła około 59,7%. Wyniki wyborów zostały ogłoszone w ciągu trzech dni od ich zakończenia, 16 maja 2009, podobnie jak w większości Wspólnoty Narodów.
Koalicja Zjednoczony Sojusz Postępowy (UPA), pod wodzą Indyjskiego Kongresu Narodowego utworzyła rząd po uzyskaniu większości miejsc w parlamencie w oparciu o dobre wyniki w stanach Andhra Pradesh, Kerala, Maharashtra, Radżastan, Tamil Nadu, Uttar Pradesh i Bengal Zachodni. Manmohan Singh jako pierwszy premier od czasów Jawaharlala Nehru w 1962 został ponownie wybrany po upływie pierwszej swojej kadencji. Zjednoczonemu Sojuszowi Postępowemu udało się uzyskać większość dzięki 322 głosom parlamentarzystów spośród 543. Jest to mniej niż 335 członków, którzy poparli Zjednoczony Sojusz Postępowy w ostatnim parlamencie. Sam Zjednoczony Sojusz Progresywny uzyskał ponad 260 mandatów w porównaniu do 218 mandatów z 14 Lok Sabha. Dzięki większemu poparciu oraz większej liczbie mandatów rząd zyskał większą stabilność niż poprzedni. Poparcia nowemu rządowi udzieliły m.in. Bahujan Samaj Party (BSP), Samajwadi Party (SP), Janata Dal (świecka) (JD (S)), Rashtriya Janata Dal (RJD) oraz kilka mniejszych partii.
W dniu 22 maja 2009, Manmohan Singh został zaprzysiężony na premiera w Sali Ashoka Rashtrapati Bhavan. Na konwencji 18 maja, złożył rezygnację ze stanowiska premiera na ręce prezydenta Pratibha Patil z podając do dymisji cały rząd.
Nowe okręgi wyborcze.
Na wybory parlamentarne 2009 zostały ponownie sporządzone okręgi wyborcze. Zmiany okręgów wyborczych zostały zatwierdzone w lutym 2008.
W wyborach 2009 roku ponownie wyznaczonych zostało 499 z 543 okręgów wyborczych. Główne zmiany dotyczyły Narodowego Regionu Stołecznego Delhi, Terytoriów Unii z Puducherry i wszystkich stanów z wyjątkiem Arunachal Pradesh, Asam, Dżammu i Kaszmiru, Jharkhandu, Manipuru i Nagalandu. Porównując wyniki wyborów, należy pamiętać, że w wielu przypadkach okręgi o tej samej nazwie mogą odzwierciedlać znacznie różnice demograficzne w populacji, ponieważ są nieco zmienione w stosunku do regionu geograficznego.
Elektroniczne maszyny do głosowania.
Podobnie jak w wyborach w 2004 roku, głosowanie przeprowadzono wyłącznie przy użyciu elektronicznych maszyn do głosowania (EVMS). W całym kraju były 1.368.430 maszyny.
Lokale wyborcze.
Głosowanie odbywało się w 828.804 lokalach wyborczych. - w stosunku do poprzednich wyborów w 2004 ilość lokali była większa o 20%. Większa ilość lokali miała służyć zmniejszeniu podatności na zagrożenia i zastraszania, przezwyciężeniu trudności geograficznych poprzez zmniejszenie odległości przebywanej przez wyborców.
Indyjska Komisja Wyborcza ogłosiła, że lokal wyborczy we wsi Banej, należącej do okręgu miasta Una w dystrykcie Junagadh w stanie Gujarat, był jedynym lokalem wyborczym w kraju, w którym zagłosował tylko guru Shree Bharatdasji Bapu, kapłan świątyni Śiwy w Gir Forest National Park.
Listy wyborcze.
Ze względu na nowelizację ustawy o okręgach wyborczych, która weszła w życie od lutego 2008 listy wyborców musiały zostać sporządzone od nowa. Proces aktualizacji list wyborczych był kontynuowany do ostatniego dnia składania kandydatur. W 2009 r. uprawnionych do głosowania było 714 milionów obywateli.
Na terenie całego kraju, z wyjątkiem stanów Asam, Nagaland i Dżammu i Kaszmir wykorzystano fotografię list wyborczych. Na skutek tych działań, zdjęcie każdego wyborcy zostało wydrukowane na liście wyborców. Działanie to miało to na celu ułatwienie identyfikacji i zapobiegnięcie fałszerstwom.
Oprócz fotografii wyborcy, do głosowania potrzebny był również dowód tożsamości ze zdjęciem. Do głosowania uprawnieni byli tylko ci wyborcy, którzy zostali zidentyfikowani przez system (EPIC).Przed wyborami w 2009 r. 82% wyborców w kraju (z wyjątkiem stanu Asam) wydano karty identyfikacyjne EPIC.
Tło polityczne.
28 grudnia 2008 główny komisarz do spraw wyborów w Indiach (CEC), N. Gopalaswami, stwierdził, że wybory prawdopodobnie odbędą się na przełomie kwietnia i maja 2009 roku.
31 stycznia 2009 ujawniły się rozłamy w obrębie komisji wyborczej, gdy Gopalaswami zabiegał u prezydent Pratibhi Patil, o zwolnienie komisarz Navin Chawla. Komisarz do spraw wyborów została zwolniona co wywołało krytykę prezydent Indii. Bowiem nie było jasne, czy decyzja o zwolnieniu podstawy prawne lub konstytucyjne. Komisarz Chawla odmówiła podania się do dymisji, a i objęła stanowisko głównego komisarza wyborczego kilka miesięcy później.
Kontrowersje z powodu Gopalaswami doprowadziły do spekulacji, że komisja wyborcza nie była w stanie porozumieć się co do daty wyborów, ponieważ co najmniej jedna tura wyborów miała się odbyć przed przejściem na emeryturę członka komisji. 20 kwietnia 2009 Navin Chawla, wyraziła chęć aby wybory rozpocząć się dopiero po przejściu Gopalaswami emeryturę.
W końcu, po 1 marca 2009 r., prezydent za radą rządu odrzuciła propozycje usunięcia Patila Gopalaswamiego. Wkrótce po decyzji prezydenta Patil, członkowie komisji wyborczej zebrali się by ogłosić wybory parlamentarne.
Wybory zostały wyznaczone przez szefa komisji wyborczej na 2 marca 2009.
Następnie przewodniczący ogłosił, że 4 marca 2009 CKW Gopalaswami przechodzi na emeryturę. Wybory zaplanowano na 20 kwietnia 2009 a od 21 kwietnia 2009 Navin Chawla przejął przewodnictwo komisji wyborczej. był to pierwszy w historii indyjskiej przypadek, gdy dwie różne osoby nadzorowały kolejne tury tych samych wyborów.
Koalicje.
Wybory parlamentarne 2009 skupiły się wokół trzech głównych krajowych sojuszy. Ze względu na niestabilny charakter polityki koalicji w Indiach, wiele partii zmieniało sojusze przed, w trakcie i po wyborach. Dwie największe koalicje, UPA i NDA, wyraźnie wskazywały kandydatów na premiera w trakcie kampanii wyborczej. Trzeci Front przez cały okres kampanii utrzymywał, że poda nazwisko kandydata na premiera po ogłoszeniu wyników wyborów. Indyjski system parlamentarny, nie wymaga od partii ogłoszenia kandydatów na premiera przed wyborami.
Zjednoczony Sojusz Postępowy.
Zjednoczony Sojusz Postępowy (UPA) powstał po wyborach parlamentarnych 2004 jako koalicja partii, o programie zbliżonym do Indyjskiego Kongresu Narodowego. liderzy partii byli gotowi do powołania razem z Kongresem Rządu Narodowego. Chociaż Zjednoczony Sojusz Postępowy nigdy nie posiadał zdecydowanej większości w Lok Sabha XIV kadencji, To udało się zakończyć okres pięciu lat od 2004 do 2009 poprzez zapewnienie wsparcia z zewnątrz od kilku lewicowych partii, Samajwadi Party i Bahujan Samaj Party podczas trwania kadencji.
Po wygranym głosowaniu nad wotum zaufania dla obecnego rządu w sierpniu 2008 prezes Kongresu Sonia Gandhi oświadczyła, że Zjednoczony Sojusz Progresywny w wyborach wystawi na premiera Manmohana Singha. Podczas gdy Dravida Munnetra Kazhagam (DMK) na czele z liderem M. Karunanidhi poparła Manmohana Singha jako kandydata PM Nacjonalistycznej Partii Kongresowej (KPK) szef Sharad Pawar próbował sam projekt jako ewentualnego kandydata premiera oraz ministrów. W dniu 24 stycznia 2009, Manmohan Singh przeszedł zabieg kardiochirurgiczny obwodnicy w All India Institute of Medical Sciences, w Nowym Delhi. Po zabiegu, blok rządzący spekulował na temat alternatywnych kandydatów. Starając się stłumić spekulacje, Sonia Gandhi 6 lutego 2009 r. potwierdziła, że Manmohan Singh jest kandydatem koalicji UPA PM pisząc tak w magazynie partyjnym Sandesh. To był pierwszy raz w historii indyjskiej demokracji, gdy partia rządząca ogłosiła kandydata na prezydenta ministrów przed wyborami.
Narodowy Sojusz Demokratyczny.
Narodowy Sojusz Demokratyczny (NDA) był pierwszą dużą krajową koalicją Partii Narodowej mającej poparcie w różnych regionach. Powstał po wyborach parlamentarnych w 1998. Narodowy Sojusz Demokratyczny utworzył rząd kierowany przez Atala Bihari Vajpayee. Rząd upadł kilka miesięcy później, ale Narodowy Sojusz Demokratyczny powrócił do władzy po wyborach parlamentarnych w 1999 i tym razem Vajpayee na stanowisku szefa rządu przetrwał całą kadencję od 1999 do 2004. Ze względu na niestabilny charakter koalicji, Narodowy Sojusz Demokratyczny zdobył 181 mandatów po wyborach parlamentarnych 2004 roku, ale ze względu na rozłamy i zmianę koalicjantów partii przed wyborami w 2009 r. Liczba mandatów spadła do 142.
W dniu 11 grudnia 2007 (ponad rok przed wyborami) główna partia opozycyjna BJP, i jej partnerzy z koalicyjni ogłosili, że ich kandydatem na premiera będzie lider partii Bharatiya Janata Party Advani który był liderem opozycji w tym czasie. W dniu 23 stycznia 2008, przywódcy BJP i innych stron NDA oficjalnie wybierali swojego kandydata, którym został polityk Indyjskiej Partii Ludowej Lal Krishna Advani
Trzeci Front.
Przed wyborami 2009 nowo powstały sojusz posiadał 109 mandatów w indyjskim parlamencie.
Lewica indyjska doprowadziła do stworzenia w 2009 roku trzeciej siły. Trzeci Front składał się głównie z regionalnych partii politycznych, nie należących ani do UPA, ani NDA. Większość partii Trzeciego Frontu wywodziła się ze Zjednoczonego Narodowego Sojuszu Postępowego (UNPA).
Czwarty front.
Nowo powstały sojusz indyjskich partii posiadający przed wyborami 2009 64 mandatów. W skład koalicji wchodziły Samajwadi Party, Rashtriya Janata Dal i Lok Janshakti Party. Przyczyną powołania oddzielnej listy był brak porozumienia w sprawie podziału wpływów w gminie z Indyjskim Kongresem Narodowym. Chcąc mieć wpływ na wydarzenia w kraju po wyborach partie stworzyły nowy front. Mimo to przed ogłoszeniem wyników, deklarowały swoje poparcie dla koalicji UPA.
Kampania.
Zjednoczony Sojusz Postępowy.
Kongres zakupił prawa do zwycięskiej ścieżki dźwiękowej "Jai Ho" z filmu Slumdog Millionaire, która została wykorzystana jako oficjalna ścieżka dźwiękowa kampanii partii. Tytuł piosenki "Jai Ho" tłumaczy się jako "Niech będzie zwycięstwo", a Kongres miał nadzieję, że popularna piosenka ożywi masy podczas długiego okresu kampanii wyborczej.
W dniu 24 marca 2009, Prezes Kongresu Sonia Gandhi wydała strony Manifest wyborczy 2009. Strony hasłem wyborów "Aam ADMI Ke Badthe Kadam, Har Kadam Par Bharat Buland" co tłumaczy się jako "Wspólne poruszanie człowieka do przodu, a wraz z nim Indie. Manifest partii wymieniał wszystkie osiągnięcia rządu UPA w ciągu ostatnich pięciu lat w mocy i określiła poprawę różnych kierunków polityki na rzecz obszarów wiejskich i bardziej uprzywilejowanych grup społeczeństwa indyjskiego.
Kampania Indyjskiego Kongresu Narodowego popadła w kłopoty, gdy komisja wyborcza zauważyła, że partia rządząca reklamuje w głównych gazetach Delhi Igrzyska Wspólnoty Narodów 2010. W wystosowanym do Ministerstwa Spraw Młodzieży i Sportu piśmie, minister i główny sekretarz Delhi, stwierdził, że reklama Igrzysk Wspólnoty Narodów była wyraźnym naruszeniem wyborczych standardów postępowania, ponieważ wymienione zostały osiągnięcia koalicyjnego rządu. Komisja Europejska zwróciła się również z apelem do łamiących ciszę wyborczą by zapłacili za ogłoszenia własnej kieszeni.
3 kwietnia 2009, BJP opublikował swój manifest wyborczy w Nowym Delhi. Strona bierze na operatora UPA rządu na trzech frontach dobrego zarządzania, rozwoju i bezpieczeństwa. Manifest zwraca uwagę wszystkie inne warunki NDA. Manifest przywiązuje dużą wagę do takich spraw jak antyterroryzm i śluby prawa do Indii bezpieczeństwo publiczne, po wygranych przez BJP wyborach. Pełny tekst manifestu jest dostępny na stronie internetowej BJP.
Kampania BJP wzbudzała najwięcej kontrowersji, z powodu skierowania w powiecie magistracie z Pilibhit sprawy karnej przeciwko kandydatowi BJP Varunowi Gandhi za jego wypowiedzi pod adresem muzułmanów indyjskich z 7 marca 2009. Decyzja ta została podjęta po WE wcześniej wydanych prawna do Varun Gandhi i BJP. Po zapoznaniu się z incydentem Varun Gandhi uznany winnym siania wrogości i nienawiści między różnymi społecznościami i wydał zalecenie BJP by usunąć go z ich listy kandydatów. BJP jednak wyszedł na poparcie Varun i odmówił spadek go jako kandydata.
Przebieg wyborów.
I Tura - 16 kwietnia 2009.
W pierwszej turze frekwencja wyniosła około 60 procent uprawnionych. Pierwsza tura wyborów odbyła się w 185.000 lokali wyborczych, do głosowania było uprawnionych 14,31% wszystkich wyborców.
Pierwsza tura wyborów miała miejsce w czwartek, 16 kwietnia. W wyborach w 124 okręgach wyborczych przez 15 stanów i 2 terytoriach związkowych. W kilku miejscach w Chhattisgarh, Orissa, Bihar, Jharkhand i Maharashtra doszło do serii zamachów terrorystycznych zorganizowanych przez lewicowe grupy. W zamachach zginęło od 17 do 19 osób. Wśród zabitych było 5 urzędników i 10 pracowników ochrony, których rodziny otrzymały odszkodowania 10 tys. rupii. Naksalici podpalili lokale do głosowania, i dokonali ataków na wyborców, pracowników ochrony oraz pracowników wyborczych i zniszczyli pojazdy. Według jednego źródła wiadomości: "To było oczywiste, że Naksalici planowali zakłócić wybory.
Mimo tych incydentów, INE wyraziła zadowolenie z przeprowadzenia wyborów z powodu pokojowego przebiegu w wielu innych częściach kraju. Wstępne raporty z miejsca INE frekwencja na tym etapie na około 60 procent. Pierwsza tura odbyła się w 1,85 lakh (185.000) w lokalach wyborczych, służąc ponad 14,31% wyborców (143100000) którzy wybierali spośród 1715 kandydatów.
Wybory obejmowały 29 obwodów w Andhra Pradesh, po 5 w Asam i Arunachal Pradesh, 3 w Nagaland 2 w Kerala i po 1 w Dżammu i Kaszmirze i Uttar Pradesh. Ataki na wszystkie te lokale wyborcze zostały przeprowadzone w dniu 18 kwietnia 2009.
Jedną z pozytywnych rzeczy w tej fazie wyborów w powiecie Kandhamal Szacuje się, że frekwencja wśród wyborców wynosiła 90% wśród Kandhamal i 50% wśród uchodźców. Administracja wcześniej zidentyfikowała znaczną część obszaru jako nadal dotkniętą i zagrożoną kataklizmem. Dlatego też administracja rozmieściła dodatkowe zabezpieczenia na tym obszarze. Indyjski Kongres Narodowy zorganizował specjalny transport dla uchodźców z obozów do lokali wyborczych. Oba te działania pomogły osiągnąć wysoką frekwencję.
II Tura - 22 kwietnia 2009 i 23 kwietnia 2009.
Druga tura wyborów 2009 odbyła się w środę i czwartek, 22 i 23 kwietnia. W środę odbyły się wybory w okręgu wyborczym w Manipur. Podczas tej tury w rejonie miasta Ranci doszło do uprowadzenia pociągu przez maoistów z ponad dwustu pasażerami. Po pięciu godzinach rebelianci opuścili pociąg.
Wybory w Manipur przebiegły spokojne a frekwencja wyniosła około 62%. Po wyborach, przedstawiciele Komunistycznej Partii Indii (CPI) oraz Partii Ludowej Manipuru twierdzili, że podczas głosowania doszło do nadużyć pracowników.MPP twierdziła, że pracownicy Kongresu kontrolowali 11 kabin w Andro z Imphalu Wschodniego.
Podczas kolejnej fazy drugiej tury wybory odbyły się w 12 stanach w 140 okręgach wyborczych - najczęściej w każdej fazie tego wyboru. Na tym etapie w dużej mierze spokojnie i frekwencja wyniosła około 55%. Nie było przypadków przemocy w obszarach aktywnych Naxalite grupy Jharkhand i Bihar. W ubogich regionach na frekwencję na tym etapie miała wpływ fala upałów, które były południe w dniu wyborów. Temperatury wahały się między 42 a 46 stopni Celsjusza w różnych częściach kraju. W Orissa 2 członkowie komisji wyborczej zmarli na skutek udaru słonecznego .
III Tura - 30 kwietnia 2009.
Trzecia tura wyborów 2009 odbyła się w czwartek 30 kwietnia w 107 okręgach wyborczych, 10 stanach i 2 terytoriach związkowych. W tej turze startowało 1567 kandydatów. Wśród kandydatów na posłów w tej turze byli między innymi: Prezes Indyjskiego Kongresu Narodowego Sonia Gandhi, kandydat BJP na premiera Lal Krishna Advani i były premier i Janata Dal Przewodniczący Deve Gowda. W tej turze głosowano w Mumbaju, gdzie frekwencja była stosunkowo niska. Frekwencja w całym kraju była umiarkowana główną przyczyną takiego stanu były przede wszystkim ekstremalnie wysokie temperatury w dniu wyborów. Głosowanie w dużej mierze w całym kraju przebiegło pokojowo. W kilku miejscach doszło do ataków skrajnie lewicowych Naksalistów przy zastosowaniu min przeciwpiechotnych w Bengalu Zachodnim w powiecie Purulia, na skutek których ranny został policjant.
IV Tura - 7 maja 2009.
Czwarta tura wyborów odbyła się w czwartek, 7 maja w wyborach do zdobycia było w ośmiu stanach 85 mandatów o które ubiegało się 1315 kandydatów. W tej turze głosowania uczestniczyli wysocy rangą przedstawiciele rządu m.in. Minister Spraw Zagranicznych Pranab Mukherjee i były premier Mulayam Singh Yadav, Rajnath Singh, Lalu Prasad Yadav i Farooq Abdullah. Oprócz zamachów bombowych w Bengalu Zachodnim w Asansol i Murshidabad ten etap był stosunkowo spokojny. Podczas głosowania w tej turze, frekwencja w stolicy kraju Delhi wyniosła około 53%, znacznie więcej niż w poprzednich wyborach w Delhi.
V Tura - 13 maja 2009.
Piąta i ostatnia tura wyborów w 2009 r. odbyła się w środę 13 maja. Wybory odbyły się w siedmiu stanach i dwóch terytoriach w 86 okręgach wyborczych. Ogólna frekwencja wyniosła 62%. Liczne przypadki zaniżania frekwencji zanotowano w Tamil Nadu. W stanach Dżammu i Kaszmir, do dwóch lokali wyborczych nie mogli dotrzeć członkowie komisji wyborczej, ponieważ ich śmigłowce nie mogły wylądować na miejscu z powodu śniegu. Członkowie komisji wyborczej zostali zmuszeni do wędrówki po głębokim śniegu, aby dotrzeć do lokali wyborczych, na skutek czego sondaże zostały opublikowane 2 dni później 15 maja. Kilka przypadków terroru odnotowano również w tej turze. Jeden z urzędników DMK został zasztyletowany w Tamil Nadu w starciu między zwolennikami partii politycznych a inna osoba zginęła w Bengalu Zachodnim w starciach między zwolennikami Trinamool Kongresu i CPI (M) Partii Robotniczej.
Wyniki.
Wybory zakończyły się zwycięstwem koalicji Zjednoczony Sojusz Postępowy (UPA) oraz Indyjskiego Kongresu Narodowego. W stosunku do poprzednich wyborów z 2004 r. partie zwiększyły ilość mandatów o 55. Indyjski Kongres Narodowy zdobył około 30 proc głosów. Był to najlepszy wynik partii od 18 lat. Narodowy Sojusz Demokratyczny NDA stracił 29 mandatów, a Indyjska Partia Ludowa (BJP) – 22. Trzeci Front, w którym najsilniejszym ugrupowaniem jest Komunistyczna Partia Indii (Marksistowska), zdobyła 80 mandatów – o 23 więcej niż Front Lewicy w poprzednich wyborach. Wyniki wyborów zostały z zadowoleniem przyjęte przez organizacje chrześcijańskie.
Powstanie rządu.
Prezydent, Pratibha Patil rozwiązała 14 Lok Sabha ze skutkiem natychmiastowym. W dniu 18 maja. Premier Manmohan Singh złożył dymisję całej rady ministrów na ręce pani prezydent, a następnie został ponownie wybrany na stanowisko premiera. Dzień po dymisji 19 maja Manmohan Singh i Sonia Gandhi zostali ponownie zaprzysiężeni, jako przywódca partii i przewodniczący partii był pewnym kandydatem na premiera nowego rządu. Prezydent zaprosiła Manmohana Singha na rozmowy. Nowy rząd został stworzony 20 maja i został zaprzysiężony dwa dni później.

</doc>
<doc id="1658267" url="https://pl.wikipedia.org/wiki?curid=1658267" title="Geologia Raciborza">
Geologia Raciborza

Geologia Raciborza – Racibórz należy do Zagłębia Górnośląskiego, tzn. do polsko-czeskiego zagłębia węglowego – jednolitego obszaru geologiczno-geograficznego, a od względem geologicznym do zapadliska górnośląskiego, zapadliskowej struktury, która wchodzi w skład masywów kaledońsko-waryscyjskich.
Najstarsze napotkane i rozpoznane utwory geologiczne to paleozoiczne skały dolnego karbonu, na których zalegają osady kenozoiczne pochodzące z trzeciorzędu i czwartorzędu.
Kotlina Raciborska, w której położony jest Racibórz jest zapadliskiem tektonicznym powstałym na północnym przedpolu Karpat podczas orogenezy hercyńskiej (karbon). Ogólnie budowa geologiczna ziemi raciborskiej powiązana jest w dużej mierze z historią geologiczną takich gór jak Sudety, Karpaty, a także Wyżyny Śląskiej. Obszar ziemi raciborskiej uległ obniżeniu w okresie dolnego karbonu. Na pograniczu morza i lądu osadziły się grube warstwy piaskowców i łupków, podrzędnie zlepieńców.
Później obszar ten ulegał wypiętrzeniu i zjawisku erozji.
W czasie mezozoiku panował tu ląd, a na nim postępowało niszczenie wcześniej powstałych osadów.
Podczas kenozoiku teren ziemi raciborskiej uległ obniżeniu, a następnie został zalany. Po wycofaniu się wody na terenie ziemi raciborskiej pozostały duże pokłady piasków, wapieni i iłu.
Plejstoceńskie zlodowacenia spowodowały, że obszar jest bardzo urozmaicony pod względem ukształtowania powierzchni.
Karbon.
Fundament sedymentacyjny w obrębie miasta to utwory karbońskie, które należą do serii nieprodukcyjnej, tzw. kulm. W skład tych utworów wchodzą m.in. piaskowce i zlepieńce szarogłazowe, które są w dolnej części silnie zmetamorfizowane. Utwory te w części południowej znajdują się na głębokości od 150 do 200 m, a w północnej sięgają do ponad 500 m. Utwory karbońskie charakteryzują liczne deformacje tektoniczne z zachowaniem ciągłości.
Podłoże karbońskie występujące w okolicach Raciborza znajduje się na o wiele większej głębokości, około 2 km, niż na pozostałych obszarach Wyżyny Śląskiej. Prawdopodobnie w formacji produktywnej tego podłoża znajduje się węgiel. Bliżej powierzchni Ziemi karbon produktywny obecny jest na terenie Czech, w Zagłębiu Karwińsko-Ostrawskim.
Obszar ziemi raciborskiej w późnym karbonie uległ wypiętrzeniu wraz z Sudetami, a później ulegał procesom erozji i denudacji. To właśnie te procesy są przyczyną tego, że na tym obszarze nie ma utworów mezozoicznych: triasowych oraz jurajskich i kredowych. 
Kenozoik.
Neogen i paleogen.
W neogenie i paleogenie wypiętrzyły się Karpaty, a Sudety uległy odmłodzeniu, czyli powtórnemu wydźwignięciu, wzdłuż kilku linii uskokowych. W tym czasie na obszarze Raciborza powstało obniżenie, do którego w miocenie wkroczyło morze. Po wycofaniu się wód na tym terenie pozostały pokłady iłów, piasków, wapieni, a także złoża soli oraz gipsu. Jednakże na terenie miasta nie występują złoża gipsu ani soli. Najbliższe złoże gipsu znajduje się w okolicy Kietrza oraz Dzierżysławia.
Cały teren powiatu raciborskiego bogaty jest w utwory neogenu i paleogenu, które m.in. wyrównują różnice wysokościowe głębszego podłoża. Utwory te są przede wszystkim pochodzenia morskiego i lądowego oraz wypełniają tzw. rów tektoniczny Kędzierzyna-Koźla, który sięga swymi najgłębszymi głębokościami po gminę Nędza i Racibórz. Wśród skał osadowych pochodzenia morskiego z tortonu (środkowy miocen) możemy wyróżnić m.in. iły, iły margliste z przewarstwieniami piasków, gipsów, wapieni i margli. Skały te znajdują się przede wszystkim na głębokości od ok. 130 m do 220 m, a ich miąższość wynosi 100–150 m. Skały osadowe pochodzenia lądowego z sarmatu (górny miocen – messyn) znajdują się powyżej skał osadowych pochodzenia morskiego. Skały te są położone na głębokości 20–150 m, gdzie znajduje się około stumetrowa seria niewarstwowych, plastycznych lub zwięzłych iłów z wkładkami: iłów węglowych i węgli brunatnych. Warto tutaj także uwzględnić występowanie warstwy piasków drobnoziarnistych i pylastych, a rzadziej średnioziarnistych i gruboziarnistych. Utwory tej serii nie ograniczają się tylko do wspomnianego wyżej rowu tektonicznego, ale wykraczają one daleko poza ten rów, a ich miąższość nie przekracza 40 m. Najmłodsze osady neogenu i paleogenu (pliocenu) zwane serią Gozdnicy tworzą tutaj kompleks osadów gruboklastycznych, na które składają się przede wszystkim różnoziarniste żwiry i piaski przeławicone iłami i glinami kaolinowymi. Rozległe pokrywy na wysoczyznach tworzone są właśnie przez te osady. Powstanie koryta rzeki Odry jest związane z ruchami tektonicznymi w neogenie.
Czwartorzęd.
W czwartorzędzie tereny, na których znajduje się miasto nawiedziły dwa zlodowacenia – krakowskie i środkowopolskie. Miały one duży wpływ na obecne ukształtowanie się tych terenów.
Powierzchnia miasta w całości pokryta jest utworami czwartorzędowymi, które reprezentują w głównej mierze osady plejstocenu i holocenu. Wśród nich możemy wyróżnić utwory najstarszego południowopolskiego zlodowacenia, które zostały zasłonięte przez osady zlodowacenia środkowopolskiego. Miąższość osadów polodowcowych dochodzi do 100 m. Największa miąższość ciągnie się szerokim pasem od doliny Odry na granicy z Płaskowyżem Głubczyckim aż poza Opole, zgodnie z ruchem lobu lodowcowego. Na te utwory składają się przede wszystkim piaski i żwiry wodnolodowcowe oraz gliny morenowe, które można spotkać także na wysoczyznach – Płaskowyż Głubczycki i Płaskowyż Rybnicki. Osady mają znaczną miąższość dochodzącą do 25 m i są zróżnicowane. Gliny morenowe występują na obszarze Płaskowyżu Głubczyckiego oraz Płaskowyżu Rybnickiego. Na pierwszym z płaskowyżów można wyróżnić dwa poziomy gliny morenowej z rozdzielającymi je piaszczystymi osadami interglacjalnymi, natomiast na drugim występuje tylko jeden poziom gliny morenowej, który pokryty jest serią piasków wodnolodowcowych o znacznej miąższości. Warto tutaj również wymienić utwory zaliczane do zlodowacenia północnopolskiego, które tworzą warstwy glin lessopodobnych. Utwory te znajdują się na obu płaskowyżach, a ich miąższość sięga kilku metrów. Wśród utworów polodowcowych możemy również wyróżnić tzw. osady fluwioglacjalne, które zostały przyniesione przez rzeki wypływające spod lodowców. Utwory te uległy silnej denudacji oraz erozji poprzez wdarcie się do nich wód rzek. W taki oto sposób powstały doliny terasowe. W okolicy miasta terasy mają gliniastą powierzchnie, której szerokość wynosi 3–4 km. Zbudowane są z gliny średnioplastycznej, szarobrązowej z siwymi przerostami. Grubość tej warstwy wynosi 2–4 m, a utwory przechodzą w glinę chudą, mulistą, a następnie w piasek zagliniony, który zalega warstwą około 1 m. Następnie znajduje się warstwa żwiru o kilkumetrowej grubości. Na tym obszarze występują jedynie powstałe w okresie plejstocenu pokłady gliny, piasków i żwirów. Lodowiec przyniósł ze sobą wiele głazów narzutowych ze Skandynawii, jeden z nich, z czerwonego piaskowca, znajduje się na placu Wolności w Raciborzu. 
Dolinę Odry stanowią holoceńskie utwory czwartorzędowe, w których skład wchodzą mady, gliny pylaste, namuły i torfy. Dolina w obecnym kształcie formowała się w fazie recesji lądolodu stadiału maksymalnego zlodowacenia środkowopolskiego. Wcześniej rzeka płynęła bardziej na wschód, niż możemy to obecnie obserwować, a procesy erozyjne w czasie recesji lądolodu spowodowały wcięcie rzeki do głębokości 100 m poniżej obecnego dna doliny. Dolina wypełniona jest materiałem żwirowo-piaszczystym, który jest wynikiem kilku kolejnych cykli akumulacyjno-erozyjnych. Ostatecznie dolina Odry wzbogaciła się o system tarasów zalewowych i nadzalewowych, które wyróżniają się w morfologii terenu.

</doc>
<doc id="1658268" url="https://pl.wikipedia.org/wiki?curid=1658268" title="Microsoft Office 14">
Microsoft Office 14



</doc>
<doc id="1658269" url="https://pl.wikipedia.org/wiki?curid=1658269" title="Danuta Konwicka">
Danuta Konwicka

Danuta Konwicka z d. Lenica (ur. 3 lutego 1930 w Poznaniu, zm. 30 sierpnia 1999 w Warszawie) – polska grafik, Ilustrator książek.
Wnuczka Piotra Kubowicza (dziad ze strony matki), córka Alfreda Lenicy, siostra Jana Lenicy; od 25 kwietnia 1949 roku żona Tadeusza Konwickiego (córki Maria i Anna).
Życiorys.
Utalentowana muzycznie, przez wiele lat uczyła się grać na pianinie (brała lekcje nawet podczas wojny, którą rodzina Leniców spędziła, eksmitowana z poznańskiego domu, na ciężkiej tułaczce). Po zdaniu matury nie kontynuowała jednak nauki w konserwatorium. Gdy wyszła za mąż i przeprowadziła się do Warszawy, rozpoczęła studia na Wydziale Grafiki Akademii Sztuk Pięknych. 
W Warszawie podjęła współpracę z m.in. z tygodnikiem dla dzieci i młodzieży „Świerszczyk”, z pismem literackim „Nowa Kultura” i z satyrycznymi „Szpilkami”, „Muchą”, „Kocyndrem”. Po ukończeniu studiów i dyplomie z grafiki artystycznej (uzyskanym w pracowni Tadeusza Kulisiewicza, 1952) pozostała wierna tej pracy: wybrała ilustrację książkową (jakkolwiek później nadal utrzymywała kontakt z niektórymi pismami, głównie ze „Świerszczykiem” i „Misiem”; projektowała także kartki świąteczne). Przez blisko 50 lat działalności opracowała ponad 20 książek, głównie dla dzieci i młodzieży (w tym dwie męża: "Zwierzoczłekoupiora" oraz "Dlaczego kot jest kotem?"), ale także np. "Zwierzenia Mikołaja Restifa" Gérarda de Nervala. Sięgała po bardzo różnorodne techniki: od szkiców piórkiem (jak we wznowionym w 2009 r. polskim przekładzie książki Otfrieda Preusslera "Malutka Czarownica"), przez pastele, kredki, akwarele, gwasz, po prace z elementami wyklejanymi. Ilustracje dla dzieci mają zawsze tonację liryczną; jak pisze o nich krytyk: "komponowane są według "praw widzenia" dziecka - [Konwicka] celowo upraszczała formę, geometryzowała ją i poddawała dekoracyjnej stylizacji, by kreowane przez nią postacie przypominały te z dziecięcych rysunków". Ulubionym tematem artystki były zwierzęta, zwłaszcza koty.
Jej pracownia mieściła się na Starówce. "Zjawiała się punkt dziewiąta. Jak twierdzi sąsiadka, zegarek można było nastawiać. Miała w pracowni mnóstwo książek do pomocy: albumów ze zdjęciami motyli, ptaków, zwierząt, kostiumów, architektury".
Konwiccy utrzymywali bardzo bliski kontakt z mieszkającym w Berlinie i Paryżu Janem Lenicą (na emigracji od początku lat 60.). Przyjaźnili się z Gustawem Holoubkiem, Dygatami (tj. Stanisławem Dygatem i Kaliną Jędrusik), Łapickimi, Drewnowskimi, Kobzdejami, Stawińskimi. Z tymi ostatnimi odbyli np. w 1963 roku podróż do Niemiec, Francji (m.in. Nicea), Włoch (Rzym, Wenecja), Austrii. Wielokrotnie przebywali w Paryżu, a przy okazji zaproszeń na różne wydarzenia kulturalne zwiedzili m.in. w Szwajcarię (1965, lata 70.), Szwecję (1991), Węgry (lata 70., I poł. 90.), Sycylię (1981).
Twórczość Danuty Konwickiej prezentowana była na wielu wystawach zbiorowych (w tym na ekspozycji grafiki polskiej w Hamburgu w 1994), a także na indywidualnych (ostatnio w 2002: w Poznaniu w galerii „Profil”, podczas Festiwalu Leniców oraz w Warszawie, w Galerii Licorne Anny Foryckiej na Saskiej Kępie).
Pochowana na cmentarzu Powązki Wojskowe w Warszawie (kwatera A3-3-16).

</doc>
<doc id="1658271" url="https://pl.wikipedia.org/wiki?curid=1658271" title="Mr. Brightside">
Mr. Brightside

Mr. Brightside - singel zespołu The Killers z ich debiutanckiego albumu "Hot Fuss". Tekst piosenki został napisany przez wokalistę grupy Brandona Flowersa oraz gitarzystę Dave'a Keuninga.
W teledysku do piosenki wystąpiła polska aktorka Izabella Miko.
Lista utworów.
Oryginalne wydanie brytyjskie (CD)
Oryginalne wydanie brytyjskie (7")
Amerykańskie wydanie promocyjne
Brytyjska reedycja (CD1)
Brytyjska reedycja (CD2)
Brytyjska reedycja (7")
Australian Limited Edition Tour Single
Europejski singel
Europejski maxi-singel
Amerykańska 12"

</doc>
<doc id="1658272" url="https://pl.wikipedia.org/wiki?curid=1658272" title="Zetra Olympics Hall">
Zetra Olympics Hall



</doc>
<doc id="1658279" url="https://pl.wikipedia.org/wiki?curid=1658279" title="Anguszt Nazrań">
Anguszt Nazrań

Anguszt Nazrań (ros. Футбольный клуб «Ангушт» Назрань, "Futbolnyj Kłub "Anguszt" Nazrań") - rosyjski klub piłkarski z siedzibą w Nazraniu.
Historia.
Chronologia nazw:
Piłkarska drużyna Inguszetija została założona w 1993 w mieście Nazrań.
W Mistrzostwach Rosji klub debiutował w Trzeciej Lidze, grupie 2, w której zajął 8 miejsce. W następnym sezonie klub przeniósł się do Małgobeku, tak jak trwała rekonstrukcja stadionu Centralnego, i pod nazwą Anguszt Małgobek zajął drugie miejsce w trzeciej lidze i awansował do drugiej.
W 1996 klub powrócił do Nazraniu i pod nazwą Anguszt Nazrań startował w Drugiej Lidze, grupie Zachodniej, w której występował 10 sezonów.
W 2005 klub zdobył mistrzostwo w swojej grupie w Drugiej Dywizji i w turniej finałowym zdobył awans do Pierwszej Dywizji. Jednak w pierwszym że sezonie 2006 zajął ostatnie 22 miejsce. Klub ogłosił bankrutem i został rozwiązany.
Jego tradycje kontynuuje nowo powstały klub Anguszt Nazrań, który występuje w Amatorskiej Lidze.

</doc>
<doc id="1658280" url="https://pl.wikipedia.org/wiki?curid=1658280" title="Parafia św. Michała Archanioła w Czempiniu">
Parafia św. Michała Archanioła w Czempiniu

Parafia pod wezwaniem świętego Michała Archanioła w Czempiniu – rzymskokatolicka parafia w Czempiniu, należy do dekanatu kościańskiego. Powstała około 1400 roku. Obecny kościół został wybudowany w latach 1895–1899 w stylu neoromańskim; kaplica pałacu Szołdrskich została wybudowana w 1782 w stylu barokowo-klasycystycznym.
W latach 1978–2009 proboszczem był ks. prałat Czesław Wojciechowski. Od 2009 r. funkcję tę sprawuje ks. Andrzej Wojciechowski.

</doc>
<doc id="1658281" url="https://pl.wikipedia.org/wiki?curid=1658281" title="Inguszetia Nazrań">
Inguszetia Nazrań



</doc>
<doc id="1658283" url="https://pl.wikipedia.org/wiki?curid=1658283" title="Anguszt Małgobek">
Anguszt Małgobek



</doc>
<doc id="1658285" url="https://pl.wikipedia.org/wiki?curid=1658285" title="Onguszt Nazrań">
Onguszt Nazrań



</doc>
<doc id="1658289" url="https://pl.wikipedia.org/wiki?curid=1658289" title="Friedhelm Konietzka">
Friedhelm Konietzka

Timo Konietzka (ur. 2 sierpnia 1938 w Lünen, zm. 12 marca 2012 w Brunnen) – niemiecki piłkarz i trener, reprezentant kraju. Strzelec pierwszego gola w historii niemieckiej Bundesligi.
Kariera zawodnicza.
Klubowa.
Karierę rozpoczynał w juniorskich drużynach lokalnego VfB 08 Lünen, by następnie występować w zespole seniorskim tego klubu. W 1958 r. dzięki Helmutowi Brachtowi został sprowadzony do Borussii Dortmund. W jej barwach, w sezonie 1962/63, zdobył mistrzostwo Niemiec, a w sezonie 1964/65 Puchar Niemiec. Do historii przeszedł 24 sierpnia 1963, strzelając pierwszego gola nowo powstałej Bundesligi – w 1. minucie wyjazdowego meczu Borussii z Werderem Brema (3:2) pokonał Klausa Lambertza (co ciekawe nie zachowało się nagranie telewizyjne, ani choćby jedno zdjęcie tego wydarzenia). W 1965 r. odszedł do TSV 1860 Monachium, z którym już w pierwszym sezonie wygrał Bundesligę. Od 1967 r. występował w szwajcarskim FC Winterthur. Wraz z drużyną sezon 1967/68 zakończył z awansem do Nationalligi A. W 1971 r. został grającym trenerem w FC Zürich. Przez 2 lata łączenia funkcji trenera i piłkarza dwukrotnie zdobył Puchar Szwajcarii. W 1973 r. zakończył karierę piłkarską i skupił się na trenowaniu drużyny z Zurychu.
Reprezentacyjna.
W reprezentacji RFN zadebiutował 30 września 1962 w wygranym 3:2 meczu przeciwko Jugosławii. W dwóch spotkaniach wpisywał się na listę strzelców (raz przeciwko Francji oraz dwukrotnie przeciwko Maroku). Po raz ostatni w kadrze narodowej zagrał 24 kwietnia 1965 w wygranym 5:0 meczu eliminacji Mistrzostw Świata 1966 przeciwko Cyprowi. Łącznie w latach 1962-1965 rozegrał 9 spotkań dla reprezentacji RFN, w których strzelił 3 bramki.
Kariera trenerska.
Najpierw pracował jako grający szkoleniowiec FC Zürich w latach 1971–1973, następnie do 1978 r. tylko jako trener. Poprowadził zespół do zdobycia mistrzostwa Nationalligi A w sezonach 1973/74, 1974/75, 1975/76. Dodatkowo trzykrotnie zdobył Puchar Szwajcarii w sezonach 1971/72, 1972/73 oraz 1975/76. Odniósł także sukces na arenie europejskiej, doprowadzając zespół do półfinału Pucharu Europy w sezonie 1976/77. W latach 1978–1980 pracował jako trenerem w drużynie BSC Young Boys. Od 1980 r. trenował Grasshopper Club. Doprowadził zespół do zdobycia mistrzostwa Nationalliga A w sezonie 1981/82.
W sezonie 1982/83 trenował KSV Hessen Kassel. W 1983 r. objął funkcję trenera Bayeru Uerdingen. Po roku pracy został zwolniony i został trenerem Borussii Dortmund. W latach 1985–1986 ponownie podjął pracę w Grasshopper Club. W sezonie 1987/88 pracował ponownie w FC Zürich. W 1990 r. ponownie poprowadził zespół Bayeru Uerdingen. Karierę trenerską zakończył w 1994 r. jako trener FC Luzern. 
Sukcesy.
Zawodnicze.
Borussia Dortmund
TSV 1860 Monachium
FC Zürich
Trenerskie.
FC Zürich
Grasshopper Club Zürich
Śmierć.
W 2010 r. zdiagnozowano u niego nowotwór. Po dwóch latach kuracji zdecydował się na eutanazję, której dokonał z pomocą szwajcarskiej organizacji Exit, wypijając truciznę.

</doc>
<doc id="1658292" url="https://pl.wikipedia.org/wiki?curid=1658292" title="Geologia kotliny Raciborskiej">
Geologia kotliny Raciborskiej



</doc>
<doc id="1658293" url="https://pl.wikipedia.org/wiki?curid=1658293" title="Nart Czerkiesk">
Nart Czerkiesk

Nart Czerkiesk (ros. Футбольный клуб «Нарт» Черкесск, "Futbolnyj Kłub "Nart" Czerkiessk") - rosyjski klub piłkarski z siedzibą w Czerkiesku.
Historia.
Chronologia nazw:
Piłkarska drużyna Nart została założona w 1982 w mieście Czerkiesk.
W tym że roku zespół debiutował w Drugiej Lidze, grupie 3 Mistrzostw ZSRR, w której występował do 1991 roku.
W Mistrzostwach Rosji klub startował w Pierwszej Lidze, grupie Zachodniej, w której występował 2 sezony, a od 1994 występował w Trzeciej Lidze.
W 1998 klub zagrał w Drugiej Dywizji, grupie Południowej, jednak zajął 18 miejsce i spadł z rozgrywek lig profesjonalnych.
W latach 1999-2001 zespół występował w Amatorskiej Lidze.
W 2002 klub ponownie występuje w Drugiej Dywizji, grupie Południowej, jednak w następnym 2003 zajął przedostatnie 19 miejsce i został pozbawiony statusu klubu profesjonalnego.
Po 2009 roku nie grał w żadnej lidze.

</doc>
<doc id="1658296" url="https://pl.wikipedia.org/wiki?curid=1658296" title="Geologia powiatu raciborskiego">
Geologia powiatu raciborskiego



</doc>
<doc id="1658297" url="https://pl.wikipedia.org/wiki?curid=1658297" title="Oskar Vulpius">
Oskar Vulpius

Oskar Vulpius (ur. 30 stycznia 1867 w Boxberg, zm. 28 lipca 1936 w Untereisesheim) – niemiecki lekarz, ortopeda. Profesor ortopedii na Uniwersytecie w Heidelbergu. W 1912 razem z Adolfem Stoffelem otworzył w Bad Rappenau sanatorium ("Vulpius-Freiluftsanatorium").

</doc>
<doc id="1658300" url="https://pl.wikipedia.org/wiki?curid=1658300" title="Parafia św. Marcina Biskupa w Wyrzysku">
Parafia św. Marcina Biskupa w Wyrzysku

Parafia św. Marcina Biskupa w Wyrzysku – parafia rzymskokatolicka w dekanacie Wyrzysk w diecezji bydgoskiej.
Powstała w 1440 roku. 
Od 1 maja 1945 do października 1950 proboszczem parafii był ks. Józef Jachecki (ur. 1905 w Florowie, zm. 1983 w Gnieźnie), który doprowadził do znacznego powiększenia świątyni. Oprócz pracy duszpasterskiej zajmował się działalnością charytatywną i harcerską. Po śmierci został pochowany w Wyrzysku.
W 1981 roku konsekracji kościoła parafialnego dokonał biskup Jan Michalski.
Proboszczowie Wyrzyska
Do parafii należą: Karolewo, Klawek, Polanowo, Stefanowo, Wiernowo, Wyrzysk i Zielona Góra.

</doc>
<doc id="1658303" url="https://pl.wikipedia.org/wiki?curid=1658303" title="Hazelburn (whisky)">
Hazelburn (whisky)

Hazelburn Distillery – destylarnia single malt whisky, obecnie niedziałająca, znajdująca się w mieście Campbeltown w Szkocji. Założona w 1796, aktywna była w latach 1825 - 1925. W 1886 zatrudniała 22 pracowników i produkowała 192,000 galonów whisky rocznie, co czyniło ją największą destylarnią w mieście. W 1920 gorzelnia została zakupiona przez Mackie &amp; Co., jednakże zamknięto ją definitywnie sześć lat później. Mackie &amp; Co. jest właścicielem pozostałych dwóch destylarni w Campbeltown, w tym Springbank.
Od roku 2005 Springbank Distillery wydaje whisky zwaną Hazelburn Single Malt.

</doc>
<doc id="1658306" url="https://pl.wikipedia.org/wiki?curid=1658306" title="Branded and Exiled">
Branded and Exiled

Branded and Exiled – druga płyta studyjna Running Wild wydana w 1985 roku przez niemiecką wytwórnię Noise.

</doc>
<doc id="1658308" url="https://pl.wikipedia.org/wiki?curid=1658308" title="Christfried Kirch">
Christfried Kirch

Christfried Kirch (ur. 24 grudnia 1694 r. w Guben, zm. 9 marca 1740 r. w Berlinie) − niemiecki astronom i twórca kalendarzy astronomicznych. 
Życiorys.
Był synem pary astronomów: Gottfryda Kircha oraz Marii Kirch. 
Już od młodych lat uczestniczył w obserwacjach prowadzonych przez rodziców. Astronomię studiował w Lipsku oraz Gdańsku. Od 1716 r. aż do śmierci był dyrektorem berlińskiego obserwatorium astronomicznego. Mimo wielokrotnie ponawianych propozycji nie zrezygnował ze stanowiska i nie przeniósł się do Petersburga i tamtejszej Akademii Nauk. W 1717 r. objął po ojcu miejsce członka Berlińskiej Akademii Nauk. W czasochłonnych obliczeniach koniecznych przy tworzeniu astronomicznych kalendarzy pomagały mu matka oraz siostra Christine Kirch.
Od 1726 r. Christfried Kirch wraz z Grischowem zostali zobowiązani do pilnowania i dbania o bibliotekę akademicką, zajmującą pomieszczenia obserwatorium astronomicznego. Zastąpili w tych obowiązkach dotychczasowego sekretarza Jablonskiego. W 1735 r. zastąpił ich w obowiązkach astronom-bibliotekarz Johann Wilhelm Wagner. 
Christfried Kirch publikował wiele artykułów w czasopismach. Opisał zachowanie komety z roku 1718, plamy na Słońcu, plamy na powierzchni Wenus oraz Jowisza, księżyce Jowisza, zmienną gwiazdę, zorzę polarną oraz magnetyzm ziemski. W 1730 r. ukazało się jego większe dzieło astronomiczne pt. "Observationes astronomicae selectiores in observatorio regio Berolinensi habitae, quibus adjectae sunt annotationes quaedam et animadversiones geographicae et chronologicae, aliaque ad astronomicam scientiam pertinentia."

</doc>
<doc id="1658312" url="https://pl.wikipedia.org/wiki?curid=1658312" title="Tadeusz Joachimiak">
Tadeusz Joachimiak

Tadeusz Jan Joachimiak (ur. 30 lipca 1934 w Niesłabinie, zm. 28 stycznia 2021 we Włocławku) – polski inżynier mechanik i metalurg, kierownik i dyrektor fabryk, samorządowiec, urzędnik i działacz społeczny.
Prezydent Włocławka w latach 1986-1990. W latach 1973-1981 kierownik Fabryki Lin i Drutu DRUMET we Włocławku. Wcześniej dyrektor Zakładów Metalowych w Bytomiu i Zabrzu.
Życiorys.
Syn Jana i Władysławy. W 1957 r. ukończył studia I stopnia na Wydziale Metalurgicznym Politechniki Częstochowskiej. W roku akademickim 1968/69 uzyskał tytuł magistra inżyniera mechanika na Wieczorowym Studium Magisterskim na Wydziale Mechanicznym Politechniki Śląskiej w Gliwicach. Po studiach rozpoczął pracę w śląskich zakładach. Po kolejnych awansach został dyrektorem Zakładów Metalowych w Bytomiu i Zabrzu. W 1973 r. przeprowadził się wraz z rodziną do Włocławka. Tu został zatrudniony jako kierownik w Fabryce Lin i Drutu DRUMET im. Rewolucji Październikowej. W ciągu dwóch lat od objęcia przez niego posady kierowniczej, zakład spłacił w całości kredyt zaciągnięty na budowę nowej fabryki. 30 stycznia 1978 r. jako pracownik Drumet-u opatentował nowy typ zespołu okiennego budynku z metalowymi ościeżnicami i ramami. W 1981 r. został Dyrektorem Wydziału Handlu i Usług w Urzędzie Wojewódzkim we Włocławku
19 listopada 1986 r. został wybrany przez Miejską Radę Narodową na Prezydenta Włocławka. Jego kadencja przypadła na okres transformacji systemowej. Urzędowanie zakończył 30 czerwca 1990 roku
Po ustąpieniu ze stanowiska, pracował jako dyrektor w Agencji Rozwoju Regionalnego. W 2003 r. był Przewodniczącym Rady Nadzorczej Miejskiego Przedsiębiorstwa Wodociągów i Kanalizacji we Włocławku. W 2007 r. został odwołany ze stanowiska przez ówczesnego prezydenta miasta Andrzeja Pałuckiego. Powodem serii odwołań w MPWiK była zbyt duża podwyżka cen wody i odprowadzania ścieków.
W 1989 r. kandydował z list Polskiej Zjednoczonej Partii Robotniczej w wyborach parlamentarnych do sejmu kontraktowego. Startował z 3. miejsca w walce o mandat nr 397 w okręgu wyborczym nr 102 we Włocławku, uzyskując 6862 głosów ważnych, co przełożyło się na 4,92% poparcia.
Zmarł 28 stycznia 2021 r. we Włocławku. Pochowano go w filii Cmentarza Komunalnego we Włocławku w Pińczacie, w kw. 1Z/1/1. Jego pogrzeb odbył się 3 lutego 2021 r. Podczas uroczystości głos zabrali m.in. samorządowcy – Krzysztof Grządziel i obecny prezydent Włocławka Marek Wojtkowski.
Działalność społeczna.
Tadeusz Joachimiak zajmował się działalnością społeczną. Angażował się w działanie licznych organizacji społecznych i politycznych. Był członkiem Naczelnej Organizacji Technicznej. Przez wiele lat pełnił funkcję Prezesa Zarządu Wojewódzkiego NOT. Był nim co najmniej od 1982 do 2004 roku. Od 2 kwietnia 2002 do 24 września 2003 r. był jednym z członków założycieli Regionalnego Centrum Integracji Europejskiej we Włocławku.
Odznaczenia.
Za swoją działalność społeczną i polityczną został uhonorowany licznymi odznaczeniami państwowymi i branżowymi. 8 listopada 2001 r. odznaczono go Krzyżem Oficerskim Orderu Odrodzenia Polski.
Upamiętnienie.
7 lipca 2021 r. zainstalowano ławkę w Parku im. Henryka Sienkiewicza, upamiętniającą byłego prezydenta miasta. Pomysłodawcami i sponsorami upamiętnienia byli jego bliscy.

</doc>
<doc id="1658314" url="https://pl.wikipedia.org/wiki?curid=1658314" title="Antonine Maillet">
Antonine Maillet

Antonine Maillet (ur. 10 maja 1929 w Bouctouche w Nowym Brunszwiku) – kanadyjska pisarka, tworząca w języku francuskim. Z pochodzenia Akadianka.
Ukończyła studia na Université de Moncton. W 1970 uzyskała tytuł doktora literatury na Uniwersytecie Laval.
W 1972 otrzymała nagrodę Governor General's Award, a w 1979 Nagrodę Goncourtów.

</doc>
<doc id="1658315" url="https://pl.wikipedia.org/wiki?curid=1658315" title="Wybory parlamentarne na Cyprze Północnym w 2009 roku">
Wybory parlamentarne na Cyprze Północnym w 2009 roku

Wybory parlamentarne na Cyprze Północnym odbyły się 19 kwietnia 2009 roku. Były to wybory przedterminowe. Turcy cypryjscy wybierali 50 deputowanych do Zgromadzenia Republiki. Zwyciężyła opozycyjna Partia Jedności Narodowej, na którą zagłosowało 44,07% wyborców. Frekwencja w wyborach wyniosła 81,42%.
O przeprowadzeniu przedterminowych wyborów parlamentarnych zdecydowała rządząca Turecka Partia Republikańska.
Wyniki.
W wyborach zwyciężyła Partia Jedności Narodowej, a do parlamentu dostało się pięć ugrupowań.

</doc>
<doc id="1658318" url="https://pl.wikipedia.org/wiki?curid=1658318" title="Jeroen Drost">
Jeroen Drost

Jeroen Drost (ur. 21 stycznia 1987 w Kampen) – holenderski piłkarz występujący na pozycji obrońcy.
Kariera klubowa.
Drost karierę rozpoczynał jako junior w Go Ahead Eagles. W 2001 roku trafił do młodzieżowego zespołu SC Heerenveen. Do jego pierwszej drużyny został włączony w 2004 roku. W Eredivisie zadebiutował 14 sierpnia 2004 w zremisowanym 1:1 pojedynku z AZ Alkmaar. W debiutanckim sezonie 2004/2005 rozegrał 13 ligowych spotkań. W następnym zaś wystąpił 25 razy. Natomiast w sezonie 2006/2007 zagrał w 9 meczach.
W styczniu 2008 został wypożyczony do innego pierwszoligowca – NEC Nijmegen. Pierwszy mecz rozegrał tam 20 stycznia 2008 przeciwko Ajaksowi (1:1). 10 lutego 2008 w wygranym 5:2 spotkaniu z AZ Alkmaar strzelił swojego jedynego gola w Eredivisie. W barwach NEC Drost wystąpił 5 razy i zdobył 1 bramkę. Po zakończeniu sezonu 2007/2008 powrócił do Heerenveen, a na następny został wypożyczony do Vitesse. W 2009 roku został zawodnikiem tego klubu. W 2011 był stamtąd wypożyczony do FC Zwolle.
W 2012 roku przeszedł do De Graafschap, z którego odszedł w kwietniu 2013. Potem występował już tylko w zespołach amatorskich.
W Eredivisie rozegrał 104 spotkania i zdobył 1 bramkę.
Kariera reprezentacyjna.
Drost jest byłym młodzieżowym reprezentantem Holandii. W kadrze U-21 wystąpił trzy razy. Był uczestnikiem Mistrzostw Europy U-21 w 2006 roku, wygranych przez Holandię.

</doc>
<doc id="1658320" url="https://pl.wikipedia.org/wiki?curid=1658320" title="Demokratyczny Ruch-Zjednoczona Gruzja">
Demokratyczny Ruch-Zjednoczona Gruzja

Demokratyczny Ruch-Zjednoczona Gruzja – gruzińskie ugrupowanie polityczne założone w 2008 roku przez byłą prezydent Gruzji i przewodniczącą parlamentu Nino Burdżanadze, która jest przewodniczącą partii. Ugrupowanie to było opozycyjne w stosunku do prezydenta Micheila Saakaszwilego.
Linki zewnętrzne.
Oficjalne strona partii

</doc>
<doc id="1658323" url="https://pl.wikipedia.org/wiki?curid=1658323" title="I’d Come for You">
I’d Come for You

I’d Come for You – ballada rockowa kanadyjskiego zespołu Nickelback wydana w Europie jako drugi singiel (czwarty w USA). Piosenka promuje szósty studyjny album kanadyjskiej grupy, „Dark Horse”. Utwór został zamieszczony na czwartej pozycji na albumie, trwa 4 minuty i 22 sekundy i jest drugim co do długości utworem na tej płycie. Autorem tekstu do utworu jest wokalista grupy, Chad Kroeger; muzykę skomponował wspólnie cały zespół, wraz z producentem – Robertem Langiem. Singel z utworem został początkowo wydany w Wielkiej Brytanii 20 marca, 3 dni później ukazał się także w Stanach Zjednoczonych. Na stronie B znalazła się koncertowa wersja utworu „Far Away” z albumu „Live from Sturgis”.
Znaczenie tekstu.
Tekst utworu adresowany jest do kobiety i opowiada o powrocie oraz miłości bez granic i zdolnej do wszelkiego rodzaju poświęceń. Utwór, w porównaniu do wcześniejszych ballad grupy, utrzymany jest w nieco mocniejszym rockowym brzmieniu. Mimo to jest on zaliczany do kontynuacji melodyjnych ballad („Far Away” oraz „If Everyone Cared”) z poprzedniego albumu „All the Right Reasons”.
Utwór „I’d Come for You” zadebiutował na 14 pozycji na liście iTunes, na amerykańskiej liście Billboard Hot 100 utwór zadebiutował na 44 pozycji, a w ojczystej zespołowi Kanadzie na liście Canadian Hot 100 utwór swój debiut zaliczył na 53 pozycji. Podobnie jak i utwór „If Today Was Your Last Day” osiągnął on miejsce 1 na brytyjskiej liście UK Rock Chart.
Premiera koncertowa utworu nastąpiła w kwietniu 2009 roku, podczas trasy „Dark Horse Tour”. Utwór został wykonany na żywo tylko raz.
Teledysk.
Do utworu został nakręcony teledysk. Jego reżyserem jest Nigel Dick, z którym grupa aktywnie współpracuje od czasów płyty "Silver Side Up". Teledysk kręcony był w styczniu 2009 roku. Teledysk ukazuje historię młodej dziewczyny. Wyrusza ona ze swym chłopakiem w podróż, mimo wątpliwości ze strony ojca. Wychodząc z domu dziewczyna zabiera telefon komórkowy. Po ujechaniu danego odcinka drogi, chłopak parkuje na opuszczonym parkingu. W tym samym czasie w domu ojciec czeka na córkę z kolacją. Młodzi zaczynają się całować, a kiedy chłopak próbuje zbliżyć się do dziewczyny ona go odrzuca. Po tym fakcie chłopak staje się agresywny wobec niej, próbując ją zgwałcić. Dziewczynie pomimo szarpaniny udaje dodzwonić się do ojca, który natychmiast rusza na pomoc córce. Po kilku chwilach zjawia się na miejscu i obezwładnia agresywnego chłopka. W poszczególnych ujęciach ukazany jest zespół występujący na scenie. Premiera teledysku odbyła się w 12 lutego 2009 roku. Clip kręcony był przez 3 dni, od 18 do 20 stycznia 2009 roku. W teledysku wystąpili Jessa Danielson, Don Broach oraz Craig Anderson.
Lista utworów na singlu.
Single CD
Single CD (Japonia)
Twórcy.
Nickelback
Produkcja

</doc>
<doc id="1658325" url="https://pl.wikipedia.org/wiki?curid=1658325" title="Parafia Bożego Ciała w Nowych Skalmierzycach">
Parafia Bożego Ciała w Nowych Skalmierzycach

Parafia Bożego Ciała w Nowych Skalmierzycach – rzymskokatolicka parafia w Nowych Skalmierzycach, należy do dekanatu Ołobok. Powstała w 1925 roku. Obecny kościół został wybudowany w latach 1931–1932; kościół filialny poewangelicki został wybudowany na początku XX wieku.

</doc>
<doc id="1658326" url="https://pl.wikipedia.org/wiki?curid=1658326" title="Christine Kirch">
Christine Kirch

Christine Kirch (ur. w kwietniu 1697 w Guben, zm. 6 maja 1782 r. Berlinie) - niemiecka astronom i twórczyni kalendarzy astronomicznych.
Życiorys.
Była córką pary astronomów: Gottfryda Kircha oraz Marii Kirch. Już od młodych lat uczestniczyła w obserwacjach prowadzonych przez rodziców, zwłaszcza dużo czasu spędzała z matką. W późniejszym okresie pomagała również bratu Christfriedowi Kirch w obliczeniach potrzebnych przy przygotowywaniu kalendarzy astronomicznych i astrologicznych. Robiła notatki, prowadziła obserwacje jako druga osoba (rzadziej jako obserwator główny) oraz zbierała sprawozdania przesyłane przez korespondentów. Do swoich obowiązków, w późniejszym czasie wciągnęła też swą siostrę, Marię. Mimo warunków nigdy nie rozwinęła się w samodzielnego naukowca. Nigdy też nie została członkiem Berlińskiej Akademii Nauk. Od śmierci brata, to jest od 1744 r., Christine i Maria otrzymywały regularnie, wypłaty za pracę na rzecz Berlińskiej Akademii Nauk, w kwocie 25 talarów na kwartał. Raz Christine otrzymała 150 talarów za przygotowanie dziesięcioletniego kalendarza astrologicznego dla Śląska. Od 1759 r. wypłaty przychodziły wyłącznie na Christine Kirch. Ocenia się, że jej zarobki roczne sięgały kwoty 400 talarów co było porównywalne z zarobkami mężczyzn – członków akademii.
Po 1772 roku Christine Kirch mimo wytężonej pracy zaczęła nie nadążać z obliczeniami. Akademia zmniejszyła ilość zleceń i przysłała stosowne podziękowanie za współpracę. Później Akademia zobowiązała Bodego do udzielania Christine pomocy w nauce nowych, szybszych metod prowadzenia obliczeń astronomicznych.

</doc>
<doc id="1658329" url="https://pl.wikipedia.org/wiki?curid=1658329" title="Albert Xholi">
Albert Xholi

Albert Xholi (ur. 1 marca 1948 w Korczy) – albański reżyser filmowy i producent. 
Życiorys.
W 1968 ukończył studia na Wydziale Dramatu Instytucie Sztuk w Tiranie. W 1973 rozpoczął pracę w Studiu Filmowym Nowa Albania (alb. Kinostudio Shqiperia e Re), początkowo jako asystent reżysera Xhezaira Dafy przy realizacji filmu Duke kerkuar 5-oreshin. Współpracował przy produkcji 20 filmów fabularnych.
W 1985 wspólnie z Eduardem Makrią zrealizował film "Vjeshte e nxehte e '41". Do 1990 wyreżyserował kolejne 4 filmy fabularne. Po 1995 ograniczył się do pracy producenta filmowego.

</doc>
<doc id="1658330" url="https://pl.wikipedia.org/wiki?curid=1658330" title="Teodino de Scarpa">
Teodino de Scarpa

Teodino de Scarpa (zm. 14 września 1167) – włoski benedyktyn.
Opat Monte Cassino po śmierci Rainaldo di Collemezzo w październiku 1166.

</doc>
<doc id="1658332" url="https://pl.wikipedia.org/wiki?curid=1658332" title="Turecka Partia Republikańska">
Turecka Partia Republikańska

Turecka Partia Republikańska, CTP (tr. "Cumhuriyetçi Türk Partisi") – socjaldemokratyczna partia polityczna na Cyprze Północnym. Została założona w 1970 roku. Obecnym liderem partii jest Mehmet Ali Talat.
W wyborach parlamentarnych w 2005 CTP zdobyła 261 287 głosów (44,50%), co dało jej 24 z 50 mandatów w parlamencie. W wyborach prezydenckich w 2005 roku kandydat CTP Mehmet Ali Talat otrzymał najwięcej głosów i został drugim prezydentem Cypru Północnego. Po wyborach CTP utworzyła rząd.
W wyborach parlamentarnych w 2009 zdobyła 15 miejsc w parlamencie i przeszła do opozycji.
W wyborach parlamentarnych w 2013 zdobyła 21 miejsc w parlamencie i utworzyła rząd razem z Partią Demokratyczną.

</doc>
<doc id="1658335" url="https://pl.wikipedia.org/wiki?curid=1658335" title="Sexuality">
Sexuality

Sexuality – drugi wspólny singel grupy Mathplanete i Edyty Górniak, wydany 2 lutego 2006 roku przez nakładem wydawnictwa muzycznego EG Production. Singel zawiera utwór tytułowy, 2 wersje piosenki „Lunatique”, wydanej także na osobnym singlu oraz film którego autorem jest Andrzej Artymowicz będący zapisem sesji fotograficznej Edyty Górniak dla miesięcznika "Playboy".
Spis utworów.
Opracowano na podstawie materiału źródłowego.

</doc>
<doc id="1658336" url="https://pl.wikipedia.org/wiki?curid=1658336" title="EADS Sharc">
EADS Sharc

EADS Sharc – bezzałogowy śmigłowiec rozpoznawczy (UAV, ang. "Unmanned Aerial Vehicle") wyprodukowany przez firmę EADS.
Pierwszy lot miał miejsce 14 czerwca 2007 roku. Firma EADS wykorzystując doświadczenia zdobyte podczas prac nad wcześniejszą konstrukcją bezzałogowego śmigłowca GEAMOS/SEAMOS zaprojektowała nowy aparat "Sharc". Przeznaczony jest on do operowania z pokładów okrętów marynarki wojennej, patrolowania wyznaczonych obszarów i instalacji, oznaczania i namierzania celów. Śmigłowiec ze współosiowym wirnikiem nośnym posiada laserowy dalmierz, radar z syntetyczną aperturą, łącze do transmisji danych, może być również wyposażony w głowice obserwacyjne z czujnikami dobranymi w zależności od wykonywanych zadań (FLIR, kamery TV, kamery światła szczątkowego). Śmigłowiec wyposażony jest również w układ ATOL (Automatic Take-Off &amp; Landing) pozwalający na w pełni automatyczny start i lądowanie. Obecnie "Sharc" przechodzi program badań i prób w locie.

</doc>
<doc id="1658337" url="https://pl.wikipedia.org/wiki?curid=1658337" title="Markus Steiner">
Markus Steiner

Markus Steiner (ur. 1865 w Pressburgu, zm. 1940–1945 w Związku Radzieckim) – rabin, w latach 1896–1939 nadrabin Bielska.
Życiorys.
Urodził się w Pressburgu (obecnie Bratysława) w rodzinie żydowskiej. Uczył się w gimnazjum Budapeszcie, gdzie w 1882 rozpoczął naukę w seminarium teologicznym. Ukończył także studia filozoficzne na Uniwersytecie w Budapeszcie. W 1895 został ordynowany na rabina. W 1896 objął stanowisko głównego rabina Bielska. Zasiadał w wielu organizacjach religijnych i społecznych m.in. bractwie "Chewra Kadisza", Stowarzyszeniu Humanitarnym B’nei B’rith, Izraelickim Stowarzyszeniu Kobiet i Czerwonym Krzyżu. Po wybuchu II wojny światowej uciekł do Lwowa. Tam został aresztowany i wywieziony na Syberię, gdzie zginął. We wrześniu 1939 miał przejść na emeryturę a najpoważniejszymi kandydatami na jego stanowisko byli dr Joachim Hirschberg – rabin z Częstochowy oraz dr Michał Patron – rabin z Przemyśla.
W 2001 Gmina Wyznaniowa Żydowska w Bielsku-Białej ufundowała tablicę upamiętniającą Markusa Steinera, która znajduje się w głównej sali domu przedpogrzebowego na cmentarzu żydowskim w Bielsku-Białej.
Rodzina.
Żoną Markusa Steinera była Bertha z domu Brodh, z którą miał pięcioro dzieci. Jego syn Felix Steiner (1897–1919), zginął podczas śnieżycy na stoku Szyndzielni. Został pochowany na bielskim cmentarzu żydowskim.

</doc>
<doc id="1658339" url="https://pl.wikipedia.org/wiki?curid=1658339" title="Porąbka-Kozubnik">
Porąbka-Kozubnik



</doc>
<doc id="1658341" url="https://pl.wikipedia.org/wiki?curid=1658341" title="Kirch">
Kirch

Osoby:
Zobacz też: Kirch Mulsow, Kirch Jesar, Kirsz

</doc>
<doc id="1658343" url="https://pl.wikipedia.org/wiki?curid=1658343" title="50 Cent Is the Future">
50 Cent Is the Future

50 Cent Is the Future – pierwszy, oficjalny mixtape wydany przez amerykańskiego rapera 50 Centa i zespół G-Unit w 2002 roku

</doc>
<doc id="1658346" url="https://pl.wikipedia.org/wiki?curid=1658346" title="Cerkiew św. Włodzimierza i Olgi w Miastku">
Cerkiew św. Włodzimierza i Olgi w Miastku

Cerkiew św. Włodzimierza i Olgi w Miastku – cerkiew greckokatolicka w Miastku, w województwie pomorskim. Mieści się przy ulicy Rybackiej. 
Jest to trójkondygnacyjny budynek mieszkalny wybudowany w 1905 w stylu secesyjnym. W latach 1985-1987 kamienica została zaadaptowana na cerkiew.
Cerkiew jest siedzibą Centrum Kultury Ukraińskiej. Można w nim oglądać wystawę fotografii i dokumentów przedstawiających powojenne losy ludności pochodzenia ukraińskiego.
Parafia greckokatolicka w Miastku istnieje od 1985 roku. Należy do eparchii wrocławsko-koszalińskiej

</doc>
<doc id="1658347" url="https://pl.wikipedia.org/wiki?curid=1658347" title="Symetryzator">
Symetryzator

Symetryzator, żargonowo balun (, od "balanced to unbalanced") – konwerter (najczęściej transformator) zamieniający linię symetryczną ("balanced") na niesymetryczną ("unbalanced") lub odwrotnie.
Symetryzator antenowy.
Umożliwia on podłączenie anteny z wyjściem symetrycznym o dużej impedancji (np. 300 Ω) do niesymetrycznego gniazda antenowego o niższej impedancji (np. 75 Ω). Symetryzator antenowy jest zwykle urządzeniem pasywnym, wykorzystującym transformator na rdzeniu ferrytowym. Czasem w puszce antenowej montowana jest płytka zawierająca zarówno symetryzator, jak i przedwzmacniacz antenowy i wówczas potrzebne jest zasilanie.

</doc>
<doc id="1658348" url="https://pl.wikipedia.org/wiki?curid=1658348" title="Przepiór rdzawobrzuchy">
Przepiór rdzawobrzuchy

Przepiór rdzawobrzuchy ("Odontophorus stellatus") – gatunek średniej wielkości ptaka z rodziny przepiórowatych (Odontophoridae), zamieszkujący Amerykę Południową. Nie wyróżnia się podgatunków. Stadka tych ptaków chodzą gęsiego, w razie niebezpieczeństwa rozpierzchają się lub zamierają w bezruchu; latają bardzo niechętnie.
Morfologia.
Długość ciała 24–28 cm; masa ciała: samce około 358 g, samice około 315 g. Ciemię i czub jaskrawokasztanowate. Wierzch ciała szarawy, dolna część grzbietu bardziej oliwkowobrązowa. Skrzydła ciemnobrązowe, pokrywy płowo plamkowane. Gardło szare; reszta spodu ciała rdzawa, podogonie czarno prążkowane. Wokół oka czerwona naga skóra. Czubek samicy czarnobrązowy.
Zasięg, środowisko.
Zachodnia Amazonia – wschodni Ekwador, wschodnie Peru i zachodnia Brazylia na południe po północno-zachodnią i północno-wschodnią Boliwię. Wilgotne lasy nizinne. Zazwyczaj występuje do 400 m n.p.m., lokalnie do 1050 m n.p.m.
Status.
IUCN uznaje przepióra rdzawobrzuchego za gatunek najmniejszej troski (LC – "Least Concern") nieprzerwanie od 1988 roku. Trend liczebności populacji uznaje się za spadkowy ze względu na wylesianie Amazonii oraz polowania.

</doc>
<doc id="1658350" url="https://pl.wikipedia.org/wiki?curid=1658350" title="Mszar koło Starej Dobrzycy">
Mszar koło Starej Dobrzycy

Rezerwat przyrody „Mszar koło Starej Dobrzycy” – torfowiskowy rezerwat przyrody w województwie zachodniopomorskim, w powiecie łobeskim, w gminie Resko, 1,5 km na południe od Starej Dobrzycy, po zachodniej stronie drogi do Starogardu.
Został utworzony na mocy zarządzenia Ministra Leśnictwa i Przemysłu Drzewnego z dnia 10 listopada 1976, na powierzchni 11,17 ha.
Celem ochrony jest zachowanie torfowiska wysokiego z zarastającym oczkiem wodnym, z siedliskami typowymi dla zespołów mszarnych, z rzadkimi i ginącymi roślinami, takimi jak: wełnianka pochwowata ("Eriophorum vaginatum"), żurawina drobnolistkowa ("Oxycoccus microcarpus"), rosiczka okrągłolistna ("Drosera rotundifolia"), bagnica torfowa ("Scheuchzeria palustris").
Rezerwat leży w granicach obszaru siedliskowego sieci Natura 2000: „Dorzecze Regi” PLH320049.
Nadzór: Nadleśnictwo Resko. Obszar rezerwatu podlega ochronie czynnej.
2 km na wschód, z południa na północ płynie rzeka Mołstowa, prawy dopływ Regi.

</doc>
<doc id="1658351" url="https://pl.wikipedia.org/wiki?curid=1658351" title="Czwórprzymierze">
Czwórprzymierze



</doc>
<doc id="1658354" url="https://pl.wikipedia.org/wiki?curid=1658354" title="Typ stałopozycyjny">
Typ stałopozycyjny

Typ stałopozycyjny – typ danych reprezentujący w określonym języku programowania, liczbę wymierną o ustalonym mianowniku. Dane stałopozycyjne składają się z części całkowitej i ewentualnie z części ułamkowej. Liczby stałopozycyjne posiadają określoną precyzję. Wartości stałopozycyjne reprezentowane są w kodzie źródłowym za pomocą literałów stałopozycyjnych.
Deklarując daną określonego typu stałopozycyjnego, należy określić dwie wartości, umożliwiające właściwą interpretację danej i ustalenie położenia znaku dziesiętnego rozdzielającego część całkowitą od ułamkowej. Stosowane mogą być następujące rozwiązania:
W wariancie pierwszym nie podaje się wprost liczby cyfr lub rozmiaru przeznaczonego do pamiętania części całkowitej, lecz wynika ona z różnicy pomiędzy wielkością określoną dla całej danej a wielkością określoną dla części ułamkowej. Takie rozwiązanie stosowane jest między innymi w języku PL/I, w którym deklaracja danej stałopozycyjnej ma postać
FIXED &lt;[DEC] | BIN&gt;(c,u)
gdzie:
W różnych systemach komputerowych, mogą być stosowane różne reprezentacje liczb, tzn. może być stosowany różny sposób ich pamiętania. W PL/1 stosowano rozwiązanie oparte na spakowanym kodzie BCD, w którym rozmiar pamięci zajmowanej przez daną typu stałopozycyjnego można obliczyć ze wzoru:
Taka reprezentacja liczb stałopozycyjnych, bez odniesienia do deklaracji, w żaden sposób nie zapewnia możliwości właściwej interpretacji danej wprost z jej zapisu w pamięci, gdyż nieznane jest położenie znaku rozdzielającego część całkowitą i ułamkową, które wynika tylko z deklaracji. Nie ma tego problemu dla literałów, odpowiedni atrybut wynika wprost z zapisu literału. Dla danych stałopozycyjnych o części ułamkowej równej zero, przyjmuje się interpretację jak dla liczb typu całkowitego, np. w PL/1 nie ma odrębnego typu całkowitego, a dane całkowite reprezentowane są przez dane stałopozycyjne, zadeklarowane następująco:
FIXED &lt;[DEC] | BIN&gt;(c,0)
W języku PL/1 wprowadzono jeszcze jedną konstrukcję, w której u (liczba cyfr ułamkowych), możne przyjmować wartość ujemną w deklaracji. W tym przypadku przyjmuje się, że jest to dana stałopozycyjna z zerową liczbą cyfr ułamkowych (utożsamiana z daną całkowitą), ale z odpowiednią ilością nie reprezentowanych zer (tzn. z zerami nie zapisanymi w obszarze danej zapisanej w pamięci), lecz „dodawanymi” (dołączanymi) na końcu zapisu domyślnie przez implementację języka na podstawie deklaracji.
Przykład:
DCL A FIXED DEC(4,-3) INIT(-10000);
W pamięci, w obszarze zmiennej A, będą przechowywane cyfry „010-”, a trzy zera końcowe wartości nadanej w inicjalizacji zmiennej będą wynikać jedynie z atrybutów zmiennej A, przypisanych w deklaracji.
W języku Cobol dane stałopozycyjne opisywane są odpowiednimi formatami w deklaracji frazą PICTURE, np.
PICTURE 999V99
umożliwiającą zapis liczb stałopozycyjnych o maksymalnej długości części całkowitej 3 cyfr i maksymalnej długości części ułamkowej 2 cyfr.
Typy stałopozycyjne stosowane były w takich językach jak m.in.
Pewnym rodzajem typu stałopozycyjnego, o z góry narzuconej przez implementację strukturze – precyzji – jest typ codice_1, dostępny w Delphi.

</doc>
<doc id="1658355" url="https://pl.wikipedia.org/wiki?curid=1658355" title="Ernst Neisser">
Ernst Neisser

Ernst Neisser (ur. 1863 w Legnicy, zm. 1942 w Berlinie) – niemiecki lekarz. Pochodził ze znanej wrocławskiej rodziny lekarzy. W 1888 został doktorem medycyny po przedstawieniu dysertacji poświęconej przemianom glikogenu. W 1895 został dyrektorem Szpitala Miejskiego w Szczecinie. W 1931 przeszedł na emeryturę i zamieszkał u krewnych w Berlinie. 

</doc>
<doc id="1658360" url="https://pl.wikipedia.org/wiki?curid=1658360" title="Glenflagler">
Glenflagler

Glenflagler – destylarnia single malt whisky, obecnie niedziałająca, znajdująca się w mieście Airdrie w Szkocji. Założona została w roku 1964.
Destylację rozpoczęto 25 lutego 1965 jednocześnie w Glenflagler i siostrzanej gorzelni Killyloch.
Glenflagler nie odniosła jednak sukcesu i została ostatecznie zamknięta i zburzona przez Inver House Distillers Limited w lipcu 1985.

</doc>
<doc id="1658361" url="https://pl.wikipedia.org/wiki?curid=1658361" title="Incognito (ujednoznacznienie)">
Incognito (ujednoznacznienie)



</doc>
<doc id="1658363" url="https://pl.wikipedia.org/wiki?curid=1658363" title="Cerkiew Podwyższenia Krzyża Pańskiego w Wałczu">
Cerkiew Podwyższenia Krzyża Pańskiego w Wałczu

Cerkiew Podwyższenia Krzyża Pańskiego w Wałczu – cerkiew greckokatolicka w Wałczu, w województwie zachodniopomorskim.
Parafia greckokatolicka w Wałczu istnieje od 1959 roku. Należy do eparchii wrocławsko-koszalińskiej w dekanacie poznańskim.
Historia.
Świątynia została wybudowana jako luterańska kaplica szpitalna z dobudowaną doń kostnicą w latach 1923-1924. Reprezentuje styl eklektyczny z przewagą elementów neoromańskich. 
Na ścianie wschodniej cerkwi wmurowana jest płaskorzeźba z lat dwudziestych XX wieku, umieszczona tam jako uhonorowanie poległych w czasie I wojny światowej a przedstawiająca Chrystusa pocieszającego młodą kobietę z dzieckiem – wdowę po żołnierzu. Pierwotnie na ścianie kościoła umieszczone były też nazwiska poległych w okresie I wojny światowej. Świątynia mieści się przy ulicy 12 Lutego. We wnętrzu znajduje się współczesny ikonostas wykonany przez ukraińską ikonografkę Walentynę Biriukowicz.

</doc>
<doc id="1658365" url="https://pl.wikipedia.org/wiki?curid=1658365" title="Katarzyna Pietrzyk">
Katarzyna Pietrzyk

Katarzyna Pietrzyk (ur. 28 czerwca 1966 w Warszawie) – polska dziennikarka i polityk, posłanka na Sejm RP I kadencji.
Życiorys.
Ukończyła Liceum ogólnokształcące w Warszawie, przez pięć lat studiowała także na Wydziale Prawa i Administracji Uniwersytetu Warszawskiego. W 1991 uzyskała mandat posłanki na Sejm I kadencji. Została wybrana z listy ogólnopolskiej kandydatów w okręgu warszawskim z ramienia Konfederacji Polski Niepodległej.
Zasiadała w Komisji Kultury i Środków Przekazu, Komisji Polityki Gospodarczej, Budżetu i Finansów oraz Komisji Nadzwyczajnej do rozpatrzenia projektów ustaw o zmianie ustawy Prawo spółdzielcze.

</doc>
<doc id="1658366" url="https://pl.wikipedia.org/wiki?curid=1658366" title="Partia Liberalna (Mołdawia)">
Partia Liberalna (Mołdawia)

Partia Liberalna, PL (md. "Partidul Liberal") – centroprawicowa konserwatywno-liberalna partia polityczna w Mołdawii. Obecnym liderem partii jest Mihai Ghimpu.
Historia.
Partia została założona w 5 września 1993 roku przez Anatola Șalaru pod nazwą „Partia Reform” (md. "Partidul Reformei"). 28 września tego samego roku została zarejestrowana przez Ministerstwo Sprawiedliwości. Ponownie uzyskała wpis do rjestru 17 lutego 1999 roku.
Wyniki wyborów.
W wyborach parlamentarnych w 2009 roku PL zajęła trzecie miejsce uzyskując wynik 14,68%, co dało jej 15 z 101 miejsc w parlamencie.
Razem z Partią Liberalno-Demokratyczną i Partią Demokratyczną tworzy koalicję Sojusz dla Integracji Europejskiej.

</doc>
<doc id="1658369" url="https://pl.wikipedia.org/wiki?curid=1658369" title="Partia Liberalno-Demokratyczna (Mołdawia)">
Partia Liberalno-Demokratyczna (Mołdawia)

Partia Liberalno-Demokratyczna, PLDM (rum. "Partidul Liberal Democrat din Moldova") – centroprawicowa liberalna partia polityczna w Mołdawii. Została założona w 2007 roku. Od 2016 roku liderem partii jest Viorel Cibotaru, który zastąpił na tym stanowisku Vlada Filata.
Razem z Partią Liberalną i Partią Demokratyczną tworzy koalicję Sojusz dla Integracji Europejskiej.
Wyniki w wyborach.
W wyborach parlamentarnych w kwietniu 2009, PLDM zajęła trzecie miejsce z wynikiem 12,43% głosów, co dało jej 15 z 101 miejsc w parlamencie. W kolejnych przyspieszonych wyborach ugrupowanie uzyskało 18 miejsc w parlamencie. W wyborach w 2010 roku, PLDM zajęła drugie miejsce za Partią Komunistów Republiki Mołdawii, uzyskując 32 mandaty. W kolejnych wyborach zorganizowanych w 2014 roku, partia utraciła 9 mandatów parlamentarnych zdobywając 20,2% ważnie oddanych głosów.

</doc>
<doc id="1658371" url="https://pl.wikipedia.org/wiki?curid=1658371" title="Holacanthus passer">
Holacanthus passer

Holacanthus passer – gatunek morskiej ryby z rodziny pomakantowatych (Pomacanthidae). Z powodu dużych rozmiarów i jaskrawego ubarwienia to popularna ryba akwariowa, pomimo iż jest trudna do utrzymania w hodowli.
Występowanie.
"Holacanthus passer" jest niemigrującą, tropikalną rybą, zamieszkującą rafy we wschodniej części Oceanu Spokojnego, od północnego wybrzeża Peru po Zatokę Kalifornijską, włączając w to przybrzeżne wyspy na zachodzie (aż po Galapagos). Występuje zwykle na głębokości od 4 do 30 metrów.
Morfologia.
Dymorfizm płciowy nie występuje, co oznacza że samiec i samica są wizualnie identyczne pod względem cech zewnętrznych. Podczas dojrzewania ryby te przechodzą znaczną metamorfozę ubarwienia oraz (w mniejszym stopniu) kształtu ciała. Młode osobniki są zazwyczaj żółte z opalizującymi, niebieskimi płetwami, również niebieskim pasem biegnącym w kierunku tylnej części ciała, oraz pomarańczową maską wokół oka. Dojrzały płciowo "Holacanthus passer" jest zazwyczaj brązowy, albo niebieski, posiada błękitne obwódki wokół płetw oraz żółtą płetwę grzbietową. Ryba dorasta zwykle do 35 centymetrów długości. Posiada od 18 do 20 promieni na płetwie grzbietowej i każdej z płetw piersiowych, oraz od 17 do 19 na płetwie odbytowej. Wykryto także obecność mocnego kolca, wykorzystywanego prawdopodobnie do celów obronnych.
Habitat i Pożywienie.
Ryby te zamieszkują głównie skaliste, tropikalne rafy na dnie morza. Kryją się w większych szczelinach między kamieniami i koralowcami. Prowadzą dzienny tryb życia, żywią się gąbkami, innymi nieporuszającymi się bezkręgowcami, zooplanktonem oraz niektórymi gatunkami bentonicznych, mikroskopijnych glonów.
Rozmnażanie.
"Holacanthus passer" jest gatunkiem monogamicznym. Składanie ikry odbywa się około zachodu słońca. Podczas okresu tarła para może wytworzyć ponad dziesięć milionów zapłodnionych jaj, średnio około 25-75 tysięcy dziennie. Ikra unosi się w wodzie w sznurach przez około 20 godzin, po upływie których wylęgają się młode. Po wykluciu narybek żywi się swoim pęcherzykiem żółtkowym, aż do czasu jego całkowitego wchłonięcia. Po tym okresie ryby jedzą zooplankton.
Hodowla.
Osobniki z gatunku "Holacanthus passer" są popularnymi rybami akwariowymi, jednak ze względu na rozmiar, wyspecjalizowaną dietę oraz dużą cenę nie są tak pospolite, wśród akwarystów-amatorów. Ryby te zazwyczaj nie rozmnażają się w niewoli, dlatego trudno jest znaleźć je w większości sklepów. Są jednak dostępne dzięki przedsiębiorstwom specjalizującym się w dostarczaniu ryb akwariowych. Są trudne do utrzymania także ze względu na konieczność dostarczania im gąbek i otwornic, jako źródła pożywienia. Często nie przyjmują różnych przetworów spożywczych, w których skład wchodzą te organizmy. Poza dietą nie są tak wybredne. Tolerują nieodpowiednie zasolenie, lub odczyn pH, tak długo, jak w zbiorniku utrzymywana jest czysta wody. Ryby z rodzaju "Holacanthus" na ogół nie są zwierzętami społecznymi, "Holacanthus passer" nie jest pod tym względem wyjątkiem. Czasami akwaryści dokonują introdukcji dwóch osobników w jednym akwarium o odpowiedniej wielkości, jednak przypadki takie należą do rzadkości. Ryby te dominują w akwarium i mogą bez powodu atakować mniejsze, lub łagodniejsze gatunki.

</doc>
<doc id="1658372" url="https://pl.wikipedia.org/wiki?curid=1658372" title="Waldemar Polczyński">
Waldemar Polczyński

Waldemar Krzysztof Polczyński (ur. 10 grudnia 1954 we Wrocławiu) – polski polityk, technik budowlany, poseł na Sejm I kadencji.
Życiorys.
Uzyskał wykształcenie średnie zawodowe, ukończył w 1974 Technikum Budowlane nr 3 we Wrocławiu.
W wyborach w 1991 uzyskał mandat posła I kadencji. Został wybrany w okręgu białostocko-suwalskim z listy Konfederacji Polski Niepodległej. Zasiadał w Komisji Mniejszości Narodowych i Etnicznych oraz Komisji Polityki Przestrzennej, Budowlanej i Mieszkaniowej. Później zatrudniony w Suwalskiej Spółdzielni Mieszkaniowej w Suwałkach jako kierownik działu.
W 1993 bez powodzenia ubiegał się o reelekcję. W 2001 po raz kolejny kandydował do parlamentu, tym razem z listy komitetu wyborczego Alternatywa Ruch Społeczny jako członek ugrupowania KPN-Ojczyzna.
Został przewodniczącym komisji rewizyjnej Instytutu Historycznego Nurtu Niepodległościowego im. Andrzeja Ostoi-Owsianego.

</doc>
<doc id="1658374" url="https://pl.wikipedia.org/wiki?curid=1658374" title="Sojusz Nasza Mołdawia">
Sojusz Nasza Mołdawia

Partia Sojusz Nasza Mołdawia, PAMN (rum. "Partidul Alianţă Moldova Noastră") – funkcjonująca w latach 2003-2011 centrolewicowa, liberalna partia polityczna z Mołdawii. 
Wyniki wyborcze.
Po raz pierwszy w ogólnokrajowych wyborach ugrupowanie wystartowało w 2005 roku, jako jedna z trzech partii tworzących koalicję wyborczą Demokratyczna Mołdawia. Koalicja zdobyła 28,4% ważnie oddanych głosów, uzyskując łącznie 34 mandaty. W kolejnych wyborach zorganizowanych w kwietniu 2009, partia zdobyła 9,8% oddanych głosów i 11 mandatów parlamentarnych. W wyniku przyspieszonych wyborów w lipcu tego samego roku, ugrupowanie utraciło 4 miejsca w palramencie (7,35% głosów). W swoich ostatnich wyborach w 2010 roku przed rozwiązaniem ugrupowania, PAMN zdobyła lekko ponad 2% ważnie oddanych głosów, nie przekraczając progu wyborczego. 

</doc>
<doc id="1658392" url="https://pl.wikipedia.org/wiki?curid=1658392" title="Wincenty Pycak">
Wincenty Pycak

Wincenty Michał Pycak (ur. 22 stycznia 1944 w Woli Batorskiej) – polski nauczyciel, ogrodnik, poseł na Sejm I kadencji.
Życiorys.
Ukończył Technikum Elektryczne we Wrocławiu (1965) oraz Pedagogiczną Szkołę Techniczną w tym samym mieście (1970). Pracował jako monter we Wrocławskich Zakładach Elektronicznych Mera-Elwro i nauczyciel w zakresie doskonalenia zawodowego. W 1976 rozpoczął prowadzenie prywatnego gospodarstwa ogrodniczego. W latach 80. był zaangażowany w działalność opozycyjną w ramach Konfederacji Polski Niepodległej. Kolportował wydawnictwa niezależne.
W 1991 uzyskał mandat posła na Sejm I kadencji. Został wybrany w okręgu wrocławskim z listy KPN. Zasiadał w Komisji Mniejszości Narodowych i Etnicznych oraz Komisji Rolnictwa i Gospodarki Żywnościowej. Był również członkiem dwóch podkomisji. W 1993 bez powodzenia ubiegał się o reelekcję. Później został działaczem Konfederacji Polski Niepodległej – Obóz Patriotyczny. W wyborach do Parlamentu Europejskiego w 2004 jako jej członek kandydował z listy komitetu Konfederacja Ruch Obrony Bezrobotnych. Rok później przeszedł na rentę.
W 2016 został odznaczony Krzyżem Wolności i Solidarności.

</doc>
<doc id="1658393" url="https://pl.wikipedia.org/wiki?curid=1658393" title="Piaskarka hiszpańska">
Piaskarka hiszpańska

Piaskarka hiszpańska ("Psammodromus hispanicus") – gatunek gada z rodziny jaszczurek właściwych
Wygląd.
Mała jaszczurka o małej głowie i lekko spłaszczonym ciele. Łuski stosunkowo duże, kilowate. Ubarwienie szare, szarobrązowe lub żółtawe z jasnym wzorem z ułożonych w rzędy plam i czarnymi plamami poprzecznymi. Brzuch koloru białawego do zielonkawego. Stosunkowo krótki ogon.
Długość całkowita do 14-15 cm.
Występowanie.
Występuje na półwysp. Iberyjskim i w południowej Francji. Podgatunek " Psammodromus hispanicus hispanicus" występuje na obszarach nizinnych, natomiast "Psammodromus hispanicus edwardsianus" na obszarach górskich, w Hiszpanii do wysokości 1500 m n.p.m.
Środowisko.
Przebywa na piaszczystych, nasłonecznionych obszarach, pokrytych niską roślinnością. Chętnie zasiedla nadmorskie wydmy. Występuje również w górach.
Tryb życia.
Jaszczurka aktywna w przez cały dzień, miejscami występuje w dużym zagęszczeniu. Zagrożona potrafi zagrzebać się w piasku. W upalne lata zapada w sen letni, także choć nie wszędzie zapada w sen zimowy.
Zjada różne bezkręgowce: pająki, mrówki, szarańczaki, małe chrząszcze.
Rozród.
Samica składa od 3-4 jaj, które umieszcza w wygrzebanym przez siebie zagłębieniu.

</doc>
<doc id="1658395" url="https://pl.wikipedia.org/wiki?curid=1658395" title="Psammodromus hispanicus">
Psammodromus hispanicus



</doc>
<doc id="1658401" url="https://pl.wikipedia.org/wiki?curid=1658401" title="John Rambo (lekkoatleta)">
John Rambo (lekkoatleta)

John Barnett Rambo (ur. 9 sierpnia 1943 w Atlancie, zm. 8 stycznia 2022 w Paramount) – amerykański lekkoatleta, skoczek wzwyż, medalista olimpijski.
Kariera sportowa.
Największym sukcesem Johna Rambo jest brązowy medal (2,16 m) zdobyty podczas XVIII Letnich Igrzysk Olimpijskich Tokio 1964. W 1968 nie zakwalifikował się na kolejne igrzyska olimpijskie, zajmując 4. miejsce w narodowych kwalifikacjach.
W 1967 i 1969 był halowym mistrzem Stanów Zjednoczonych, w 1964 zdobył złoty medal mistrzostw National Collegiate Athletic Association (NCAA).
W 1965 został wybrany w 6. rundzie draftu NBA przez St. Louis Hawks, jednak ostatecznie nigdy nie grał profesjonalnie w koszykówkę.

</doc>
<doc id="1658403" url="https://pl.wikipedia.org/wiki?curid=1658403" title="Killyloch">
Killyloch

Killyloch – destylarnia single malt whisky, obecnie niedziałająca, znajdująca się w mieście Airdrie w Szkocji. Destylowana w niej była whisky Glenflagler, pierwsza produkcja ruszyła w lutym 1965. Marka nie odniosła sukcesu i destylarnia została ostatecznie zamknięta i zburzona przez Inver House Distillers Limited w lipcu 1985.
Nazwa Killyloch jest przekłamaniem nazwy lokalnego jeziora, Lillyloch i najprawdopodobniej powstała w wyniku niedokładnego przemalowania szablonu na pierwszych beczkach z trunkiem.

</doc>
<doc id="1658406" url="https://pl.wikipedia.org/wiki?curid=1658406" title="Barbara Różycka-Orszulak">
Barbara Różycka-Orszulak

Barbara Jolanta Różycka-Orszulak (ur. 6 czerwca 1946 w Warszawie, zm. 13 września 2009 w Warszawie) – polska geodeta i polityk, posłanka na Sejm I kadencji.
Życiorys.
Córka Mieczysława i Krzysztofy. Ukończyła w 1970 Sekcję Pomiarów Podstawowych na Wydziale Geodezji i Kartografii Politechniki Warszawskiej. Od 1977 działała w Ruchu Obrony Praw Człowieka i Obywatela, następnie w Konfederacji Polski Niepodległej i „Solidarności”. W stanie wojennym, została internowana na okres od 13 grudnia 1981 do 9 marca 1982.
W kampanii prezydenckiej w 1990 współtworzyła sztab wyborczy Leszka Moczulskiego (prywatnie swojego szwagra), zajmując się organizacją biura i działu politycznego sztabu razem z Krzysztofem Królem. W 1991 uzyskała mandat posłanki na Sejm I kadencji. Została wybrana z listy ogólnopolskiej kandydatów w okręgu warszawskim z listy Konfederacji Polski Niepodległej. Zasiadała w Komisji Spraw Zagranicznych, Komisji Regulaminowej i Spraw Poselskich oraz w Komisji nadzwyczajnej do rozpatrzenia projektu ustawy Ordynacja wyborcza do Sejmu Rzeczypospolitej Polskiej. Należała także do pięciu podkomisji. W 1993 bez powodzenia kandydowała w wyborach parlamentarnych, pełniła w następnych latach funkcję szefa biura klubu parlamentarnego KPN.
W 2011 prezydent Bronisław Komorowski odznaczył ją pośmiertnie Krzyżem Oficerskim Orderu Odrodzenia Polski.
Pochowana na cmentarzu Bródnowskim.

</doc>
<doc id="1658408" url="https://pl.wikipedia.org/wiki?curid=1658408" title="Ratusz w Otmuchowie">
Ratusz w Otmuchowie

Ratusz w Otmuchowie – został wybudowany w roku 1538, a wieżę dostawiono w 1604 roku. W czasach późniejszych był kilkakrotnie przebudowywany, a w latach 1973 i 1976 remontowany i restaurowany. Obecnie budowla jest siedzibą władz miejskich Otmuchowa.
Historia.
Ratusz w Otmuchowie został wzniesiony w roku 1538 z fundacji biskupa wrocławskiego Jakuba Salzy. W roku 1604 wybudowano wieżę, którą sfinansował biskup Jan Sitsch. W roku 1678 ratusz został odnowiony, a w latach 1828, 1921 i 1933 był przebudowywany. W latach 1973 i 1976 przeprowadzono remont i restaurację budynku.
Decyzją wojewódzkiego konserwatora zabytków z dnia 23 sierpnia 1954 roku ratusz został wpisany do rejestru zabytków.
Architektura.
Ratusz jest renesansowym budynkiem wzniesionym na planie prostokąta, posiada trzy kondygnacje i jest nakryty dachem naczółkowym. Do bryły dostawiona jest okazała, sześciokondygnacyjna wieża, w dolnej części czworoboczna, od trzeciej kondygnacji ośmioboczna, zwieńczona renesansowym hełmem z podwójną glorietą. Nasadę hełmu obiega galeryjka z metalową balustradą, wsparta na arkadowych konsolach. Wejście do wieży prowadzi przez dwubiegowe schody, powstałe w czasie dziewiętnastowiecznej przebudowy ratusza. Wtedy też renesansowy szczyt zastąpiono naczółkowymi półszczytami z półkolistymi okienkami. W południowo-wschodnim narożniku znajduje się pochodzący z XIV wieku zegar słoneczny, przeniesiony na ratusz w roku 1827 z kaplicy zamkowej. Jak głosi legenda zegar został wykonany przez szwajcarskiego uczonego Paracelsusa.
Obecnie ratusz jest siedzibą władz miejskich Otmuchowa.

</doc>
<doc id="1658410" url="https://pl.wikipedia.org/wiki?curid=1658410" title="Killer Karl Krupp">
Killer Karl Krupp

George Momberg, znany jako Killer Karl Krupp (ur. 13 maja 1934 w Holandii, zm. 24 sierpnia 1995 w Moncton w prowincji Nowy Brunszwik, Kanada) – wrestler i kulturysta holenderskiego pochodzenia, popularny na przestrzeni lat 70. i 80. XX wieku.
Biogram.
Urodził się w Holandii. Gdy był dzieckiem, jego kraj okupowany był przez nazistów. Tuż po II wojnie światowej wyemigrował do Ameryki Północnej. Jako kulturysta zadebiutował w roku 1957 pod pseudonimem Dutch Momberg. Aż do 1988 roku zasłużył się branży kulturystycznej jako zdobywca licznych tytułów i wyróżnień. W okresie działalności w tej dziedzinie sportu zajmował się jednocześnie wrestlingiem.
Był otwartym gejem.

</doc>
<doc id="1658412" url="https://pl.wikipedia.org/wiki?curid=1658412" title="Club Voleibol Teruel">
Club Voleibol Teruel

Club Voleibol Teruel – hiszpański męski klub siatkarski z Teruel w Aragonii. Od nazwy sponsora klub przyjął nazwę CAI Voleibol Teruel.
Sukcesy.
Mistrzostwo Hiszpanii:
Superpuchar Hiszpanii:
Puchar Hiszpanii:
Kadra.
Sezon 2013/2014

</doc>
<doc id="1658413" url="https://pl.wikipedia.org/wiki?curid=1658413" title="Voleibol Teruel">
Voleibol Teruel



</doc>
<doc id="1658414" url="https://pl.wikipedia.org/wiki?curid=1658414" title="Cai Voleibol Teruel">
Cai Voleibol Teruel



</doc>
<doc id="1658415" url="https://pl.wikipedia.org/wiki?curid=1658415" title="Puchar Top Teams w piłce siatkowej mężczyzn">
Puchar Top Teams w piłce siatkowej mężczyzn

Puchar Top Teams mężczyzn (ang. "Men's CEV Top Teams Cup") – międzynarodowe, klubowe rozgrywki siatkarskie, utworzone z inicjatywy Europejskiej Konfederacji Piłki Siatkowej (CEV) w 1999 w miejsce Pucharu Europy Zdobywców Pucharów i regularnie prowadzone przez tę organizację od sezonu 2000/2001 do sezonu 2006/2007 w ramach europejskich pucharów, przeznaczone dla męskich drużyn klubowych zajmujących czołowe miejsca w europejskich ligach krajowych, które nie zostały zakwalifikowane do Ligi Mistrzów.

</doc>
<doc id="1658417" url="https://pl.wikipedia.org/wiki?curid=1658417" title="Lista zamachów terrorystycznych w 2008">
Lista zamachów terrorystycznych w 2008

Niniejsza lista przedstawia w porządku chronologicznym udane bądź nieudane zamachy terrorystyczne.

</doc>
<doc id="1658418" url="https://pl.wikipedia.org/wiki?curid=1658418" title="Traktat feski">
Traktat feski

Traktat feski (arab. معاهدة فاس) – traktat międzynarodowy podpisany 30 marca 1912 w Fezie.
Zgodnie z Traktatem sułtan Maroka, Mulaj Abd al-Hafiz zrzekał się na rzecz Francji suwerenności swojego kraju, czyli zgadzał się na ustanowienie francuskiego protektoratu. Francuzi przejęli ministerstwa spraw zagranicznych, wewnętrznych, armii i finansów.
Traktat został przez marokańskich nacjonalistów uznany za zdradę i stał się przyczyną wojny rifskiej i powstania Republiki Rifu.
Tło podpisania traktatu.
Kryzys francusko-niemiecki.
Traktat był efektem uzgodnień pomiędzy Wielką Brytanią, Włochami i Francją z 8 kwietnia 1904, które dzieliły Maghreb na strefy wpływów, z Marokiem pod zwierzchnictwem francuskim. Porozumienia tego nie uznały Niemcy, które także rościły sobie pretensje do władzy nad Marokiem.
W 1911 roku w Maroku wybuchła wojna domowa. Pod pretekstem ochrony europejskiej ludności w Fezie 4 maja 1911 roku oddziały francuskie zajęły to miasto. W ramach prezentacji siły Rzesza wysłała do Maroka niewielką flotę. Niemcy zażądały od Francji rekompensaty za zrzeczenie się tego kraju. Negocjacje rozpoczęto 9 lipca, a 4 listopada zawarte zostało porozumienie.
Sprawa Kamerunu.
Rzesza Niemiecka uznała francuskie i hiszpańskie posiadłości w Maroku w zamian za poszerzenie Kamerunu Niemieckiego kosztem części terytoriów Francuskiej Afryki Równikowej w regionie rzeki Kongo. Tereny te, nazywane Neukamerun, nie stały się odrębną kolonią, ale weszły w skład Kamerunu Niemieckiego. Obecnie zaś, na skutek zmiany granic w czasie I wojny światowej, tereny te wchodzą w skład Republiki Konga. Ponadto w ramach traktatu Niemcy zrzekły się na rzecz Francji północno-wschodniego skrawka Kamerunu, który obecnie należy do Czadu.
Strona hiszpańska.
Hiszpania uznała protektorat Francji nad Marokiem pod warunkiem uzyskania terenów w północnym Maroku, nad Morzem Alborańskim (Maroko Hiszpańskie), a także rejonu Ifni na atlantyckim wybrzeżu Maroka oraz terytorium saharyjskiego na południe od Tarfai do granicy z francuską Mauretanią. Obecnie ten region nosi nazwę Sahary Zachodniej.

</doc>
<doc id="1658426" url="https://pl.wikipedia.org/wiki?curid=1658426" title="Jaz Ulgowy">
Jaz Ulgowy

 Jaz Ulgowy – jaz pomiędzy rzeką Młynówką a Brdą w Bydgoszczy. Stanowi jedną z budowli hydrotechnicznych Hydrowęzła Bydgoszcz zarządzanego przez Regionalny Zarząd Gospodarki Wodnej w Gdańsku.
Położenie.
Jaz Ulgowy znajduje się w zachodniej części Wyspy Młyńskiej w Bydgoszczy przy ul.Tamka.
Historia.
Jaz został zbudowany w 1890 r. podczas przebudowy Wyspy Młyńskiej. Powstała wówczas ulica Mennica (Tamka) na grobli oddzielającej Brdę od Młynówki, a nad jazem powstał most zaprojektowany przez inż. Müllera. Przebudowy jazu do formy obecnej dokonano w 1920 roku. Z kolei w 1964 r. Płockie Przedsiębiorstwo Robót Mostowych wykonało na jazie prefabrykowany most kablobetonowy o długości 10,5 m, który zmodernizowano w 1994 roku. W 2014 obiekt wyremontowano.
Charakterystyka.
Jego zadaniem jest wspomaganie jazu farnego oraz przepuszczanie wód Młynówki do Brdy w przypadku przepływu wód powodziowych. Różnica poziomów wód wynosi 3,36 m. Zamknięcie jazu stanowi pięć dwudzielnych zasuw, których mechanizmy są napędzane ręcznie. Odległość pozioma w świetle przyczółków wynosi 8,21 m, a światło poziome otworów przelewowych – 7,74 m.
Most.
Nad jazem znajduje się most drogowy z chodnikiem dla pieszych, zbudowany w formie jednoprzęsłowej płyty żelbetowej o długości 9,5 m. Szerokość mostu wynosi 6,6 m, w tym jezdnia 5,0 m i chodnik 1,25 m.
Mostek nad jazem stanowi dobry punkt widokowy na Operę Nova, bydgoską katedrę, Biały Spichlerz, przystań Bydgoszcz oraz zakole Brdy.

</doc>
<doc id="1658427" url="https://pl.wikipedia.org/wiki?curid=1658427" title="Ratusz w Lewinie Brzeskim">
Ratusz w Lewinie Brzeskim

Ratusz w Lewinie Brzeskim – ratusz został wybudowany w 1838 roku w stylu klasycystycznym. Ulokowany na środku rynku, ratusz jest obecnie siedzibą Urzędu Miasta i Gminy w Lewinie Brzeskim.
Historia.
Pierwszy ratusz w Lewinie Brzeskim powstał już na początku XVI wieku. Była to budowla o konstrukcji szachulcowej, niekonserwowana uległa zniszczeniu w roku 1799. Obecny ratusz został wzniesiony w 1838 roku i dotrwał do obecnych czasów w niezmienionej formie.
Decyzją wojewódzkiego konserwatora zabytków z dnia 14 stycznia 1966 roku ratusz został wpisany do rejestru zabytków.
Architektura.
Wybudowana na planie prostokąta, murowana, klasycystyczna, piętrowa budowla posiada wysokie piwnice. Na środku elewacji frontowej znajduje się dwuosiowy ryzalit podzielony na parterze pilastrami, zakończony trójkątnym szczytem, pośrodku którego mieści się herb miasta umieszczony pośród stiukowej dekoracji roślinnej. Ryzalit znajduje się również na tylnej ścianie budynku. Ratusz pokryty jest dwuspadowym dachem z naczółkami z ceramicznej czerwonej dachówki. Na środku kalenicy mieści się kwadratowa wieżyczka z prześwitem, przykryta gontowym dachem zakończonym iglicą.
Ulokowany na środku rozległego rynku, ratusz jest obecnie siedzibą Urzędu Miasta i Gminy w Lewinie Brzeskim.

</doc>
<doc id="1658431" url="https://pl.wikipedia.org/wiki?curid=1658431" title="Smokowiec wonny">
Smokowiec wonny



</doc>
<doc id="1658433" url="https://pl.wikipedia.org/wiki?curid=1658433" title="Jean Baptiste van Loo">
Jean Baptiste van Loo

Jean Baptiste van Loo, także Jean-Baptiste Vanloo (ur. 11 stycznia 1684 w Aix-en-Provence, zm. 19 września 1745 tamże) – malarz francuski.
Życiorys.
Pochodził z rodziny francuskich malarzy Van Loo pochodzenia holenderskiego. Jego ojcem i pierwszym nauczycielem był Luis Abraham van Loo.
Do 1714 roku pracował na południu Francji. Następnie odbył podróże do północnych Włoch i Rzymu. W owym czasie dekorował budynki publiczne i kościoły. Podczas pobytu w Turynie sportretował Karola Emanuela III, księcia Sabaudii i osoby z jego dworu.
W 1720 roku osiedlił się w Paryżu, gdzie pracował jako portrecista. Malował osoby związane z regentem, księciem FIlipem Orleańskim, stworzył także podobizny króla Ludwika XV oraz królowej Marii Leszczyńskiej. W 1731 został członkiem Académie Royale.
Od 1737 pracował w Anglii. Po zaprezentowaniu podobizn poety i dramatopisarza Colleya Cibbera oraz irlandzkiego przedsiębiorcy i mecenasa Owena McSwiny, jego mecenasem został premier Robert Walpole. Oprócz niego uwiecznił także księcia i księżną Walii.
W 1742 pogarszające się zdrowie zmusiło go do powrotu do Francji, gdzie pracował w Paryżu i rodzinnym Aix-en-Provence. Oprócz portretów tworzył także dzieła o tematyce mitologicznej i religijnej. Jego dzieła znajdują się w National Portrait Gallery, Luwrze i Ermitażu.

</doc>
<doc id="1658439" url="https://pl.wikipedia.org/wiki?curid=1658439" title="Charles-André van Loo">
Charles-André van Loo



</doc>
<doc id="1658440" url="https://pl.wikipedia.org/wiki?curid=1658440" title="Tramwaj wodny w Krakowie">
Tramwaj wodny w Krakowie

Tramwaj wodny w Krakowie – sieć linii tramwaju wodnego na Wiśle w Krakowie uruchomiona 22 czerwca 2009. Komunikacja wodna docelowo miała obsługiwać 16 przystanków, lecz obecnie istnieje ich tylko 7, z czego 2 są tymczasowe, a 1 jest nieczynny.
Wyboru operatora, firmy "Aqua Fun", dokonał Zarząd Infrastruktury Sportowej w Krakowie. W latach 2010-2012 operatorem była spółka "Admirał". Rocznie korzysta z tramwajów od 10 do 12 tysięcy turystów.
Przystanki.
Projekt realizowany miał być w trzech etapach:
Plany te nie zostały jednak zrealizowane. W sezonie 2011 tramwaj wodny wciąż kursował jedynie na dwóch trasach, zatrzymując się na tylko 8 z 16 planowanych przystanków, z czego na jednym (Stopień Wodny "Kościuszko") nie ma możliwości wsiadania ani wysiadania:
W 2014 funkcjonowały 3 linie:
Cennik tramwaju wodnego:
W sezonie 2014 zmianie uległy także nazwy dwóch przystanków. "Kopiec Kościuszki" stał się "Krakowskim Klubem Wodnym 1929", a "Flisacka" została przemianowana na "Salwator/Kopiec Kościuszki".
Alternatywa dla komunikacji miejskiej.
Ze względu na strefę klimatyczną, w jakiej znajduje się Kraków, tramwaj wodny kursuje wyłącznie w okresie letnim. Nie stanowi realnej alternatywy dla miejskiego transportu autobusowego czy tramwajowego ze względu na relatywnie wysokie ceny biletów, małą prędkość, brak regularnych kursów na jednej z dwóch linii w dni robocze, czy obsługiwanie wyłącznie tras charakteryzujących się stosunkowo małymi potokami pasażerów. Porównanie cen biletów i czasów podróży na trasach obsługiwanych przez tramwaj wodny w 2011:
Niewątpliwą zaś zaletą, w szczególności dla ruchu turystycznego, są walory krajobrazowe tras, po których porusza się tramwaj wodny.

</doc>
<doc id="1658443" url="https://pl.wikipedia.org/wiki?curid=1658443" title="Mistrzostwa Europy w Zapasach 2006">
Mistrzostwa Europy w Zapasach 2006

61. Mistrzostwa Europy w zapasach odbywały się w 2006 roku w Moskwie w Rosji.

</doc>
<doc id="1658446" url="https://pl.wikipedia.org/wiki?curid=1658446" title="Zbigniew Skorecki">
Zbigniew Skorecki

Zbigniew Jan Skorecki (ur. 15 września 1954 w Krakowie) – polski polityk, poseł na Sejm I kadencji.
Życiorys.
Ukończył w 1976 liceum ogólnokształcące dla pracujących w Krakowie. Na początku lat 90. pracował w prywatnym przedsiębiorstwie. W 1991 uzyskał mandat posła na Sejm I kadencji. Został wybrany z listy ogólnopolskiej kandydatów w okręgu krakowskim z ramienia Konfederacji Polski Niepodległej. Zasiadał w Komisji Polityki Przestrzennej, Budowlanej i Mieszkaniowej oraz w Komisji Polityki Gospodarczej, Budżetu i Finansów. W 1993 bez powodzenia obiegał się o reelekcję. W wyborach parlamentarnych w 2001 kandydował do Sejmu w okręgu nowosądeckim z listy AWSP (jako przedstawiciel KPN). W 2012 został wybrany w skład władz krajowych KPN Władysława Borowca.

</doc>
<doc id="1658447" url="https://pl.wikipedia.org/wiki?curid=1658447" title="Airdrieonians F.C. (1878)">
Airdrieonians F.C. (1878)

Airdrieonians FC – założony w 1878 roku szkocki klub piłkarski. Został rozwiązany 1 maja 2002 roku. W miejsce klubu powstała drużyna Airdrie United F.C.

</doc>
<doc id="1658450" url="https://pl.wikipedia.org/wiki?curid=1658450" title="Puchar Polski w piłce nożnej (1964/1965)">
Puchar Polski w piłce nożnej (1964/1965)

Puchar Polski w piłce nożnej mężczyzn w sezonie 1964/1965 – 11. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1965/66. Zwycięzcą rozgrywek została Górnik Zabrze, dla której był to pierwszy Puchar Polski w historii klubu. 
Mecz finałowy odbył się 2 czerwca 1965 na Stadionie Lechii w Zielonej Górze. 
II runda.
 
1/16 finału.
Do rywalizacji dołączyły zespoły z I ligi.
Finał.
Spotkanie finałowe odbyło się 2 czerwca 1965 na Stadionie Lechii w Zielonej Górze. Frekwencja na stadionie wyniosła 20 000 widzów. Mecz sędziował Edward Budaj z Warszawy. Mecz zakończył się zwycięstwem Górnika 4:0. Bramki dla Górnika strzelili Ernest Pohl w 19. minucie z rzutu karnego i w 25. oraz 34. minucie. Bramkę w tym meczu zdobył także Jerzy Musiałek w 62. minucie. 

</doc>
<doc id="1658452" url="https://pl.wikipedia.org/wiki?curid=1658452" title="Port lotniczy Alfonso Bonilla Aragón">
Port lotniczy Alfonso Bonilla Aragón

Port lotniczy Alfonso Bonilla Aragón (IATA: CLO, ICAO: SKCL) – międzynarodowy port lotniczy położony w Palmirze koło Cali, w Kolumbii.

</doc>
<doc id="1658453" url="https://pl.wikipedia.org/wiki?curid=1658453" title="Aletris fragrans">
Aletris fragrans



</doc>
<doc id="1658454" url="https://pl.wikipedia.org/wiki?curid=1658454" title="Jörgen Ljungberg">
Jörgen Ljungberg

Jörgen Ljungberg (ur. 11 listopada 1967) – szwedzki trójboista siłowy i strongman.
Życiorys.
Jörgen Ljungberg wziął udział w indywidualnych Mistrzostwach Świata Strongman 2003, jednak nie zakwalifikował się do finału w wyniku kontuzji.
Wymiary:
Rekordy życiowe:

</doc>
<doc id="1658458" url="https://pl.wikipedia.org/wiki?curid=1658458" title="Historia rolnictwa">
Historia rolnictwa

Tradycyjnie przyjmuje się, że rolnictwo rozwinęło się około 10 000 p.n.e., przechodząc od tamtych czasów znaczny rozwój. Utrzymuje się, że Żyzny Półksiężyc na Bliskim Wschodzie był miejscem najwcześniejszego zaplanowanego siewu i zbioru plonów roślin, które wcześniej rosły dziko. Jednak istnieje coraz więcej dowodów wskazujących na to, że pewne formy celowego wykorzystania roślin uprawnych były znane ludziom znacznie wcześniej. Uważa się również, że niezależny rozwój rolnictwa nastąpił w północnych i południowych Chinach, Sahel w Afryce, Nowej Gwinei i kilku regionach obu Ameryk. Rolnicze praktyki, takie jak irygacja, płodozmian, stosowanie nawozów i pestycydów odkryto dawno temu, jednak dopiero w XX wieku znacznie je rozwinięto i udoskonalono. Metoda Habera i Boscha, polegająca na syntezie saletry amonowej stanowiła ważny przełom i umożliwiła wytwarzanie nawozów sztucznych na skalę przemysłową. W XX wieku, rolnictwo charakteryzowało się znacznym podniesieniem wydajności. Osiągnięto ten stan, dzięki wprowadzeniu na szeroką skalę nawozów syntetycznych, pestycydów, doboru hodowlanego oraz mechanizacji. Historia najnowsza rolnictwa obejmuje takie kwestie, jak zanieczyszczenie wód, biopaliwa, organizmy zmodyfikowane genetycznie oraz dotacje gospodarskie. W ostatnich latach rolnictwo zostało w niektórych krajach zmodernizowane, w celu ograniczenia zatruwania środowiska naturalnego. W państwach średnio i wysoko rozwiniętych powstają gospodarstwa ekologiczne.
Początki rolnictwa.
Istnieją badania, mogące sugerować, że już 28 000 lat temu (26 000 p.n.e.) mieszkańcy Wysp Salomona celowo wykorzystywali pewne gatunki roślin, jak taro i zakleśń, i w tym celu przenosili je w miejsca, gdzie rośliny te naturalnie nie występowały. 23 000 lat temu nad Jeziorem Galilejskim żyli łowcy-zbieracze, którzy pozostawili ślady pierwotnej uprawy roślin na niewielką skalę. Około 17 do 18 tysięcy lat temu w Dolinie Nilu w Egipcie używano już żaren, znaleziono też ślady wykorzystywania jadalnych bulw.
Era neolityczna.
Jednoznaczne zidentyfikowanie dokładnego miejsca, gdzie powstało rolnictwo jest trudne, ponieważ przeobrażenie się społeczeństw z łowiecko–zbierackich na osiadłe, których egzystowanie polegało w głównej mierze na uprawie roślin, zaczęło się tysiące lat przed wynalezieniem pisma. Pomimo to, na podstawie badań paleobotaników udało się ustalić, że pierwsze rośliny spożywcze uprawiano tuż po Młodszym dryasie (około 9500 l. p.n.e.), we wczesnym holocenie, na terenie Lewantu, w regionie Żyznego Półksiężyca. Udowodniono, że w Południowo-Zachodniej Azji oraz w Północnej Afryce używano dzikich zbóż, na co wskazują dowody antropologiczne i paleontologiczne (stanowisko Ohalo II w Izraelu, terytorium rozwoju kultury natufijskiej w Lewancie, stanowiska wzdłuż rzeki Nil sprzed 10 tysięcy lat p.n.e.). Około roku 9500 p.n.e. w rolnictwie istniało już osiem roślin uprawnych: na początku pojawiła się pszenica płaskurka oraz pszenica samopsza, następnie jęczmień zwyczajny, groch zwyczajny, soczewica jadalna, wyka soczewicowata, ciecierzyca pospolita i len zwyczajny. Pomimo iż te osiem roślin zostało odkrytych w Lewancie i datowano rozpoczęcie ich uprawy mniej więcej na ten sam przedział czasowy, to panuje przekonanie, że pszenica została zasiana i zebrana na znaczną skalę, jako pierwsza.

</doc>
<doc id="1658459" url="https://pl.wikipedia.org/wiki?curid=1658459" title="Port lotniczy Chiclayo-Capitan FAP Jose A. Quinones Gonzales">
Port lotniczy Chiclayo-Capitan FAP Jose A. Quinones Gonzales

Port lotniczy Chiclayo-Capitán FAP José A. Quiñones Gonzales – międzynarodowy port lotniczy zlokalizowany w peruwiańskim mieście Chiclayo.

</doc>
<doc id="1658461" url="https://pl.wikipedia.org/wiki?curid=1658461" title="Ilia Xhokaxhi">
Ilia Xhokaxhi

Ilia Xhokaxhi (ur. 28 sierpnia 1948 w Tiranie, zm. 7 maja 2007 tamże) - albański malarz, scenograf i kostiumograf.
Życiorys.
W 1973 ukończył studia w Instytucie Sztuk w Tiranie. W tym samym roku rozpoczął pracę w albańskiej telewizji jako scenograf. W 1975 przeszedł do pracy w Studiu Filmowym Nowa Albania (alb. Kinostudio Shqiperia e Re), gdzie przygotowywał projekty scenograficzne i kostiumy filmowe do 27 filmów fabularnych. Na XI Festiwalu Filmu Albańskiego został uhonorowany nagrodą za scenografię do filmu "Dasma e Sakos". Ostatnim dziełem scenograficznym Xhokaxhiego był dramat "Këmbanat e muzgut" Teodora Laço, wystawiony w Teatrze Narodowym w Tiranie.
W 2006 został mianowany dyrektorem Centralnego Państwowego Archiwum Filmowego (alb. Arkivit Qendror Shtetëror të Filmit).
Od 1991 prezentował swoje obrazy na wystawach malarstwa albańskiego, początkowo w Tiranie, a następnie także w Ankarze, Budapeszcie, Lublanie, Nowym Jorku i Paryżu.

</doc>
<doc id="1658462" url="https://pl.wikipedia.org/wiki?curid=1658462" title="Enrique García">
Enrique García

Enrique García (ur. 20 listopada 1912, zm. 23 sierpnia 1969) — piłkarz argentyński noszący przydomek "Chueco", napastnik (lewoskrzydłowy).
Urodzony w Santa Fe García w piłkę zaczął grać w miejscowym klubie Las Rosas. Jednocześnie był ministrantem w miejscowym kościele, a miejscowy ksiądz spodziewał się, że García zostanie duchownym. W 1929 roku został piłkarzem klubu Brown Santa Fe, skąd w 1931 roku sprzedany został do klubu Gimnasia y Esgrima Santa Fe, choć sam zainteresowany wolałby znaleźć się w drużynie Unión Santa Fe.
W 1933 roku García został piłkarzem klubu Rosario Central, gdzie, zdaniem współczesnych, współtworzył najlepszy prowincjonalny atak świata: Cegnotti-Gómez-Guzmán-Porto-García. W 1936 roku za rekordową sumę 38 931 peso przeszedł do klubu Racing Club de Avellaneda. Jako gracz klubu Racing wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. García zagrał we wszystkich sześciu meczach - z Chile, Paragwajem, Peru, Urugwajem, Brazylią (zdobył zwycięską bramkę) oraz w decydującym o mistrzostwie barażu z Brazylią.
W 1937 roku razem z Racingiem zdobył swój pierwszy tytuł mistrza Argentyny. Następnie wziął udział w turnieju Copa América 1941, gdzie Argentyna kolejny raz zdobyła mistrzostwo Ameryki Południowej. García zagrał w trzech meczach - z Ekwadorem, Urugwajem i Chile (zdobył bramkę). Ponadto w 1941 roku po raz drugi zdobył mistrzostwo Argentyny.
Wciąż jako gracz klubu Racing wziął udział w turnieju Copa América 1942, gdzie Argentyna została wicemistrzem Ameryki Południowej. García zagrał we wszystkich sześciu meczach - z Paragwajem, Brazylią (zdobył bramkę), Ekwadorem (zdobył bramkę), Peru, Chile i Urugwajem.
García zakończył karierę piłkarską w Racingu w 1944 roku - rozegrał w barwach tego klubu 233 mecze i zdobył 78 bramek (z czego tylko dwie prawą nogą). W latach 1935-1943 rozegrał w reprezentacji Argentyny 35 meczów i zdobył 9 bramek.
W czasie swojej kariery na ogół znany był pod przydomkiem "Chueco" (czyli krzywonogi). Określano go także innymi przydomkami - "El Poeta de la zurda" (czyli poeta lewej strony), "el Mago" (czyli magik) lub "el Imparable" (niepowstrzymany). Mając niewysoką i lekko przygarbioną sylwetkę, García grał wyłącznie lewą nogą. Robił to znakomicie, wielokrotnie wzbudzając podziw widzów, gdy z łatwością ogrywał obrońców rywali. Oglądając jego fantastyczne popisy, dziennikarze pierwszy raz w dziejach mówili o wiązaniu nogą krawata.
Zmarł 23 sierpnia 1969 roku - zapamiętany został, jako jeden z najznakomitszych lewoskrzydłowych graczy w dziejach argentyńskiego futbolu.

</doc>
<doc id="1658463" url="https://pl.wikipedia.org/wiki?curid=1658463" title="Enrique Garcia">
Enrique Garcia



</doc>
<doc id="1658464" url="https://pl.wikipedia.org/wiki?curid=1658464" title="Jerzy Synowiec (poseł)">
Jerzy Synowiec (poseł)

Jerzy Synowiec (ur. 23 marca 1946 w Zarębicach) – polski ekonomista i polityk, poseł na Sejm I kadencji.
Życiorys.
Ukończył w 1971 studia na Wydziale Przemysłu Wyższej Szkoły Ekonomicznej w Katowicach. W 1991 uzyskał mandat posła na Sejm I kadencji (reprezentując okręg wyborczy częstochowski). Został wybrany z listy Konfederacji Polski Niepodległej. Zasiadał w Komisji Zdrowia, Komisji Polityki Gospodarczej, Budżetu i Finansów oraz Komisji Samorządu Terytorialnego. Był także członkiem Podkomisji nadzwyczajnej do rozpatrzenia rządowego projektu ustawy o zmianie ustawy „Karta Nauczyciela” i ustawy o szkolnictwie wyższym.
W 1993 ubiegał się o reelekcję z ramienia komitetu wyborczego „Ojczyzna Lista Polska”. W wyborach parlamentarnych w 2001 bez powodzenia kandydował do Sejmu z list Prawa i Sprawiedliwości w okręgu częstochowskim (należał do Przymierza Prawicy). W 2010 był kandydatem PiS do rady miasta.

</doc>
<doc id="1658466" url="https://pl.wikipedia.org/wiki?curid=1658466" title="Cordyline fragrans">
Cordyline fragrans



</doc>
<doc id="1658468" url="https://pl.wikipedia.org/wiki?curid=1658468" title="Phaya Khammao">
Phaya Khammao

Phaya Khammao (ur. 23 września 1911, zm. 13 października 1984) – polityk laotański, członek dynastii królewskiej, książę. Członek partii Lao Issara (Wolny Laos). Premier rządu tymczasowego od 20 października 1945 do 23 kwietnia 1946; ponownie od 24 kwietnia 1946 do 25 października 1949 (rezydował w Tajlandii).

</doc>
<doc id="1658470" url="https://pl.wikipedia.org/wiki?curid=1658470" title="Rezerwat przyrody Warnie Bagno">
Rezerwat przyrody Warnie Bagno

Rezerwat przyrody „Warnie Bagno” – torfowiskowy rezerwat przyrody utworzony rozporządzeniem Nr 21/2005 Wojewody Zachodniopomorskiego z 26 września 2005, położony w województwie zachodniopomorskim, w powiecie koszalińskim (w gminach Będzino i Biesiekierz) i powiecie białogardzkim (9,33 ha w gminie Karlino). Znajduje się 1,5 km na północ od Warnina i 2,5 km na południowy zachód od Wierzchomina. Zajmuje powierzchnię 520,21 ha (akt powołujący podawał 518,92 ha).
Na północy, na odcinku około 1 km wspólna granica z rezerwatem przyrody „Wierzchomińskie Bagno”.
Celem ochrony jest zachowanie kopułowego torfowiska bałtyckiego, regenerujących się potorfii ze zbiornikami mszarnymi oraz ekosystemów boru bagiennego i boru wilgotnego, z siedliskami mszarników wrzośca bagiennego ("Erica tetralix").
Rezerwat znajduje się na terenie Nadleśnictwa Gościno (leśnictwo Wierzchomino). Nadzór nad rezerwatem sprawuje Regionalny Konserwator Przyrody w Szczecinie. Rezerwat nie posiada planu ochrony, lecz obowiązują w nim zadania ochronne, na podstawie których obszar rezerwatu objęty jest ochroną czynną.

</doc>
<doc id="1658471" url="https://pl.wikipedia.org/wiki?curid=1658471" title="Tenis stołowy na Letniej Uniwersjadzie 2007 – gra zespołowa mężczyzn">
Tenis stołowy na Letniej Uniwersjadzie 2007 – gra zespołowa mężczyzn

Turniej gry zespołowej mężczyzn w tenisie stołowym podczas Letniej Uniwersjady 2007 odbył się w dniach 10 - 13 sierpnia w hali Impact Exhibition and Convention Center w Nonthaburi
Złoto zdobyli Chińczycy, pokonując w finale reprezentantów Chińskiego Tajpej. Brąz zdobyli Japończycy i Niemcy (przegrani w półfinałach).
Drabinka turniejowa.
W - mecz wygrany walkowerem
Linki zewnętrzne.
Strona FISU

</doc>
<doc id="1658472" url="https://pl.wikipedia.org/wiki?curid=1658472" title="Wrota do piekieł">
Wrota do piekieł

Wrota do piekieł () – film produkcji amerykańskiej w reżyserii Sama Raimiego z roku 2009.
Opis fabuły.
Christine Brown (Alison Lohman) wiedzie całkiem spokojne życie ze swoim chłopakiem, profesorem Clayem Daltonem (Justin Long). Sama pracuje w banku, gdzie zajmuje się kredytami. Stara się wybłagać szefa o awans, lecz ten odmawia jej, tłumacząc się tym, że dziewczyna musi wykazać się odpowiednimi predyspozycjami do wykonywania pracy na wyższym stanowisku. Pewnego dnia przychodzi do niej pani Ganush (Lorna Raver) z prośbą o przedłużenie spłaty raty kredytu hipotecznego. Christine licząc na awans odmawia jej, choć intuicja sugeruje, by się zgodziła. Pani Ganush w odwecie rzuca na Christine potężną klątwę. Życie dziewczyny zmienia się w piekło za sprawą Lamii, demona zemsty. Kiedy chłopak pozostaje sceptyczny jej rewelacjom, jedyną nadzieją jest Rham Jas (Dileep Rao). Okazuje się, że aby uwolnić się od klątwy Christine musi wykazać się całkowitą bezwzględnością.

</doc>
<doc id="1658474" url="https://pl.wikipedia.org/wiki?curid=1658474" title="Mistrzostwa Europy w Zapasach 2007">
Mistrzostwa Europy w Zapasach 2007

62. Mistrzostwa Europy w zapasach odbywały się od 17 kwietnia do 22 kwietnia w 2007 roku w Sofii w Bułgarii.

</doc>
<doc id="1658475" url="https://pl.wikipedia.org/wiki?curid=1658475" title="Michał Tokarzewski (polityk)">
Michał Tokarzewski (polityk)

Michał Tokarzewski (ur. 17 marca 1957 w Chorzowie) – polski lekarz i polityk, poseł na Sejm RP I kadencji.
Życiorys.
Ukończył studia na Wydziale Lekarskim Warszawskiego Uniwersytetu Medycznego w 1982. Z zawodu jest chirurgiem. W 1991 uzyskał mandat posła na Sejm I kadencji, kandydując z okręgu płocko-skierniewickiego. Został wybrany z listy Konfederacji Polski Niepodległej. Zasiadał w Komisji Zdrowia.

</doc>
<doc id="1658476" url="https://pl.wikipedia.org/wiki?curid=1658476" title="GnuLinEx">
GnuLinEx

gnuLinEx lub LinEx - to dystrybucja Linuksa systemu operacyjnego GNU/Linux oparta na Debianie. Wykorzystuje ona środowisko graficzne GNOME. Dzięki władzom Estremadury (Hiszpania) gnuLinEx ma być stosowany we wszystkich szkołach i instytucjach publicznych w tym rejonie.

</doc>
<doc id="1658477" url="https://pl.wikipedia.org/wiki?curid=1658477" title="Uniwersał opolski">
Uniwersał opolski

Uniwersał opolski – akt prawny wydany przez króla Polski Jana Kazimierza 20 listopada 1655 w klasztorze franciszkanów w Opolu, który w okresie potopu szwedzkiego wzywał Polaków do powstania przeciwko Szwedom.
Uniwersał opolski zredagowany został w czasie odbywającego się w Opolu zjazdu senatorów.

</doc>
<doc id="1658478" url="https://pl.wikipedia.org/wiki?curid=1658478" title="LinEx">
LinEx



</doc>
<doc id="1658479" url="https://pl.wikipedia.org/wiki?curid=1658479" title="Tenis stołowy na Letniej Uniwersjadzie 2007 – gra zespołowa kobiet">
Tenis stołowy na Letniej Uniwersjadzie 2007 – gra zespołowa kobiet

Turniej gry zespołowej kobiet w tenisie stołowym podczas Letniej Uniwersjady 2007 odbył się w dniach 10 - 13 sierpnia w hali Impact Exhibition and Convention Center w Nonthaburi.
Złoto zdobyły Chinki, pokonując w finale reprezentantki Japonii. Brąz zdobyły Francuzki i Koreanki (przegrane w półfinałach).

</doc>
<doc id="1658481" url="https://pl.wikipedia.org/wiki?curid=1658481" title="Neuroglej">
Neuroglej



</doc>
<doc id="1658485" url="https://pl.wikipedia.org/wiki?curid=1658485" title="Johann Adam Schall von Bell">
Johann Adam Schall von Bell

Johann Adam Schall von Bell (ur. 1 maja 1591 w Lüftelberg, zm. 15 sierpnia 1666 w Pekinie) – niemiecki jezuita, astronom i fizyk, misjonarz w Chinach.
Życiorys.
W 1608 został wysłany przez rodziców do Rzymu na naukę w jezuickim gimnazjum. Tam też w 1611 podjął decyzję o wstąpieniu do zakonu. W 1617 ukończył studia teologiczne i przyrodnicze. Rok później uzyskał zgodę władz zakonu na wyprawę misyjną na Daleki Wschód. W 1619 dotarł do Makau. 
W 1623 przybył na dwór cesarski w Pekinie, gdzie zdobył sobie uznanie wyliczeniem dat zaćmień Księżyca na najbliższy rok. Następne lata spędził w Xi’anie. Do Pekinu powrócił w 1630 z polecenia cesarza, który powierzył mu zadanie zreformowania chińskiego kalendarza. Wraz z jezuitą Giacomo Rho poświęcił tej pracy 6 lat. W 1642 na polecenie cesarza zajął się konstrukcją i odlaniem dział z brązu dla obrony przed Mandżurami.
Po najeździe mandżurskim w 1644 Schall pozostał w Pekinie. Szybko zdobył sobie uznanie nowego dworu i powierzono mu urząd kierownika Cesarskiego Urzędu Astronomii. W 1650 cesarz Shunzhi powołał go na swojego doradcę, zaś w 1657 otrzymał tytuł mandaryna.
Po śmierci Shunzhi w 1661 z inspiracji przeciwnych chrześcijaństwu eunuchów został wtrącony do więzienia i skazany na śmierć, oficjalnie za wyznaczenie niekorzystnego dnia pogrzebu cesarza. Od śmierci uratowało go trzęsienie ziemi w Pekinie, które uznano za ostrzeżenie zesłane przez siły nadprzyrodzone.
Schall pozostawił po sobie kilka prac astronomicznych napisanych w języku chińskim, a także prace o treści religijnej, m.in. ośmiotomową rozprawę o szczęśliwościach.

</doc>
<doc id="1658490" url="https://pl.wikipedia.org/wiki?curid=1658490" title="Jaz Farny">
Jaz Farny

 Jaz Farny (Młyński) – jaz pomiędzy rzeką Młynówką a Brdą w Bydgoszczy. Stanowi jedną z budowli hydrotechnicznych Hydrowęzła Bydgoszcz zarządzanego przez Regionalny Zarząd Gospodarki Wodnej w Gdańsku.
Położenie.
Jaz Farny znajduje się w północno-wschodniej części Wyspy Młyńskiej w Bydgoszczy w bezpośredniej bliskości katedry bydgoskiej, od której wziął swoją nazwę (dawna fara).
Obok jazu znajduje się Mała Elektrownia Wodna „Kujawska” w Bydgoszczy.
Historia.
Jaz znajduje się w miejscu, gdzie już w XIV wieku – po lokacji miasta zbudowano pierwszy jaz z kołem wodnym, napędzającym młyny zbożowe.
Obecną konstrukcję wybudowano w roku 1899, zaś przebudowano w 1929 r. (zamiana konstrukcji na metalową), 1970 r. i w roku 1996.
W latach 2014–2015 przeprowadzono remont kapitalny jazu, którego koszt oszacowano na 6 mln zł. Objął on m.in. konserwację elementów stalowych i betonowych, regenerację lub wymianę zużytych elementów, zainstalowanie instalacji do rozmrażania prowadnic zasuw, remont ubezpieczeń brzegowych, dojazdu i ogrodzeń.
Charakterystyka.
Zadaniem jazu jest przepuszczanie wód Młynówki do Brdy, przy różnicy poziomów wody 3,36 m.
Jaz posiada konstrukcję betonową dokową dwuprzęsłową. Światło poziome przęseł wynosi 2 × 6,40 m. Zamknięcie stanowią dwie stalowe zasuwy dwudzielne o napędzie mechaniczno-elektrycznym oraz ręcznym. Nad jazem znajduje się stalowa kładka technologiczna służąca do jego obsługi.
Tor kajakarstwa górskiego.
Podczas przebudowy w 1996 r., w prawym przęśle jazu ujście Młynówki pogłębiono i wzbogacono w skaliste przeszkody, wskutek czego powstał tor kajakowego slalomu górskiego. Jest to jedyny w Polsce i w Europie tor kajakarstwa górskiego zbudowany w ścisłym centrum miasta.
Podczas zawodów prawe przęsło jazu zostaje w pełni otwarte, dzięki czemu następuje gwałtowny przepływ wody będący imitacją nurtu górskiej rzeki.

</doc>
<doc id="1658491" url="https://pl.wikipedia.org/wiki?curid=1658491" title="Robert Tromski">
Robert Tromski

Robert Tromski (ur. 6 kwietnia 1948 w Sokołowie, zm. 12 czerwca 2021 w Poznaniu) – polski polityk, poseł na Sejm RP I kadencji.
Życiorys.
Specjalista w zakresie budownictwa, absolwent pomaturalnego studium zawodowego z 1975. Działał w Konfederacji Polski Niepodległej. W latach 1991–1993 sprawował mandat posła na Sejm I kadencji, który uzyskał w okręgu gorzowsko-pilskim. Zasiadał w Komisji Polityki Przestrzennej, Budowlanej i Mieszkaniowej oraz w pięciu podkomisjach. W 1993 nie uzyskał poselskiej reelekcji.
Pochowany na cmentarzu komunalnym w Swarzędzu.

</doc>
<doc id="1658493" url="https://pl.wikipedia.org/wiki?curid=1658493" title="Strzelectwo na Letniej Uniwersjadzie 2007 – karabin 50 metrów trzy postawy kobiet drużynowo">
Strzelectwo na Letniej Uniwersjadzie 2007 – karabin 50 metrów trzy postawy kobiet drużynowo

Zawody strzeleckie w konkurencji "karabin 50 metrów trzy postawy kobiet drużynowo" odbyły się 12 sierpnia na obiekcie Shooting Range w Bangkoku.
Złoto wywalczyły Czeszki (Lucie Válová, Adéla Sýkorová, Zuzana Šostková). Srebro zdobyły Niemki. Brąz przypadł Tajkom. 
Czeszki wynikiem 1709 punkty ustanowiły nowy rekord uniwersjady.
Linki zewnętrzne.
Strona FISU

</doc>
<doc id="1658495" url="https://pl.wikipedia.org/wiki?curid=1658495" title="Grzybowa (Gdów)">
Grzybowa (Gdów)

Grzybowa – przysiółek wsi Gdów w Polsce, położony w województwie małopolskim, w powiecie wielickim, w gminie Gdów. Znajduje się on w północno-zachodniej części Gdowa. Główna ulica Grzybowej to ulica Grzybowska.
W latach 1975–1998 przysiółek administracyjnie należał do województwa krakowskiego.

</doc>
<doc id="1658498" url="https://pl.wikipedia.org/wiki?curid=1658498" title="Martina Jašicová">
Martina Jašicová



</doc>
<doc id="1658499" url="https://pl.wikipedia.org/wiki?curid=1658499" title="Martina Schwarzbacherová">
Martina Schwarzbacherová



</doc>
<doc id="1658503" url="https://pl.wikipedia.org/wiki?curid=1658503" title="Rozszczepienie wargi i podniebienia">
Rozszczepienie wargi i podniebienia



</doc>
<doc id="1658506" url="https://pl.wikipedia.org/wiki?curid=1658506" title="Rzeka Perłowa">
Rzeka Perłowa

Rzeka Perłowa (chin. trad. 珠江; chin. upr. 珠江; pinyin "Zhū Jiāng" wym. []) – rzeka w południowych Chinach, uchodząca do Morza Południowochińskiego. Nazwa rzeki pochodzi od występujących w niej licznie w przeszłości perłopławów.
Rzeka Perłowa jest rozległym systemem tworzonym przez wspólne deltowe odnogi rzek Xi Jiang, Bei Jiang i Dong Jiang. Czasem nazwy tej używa się tylko w odniesieniu do Xi Jiang. Łączna długość całego systemu wód składających się na Rzekę Perłową wynosi 4475 kilometrów, z czego ponad 3000 jest żeglowne.
Przy ujściu rzeki do oceanu powstało wiele ważnych chińskich miast i portów, m.in. Kanton, Makau, Hongkong, Shenzhen.

</doc>
<doc id="1658507" url="https://pl.wikipedia.org/wiki?curid=1658507" title="Zhu Jiang">
Zhu Jiang



</doc>
<doc id="1658508" url="https://pl.wikipedia.org/wiki?curid=1658508" title="Strzelectwo na Letniej Uniwersjadzie 2007 – karabin 50 metrów leżąc mężczyzn indywidualnie">
Strzelectwo na Letniej Uniwersjadzie 2007 – karabin 50 metrów leżąc mężczyzn indywidualnie

Zawody strzeleckie w konkurencji „karabin 50 metrów leżąc mężczyzn indywidualnie” odbyły się 13 sierpnia na obiekcie Shooting Range w Bangkoku.
Złoto wywalczył Maksym Komirenko, srebro zdobył reprezentant Polski Adam Gładyszewski. Brązowy medal przypadł Chen Qiulong i Damianowi Kontnemu (równa liczba punktów).

</doc>
<doc id="1658511" url="https://pl.wikipedia.org/wiki?curid=1658511" title="Rezerwat przyrody Molenda">
Rezerwat przyrody Molenda

Rezerwat przyrody Molenda – leśny rezerwat przyrody w gminie Tuszyn, w powiecie łódzkim wschodnim, w województwie łódzkim. Położony jest w kompleksie leśnym na północny zachód od Tuszyna, po zachodniej stronie drogi z Łodzi do Tuszyna (droga krajowa nr 91). Znajduje się na terenie Nadleśnictwa Kolumna, obręb Rydzyny, leśnictwo Tuszyn (dawniej leśnictwo Molenda), w miejscowości Rydzynki.
Podstawa i przedmiot ochrony.
Utworzony został 14 września 1959 roku w celu zachowania fragmentu pierwotnego lasu mieszanego (dawnej Puszczy Łódzkiej) z jodłą, bukiem i świerkiem, występującymi na granicy swojego naturalnego zasięgu. Na terenie rezerwatu występują okazałe, ponad 150-letnie jodły, dęby i sosny. Powierzchnia rezerwatu wynosi 147,12 ha (akt powołujący podawał 143,00 ha). Według obowiązującego planu ochrony ustanowionego w 2013 roku (zmienionego w 2015), obszar rezerwatu objęty jest ochroną czynną.
Przyroda.
Dominującym zbiorowiskiem jest grąd subkontynentalny (około 80% powierzchni rezerwatu). W drzewostanie dominuje dąb, rzadziej sosna, a w domieszce występują: jodła, grab, buk i brzoza, rzadziej świerk, modrzew i lipa. Wiele drzew osiąga imponujące rozmiary; wyróżniają się jodły przekraczające 40 m wysokości. 
W typowym dla grądów runie występuje ponad 100 gatunków zielnych roślin naczyniowych, w tym gatunki chronione: lilia złotogłów, widłak jałowcowaty, widłak goździsty, wawrzynek wilczełyko, miodownik melisowaty i gnieźnik leśny.
W bogatym poszyciu znajduje się lilia złotogłów, rosiczka, widlak, wilczełyko.
Turystyka.
Rezerwat jest udostępniony dla ruchu turystycznego. Przez jego teren wiedzie czerwony pieszy „Szlak okolic Łodzi” (odcinek Tuszyn – Pabianice o długości 20 km), zaś południowym obrzeżem ścieżka rowerowa im. Józefa Domowicza. Ponadto wyznaczono w nim szlak pieszy do celów edukacji przyrodniczo-leśnej.

</doc>
<doc id="1658517" url="https://pl.wikipedia.org/wiki?curid=1658517" title="Pływanie na Letniej Uniwersjadzie 2007 – 1500 metrów stylem dowolnym mężczyzn">
Pływanie na Letniej Uniwersjadzie 2007 – 1500 metrów stylem dowolnym mężczyzn

Zawody pływackie w konkurencji 1500 metrów stylem dowolnym mężczyzn odbyły się 14 sierpnia na pływalni Aquatic Center of Thammasat University w Bangkoku.
Złoto wywalczył Chad Latourette. Srebro zdobył Sergiy Fesenko. Brązowy medal przypadł reprezentantowi Stanów Zjednoczonych Michaelowi Klueh.
Finał B nie był rozgrywany na tym dystansie.
Linki zewnętrzne.
Strona FISU

</doc>
<doc id="1658524" url="https://pl.wikipedia.org/wiki?curid=1658524" title="Rezerwat przyrody Wolbórka">
Rezerwat przyrody Wolbórka

Rezerwat przyrody Wolbórka – leśny i faunistyczny rezerwat przyrody w gminie Tuszyn, w powiecie łódzkim wschodnim, w województwie łódzkim. Znajduje się na terenie leśnictwa Tuszyn (Nadleśnictwo Kolumna) w okolicy wsi Modlica. Utworzony został zarządzeniem Ministra Leśnictwa i Przemysłu Drzewnego z dnia 19 września 1959 roku w celu zachowania fragmentu naturalnego lasu olszowego, źródeł rzeki Wolbórki oraz rzadkiego gatunku motyla – szlaczkonia torfowca, będącego reliktem polodowcowym. Rezerwat zajmuje powierzchnię 37,39 ha (akt powołujący podawał 35,25 ha). Położony jest na terenie podmokłym z występującymi tam licznymi źródliskami.
Ptaki występujące w rezerwacie to: kos, szpak, sikora bogatka, sikora modra, czubatka europejska, bażant, trznadel, zięba, sierpówka, grzywacz, skowronek, żuraw, bocian biały i czarny, kowalik, dzięcioł duży i średni, kukułka, pleszka, kwiczoł, sójka, sroka, wilga, dzwoniec, kapturka, dudek, bąk, drozd, słonka, krzyżówka, pliszka siwa, wróbel, mazurek, czajka, czernica, łyska, pustułka, trzciniak, trzcinniczek, jastrząb, myszołów, jerzyk, grubodziób, rudzik zwyczajny i wiele innych.
Ssaki występujące w rezerwacie to: sarna, borsuk, lis, dzik, zając szarak, bóbr, wiewiórka, łoś, jeż wschodni, łasica, nornica ruda, mysz polna i wiele innych.
Z płazów na uwagę zasługuje rzekotka drzewna, a z gadów – żmija zygzakowata.
Według obowiązującego planu ochrony ustanowionego w 2013 roku, obszar rezerwatu objęty jest ochroną czynną. W trakcie prac inwentaryzacyjnych prowadzonych do celów planu ochrony nie potwierdzono obecności szlaczkonia torfowca będącego jednym z przedmiotów ochrony, brak jest również w rezerwacie właściwych dla niego siedlisk (takich jak torfowisko wysokie) oraz borówki bagiennej, którą żywią się larwy tego motyla.
W obrębie tego samego kompleksu leśnego jest położony rezerwat „Molenda”.

</doc>
<doc id="1658529" url="https://pl.wikipedia.org/wiki?curid=1658529" title="Damian Grabowski">
Damian Grabowski

Damian Grabowski (ur. 12 maja 1980 w Opolu) – polski zawodnik MMA wagi ciężkiej, wielokrotny mistrz Polski, wicemistrz świata i mistrz Europy w brazylijskim jiu-jitsu. Były zawodnik federacji Fight Exclusive Night. Jest właścicielem oraz trenerem klubu Lutadores Opole. Były międzynarodowy mistrz M-1 Global w wadze ciężkiej z 2013 roku. Od 2019 roku zawodnik federacji KSW.
Życie prywatne.
Absolwent Wydziału Wychowania Fizycznego i Fizjoterapii na Politechnice Opolskiej. W 2010 prowadził studia podyplomowe na Akademii Wychowania Fizycznego w Gdańsku na kierunku: żywienie i dietetyka w sporcie.
Kariera MMA.
Wczesna kariera, turniej UCFC.
24 czerwca 2007 roku zadebiutował w zawodowym MMA pokonując Pawła Kubiaka.
W 2008 roku wygrał na zawodowej gali MMA na Litwie, pokonując Litwina Deividasa Banaitisowa. W tym samym roku Grabowski zdobył tytuł wicemistrza świata i mistrza Europy w brazylijskim jiu-jitsu.
W kwietniu 2009 roku zwyciężył w turnieju MMA w wadze ciężkiej "Ultimate Cage Fighters Championship" zorganizowanym w Wiedniu, pokonując w rundzie finałowej Serba Miodraga Petkovicia.
Turniej Bellator FC.
19 sierpnia 2010 roku wystartował w 8-osobowym turnieju wagi ciężkiej amerykańskiej organizacji Bellator Fighting Championships. W ćwierćfinale pokonał przez jednogłośną decyzję Scotta Baretta (30:27, 30:27, 30:27). Odpadł w rozegranym miesiąc później półfinale, gdy przegrał z eks-zapaśnikiem Cole'em Konradem. Amerykanin punktował obaleniami i kontrolował walkę w parterze, wygrywając przez jednogłośną decyzję (30:26, 30:27, 30:27).
MMA Attack i M-1.
5 listopada 2011 na warszawskiej gali "MMA Attack 1" pokonał przez poddanie posiadacza czarnego pasa w brazylijskim jiu-jitsu, Joaquima Ferreirę. Kolejną walkę w organizacji MMA Attack stoczył 27 kwietnia 2012 roku na jej drugiej gali, a jego przeciwnikiem był były zawodnik UFC oraz Bellator FC, Eddie Sanchez. Grabowski pokonał go przez poddanie w 2. rundzie. Kolejny pojedynek polski zawodnik stoczył zaledwie tydzień później, gdy w ostatniej walce w swoim kontrakcie z Bellator FC pokonał na punkty Amerykanina Dave'a Huckabę.
16 grudnia 2012 roku miał stoczyć pojedynek na gali "MMC Fight Club" w Londynie z Anglikiem Oli Thompsonem. Zarówno walka, jak i cała gala zostały ostatecznie odwołane z powodu niekompetencji organizatorów.
27 kwietnia 2013 roku na gali "MMA Attack 3" w Katowicach zmierzył się z Cypryjczykiem na stałe mieszkającym w Wielkiej Brytanii, Stavem Economou. Polak wygrał walkę poprzez niejednogłośną decyzję sędziów.
23 maja 2013 roku stoczył na gali "M-1 Challenge 39" w Moskwie pojedynek z Litwinem Tadasem Rimkeviciusem, którego pokonał przez poddanie (ciosy pięściami) w 2 rundzie. 30 listopada stoczył walkę o pas mistrzowski M-1 Global z broniącym tytułu Amerykaninem Kennym Garnerem. Grabowski zwyciężył w 3. rundzie przez poddanie rywala duszeniem rękoma i odebrał tytuł Garnerowi. Tytuł stracił w pierwszej obronie pasa 15 sierpnia 2014 na rzecz rodaka Marcina Tybury. 25 listopada 2014 pokonując Konstantīnsa Gluhovsa wypełnił kontrakt z M-1 zostając wolnym agentem.
UFC.
Pod koniec września 2015 podpisał kontrakt z Ultimate Fighting Championship.
W pierwszej walce dla amerykańskiego giganta zmierzył się przeciwko Derrickowi Lewisowi, 6 lutego 2016 roku na "UFC Fight Night 82". Przegrał walkę przez TKO w pierwszej rundzie.
30 lipca 2016 na gali "UFC 201" stoczył walkę z Anthonym Hamiltonem. W zaledwie 14 sekund od rozpoczęcia pojedynku przegrał przez nokaut w pierwszej rundzie.
Oczekiwano, że 15 stycznia 2017 na "UFC Fight Night 103" zmierzy się z Viktorem Peštą, jednak 21 grudnia ogłoszono, że wypadł z walki nieujawnionych powodów i został zastąpiony przez Aleksieja Olejnika.
28 maja 2017 roku na "UFC Fight Night 109" miało dojść do walki Grabowskiego z Christianem Colombo. Kilka tygodni przed wydarzeniem Grabowski i jego rywal doznali kontuzji, która uniemożliwiła ich walkę w zaplanowanym terminie. Pojedynek przełożono na 22 lipca 2017 na "UFC on Fox 25" . Colombo kolejny raz zmuszony był wycofać się z walki przez kontuzję i zastąpił go Chase'a Sherman. Grabowski przegrał walkę jednogłośną decyzją.
14 sierpnia 2018 roku ogłoszono, że został zwolniony z UFC.
FEN i KSW.
14 września 2018 podpisał kontrakt z federacją Fight Exclusive Night. 24 września poznał swojego pierwszego rywala w tej federacji - został nim Brazylijczyk, Jose Rodrigo Guelke. Pojedynek pomiędzy tymi zawodnikami został ogłoszony jako Main Event gali FEN 22 w Poznaniu. Grabowski zwyciężył przez techniczny nokaut w pierwszej rundzie.
23 marca 2019 podczas gali KSW 47 został ogłoszony jego debiut dla KSW, oraz zapowiedziany jego pojedynek z Karolem Bedorfem na galę KSW 49. 18 maja 2019 znokautował Bedorfa w 2 rundzie pojedynku.

</doc>
<doc id="1658531" url="https://pl.wikipedia.org/wiki?curid=1658531" title="Sisavang Vong">
Sisavang Vong

Sisavang Vong (ur. 14 lipca 1885 w Luang Prabang, zm. 29 października 1959 tamże) – król Luang Prabang od 26 marca 1904 do 27 sierpnia 1946, król Laosu od 23 kwietnia 1946 do 20 października 1959; syn króla Zakarine, władcy Luang Prabang i królowej Thongsy; abdykował na rzecz syna Savanga Vatthany z powodu choroby.

</doc>
<doc id="1658537" url="https://pl.wikipedia.org/wiki?curid=1658537" title="Leopoldo Alas y Ureña">
Leopoldo Alas y Ureña



</doc>
<doc id="1658544" url="https://pl.wikipedia.org/wiki?curid=1658544" title="Taeniopygia guttata">
Taeniopygia guttata



</doc>
<doc id="1658546" url="https://pl.wikipedia.org/wiki?curid=1658546" title="Poephila guttata">
Poephila guttata



</doc>
<doc id="1658549" url="https://pl.wikipedia.org/wiki?curid=1658549" title="Matthew Wilson">
Matthew Wilson

Matthew Wilson (ur. 29 stycznia 1987) – brytyjski kierowca rajdowy obecnie startujący w Rajdowych Mistrzostwach Świata. Syn Malcolma Wilsona, byłego kierowcy rajdowego, obecnie dyrektora firmy M-Sport przygotowującej rajdowe samochody Forda.
Kariera.
Karierę zaczynał od wyścigów samochodów jednomiejscowych. W 2003 startował bez większych sukcesów w Brytyjskiej Formule Renault. W tym samym roku zaliczył swój pierwszy rajd od razu go wygrywając, mając swojego ojca za pilota. W 2004 roku zadebiutował w imprezie WRC – Rajdzie Wielkiej Brytanii – kończąc ją na 13. pozycji.
W 2006 roku zaliczył pierwszy pełny sezon startów w mistrzostwach świata w zespole Stobart. W kolejnych latach również reprezentował barwy tego zespołu. Jak dotąd jego najlepszym sezonem był 2009, kiedy to zdobył 28 punktów i zajął 7. miejsce w klasyfikacji generalnej. 
Najlepszymi jego wynikami w rajdzie WRC są dwa 4. miejsca zajęte podczas Rajdu Japonii w 2007 roku, oraz podczas Rajdu Australii w 2011 roku

</doc>
<doc id="1658552" url="https://pl.wikipedia.org/wiki?curid=1658552" title="Ostra choroba retrowirusowa">
Ostra choroba retrowirusowa

Ostra choroba retrowirusowa (ang. "acute HIV infection", "primary HIV infection", "acute seroconversion syndrome") – pierwsza faza zakażenia wirusem HIV, pojawiająca się przed fazą latencji (ukrycia) i pełnoobjawowego AIDS.
Objawy.
Ostra choroba retrowirusowa rozwija się od kilku dni do kilku tygodni (zwykle 2–4 tygodnie) po zakażeniu wirusem. U większości pacjentów pojawiają się objawy podobne do grypy, gorączka, limfadenopatia (powiększone węzły chłonne), bóle mięśni, wysypka, bóle głowy, wymioty itd. Pacjenci mogą mieć wszystkie z powyższych objawów, część z nich lub żadne. Stan ten może trwać od kilku dni do nawet 10 tygodni, zwykle jednak mija po ok. 2 tygodniach.
W bardzo rzadkich przypadkach pojawia się objaw Bella.
Ostra choroba retrowirusowa bywa często mylnie diagnozowana np. jako grypa lub angina. Właściwe rozpoznanie ma jednak istotne znaczenie, m.in. ze względu na fakt, że pacjent posiada wysoki poziom zaraźliwości. Szacuje się, że nawet połowa nowych zakażeń HIV nastąpiła niedługo po zakażeniu i w trakcie trwania choroby.
Jak wykazują badania medyczne, im cięższe objawy i dłuższy okres trwania choroby tym szybszy jest postęp infekcji i przejście do fazy AIDS. Rozpoznanie ostrej choroby retrowirusowej jest ważne, gdyż zaraźliwość jest w tym okresie zwiększona.
Przyczyny.
Podczas choroby następuje intensywne namnażanie się wirusa. Wiremia w okresie choroby przekracza wartość 100 tys./ml i może dojść nawet do kilkunastu milionów.

</doc>
<doc id="1658555" url="https://pl.wikipedia.org/wiki?curid=1658555" title="Poephila bichenovii">
Poephila bichenovii



</doc>
<doc id="1658558" url="https://pl.wikipedia.org/wiki?curid=1658558" title="Stefan Stankiewicz">
Stefan Stankiewicz

Stefan Stankiewicz (ur. 3 października 1934 w Lipsku) – polski malarz i rysownik.
Życiorys.
W latach 50. uczył się w Liceum Plastycznym w Bydgoszczy. Studiował na Wydziale Sztuk Pięknych Uniwersytetu Mikołaja Kopernika w Toruniu, w Państwowej Wyższej Szkole Sztuk Plastycznych w Łodzi (ASP w Łodzi) w pracowni prof. Adama Rychtarskiego i w Państwowej Wyższej Szkole Sztuk Plastycznych w Gdańsku (ASP w Gdańsku) na Wydziale Malarstwa w pracowni prof. Krystyny Łada-Studnickiej i prof. Jacka Żuławskiego. Dyplom z wyróżnieniem uzyskał w 1963.
Po studiach pracował dziesięć lat jako nauczyciel rysunku technicznego w Technikum Tworzyw Sztucznych i Zasadniczej Szkole Zawodowej w Gdyni-Chyloni. Następnie w gdańskim Młodzieżowym Domu Kultury przy ul. Ogarnej kierował pracownią malarstwa i rysunku dla młodzieży starającej się o przyjęcie na studia artystyczne. Od 1978 do 1984 pracował na stanowisku kierownika działu plastycznego w Pałacu Młodzieży w Gdańsku.

</doc>
<doc id="1658559" url="https://pl.wikipedia.org/wiki?curid=1658559" title="Jan Simunek">
Jan Simunek



</doc>
<doc id="1658560" url="https://pl.wikipedia.org/wiki?curid=1658560" title="Wilhelm Schwartz">
Wilhelm Schwartz

Wilhelm Schwartz – as lotnictwa niemieckiego Luftstreitkräfte z 8 potwierdzonymi zwycięstwami w I wojnie światowej, dowódca Jagdstaffel 13, Jagdstaffel 69 i Jagdstaffel 73.
Służył w eskadrze myśliwskiej Jagdstaffel 20 od listopada 1917 roku do 22 stycznia 1918 roku. W jednostce odniósł swoje pierwsze zwycięstwo powietrzne 9 listopada. 22 stycznia został przeniesiony na kilka dni do Jagdstaffel 43. Od 1 lutego objął stanowisko pierwszego dowódcy utworzonej w Poznaniu w Fliegerersatz Abteilung Nr. 4 eskadry myśliwskiej Jagdstaffel 69. W eskadrze służył do 1 maja odnosząc jedno potwierdzone i dwa niepotwierdzone zwycięstwa powietrzne. 1 maja został przeniesiony na stanowisko dowódcy Jagdstaffel 13, które pełnił do 15 czerwca 1918 roku, kiedy to w czasie ataku na balon obserwacyjny został ranny. Jego stanowisko zajął Franz Büchner, a Wilhelm Schwartz po wyleczeniu został przydzielony do eskadry Jagdstaffel 73 na stanowisko dowódcy, które pełnił do końca wojny. W jednostce odniósł swoje ostatnie zwycięstwo nad balonem obserwacyjnym 29 października.
Losy powojenne Wilhelma Schwartza nie są znane.

</doc>
<doc id="1658564" url="https://pl.wikipedia.org/wiki?curid=1658564" title="Push-ball">
Push-ball

Push-ball (ang. "pusz bol" – dosł. "piłka do popychania") – gra dwóch drużyn polegająca na przetaczaniu ogromnej piłki do bramki przeciwnika. W USA i Anglii rozgrywana również konno.

</doc>
<doc id="1658565" url="https://pl.wikipedia.org/wiki?curid=1658565" title="Ndriçim Xhepa">
Ndriçim Xhepa

Ndriçim Xhavit Xhepa (ur. 21 stycznia 1957 w Tiranie) – albański aktor.
Życiorys.
Urodził się w rodzinie aktorskiej. Jego rodzicami byli: aktorka filmowa Margarita Xhepa i aktor Teatru Lalkowego – Xhavit Xhepa. Po ukończeniu studiów na wydziale aktorskim Instytutu Sztuk w Tiranie, w 1979 rozpoczął pracę w Teatrze Ludowym (alb. Teatri Popullor).
W tym samym roku zadebiutował na dużym ekranie, rolą Bejto w obrazie "Keshilltaret". Potem zagrał jeszcze w 17 filmach fabularnych. Na XI Festiwalu Filmu Albańskiego w 1998 otrzymał nagrodę za najlepszą rolę męską.
Należał do grona założycieli Demokratycznej Partii Albanii. W wyborach parlamentarnych 1996 zdobył mandat deputowanego do parlamentu.
Od 1988 pracuje na Wydziale Sztuk Scenicznych Akademii Sztuk w Tiranie. W 2017 przerwał karierę sceniczną z uwagi na ciężką chorobę&lt;.
Jest żonaty (żona Bardha), ma syna Martina.

</doc>
<doc id="1658573" url="https://pl.wikipedia.org/wiki?curid=1658573" title="William Kirk">
William Kirk



</doc>
<doc id="1658577" url="https://pl.wikipedia.org/wiki?curid=1658577" title="Liang (ród magnacki)">
Liang (ród magnacki)

Liang - chiński ród magnacki, szczególnie wpływowy w pierwszej połowie II wieku. Wywodziły się z niego trzy cesarzowe i sześć konkubin cesarskich.
Dzięki wejściu w związki rodzinne z panującą dynastią zdobył duże wpływy w państwie. Wyrazem tego były liczne urzędy sprawowane przez jego członków (między innymi ministra i markiza).
Ród stracił swoją pozycję po wejściu w konflikt z cesarzem Huanem i dworskimi eunuchami. W 159 został wytępiony.

</doc>
<doc id="1658581" url="https://pl.wikipedia.org/wiki?curid=1658581" title="Civard Sprockel">
Civard Sprockel

Civard Sprockel (ur. 10 maja 1983 w Willemstadzie) – holenderski piłkarz występujący na pozycji obrońcy.
Kariera.
Sprockel profesjonalną karierę rozpoczynał w Feyenoordzie. W jego barwach zadebiutował 17 listopada 2001 w wygranym 3:2 meczu z Vitesse, rozegranym w ramach rozgrywek Eredivisie. W debiutanckim sezonie 2001/2002 rozegrał tam sześć spotkań. Z klubem wywalczył także Puchar UEFA. W następnym sezonie w barwach Feyenoordu ani razu nie zagrał w lidze i we wrześniu 2002 został wypożyczony do innego pierwszoligowca – Excelsioru.
Pierwszy występ w nowym klubie zanotował 22 września 2002 w wygranym 3:0 ligowym spotkaniu z RKC Waalwijk. W Excelsiorze był jednak rezerwowym i w sumie zagrał tam 13 razy. Na koniec sezonu zajął z klubem przedostatnie, siedemnaste miejsce w Eredivisie i spadł z nim do drugiej ligi. Wówczas jego wypożyczenie zostało przedłużone o trzy sezony. W trakcie gry Excelsioru w Eerste Divisie Sprockel był podstawowym graczem jego jedenastki. 5 marca 2004 strzelił pierwszego gola w zawodowej karierze. Było to w wygranym 2-1 ligowym pojedynku z MVV Maastricht. W 2006 roku zajął z klubem pierwsze miejsce i awansował do ekstraklasy. Wówczas jednak odszedł z klubu. Łącznie w Excelsiorze spędził cztery lata. W tym czasie rozegrał tam 109 spotkań i zdobył jedną bramkę.
Latem 2006 podpisał kontrakt z pierwszoligowym Vitesse Arnhem. Zadebiutował tam 10 września 2006 w przegranym 0-3 ligowym spotkaniu z Ajaxem Amsterdam. 30 września 2007 strzelił pierwszego gola w trakcie w Eredivisie. Było to w wygranym 4-2 meczu z FC Utrechtem. Był podstawowym obrońcą Vitesse. W 2011 roku odszedł do Anorthosisu Famagusta. W 2012 roku trafił do Bułgarii, gdzie najpierw był zawodnikiem CSKA Sofia, a następnie został piłkarzem Botewu Płowdiw.
Następnie grał w Othellosie Atienu, Notts County oraz w FC Eindhoven, gdzie w 2017 roku zakończył karierę.
W Eredivisie rozegrał 151 spotkań i zdobył 4 bramki.

</doc>
<doc id="1658583" url="https://pl.wikipedia.org/wiki?curid=1658583" title="Linia kolejowa nr 278">
Linia kolejowa nr 278

Linia kolejowa nr 278 – dwutorowa zelektryfikowana magistralna linia kolejowa znaczenia państwowego, łącząca stacje Węgliniec i Zgorzelec.
Przebieg.
Linia rozpoczyna bieg w zachodniej głowicy stacji Węgliniec, skąd odchodzi od linii kolejowej Miłkowice – Żary. Linia kieruje się na południowy zachód do Pieńska, gdzie następnie biegnie na południe przez Lasów i Jędrzychowice, wzdłuż Nysy Łużyckiej. W miejscu dawnego posterunku odgałęźnego Zgorzelec Miasto (obecnie część stacji Zgorzelec) od linii odgałęzia się linia kolejowa Zgorzelec R1 – Zgorzelec R11, która kieruje pociągi w stronę Mikułowej. Linia kończy bieg w zachodniej głowicy stacji Zgorzelec, gdzie zjeżdża się z linią kolejową Wrocław Świebodzki – Zgorzelec, tuż przed mostem kolejowym.
Linia została podzielona na dwa odcinki:
Historia.
W 1846 roku otwarto odcinek Węgliniec – Jędrzychowice, natomiast rok później oddany do użytku został odcinek Jędrzychowice – Zgorzelec.
W latach dwudziestych XX wieku planowano elektryfikację całej linii kolejowej ze Zgorzelca do Węglińca, a następnie dalej przez Legnicę do Wrocławia. Z powodu kłopotów finansowych, a także rozpoczęcia drugiej wojny światowej przez Niemcy do realizacji tych planów nie doszło.
W ramach rozwoju linii kolejowej E 30 Polska zaplanowała elektryfikację linii. Pierwotnie elektryfikacja miała się zakończyć w 2017 roku, ale przetarg na elektryfikację rozpisano na początku 2017 r. w formie „zaprojektuj i zbuduj”, z terminem realizacji w ciągu 19 miesięcy od zawarcia umowy. Ostatecznie najkorzystniejszą ofertę – ofertę PKP Energetyki wybrano w październiku 2017 r., umowę podpisano 24 listopada, a realizację projektu zaplanowano na 14 miesięcy. Po zakończeniu prac projektowych we wrześniu 2018 r. rozpoczęto prace budowlane w terenie, przy czym po ustawieniu słupów i kratownic od stycznia następnego roku wykonawca rozpoczął rozwieszanie sieci trakcyjnej. Zakończenie prac zaplanowano na początek 2019 roku, ale następnie przedłużono termin realizacji do końca 2019 roku. 15 grudnia 2019 roku zakończono elektryfikację linii i uruchomiono pierwsze pociągi zasilane trakcją elektryczną.
We wrześniu 2018 r. PKP PLK podpisały z przedsiębiorstwem Bombardier Transportation (ZWUS) Polska umowę na wdrożenie systemu ERTMS/ETCS poziomu 2 na linii nr 278.
Parametry techniczne.
Linia w całości jest klasy D3; maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN (na 1 metr bieżący toru). Sieć trakcyjna jest typu YC150-2CS150; jest przystosowana do maksymalnej prędkości do 200 km/h; obciążalność prądowa wynosi 2730 A, a minimalna odległość między odbierakami prądu wynosi 20 m. Linia wyposażona jest w elektromagnesy samoczynnego hamowania pociągów oraz w samoczynną blokadę liniową – typu SHL-12 i czerostawną.
Maksymalne prędkości.
Linia dostosowana jest, w zależności od odcinka, do prędkości od 60 km/h do 160 km/h, a jej prędkość konstrukcyjna wynosi 160 km/h. Obowiązują następujące prędkości maksymalne dla pociągów:
Infrastruktura.
Punkty eksploacyjne.
Na linii znajduje się 7 różnych punktów eksploatacyjnych, w tym 2 stacje i 4 przystanki.
Infrastruktura towarzysząca.
Lokalne centrum sterowania.
W obrębie linii znajduje się jedno Lokalne Centrum Sterowania. Zlokalizowane jest na stacji Węgliniec (uruchomione w styczniu 2016 roku) i obejmuje posterunki Pieńsk, Pieńsk POZ-BRUK, Jędrzychowice oraz stację Zgorzelec. Centrum wykorzystuje urządzenia typu Ebilock 950 oraz Ebiscreen.
Bocznice.
Bocznice zlokalizowane są na stacji Węgliniec oraz posterunku Jędrzychowice. W przypadku stacji są to: Stacja paliw PKP Energetyka oraz Punkt Utrzymania Taboru PKP Cargo, natomiast w przypadku posterunku są to: "BITUMEX" oraz "Waldorf Statler Properties".
Znaczenie międzynarodowe.
Linia na odcinku 0,386 – 25,233 została uwzględniona w sieć międzynarodowych linii transportu kombinowanego (AGTC) – linia kolejowa C59/1: Nowa Sól – Żagań – Węgliniec – Zgorzelec – Zawidów – Frýdlant. Natomiast w całości do sieci międzynarodowych głównych linii kolejowych (AGC) – linia kolejowa E30: Görlitz – Zgorzelec – Wrocław – Katowice – Kraków – Przemyśl – Medyka – Mostiska.
Całość linii została zaklasyfikowana do kompleksowej i bazowej pasażerskiej sieci transportowej TEN-T.
Ruch pociągów.
Pociągi pasażerskie.
Linia została zakwalifikowana przez Biuro Eksploatacji spółki PKP Polskie Linie Kolejowe jako „linia o priorytecie pasażerskim”, dlatego też ruch pociągów pasażerskich odbywa się na całości linii. Przewoźnikami kolejowymi są Koleje Dolnośląskie, Polregio oraz PKP Intercity.

</doc>
<doc id="1658584" url="https://pl.wikipedia.org/wiki?curid=1658584" title="Christopher Atkinson">
Christopher Atkinson



</doc>
<doc id="1658586" url="https://pl.wikipedia.org/wiki?curid=1658586" title="Zarejestrowane kasty i plemiona w Indiach">
Zarejestrowane kasty i plemiona w Indiach

Zarejestrowane kasty i plemiona – pojęcia prawne w legislacji indyjskiej, odnoszące się do grup społecznych o najniższym statusie ekonomicznym, często wykluczonych z tradycyjnego społeczeństwa indyjskiego, wyraźnie wymienionych w Konstytucji Indyjskiej i pochodnych aktach prawnych.
Stosowane są skróty tych nazw:
Historia.
W okresie władzy brytyjskiej grupy te określane były jako "depressed classes" (klasy uciskane).
Pojęcie "Scheduled Castes" częściowo pokrywa się z potocznym określeniem „niedotykalni” ("untouchables") lub „pariasi” ("outcasts"), czy też terminem "dalit" („uciskani”), preferowanym przez członków tych społeczności, zaś "Scheduled Tribes" z pojęciem Adivasi.
Z punktu widzenia prawnego sytuacja jest paradoksalna: z jednej strony po odzyskaniu niepodległości Republika Indyjska zniosła system kastowy, z drugiej zaś strony wprowadziła pojęcie "Scheduled Castes" oraz "Scheduled Tribes", oferując członkom najsłabszych społecznie i ekonomicznie grup m.in. pewną pulę miejsc na uczelniach czy w urzędach państwowych w celu wyrównania szans życiowych.
Liczebność.
Według danych ze spisu powszechnego z 2001 r. ("Census of India" 2001), członkowie "Scheduled Castes" stanowili około 16%, natomiast członkowie "Scheduled Tribes" około 8% ogółu społeczeństwa Indii.
Lista zarejestrowanych plemion (scheduled tribes).
Nagaland.
(największe plemiona Nagalandu
Arunaćal Pradeś.
Wszystkie plemiona w tym stanie, włączając w to:--

</doc>
<doc id="1658587" url="https://pl.wikipedia.org/wiki?curid=1658587" title="Liang">
Liang



</doc>
<doc id="1658588" url="https://pl.wikipedia.org/wiki?curid=1658588" title="United States Olympic Curling Team Trials 2010">
United States Olympic Curling Team Trials 2010

United States Olympic Curling Team Trials 2010 amerykańskie kwalifikacje olimpijskie w curlingu na ZIO 2010, zawody były połączone z Mistrzostwami Stanów Zjednoczonych 2009 ("2009 U.S. Nationals"). Zawody odbyły się między 21 a 28 lutego 2009 w Broomfield, Kolorado w Broomfield Event Center. 
Reprezentantami Stanów Zjednoczonych na ZIO 2010, MŚ kobiet 2009 i MŚ mężczyzn 2009 zostały drużyny Debbie McCormick i Johna Shustera.
Kobiety.
Wyniki.
Playoff.
Finał.
28 lutego 2009, 10:00
Półfinał.
27 lutego 2009, 16:00
1-2.
26 lutego 2009, 20:00
3-4.
26 lutego 2009, 20:00
Tie-breaker.
26 lutego 2009, 12:00
Round Robin.
Sesja 1..
21 lutego 2009, 16:00
Sesja 2..
22 lutego 2009, 8:00
Sesja 3..
22 lutego 2009, 16:00
Sesja 4..
23 lutego 2009, 8:00
Sesja 5..
23 lutego 2009, 16:00
Sesja 6..
24 lutego 2009, 10:00
Sesja 7..
24 lutego 2009, 19:00
Sesja 8..
25 lutego 2009, 12:00
Sesja 9..
25 lutego 2009, 20:00
Mężczyźni.
Wyniki.
Playoff.
Finał.
28 lutego 2009, 15:00
Półfinał.
27 lutego 2009, 20:00
1-2.
27 lutego 2009, 12:00
3-4.
27 lutego 2009, 12:00
Tie-breaker.
26 lutego 2009, 16:00
Round Robin.
Sesja 1..
21 lutego 2009, 20:00
Sesja 2..
22 lutego 2009, 12:00
Sesja 3..
22 lutego 2009, 20:00
Sesja 4..
23 lutego 2009, 12:00
Sesja 5..
23 lutego 2009, 20:00
Sesja 6..
24 lutego 2009, 14:00
Sesja 7..
25 lutego 2009, 8:00
Sesja 8..
25 lutego 2009, 16:00
Sesja 9..
26 lutego 2009, 8:00

</doc>
<doc id="1658589" url="https://pl.wikipedia.org/wiki?curid=1658589" title="Rullstorf">
Rullstorf

Rullstorf – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Scharnebeck.
Położenie geograficzne.
Rullstorf leży ok. 8 km. na północny wschód od Lüneburga.
Od wschodu sąsiaduje z gminą Neetze i od południa z gminą Reinstorf (obie należące do gminy zbiorowej Ostheide), od zachodu graniczy z gminą Scharnebeck i od północy sąsiaduje z gminą Lüdersburg.
Teren gminy ogranicza na północy rzeka Neetze i Kanał Neetze.
Dzielnice gminy.
W skład gminy Rullstorf wchodzą następujące dzielnice: "Boltersen", "Kronsberg".
Historia.
Pierwsza wzmianka pochodzi z 1150, kiedy to za panowania Henryka Lwa została założona wieś Rullstorf w formie okolnicy, w składzie sześciu gospodarstw.
Komunikacja.
Do najbliższej autostrady A39 (dawna A250) w Lüneburgu jest ok. 9 km. Do drogi krajowej B209 w Adendorfie jest 7 km.

</doc>
<doc id="1658591" url="https://pl.wikipedia.org/wiki?curid=1658591" title="Erythrura gouldiae">
Erythrura gouldiae



</doc>
<doc id="1658592" url="https://pl.wikipedia.org/wiki?curid=1658592" title="Bezimienni (film)">
Bezimienni (film)

Bezimienni (tytuł oryg. "Los Sin Nombre") – hiszpański film fabularny (horror) z 1999 roku w reżyserii Jaumego Balagueró. Film oparto na powieści Ramseya Campbella z pod tym samym tytułem z 1981 roku.

</doc>
<doc id="1658595" url="https://pl.wikipedia.org/wiki?curid=1658595" title="Śluza Miejska w Bydgoszczy">
Śluza Miejska w Bydgoszczy

Śluza Miejska – śluza na rzece Brdzie w Bydgoszczy.
Stanowi jedną z budowli hydrotechnicznych Hydrowęzła Bydgoszcz zarządzanego przez Regionalny Zarząd Gospodarki Wodnej w Gdańsku. Jest to również śluza nr 2 międzynarodowej drogi wodnej E70 Wisła-Odra.
Lokalizacja.
Śluza Miejska znajduje się w centrum miasta przy ul. Karola Marcinkowskiego nieopodal mostów Solidarności.
Historia.
Pierwotna śluza drewniana została zbudowana w tym miejscu wraz z oddaniem do użytku Kanału Bydgoskiego w 1774 roku. Później była wielokrotnie przebudowywana z powodu trudnych warunków geotechnicznych oraz ograniczonej trwałości materiału z jakiego była zbudowana. W 1788 śluza zawaliła się, wobec czego w następnych latach przeprowadzano doraźne prace naprawcze, w celu umożliwienia transportu wodnego. W 1790 rozpoczęto budowę z cegły i kamienia, jednak ostatecznie wobec trudności wykonawczych w dwa lata później oddano do użytku ponownie śluzę zbudowaną z drewna. Ta konstrukcja zawaliła się w 1803 roku. Śluzę odbudowano ponownie dwa lata później znowu z użyciem nietrwałego drewna. W następnych latach śluzę wielokrotnie modernizowano i naprawiano. W 1882 po licznych awariach i osunięciach rozpoczęto wznoszenie obok murowanej śluzy o nietypowym kształcie trapezowym, którą oddano do użytku w 1884.
Kolejna konstrukcja, która dotrwała do dzisiaj, powstała na zachód od śluzy w latach 1908–1912, a do użytku oddano ją w 1915 roku wraz z nowym odcinkiem Kanału Bydgoskiego dostosowanym do transportu 400-tonowych barek. W 1915 roku zasypano starą śluzę trapezową, której kamienne oblicowanie jest widoczne dzisiaj u zbiegu ul. Marcinkowskiego. W 2014 roku z okazji 240-lecia istnienia Kanału Bydgoskiego, w ramach projektu przebudowy bulwarów nad Brdą ściany i komorę dawnej śluzy wyeksponowano w celach edukacyjno-historycznych. Nieopodal urządzono plac zabaw dla dzieci oraz uruchomiono fontannę.
W 2005 roku zespół śluzy Miejskiej w Bydgoszczy składający się ze śluzy, budynków maszynowni, sterowni i domu śluzowego, został wpisany do rejestru zabytków województwa kujawsko-pomorskiego.
W październiku 2014 rozpoczął się remont kapitalny śluzy Miejskiej, którego koszt wyniósł 12 mln zł. Obejmował on m.in. konserwację ścian i dna komory śluzowej, elementów mechanicznych, skarp, ścian oporowych, kanałów obiegowych, wykonanie instalacji monitoringu nagłaśniającego i wizyjnego, remont dróg dojazdowych i ogrodzeń. Z powodu remontu w 2015 zawieszono kursowanie tramwaju wodnego na Miedzyń. Prace remontowe wydłużyły się prawie o rok. Ostatecznie śluzę oddano do użytku 30 kwietnia 2016.
Charakterystyka.
Śluza Miejska umożliwia pokonywanie przez jednostki pływające różnicy poziomów wody, spiętrzonej za pomocą jazów: Farnego i Ulgowego oraz ich ruch pomiędzy śluzami Czersko Polskie a Okole. W tym miejscu statki płynące w górę rzeki w kierunku Kanału Bydgoskiego i Odry podnoszone są o 3 m. Przed śluzą Miejską rzeka Brda rozdziela się na dwie odnogi: Brdę skanalizowaną, w której ciągu znajduje się komora śluzy oraz Młynówkę opływającą Wyspę Młyńską, która uchodzi do Brdy poprzez jaz Ulgowy, jaz Farny, elektrownię wodną „Kujawska”, kanał Międzywodzie i przepławkę dla ryb opodal przystani Bydgoszcz.
Jest to śluza komorowa o konstrukcji dokowej o wymiarach komory 57,4 × 9,6 m. Długość całkowita wynosi 78,7 m. Konstrukcja śluzy podzielona jest na sekcje dylatacyjne: głowa górna, komora i głowa dolna. Zamknięcia głowy dolnej stanowią wrota wsporne dwuskrzydłowe. Napełnianie wodą następuje przy pomocy kanałów obiegowych. Zamknięcia śluzy i kanałów obiegowych posiadają napędy elektromechaniczne oraz ręczne.
Na głowie dolnej śluzy znajduje się jednoprzęsłowa kładka stalowa o rozpiętości 10 m, stanowiąca przejście technologiczne. Na stalowych wrotach funkcjonują rozwierane kładki ruchome. Kładka na wrotach dolnych jest dwuczęściowa z pomostem o dwustronnej balustradzie, natomiast na wrotach górnych – jednoczęściowa chowana pod wodą w czasie śluzowania.
Tramwaj wodny.
Na obiekcie śluzowany jest każdorazowo podczas swego rejsu Bydgoski Tramwaj Wodny (ok. 6 razy dziennie). Czas tej operacji trwa ok. 20 min.

</doc>
<doc id="1658596" url="https://pl.wikipedia.org/wiki?curid=1658596" title="Nierozłączka">
Nierozłączka



</doc>
<doc id="1658598" url="https://pl.wikipedia.org/wiki?curid=1658598" title="Jaguar (komputer)">
Jaguar (komputer)

Jaguar – superkomputer o mocy obliczeniowej 1,759 PFLOPS (wykonujący 1759 bilionów operacji na sekundę), wybudowany przez Cray Inc. i zainstalowany w Oak Ridge National Laboratory w 2009 roku. Od listopada 2009 do listopada 2010 był najszybszym superkomputerem na świecie. W listopadzie 2010 został prześcignięty przez komputer Tianhe-I w Chinach. W 2012 roku Jaguar został przebudowany i wyposażony w układy GPU, tworząc superkomputer Titan o dziesięciokrotnie większej mocy obliczeniowej.
Budowa.
Pierwsza wersja Jaguara, uruchomiona w 2005 roku, była zbudowana z serwerów kasetowych Cray XT3 i miała moc obliczeniową 25 TFLOPS. W kolejnych latach był on wielokrotnie rozbudowywany. Serwery XT3 zastąpiono serwerami XT4, a następnie XT5. W 2009 roku zawierał 18 688 serwerów, w każdym dwa sześciordzeniowe procesory AMD Opteron, co dawało łącznie 224 256 rdzeni. Każdy węzeł posiadał 16 GB DDR2 RAM. Poszczególne węzły łączy rozgwiazda 2+ (SeaStar) router z jednej strony do HT łączy, a z drugiej do innych rozgwiazd.
Zastosowanie.
Jaguar był wykorzystywany do obliczeń naukowych, głównie w ramach programu Innovative and Novel Computational Impact on Theory and Experiment (INCITE). W ramach tego programu różne ośrodki naukowe i przemysłowe mogły zgłaszać swoje projekty na wykorzystanie jego mocy obliczeniowej. Projekty te były recenzowane i najlepszym z nich Oak Ridge Computing Leadership Facility (OCLF) przydzielał czas pracy i zasoby Jaguara. Podobny tryb pracy został przyjęty przez superkomputer Titan.

</doc>
<doc id="1658599" url="https://pl.wikipedia.org/wiki?curid=1658599" title="Zwisogłówka">
Zwisogłówka



</doc>
<doc id="1658600" url="https://pl.wikipedia.org/wiki?curid=1658600" title="Scheduled castes">
Scheduled castes



</doc>
<doc id="1658601" url="https://pl.wikipedia.org/wiki?curid=1658601" title="Otto Cordes">
Otto Cordes

Otto Cordes (ur. 31 sierpnia 1905 w Magdeburgu, zm. 24 grudnia 1970 w São Paulo) – niemiecki piłkarz wodny. Dwukrotny medalista olimpijski.
W 1928 w Amsterdamie wspólnie z kolegami został mistrzem olimpijskim. Cztery lata później znalazł się zaś wśród srebrnych medalistów igrzysk. Był medalistą mistrzostw Europy w 1926 i 1931. Startował w barwach SC Hellas Magdeburg. 
Był ojcem Burkharda – brązowego medalisty olimpijskiego w żeglarstwie z 1968 roku.

</doc>
<doc id="1658603" url="https://pl.wikipedia.org/wiki?curid=1658603" title="Jürgen Gjasula">
Jürgen Gjasula

Jürgen Gjasula (ur. 5 grudnia 1985 w Tiranie) – niemiecki piłkarz albańskiego pochodzenia występujący na pozycji pomocnika. Od 2015 jest zawodnikiem klubu SpVgg Greuther Fürth.
Jest wychowankiem Freiburgera FC. W 2002 roku został piłkarzem juniorskiej drużyny SC Freiburg. W sezonie 2003/2004 był członkiem kadry pierwszego zespołu, lecz nie zagrał w żadnym meczu ligowym. W 2004 roku przeszedł do 1. FC Kaiserslautern. W Bundeslidze zadebiutował 12 września 2004 roku w meczu z Hansą Rostock (3:2). W sezonie 2005/2006 przebywał na wypożyczeniu w szwajcarskim FC Sankt Gallen. Rok później "Espen" zdecydowali się
na transfer definitywny piłkarza. W latach 2008–2009 grał w FC Basel, a w 2009 roku przeszedł do FSV Frankfurt. Następnie grał w takich klubach jak: MSV Duisburg, Liteks Łowecz i VfR Aalen. W 2015 trafił do SpVgg Greuther Fürth.

</doc>
<doc id="1658605" url="https://pl.wikipedia.org/wiki?curid=1658605" title="Historia polskiej geografii">
Historia polskiej geografii

Historia polskiej geografii – historia rozwoju wiedzy geograficznej w Polsce od średniowiecza do współczesności.
Geografia polska w okresie średniowiecza.
Początki geografii w Polsce sięgają kronik wczesnośredniowiecznych, w których znajdują się opisy ziem polskich (Gall Anonim XII w.). Początki geografii jako nauki sięgają roku 1494, kiedy na Wydziale Sztuk Wyzwolonych Akademii Krakowskiej wprowadzono wykłady z kosmografii (Jan z Głogowa, Wojciech z Brudzewa, Marcin Bylica). Dzięki temu Kraków stał się głównym ośrodkiem studiów geograficznych w XV-wiecznej Polsce. W zbiorach Akademii Krakowskiej znajdowały się: rękopiśmienny atlas Ptolemeusza z XV w., 6 rękopisów z XV w. – dzieł Alberta Wielkiego i Pierre’a d’Ailly. W księgozbiorze Kapituły Krakowskiej zgromadzono dzieła Ojców Kościoła o treści geograficznej: Orozjusza, Capelli i Izydora z Sewilli. W Akademii zajmowano się teorią położenia geograficznego, znane były trzy sposoby wyznaczania długości geograficznej, w tym z obserwacji początków zaćmienia Księżyca w danej miejscowości i jakiejkolwiek gwiazdy stałej, znajdującej się wtedy w zenicie miejscowego południka. W 1423 roku wyznaczono współrzędne Krakowa (Mikołaj z Grabstwa). Z Krakowem związany był również Jan Długosz (XV w.) autor "Choprographia Regni Poloniae", pierwszego szczegółowego opisu Polski, z podziałem kraju na dorzecza, klasyfikacją genetyczną jezior, długości rzek, oceną znaczenia rzek i miast; natomiast "Liber beneficiorum dioecesis Cracoviensis " Długosza jest statystycznym opisem beneficjentów kościelnych w Małopolsce. W 1421 r. wykonano pierwszą w Polsce szczegółową mapę Pomorza, przedstawioną papieżowi podczas polsko-krzyżackiego sporu o przynależność Pomorza do Polski. Całą mapę Polski i krajów sąsiednich wykonał Mikołaj z Kuzy (1491 r.). Benedykt Polak to pierwszy polski podróżnik, któremu zawdzięczamy wiarygodne informacje o państwie mongolskim (XIII w.).
Geografia polska w okresie odrodzenia.
Odrodzenie to okres rozkwitu polskiej geografii. Jej centrum stanowiła Akademia Krakowska. Zajęcia z geografii w XVI w. prowadzone były w ramach filozofii przyrody (Jan ze Stobnicy), obejmowały one również wykłady z astronomii i meteorologii; ich podstawą była "Fizyka i Meteorologia" Arystotelesa. Od końca XV do początku XVII wieku profesorowie Akademii prowadzili systematyczne, codzienne zapisy pogody (zebrano około 10 tys. spostrzeżeń). Odbiciem wielkich odkryć geograficznych było skonstruowanie w 1510 roku Globusa Jagiellońskiego, jednego z najstarszych przedstawiających Amerykę Południową jako odrębny kontynent. Jan ze Stobnicy był autorem mapy świata (1512), która jako pierwsza w Polsce ukazała się drukiem. Uwzględniała ona Amerykę Południową jako osobny kontynent. Rozszerzył on również tablice współrzędnych geogr. Ptolemeusza na półkulę zachodnią i podał metodę wyznaczania położenia geograficznego. Z Akademią Krakowską związany był również Maciej z Miechowa, autor "Traktatu o obu Sarmacjach" (1518 r.), pierwszej nowożytnej pracy o Europie Wschodniej, przeczącej istnieniu w jej obszarze gór Rifejskich i Hiperborejskich (jednego z dogmatów geografii starożytnej i średniowiecznej), skąd miały wypływać wszystkie rzeki. Przewrotu w astronomii dokonał Kopernik ogłoszeniem w "De revolutionibus orbium coelestium" teorii heliocentrycznej budowy Układu Słonecznego. Pod jego kierunkiem wydano w Gdańsku w 1540 r. pierwszy pomiar deklinacji magnetycznej w Polsce. W okresie renesansu powstały mapy Polski Wapowskiego (1526 r.) i Grodeckiego (1558 r.) włączone do 1 wydania atlasu Orteliusa. W okresie tym powstał też 18-kartonowy atlas Chin sporządzony przez Boyma, polskiego jezuitę. Marcin Kromer w dziele "Polonia sive de situ, populis, moribus, magistratibus et re publica regni Polonici libri duo" używa określenia „geographia”, nieznanego w rzymskiej i średniowiecznej łacinie.
Geografia polska w XVII-XVIII w..
Geografia polska w XVII-XVIII wieku przeżyła upadek, niewiele prac tego okresu zasługuje na wyróżnienie. Do osiągnięć geografii polskiej tego okresu należy zaliczyć wyznaczenie długości wahadła sekundowego, ustalenie kierunku południka i szerokości geograficznej Krakowa przez S. Pudłowskiego (1642 r.) oraz zastosowanie przez A. Kochańskiego zegara wahadłowego do wyznaczania długości geograficznej na morzu (1679 r.). Zdobycze nauki europejskiej przybliża "Meteorologia curiosa" W. Tylkowskiego (1668 r.), pierwszy szczegółowy opis fizjograficzny Polski został zawarty w "Historia naturalis Regni Poloniae ..." G. Rzączyńskiego (1721 r.), natomiast najlepszy polityczno-administracyjny opis Polski przed rozbiorami stanowi "Świat we wszystkich swoich częściach" W. Łubieńskiego (1740 r.), który wprowadza do polskiej literatury termin „geografia”. Tuż przed rozbiorami ukazał się szkolny podręcznik K. Wyrwicza "Geografia powszechna czasów nowożytnych" (1770 r.).
Geografia polska w okresie zaborów.
Z końcem XVIII i w XIX wieku nastąpiło odrodzenie polskiej geografii w zakresie badań, działalności wydawniczej i organizacyjnej. Najlepiej rozwijała się ona w Galicji. W Krakowie w 1866 roku powstała Komisja Fizjograficzna przy Krakowskim Towarzystwie Naukowym, a później przy Akademia Umiejętności zostały utworzone najstarsze na ziemiach polskich katedry geografii: w Krakowie na UJ (1849 r.) i we Lwowie na UJK (1882 r.). Do końca XIX wieku ukończono zdjęcie geologiczne ziem polskich; od 1799 roku działały stacje meteo w Krakowie, Warszawie, Gdańsku i Wilnie, wchodzące w skład międzynarodowej sieci obserwacyjnej. Zostały opracowane syntezy klimatu ziem polskich E. Romera (1912 r.) i R. Mareckiego (1914 r.), zagadnienia geologiczne (S. Staszic i H. Kołłątaj) i zagadnienia ekonomiczne Polski (S. Staszic). Wydano 16-tomowy "Wielki słownik geograficzny Królestwa Polskiego i krajów słowiańskich", ukazały się nowatorskie w skali Europy podręczniki geografii fizycznej (J. Śniadecki, 1804 r.), meteorologii z mapą izoterm A. Pietkiewicza (1872 r.), meteorologii (1917 r.) i oceanografii (1909 r.) M.P. Rudzkiego (pierwsze na świecie o dynamicznym ujęciu) geografii regionalnej W. Nałkowskiego, stanowiący przewrót w metodyce i ujęciu geografii szkolnej. W 1790 roku. J.M. Hube stwierdził nieregularność formy elipsoidy ziemskiej. Był to okres świetności polskiej kartografii, została wydana mapa Kwatermistrzostwa (1839 r.), atlasy i mapy historyczne J. Lelewela, Królestwa Polskiego J. Kolberga, F. Wrotnowskiego, W. Chrzanowskiego, atlas geologiczny i Galicji J. Puscha, atlas statystyczny L. Platera i A. Jabłonowskiego, szkolny E. Romera. Polscy topografowie brali udział w nowych zdjęciach topograficznych austriackich. Polacy uczestniczyli też w badaniach Ameryki Południowej (I. Domeyko), Afryki (A. Rehman), Azji (J. Czerski, A. Czekanowski, B. Dybowski, W. Sieroszewski), Australii (P. Strzelecki), Antarktydy (H. Arctowski, A. Dobrowolski).
Geografia polska w okresie międzywojennym.
Obok istniejących w okresie zaborów ośrodków i katedr geografii uniwersytetów w Krakowie i Lwowie, powstały nowe: na uniwersytetach w Warszawie (1918 r.), Poznaniu (1919 r.) oraz Wyższej Szkole Handlowej we Lwowie, Warszawie, Krakowie. Powstały także Polskie Towarzystwo Geograficzne (1918 r.), Towarzystwo Geograficzne we Lwowie (1926 r.) i Towarzystwo Geograficzne w Poznaniu (1928 r.); Zrzeszenie Polskich Nauczycieli Geografii (1922 r.). Organizacje te prowadziły ożywioną działalność wydawniczą, wydano 11 tomów "Wielkiej geografii powszechnej", rozwój geografii był stały, ale nierównomierny we wszystkich działach. Na pierwszy plan wysuwały się badania geomorfologiczne (krakowska szkoła geomorfologiczna, L. Sawicki, po kongresie MUG w Warszawie w 1934 roku nastąpiło ożywienie kontaktów z zagranicą, podjęto badania lodowców i ich przedpola: na Kaukazie (1936 E. Rühle), na Grenlandii (1937 A. Jahn) i Spitsbergenie (1938 M. Klimaszewski, B. Halicki); wolniej następował rozwój klimatologii (głównie E. Romer) i hydrografii. W dwudziestoleciu międzywojennym zaczęła się wyodrębniać geografia społeczno-ekonomiczna, już w latach 30. znana była krakowska szkoła geografii osadnictwa, zaludnienia i turyzmu. W 1936 roku powstało na UJ Podyplomowe Studium Turyzmu. Po uzgodnieniu sieci triangulacyjnej na terenach dawnych zaborów wykonano nowe zdjęcie topograficzne, a Wojskowy Instytut Geograficzny w latach 1919-1939 wydał jednolite mapy Polski w skalach 1:25 000, 1:100 000, 1:300 000, 1:500 000 oraz pierwsze arkusze mapy fotogrametrycznej. Zostały także opracowane 4 arkusze Międzynarodowej Mapy Świata oraz liczne atlasy, w tym Statystyczny Atlas Polski E. Romera. W latach 1918-1925 geografowie brali udział w pracach nad podziałem administracyjnym Polski.
Geografia polska w okresie II wojny światowej.
Okres II wojny światowej zapisał się tragicznie w dziejach polskiej geografii. Oznaczał likwidację wszystkich katedr geografii na wyższych uczelniach i innych placówek naukowych, a więc oficjalne zaprzestanie prowadzonych badań, publikacji prac, i kształcenia na poziomie wyższych uczelni. Studia geograficzne były jednak prowadzone w tajnych uniwersytetach w Krakowie i Warszawie. Wśród profesorów UJ aresztowanych i wywiezionych do obozu w Sachsenhausen znalazł się również ówczesny dyrektor Instytutu Geografii Jerzy Smoleński. W czasie II wojny światowej zginęło ogółem 40 geografów, w tym kierownicy 3 z 5 przedwojennych uniwersyteckich katedr geografii: J. Smoleński, S. Lencewicz, S. Pawłowski. Zniszczeniu uległy zbiory biblioteczne i kartograficzne. Polscy geografowie działali jako kartografowie i nawigatorzy w armiach alianckich (w tym w RAF).
Geografia polska po II wojnie światowej.
Pierwsze lata powojenne były okresem uzupełniania braków kadrowych, nadrabiania strat materialnych, a także 6 letniego dystansu do geografii światowej. Bezpośrednio po wojnie odrodziły się katedry geografii na uniwersytetach w Krakowie, Poznaniu i Warszawie. Powstały też nowe ośrodki geograficzne w Lublinie, Wrocławiu, Toruniu i Łodzi oraz WSE i WSP w Krakowie; swoją działalność wznowiło też Polskie Towarzystwo Geograficzne, a w roku 1953 powstał Instytut Geografii i Przestrzennego Zagospodarowania PAN, pełniący funkcje koordynatora badań. Geografowie byli ekspertami przy ustalaniu nowych granic państwowych, opiniowali podziały administracyjne Polski, byli rzeczoznawcami przy przywracaniu nazw na ziemiach zachodnich. Wydawali prace monograficzne i organizowali kursy informacyjne o ziemiach zachodnich, opracowali nowe podziały fizycznogeograficzne Polski. Na lata 1956–1968 przypada okres szczytowego rozwoju i osiągnięć polskiej geografii i jej czołowej pozycji w świecie w niektórych dziedzinach (geomorfologia), co było związane z działalnością wybitnych uczonych i zorganizowanych przez nich szkół, także nawiązaniem kontaktów międzynarodowych (od 1956 roku udział w kongresach i pracach komisji MUG), organizowaniem kongresów w Polsce, podjęciem badań w ramach współpracy międzynarodowej, wydawaniem czasopism o zasięgu światowym oraz decentralizacją zarządzania i osłabieniem kierowniczej roli PAN. Rozwój poszczególnych działów geografii był nierównomierny: dominowała geografia fizyczna, a w jej obrębie geomorfologia, słabiej rozwijała się geografia społeczno-ekonomiczna. Regres lat 70. związany był z centralnym sterowaniem problemami badawczymi i ograniczeniem środków finansowych. W latach 80. nowe perspektywy rozwoju geografii stworzył koordynowany przez IGiPZ PAN centralny program badawczy „Przemiany środowiska geograficznego Polski”.

</doc>
<doc id="1658607" url="https://pl.wikipedia.org/wiki?curid=1658607" title="Zachyłek Morisona">
Zachyłek Morisona

Zachyłek Morisona – część jamy otrzewnej, przestrzeń oddzielająca wątrobę i prawą nerkę. W warunkach normy jest przestrzenią potencjalną, w której nie ma płynu; w razie krwotoku do jamy otrzewnej lub wodobrzusza gromadzi się w nim krew lub płyn przesiękowy, co można uwidocznić w badaniach obrazowych. 
Nazwa pochodzi od chirurga Jamesa Rutherforda Morisona (1853–1939).

</doc>
<doc id="1658609" url="https://pl.wikipedia.org/wiki?curid=1658609" title="Pływanie na Letniej Uniwersjadzie 2007 – 800 metrów stylem dowolnym mężczyzn">
Pływanie na Letniej Uniwersjadzie 2007 – 800 metrów stylem dowolnym mężczyzn

Zawody pływackie w konkurencji 800 metrów stylem dowolnym mężczyzn odbyły się 10 sierpnia na pływalni Aquatic Center of Thammasat University w Bangkoku.
Złoto wywalczył Chad Latourette. Srebro zdobył Yuriy Prilukov. Brązowy medal przypadł reprezentantowi Ukrainy Sergiowi Fesenko.
Finał B nie był rozgrywany na tym dystansie.
Linki zewnętrzne.
Strona FISU

</doc>
<doc id="1658611" url="https://pl.wikipedia.org/wiki?curid=1658611" title="Nieftianik Ufa">
Nieftianik Ufa

Nieftianik Ufa (ros. Футбольный клуб «Нефтяник» Уфа, "Futbolnyj Kłub "Nieftianik" Ufa") - rosyjski klub piłkarski z siedzibą w Ufie.
Historia.
Chronologia nazw:
Piłkarska drużyna Krylja Sowietow została założona w 1947 w mieście Ufa, na bazie drużyn Dinamo Ufa i Krylja Sowietow Czernikowsk.
W tym że roku zespół debiutował w Drugiej Grupie, podgrupie 1 Mistrzostw ZSRR, w której zajął ostatnie 12. miejsce i przez następne 10 lat występował w rozgrywkach lokalnych.
Dopiero w 1957 już jako Nieftianik Ufa ponownie startował w Klasie B, grupie 3.
Po reorganizacji systemu lig ZSRR w 1963 okazał się w Drugiej Lidze, w której występował do 1991, z wyjątkiem sezonów 1966-1969, kiedy to pod nazwą Stroitiel Ufa reprezentował miasto w Pierwszej Lidze.
Od 1977 klub nazywał się Gastiełło Ufa.
W Mistrzostwach Rosji klub startował w Pierwszej Lidze, grupie Centralnej, ale zajął przedostatnie 17 miejsce i spadł do Drugiej Ligi, grupy 6, a w następnym 1993 do Trzeciej Ligi, grupy 6. Klub w tym okresie co roku zmieniał nazwy: Samrau Ufa, Estiel Ufa, Agidiel Ufa.
W 1995 klub zajął 9 miejsce w Trzeciej lidze, ale z powodów finansowych zrezygnował z dalszych rozgrywek i został rozwiązany.
W rozgrywkach amatorskich w 1997 występował Stroitiel Ufa, a w 1998 Woschod Ufa.
Dopiero w 2000 nastąpiło odrodzenie klubu. Stroitiel Ufa po 2 lat występów w Amatorskiej Lidze w 2001 zdobył awans do Drugiej Dywizji, grupie Uralsko-Nadwołżańskiej.
6 października 2003 klub przywrócił nazwę Nieftianik Ufa, jednak po sezonie 2005, w którym zajął 5 miejsce, zrezygnował z dalszych występów i został rozwiązany po raz drugi.

</doc>
<doc id="1658613" url="https://pl.wikipedia.org/wiki?curid=1658613" title="Stroitiel Ufa">
Stroitiel Ufa



</doc>
<doc id="1658614" url="https://pl.wikipedia.org/wiki?curid=1658614" title="The Remixes (album Mariah Carey)">
The Remixes (album Mariah Carey)

The Remixes – kolekcja remiksów największych hitów Carey. Pierwsza płyta zawiera remiksy klubowe, a druga inne remiksy i hip-hopowe wersje piosenek. Jest to ostatnia płyta Carey wydana przez Columbia Records.
Produkcja.
Album zawiera duet Mariah z Busta Rhymesem „I Know What You Want”, który został oryginalnie nagrany na jego album "It Ain't Safe No More". Zawiera on także dwie piosenki, które zostały wydane tylko w Japonii: „Miss You” z Jadakissem i „The One (So So Def Remix)”. Pięć piosenek z tego albumu – „Breakdown”, „Sweetheart”, „Crybaby”, „Miss You” i „I Know What You Want” nie są remiksami. Wszystkie trzy wytwórnie Carey – Columbia Records, Virgin Records i Island Records zgodziły się na licencjonowanie remiksów, podczas gdy „I Know What You Want” był licencjonowany przez J Records.
Opinie.
Jak poprzednia kompilacja Carey, "Greatest Hits", "The Remixes" nie była bardzo promowana. Wiedząc, że album był kontraktową sprawą, i wiedząc, że jej eksmąż Tommy Mottola został zwolniony z Sony/Columbia, Carey miała większe pole do popisu i mogła wiele wnieść do projektu i konsekwentnie udzielała wielu wywiadów, aby pomóc w sprzedaży albumu. Album znalazł się na pierwszym miejscu, przez 8 tygodni, na liście Top Electronic Albums, ze sprzedażą 40 697 kopii w pierwszym tygodniu. Zadebiutował na 36. miejscu "Billboard" 200 i stał się pierwszym albumem Carey, który nie otrzymał certyfikatu od RIAA.
Po sukcesie "The Emancipation of Mimi", album zaczął się gorzej sprzedawać. Do 2006 roku sprzedało się 246 000 kopii w Stanach Zjednoczonych oraz ponad milion kopii na całym świecie.

</doc>
<doc id="1658615" url="https://pl.wikipedia.org/wiki?curid=1658615" title="Woschod Ufa">
Woschod Ufa



</doc>
<doc id="1658616" url="https://pl.wikipedia.org/wiki?curid=1658616" title="Agidiel Ufa">
Agidiel Ufa



</doc>
<doc id="1658617" url="https://pl.wikipedia.org/wiki?curid=1658617" title="Agidel Ufa">
Agidel Ufa



</doc>
<doc id="1658618" url="https://pl.wikipedia.org/wiki?curid=1658618" title="Estiel Ufa">
Estiel Ufa



</doc>
<doc id="1658619" url="https://pl.wikipedia.org/wiki?curid=1658619" title="Estel Ufa">
Estel Ufa



</doc>
<doc id="1658620" url="https://pl.wikipedia.org/wiki?curid=1658620" title="Samrau Ufa">
Samrau Ufa



</doc>
<doc id="1658621" url="https://pl.wikipedia.org/wiki?curid=1658621" title="Gastiełło Ufa">
Gastiełło Ufa



</doc>
<doc id="1658622" url="https://pl.wikipedia.org/wiki?curid=1658622" title="Gastełło Ufa">
Gastełło Ufa



</doc>
<doc id="1658624" url="https://pl.wikipedia.org/wiki?curid=1658624" title="Gastello Ufa">
Gastello Ufa



</doc>
<doc id="1658625" url="https://pl.wikipedia.org/wiki?curid=1658625" title="Diewon Ufa">
Diewon Ufa



</doc>
<doc id="1658626" url="https://pl.wikipedia.org/wiki?curid=1658626" title="Francesco Bonfiglio">
Francesco Bonfiglio

Francesco Bonfiglio (ur. 1883, zm. 1966) – włoski neurolog i neuropatolog. 
Uczeń Franza Nissla. W 1908 przedstawił jeden z pierwszych opisów choroby, dwa lata później nazwanej mianem choroby Alzheimera.

</doc>
<doc id="1658627" url="https://pl.wikipedia.org/wiki?curid=1658627" title="Dewon Ufa">
Dewon Ufa



</doc>
<doc id="1658628" url="https://pl.wikipedia.org/wiki?curid=1658628" title="Krylja Sowietow Ufa">
Krylja Sowietow Ufa



</doc>
<doc id="1658630" url="https://pl.wikipedia.org/wiki?curid=1658630" title="Forward Class">
Forward Class

Forward class (dosłownie: "klasa uprzywilejowana") – termin prawny w kontekście legislacji indyjskiej, oznaczający łącznie wszystkie te grupy społeczne, które aktualnie nie kwalifikują się do uzyskania tzw. "Reservation benefits", czyli kwoty miejsc w systemie reprezentacji politycznej, przewidzianej dla członków grup najbardziej upośledzonych społecznie i ekonomicznie, czyli zaliczonych do kategorii Scheduled Castes and Scheduled Tribes i Other Backward Classes. Rząd indyjski nie publikuje osobnej listy grup (kast) uprzywilejowanych. Ocenia się, że stanowią one nieco poniżej 40% społeczeństwa Indii. Grupy uznane za "forward" w niektórych stanach mogą czasami mieć status "backward" w innych.

</doc>
<doc id="1658631" url="https://pl.wikipedia.org/wiki?curid=1658631" title="Ignatius Kung Pin-mei">
Ignatius Kung Pin-mei

Ignatius Kung Pin-mei (chin. upr. 龚品梅, chin. trad. 龔品梅, pinyin "Gōng Pǐnméi"; ur. 2 sierpnia 1901 w Szanghaju, zm. 12 marca 2000 w Stamford) – chiński duchowny katolicki, kardynał, biskup Suzhou, a następnie biskup Szanghaju oraz administrator apostolski diecezji Suzhou i archidiecezji nankińskiej.
Życiorys.
Urodził się 2 sierpnia 1901 w Szanghaju w głęboko wierzącej, katolickiej rodzinie. Był najstarszy z czworga rodzeństwa. W 1919 po ukończeniu katolickiej szkoły średniej w Szanghaju wstąpił do seminarium diecezjalnego, gdzie do 1928 roku studiował literaturę, filozofię i teologię. Po dwóch latach praktyki duszpasterskiej, 28 maja 1930 roku otrzymał święcenia kapłańskie.
Początkowo pracował jako duszpasterz szkolny i akademicki. Był dyrektorem wielu szkół w Songjiang i Szanghaju oraz opiekował się studentami na Uniwersytecie Aurora. W latach 1934–1936 głosił Ewangelię w Fenyang.
9 czerwca 1949 został mianowany ordynariuszem Suzhou, a 7 października tego samego roku otrzymał sakrę biskupią. 15 lipca 1950 roku został przeniesiony na stolice biskupią do Szanghaju. Jednocześnie mianowano go administratorem apostolskim diecezji Suzhou i archidiecezji Nankin. W tym okresie Kościół w Chinach był prześladowany. Bp Kung Pin-mei podtrzymywał swych diecezjan na duchu i utwierdzał ich w wierze.
8 września 1955 roku został aresztowany wraz z innymi kapłanami oraz świeckimi, uwięziony, a po pięciu latach skazany na dożywocie za zdradę stanu. Pozostał w więzieniu ponad trzydzieści lat i przez cały ten czas, pomimo usilnych zabiegów ze strony władz, dochował wierności Ojcu Świętemu i nie przystąpił do Patriotycznego Stowarzyszenia Katolików Chińskich. Jego postawa była dla chrześcijan w Chinach symbolem głębokiej wiary w Boga i niezłomnej wierności Kościołowi. Został zwolniony z więzienia w lipcu 1985 roku, lecz do 6 stycznia 1988 roku musiał pozostać w areszcie domowym, po czym uzyskał zezwolenie na emigrację do USA.
Na Konsystorzu, który odbył się 30 czerwca 1979 roku Jan Paweł II podniósł go do godności kardynalskiej "in pectore", co zostało ogłoszone na Konsystorzu 28 czerwca 1991 roku.
12 lipca 1993 został najstarszym żyjącym kardynałem po śmierci kardynała Ferdinando Giuseppe Antonelliego.

</doc>
<doc id="1658632" url="https://pl.wikipedia.org/wiki?curid=1658632" title="Lonchura oryzivora">
Lonchura oryzivora



</doc>
<doc id="1658633" url="https://pl.wikipedia.org/wiki?curid=1658633" title="IMAM Ro.43">
IMAM Ro.43

IMAM Ro.43 – włoski pokładowy wodnosamolot rozpoznawczy, używany na okrętach "Regia Marina" w czasie II wojny światowej.
Historia.
Ro.43 został zaprojektowany w odpowiedzi na zapotrzebowanie włoskiej marynarki wojennej na samolot rozpoznawczy, przystosowany do startu z katapulty okrętowej. Wytwórnia lotnicza "Industrie Meccaniche a Aeronautuiche Meridionali (IMAM)" z Neapolu przedstawiła konstrukcję wodnosamolotu opartą na rozwiązaniach produkowanego dla "Regia Aeronautica" dwupłata rozpoznawczego Ro.37. Prototyp, napędzany silnikiem gwiazdowym "Piaggio P.IX R.C." o mocy 560 KM został oblatany w 1934 roku.
Samoloty seryjne, których produkcję rozpoczęto w roku 1935, zostały wyposażone w mocniejszy silnik "Piaggio P.X R" z trójłopatowym śmigłem. Trafiły one na pokłady dużych okrętów "Regia Marina", gdzie służyły do rozpoznania, korygowania ognia artylerii i jako samoloty łącznikowe. Jednak w eksploatacji ujawniła się poważna wada samolotu. Jego konstrukcja okazała się zbyt delikatna, Ro.43 pozostające na odkrytych katapultach ulegały częstym uszkodzeniom. Nie najlepsze były też ich własności morskie, problematyczne stawały się start i lądowanie na wzburzonym morzu. Wszystko to, a także słabe osiągi i uzbrojenie spowodowały, że wodnosamoloty były wykorzystywane w bardzo ograniczonym zakresie.
Produkcję samolotu zakończono w 1941 roku, ogółem wyprodukowano 194 egzemplarze, z których 110 było w służbie w momencie przystąpienia Włoch do II wojny światowej w Europie. Poza okrętami "Regia Marina" używano ich również na okupowanych przez Włochy wyspach Morza Egejskiego. Jednak konieczność unowocześnienia sprzętu spowodowała stopniową wymianę Ro.43 na przystosowane do katapultowania lądowe myśliwce Reggiane Re.2000. Były one szybsze i lepiej uzbrojone, a relatywna bliskość brzegów w trakcie działań na Morzu Śródziemnym dawała im możliwość bezpiecznego dotarcia do najbliższego lotniska po wykonaniu zadania.
Opis konstrukcji.
IMAM Ro.43 był dwumiejscowym dwupłatem, wodnosamolotem z pływakiem centralnym, przystosowanym do bazowania na pokładach okrętów. Miał konstrukcję mieszaną: kadłub z rur stalowych kryty był częściowo blachą a częściowo płótnem, skrzydła miały konstrukcje metalowo – drewnianą krytą płótnem i były częściowo składane celem umożliwienia hangarowania. Główny pływak był drewniany, pływaki pomocnicze metalowe. Uzbrojenie stanowiły dwa karabiny maszynowe kal. 7,7 mm: stały pilota i ruchomy w kabinie obserwatora.
Jeszcze w 1936 roku opracowano jednomiejscową wersję myśliwską samolotu ze wzmocnionym uzbrojeniem, pod oznaczeniem Ro.44.

</doc>
<doc id="1658634" url="https://pl.wikipedia.org/wiki?curid=1658634" title="Padda oryzivora">
Padda oryzivora



</doc>
<doc id="1658639" url="https://pl.wikipedia.org/wiki?curid=1658639" title="Mistrzostwa Świata w Piłce Siatkowej Mężczyzn 2010 (eliminacje strefy CEV)/Grupa D">
Mistrzostwa Świata w Piłce Siatkowej Mężczyzn 2010 (eliminacje strefy CEV)/Grupa D

Mecze grupy D pierwszej rundy kwalifikacyjnej do Mistrzostw Świata w Piłce Siatkowej Mężczyzn 2010 strefy CEV rozegrane zostały w dniach od 9 do 11 stycznia 2009 roku w azerskim mieście - Quba.
W grupie D znalazły się cztery drużyny: Albania, Azerbejdżan, Czarnogóra oraz Mołdawia.
Awans do drugiej rundy kwalifikacyjnej uzyskała Czarnogóra.
Tabela.
Grupa D
Mołdawia – Czarnogóra.
Piątek, 9 stycznia 2009
16:00 - Olympic and Leisure Complex, Quba - Widzów: ?
Azerbejdżan – Albania.
Piątek, 9 stycznia 2009
18:30 - Olympic and Leisure Complex, Quba - Widzów: 2000
Albania – Czarnogóra.
Sobota, 10 stycznia 2009
16:00 - Olympic and Leisure Complex, Quba - Widzów: 100
Mołdawia – Azerbejdżan.
Sobota, 10 stycznia 2009
18:30 - Olympic and Leisure Complex, Quba - Widzów: 1700
Albania – Mołdawia.
Niedziela, 11 stycznia 2009
16:00 - Olympic and Leisure Complex, Quba - Widzów: 50
Czarnogóra – Azerbejdżan.
Niedziela, 11 stycznia 2009
18:30 - Olympic and Leisure Complex, Quba - Widzów: 1300
Składy.
Sekcja grupuje składy wszystkich reprezentacji narodowych w piłce siatkowej, które grały w grupie D pierwszej rundy kwalifikacyjnej do mistrzostw świata.
Przynależność klubowa na początek sezonu 2008-09.
Albania.
Trener: Ylli Tomorri&lt;br&gt;Asystenci: Ilia Koja i Jovan Melka
Azerbejdżan.
Trener: Sahib Alijew&lt;br&gt;Asystent: Jurij Kartalis
Czarnogóra.
Trener: Veselin Vuković&lt;br&gt;Asystent: Ivan Joksimović
Mołdawia.
Trener: Artur Romaszczan&lt;br&gt;Asystent: Sergiej Tiuliu

</doc>
<doc id="1658641" url="https://pl.wikipedia.org/wiki?curid=1658641" title="Himarë">
Himarë

Himarë, Himara (gr. Χειμάρρα, "Chimara") – miasto w Albanii, położone nad Morzem Jońskim. Miasto liczy około 2 tysiące mieszkańców. W Himarë znajduje się duża mniejszość grecka, spowodowana bliskością tego kraju. Skutkiem tego, język grecki jest drugim w hierarchii językiem tego regionu.
Historia.
Miasto zostało założone przed II wiekiem p.n.e. w czasach greckich kolonizacji dokonywanych przez Chaonów. W czasach rzymskich miasto prowincjonalne Macedonii. Następnie miejscowość znalazła się w Cesarstwie Bizantyjskim, w regionie Chaonia – części prowincji Epirus. Po upadku Bizancjum, Himarë znalazła się pod panowaniem tureckim. Była jedną z jego europejskich prowincji. W 1912 roku Albania ogłosiła niepodległość. W 1920 roku, po pokojowej konferencji, Himarë oficjalnie weszła w skład niepodległego państwa albańskiego. W 1969 uzyskała prawa miejskie.
Geografia.
Region Himarë charakteryzuje się dość wysokimi wzniesieniami gór Llogara (czasami nazywanymi "Keravnia"), opadającymi gwałtownie do morza. Znajdują się tu piaszczyste plaże, jak również wysokie klify. Krajobraz jest urodzajny w drzewa oliwne i licznie spotykane tu cytrusy.

</doc>
<doc id="1658646" url="https://pl.wikipedia.org/wiki?curid=1658646" title="Zelimchan Chusejnow">
Zelimchan Chusejnow

Zelimchan Chusejnow (ros. Зелимхан Хусейнов, azer. Zəlimxan Hüseynov; ur. 13 lipca 1981) – pochodzący z Dagestanu zapaśnik stylu wolnego (kat. 60 kg). Początkowo reprezentował Rosję, a od 2008 roku startuje w barwach Azerbejdżanu.
Największym jego sukcesem jest złoty medal mistrzostw Europy 2009 zdobyty w Wilnie. Startował w igrzyskach olimpijskich w Pekinie, gdzie zajął piąte miejsce, przegrywając brązowy medal z Irańczykiem Moradem Mohammadim w kategorii do 60 kg.
Pierwszy w Pucharze Świata w 2009 i 2011; trzeci w 2010, a czwarty w 2003. Trzeci na MŚ juniorów w 2001. Mistrz Europy juniorów w 1999 roku.

</doc>
<doc id="1658648" url="https://pl.wikipedia.org/wiki?curid=1658648" title="Czeski Zakątek">
Czeski Zakątek



</doc>
<doc id="1658650" url="https://pl.wikipedia.org/wiki?curid=1658650" title="A-10 Thunderbolt">
A-10 Thunderbolt



</doc>
<doc id="1658651" url="https://pl.wikipedia.org/wiki?curid=1658651" title="Smolik (album)">
Smolik (album)

Smolik – debiutancki solowy album Andrzeja Smolika. Wydany został 14 maja 2001 roku.
W nagraniu albumu brali udział między innymi: Kasia "Novika" Nowicka z zespołu Futro, Waldemar Kasperkowiak, Larry Ugwu z zespołu Biafro, Jahiar Azim Irani, Bogdan Kondracki, Paweł Krawczyk, Jacek Perkowski i Artur Rojek.
Materiał był promowany teledyskami do utworów "50 tysięcy 881" i "T. Time", odpowiednio w reżyserii Rafała Paradowskiego i Anny Maliszewskiej. Nagrania dotarły do 23. miejsca zestawienia OLiS.
Recenzje.
Album ten zebrał bardzo pozytywne recenzje. Przez niektórych recenzentów uważany za zaskoczenie. Klubowe brzmienia przełomu lat 70. i 80. mieszają się tutaj z chilloutowymi klimatami. Materiał na płycie jest określany jako udana próba nawiązania do francuskiej i brytyjskiej muzyki klubowej. Uważany za pionierski na polskim rynku muzycznym, w kategorii ambitnego popu.

</doc>
<doc id="1658653" url="https://pl.wikipedia.org/wiki?curid=1658653" title="Teatr Enigmatic KUL">
Teatr Enigmatic KUL

Teatr Enigmatic KUL (także: "Teatr Słowa", "Teatr Wizualny") – lubelska grupa teatralna założona w 1980 Od 2004 funkcjonuje pod obecną nazwą. 
Historia.
Twórcą i pomysłodawcą teatru był lubelski artysta malarz Andrzej Piwowarczyk (1954-2008). Obecnie teatr kierowany jest przez Alicję Jachiewicz-Szmidt.
Specyfiką spektakli teatru „Enigmatic” jest ich forma - dopasowana do konwencji danego przedstawienia. Każdy spektakl poprzedzony jest ciągiem przygotowań w celu uzyskania jak największej precyzji i doskonałości formalnej wystawianych sztuk, by widz miał wrażenie obcowania z dziełem zamkniętym w pewną całość. 
Repertuar teatru to dramaty sceniczne i przedstawienia plenerowe, których inscenizacje mają za zadanie ukazywać prawdę o człowieku i starać się zdefiniować istotę rzeczywistości. 
Wachlarz gatunkowy wystawianych dramatów jest bardzo szeroki. Od sztuk obyczajowych, poprzez poetyckie, po teatr absurdu.
Realizacje.
W latach 2002 – 2005 w ramach teatru funkcjonował kabaret „Teatralna Piwnica Artystyczna”.

</doc>
<doc id="1658654" url="https://pl.wikipedia.org/wiki?curid=1658654" title="A-7 Corsair II">
A-7 Corsair II



</doc>
<doc id="1658655" url="https://pl.wikipedia.org/wiki?curid=1658655" title="Inspektorat Mazowiecki Armii Krajowej">
Inspektorat Mazowiecki Armii Krajowej

Inspektorat Mazowiecki Armii Krajowej – terenowa struktura Okręgu Białystok Armii Krajowej.
W czasie Akcji „Burza” sformowany w obwodzie ostrołęckim 5 pułk ułanów Armii Krajowej 20 sierpnia 1944 dokonał napadu na stanowiska baterii niemieckiej pod wsią Łabędy. Po demobilizacji w Puszczy Kurpiowskiej pozostał oddział por. Kazimierza Stefanowicza „Asa”. Współdziałał on z sowieckimi grupami wywiadowczymi.

</doc>
<doc id="1658656" url="https://pl.wikipedia.org/wiki?curid=1658656" title="Ginura">
Ginura

Ginura ("Gynura") – rodzaj roślin należący do rodziny astrowatych. Obejmuje co najmniej 54 gatunki. Występują w strefie międzyzwrotnikowej Afryki, Azji i Australii. 
Systematyka.
Angiosperm Phylogeny Website adaptuje podział na podrodziny astrowatych ("Asteraceae") opracowany przez Panero i Funk w 2002, z późniejszymi uzupełnieniami. Zgodnie z tym ujęciem rodzaj "Gynura" należy do plemienia "Senecioneae", podrodziny "Asteroideae" (Juss.) Chev. W systemie APG III astrowate są jedną z kilkunastu rodzin rzędu astrowców ("Asterales"), wchodzącego w skład kladu astrowych w obrębie dwuliściennych właściwych. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa astrowe ("Asteridae" Takht.), nadrząd astropodobne ("Asteranae" Takht.), rząd astrowce ("Asterales" Lindl), rodzina astrowate ("Asteraceae" Dumort.), rodzaj "Gynura" Cass.
Zastosowanie.
Niektóre gatunki są uprawiane jako rośliny ozdobne, w Polsce jako roślinę pokojową najczęściej uprawia się ginurę pomarańczową.

</doc>
<doc id="1658657" url="https://pl.wikipedia.org/wiki?curid=1658657" title="Inspektorat Łomżyński Armii Krajowej">
Inspektorat Łomżyński Armii Krajowej

Inspektorat Łomżyński Armii Krajowej – terenowa struktura Okręgu Białystok Armii Krajowej
W inspektoracie sformowano trzy bataliony 33 pułku piechoty Armii Krajowej. I batalion kpt. Józefa Siejaka „Saka” działał w rejonie Szczepankowa. II batalion kpt. Władysława Olszaka „Szareckiego” i III batalion kpt. Jana Sokołowskiego „Maja” działały po obu stronach Narwi i nad Biebrzą. III batalion, współdziałając z oddziałem sowieckim, walczył z Niemcami pod Sieburczynem. Oddziały partyzanckie, operując na drogach w rejonie Maliszewo – Chlebiotki utrudniały wycofywanie się nieprzyjacielowi w kierunku na most w Wiźnie.
Skład organizacyjny.
Organizacja w 1944:

</doc>
<doc id="1658658" url="https://pl.wikipedia.org/wiki?curid=1658658" title="F-105 Thunderchief">
F-105 Thunderchief



</doc>
<doc id="1658660" url="https://pl.wikipedia.org/wiki?curid=1658660" title="Inspektorat Suwalski Armii Krajowej">
Inspektorat Suwalski Armii Krajowej

Inspektorat Suwalski Armii Krajowej – terenowa struktura Okręgu Białystok Armii Krajowej.
Dowódcą (inspektorem) był mjr Franciszek Szabunia „Zemsta”.
Represje po wojnie.
Na terenie Inspektoratu miała miejsce Obława augustowska.

</doc>
<doc id="1658662" url="https://pl.wikipedia.org/wiki?curid=1658662" title="Inspektorat Białostocki Armii Krajowej">
Inspektorat Białostocki Armii Krajowej

Inspektorat Białostocki Armii Krajowej – terenowa struktura Okręgu Białystok AK
W okresie od października 1944 roku do stycznia 1945 roku stanowisko inspektora zajmował Aleksander Rybnik. Wymieniony oficer od 10 grudnia 1943 pełnił obowiązki komendanta Obwodu Białystok Powiat.
Skład organizacyjny.
Organizacja w 1944:
Tradycje.
1 marca 2017 roku, w ramach obchodów Narodowego Dnia Pamięci „Żołnierzy Wyklętych”, Minister Obrony Narodowej Antoni Macierewicz nakazał 1 Podlaskiej Brygadzie Obrony Terytorialnej przejąć i z honorem kultywować tradycje oddziałów bojowych Inspektoratu Białostockiego AK:

</doc>
<doc id="1658663" url="https://pl.wikipedia.org/wiki?curid=1658663" title="Benjamin Limo">
Benjamin Limo

Benjamin Limo (ur. 23 sierpnia 1974) – kenijski lekkoatleta, długodystansowiec.
Limo zawodowo zaczął trenować bieganie dopiero w 1997, w 2005 został wybrany sportowcem roku w Kenii.

</doc>
<doc id="1658666" url="https://pl.wikipedia.org/wiki?curid=1658666" title="Inspektorat Grodzieński Armii Krajowej">
Inspektorat Grodzieński Armii Krajowej

Inspektorat Grodzieński Armii Krajowej – terenowa struktura Okręgu Białystok Armii Krajowej
Skład organizacyjny.
Organizacja w 1944:

</doc>
<doc id="1658667" url="https://pl.wikipedia.org/wiki?curid=1658667" title="Jarosław Woźniak">
Jarosław Woźniak

Jarosław Józef Woźniak (ur. 17 marca 1964 w Ostrowie Wielkopolskim) – polski polityk, poseł na Sejm RP I kadencji.
Życiorys.
Ukończył studia na Wydziale Filologicznym Uniwersytetu Łódzkiego, uzyskując tytuł zawodowy teatrologa. Pracował w Urzędzie Miejskim w Łodzi. W 1991 uzyskał mandat posła na Sejm I kadencji z listy ogólnopolskiej kandydatów w okręgu łódzkim z ramienia Konfederacji Polski Niepodległej.
Zasiadał w Komisji Samorządu Terytorialnego, Komisji Regulaminowej i Spraw Poselskich oraz Komisji Ochrony Środowiska, Zasobów Naturalnych i Leśnictwa. Był także członkiem trzech podkomisji: Podkomisji nadzwyczajnej do rozpatrzenia projektów ustaw o finansach gmin, Podkomisji Regulaminowo-Prawnej oraz Podkomisji nadzwyczajnej do rozpatrzenia poselskiego projektu uchwały w sprawie organizacji obchodów 500-lecia parlamentaryzmu polskiego.

</doc>
<doc id="1658673" url="https://pl.wikipedia.org/wiki?curid=1658673" title="James Keach">
James Keach

James Keach (ur. 7 grudnia 1947 w Savannah) – amerykański aktor, reżyser i producent filmowy.
Życiorys.
Urodził się w Savannah w stanie Georgia jako syn Mary Kain Keach (z domu Peckham) i Waltera Stacy’ego Keacha Sr., producenta, aktora, scenarzysty i wykładowcy dramatu. Jego starszy brat Stacy (ur. 2 czerwca 1941) jest aktorem i narratorem. Ukończył Northwestern University i Yale School of Drama, a także przeszedł szkolenie jako klasyczny aktor szekspirowski.
Występował w roli Jessego Jamesa w westernie Waltera Hilla "Straceńcy" ("The Long Riders", 1980). Johnny Cash był tak zachwycony tym filmem, że on i June Carter zaprzyjaźnili się z Keachem i poprosili go o udział w rozwoju dramatu biograficznego "Spacer po linie" (2003), którą wyprodukował Keach.
Keach wystąpił w wielu drugoplanowych rolach w filmach, w tym w komedii Harolda Ramisa "" ("National Lampoon's Vacation", 1983) z Chevym Chase’em, dramacie historycznym "Ostrze brzytwy" ("The Razor's Edge", 1984) u boku Billa Murraya oraz komedii sportowej Michaela Ritchiego "Dzikie koty" ("Wildcats", 1986) z Goldie Hawn. Zagrał także główną rolę zastępcy Henry’ego „Hanka” Halika w komedii "Akademia ruchu" ("Moving Violations", 1985) z Jennifer Tilly.
Był reżyserem popularnego serialu telewizyjnego CBS "Doktor Quinn" (1993), w którym w roli tytułowej wystąpiła jego ówczesna żona Jane Seymour, oraz fabularyzacji tej produkcji (1999). Był reżyserem i producentem dwóch komedii romantycznych – "Randki w ciemno" (2006) i "Czekając na wieczność" ("Waiting for Forever", 2010) oraz filmu dokumentalnego "Glen Campbell: I'll Be Me" (2014), którego bohaterem był muzyk country Glen Campbell i jego walka z chorobą Alzheimera.
Życie prywatne.
Był trzykrotnie żonaty. 4 grudnia 1976 poślubił Holly Collins, siostrę Judy Collins. Jednak doszło do rozwodu. Do roku 1993 był żonaty z Mimi Maynard. 15 maja 1993 ożenił się z Jane Seymour, z którą ma bliźniaki: Johna Stacy’ego i Kristophera Stevena (ur. 30 listopada 1995). Rozwiedli się 10 grudnia 2015.

</doc>
<doc id="1658674" url="https://pl.wikipedia.org/wiki?curid=1658674" title="Zastraszanie">
Zastraszanie

Zastraszanie, grożenie – informowanie kogoś o zamiarze lub możliwości podjęcia lub zaniechania działań, na skutek czego zastraszana osoba znajdzie się w sytuacji przez nią niepożądanej. Zastraszanie z reguły jest społecznie potępiane, ale są wyjątki. Na przykład, kiedy po zmroku idziemy pustą ulicą pewnym krokiem i robiąc groźną minę, to jest mniej prawdopodobne, że staniemy się ofiarą rozboju.
Zastraszanie często przybiera formę niejawną, poprzez:
Groźba może być:
W systemie prawnym istnieje pojęcie groźby bezprawnej, czyli takiej, która może mieć konsekwencje prawno-sądowe. W systemie społecznym zjawisko groźby może być też pozytywne, gdyż złamanie zasad współżycia społecznego zagrożone jest różnymi karami, nie wyłączając utraty wolności czy nawet życia.
Z zastraszaniem wiąże się także pojęcie przemocy i lęku.

</doc>
<doc id="1658676" url="https://pl.wikipedia.org/wiki?curid=1658676" title="Iwona Zakrzewska">
Iwona Zakrzewska

Iwona Bożena Zakrzewska (ur. 28 stycznia 1958 w Gorzowie Wielkopolskim) – polska polityk, posłanka na Sejm I kadencji.
Życiorys.
Ukończyła studia na Wydziale Pedagogicznym Wyższej Szkoły Pedagogicznej w Zielonej Górze. Pracowała jako specjalista do spraw produkcji i handlu. W 1991 uzyskała mandat posłanki na Sejm I kadencji. Kandydowała w okręgu leszczyńsko-zielonogórskim, została wybrana z listy Konfederacji Polski Niepodległej. Zasiadała w Komisji Handlu i Usług, Komisji do Spraw Układu Europejskiego oraz Komisji Stosunków Gospodarczych z Zagranicą i Gospodarki Morskiej. Należała także do trzech podkomisji. W 1993 bez powodzenia ubiegała się o reelekcję. Później związana ze spółkami prawa handlowego. Została członkinią rady programowej Instytutu Historycznego Nurtu Niepodległościowego im. Andrzeja Ostoi-Owsianego. W latach 2011–2012 zajmowała stanowisko dyrektora zarządzającego Centrum Rozwoju Zasobów Ludzkich, instytucji finansowej powołanej w ramach systemu zarządzania Programu Operacyjnego Kapitał Ludzki. W 2012 została dyrektorem Centrum Partnerstwa Społecznego „Dialog” im. Andrzeja Bączkowskiego.

</doc>
<doc id="1658677" url="https://pl.wikipedia.org/wiki?curid=1658677" title="Cerkiew Świętego Mikołaja w Windawie">
Cerkiew Świętego Mikołaja w Windawie

Cerkiew Świętego Mikołaja (łot. "Ventspils Sv. Nikolaja pareizticīgo baznīca") – cerkiew prawosławna w Windawie, wzniesiona w latach 1888–1901. Świątynia parafialna; należy do dekanatu lipawskiego eparchii ryskiej Łotewskiego Kościoła Prawosławnego.
Historia.
Pierwsza cerkiew prawosławna, nosząca wezwanie Wszystkich Świętych, w Windawie powstała w latach 1842–1845 na potrzeby stacjonującego tam garnizonu rosyjskiego w obrębie zamku w Windawie. Jednym z fundatorów budynku był car Mikołaj I. W drugiej połowie XIX wieku ilość Łotyszy przechodzących na prawosławie poważnie wzrosła, co sprawiło, że budowa nowej cerkwi parafialnej stała się nieodzowna.
Prace nad obiektem rozpoczęto we wrześniu 1888, zakończono w 1901, kiedy też obiekt poświęcił Agatangel, biskup ryski i mitawski. Mimo otwarcia nowej cerkwi nie zamknięto starej. W czasie I wojny światowej całe duchowieństwo prawosławne z Windawy wyjechało z miasta, a Niemcy zamienili obiekt na stajnię, wywożąc część cennego wyposażenia, jednak pastor luterański z miasta, Teodor Grinbergs, uratował wszystkie znajdujące się w cerkwi ikony. W 1928 na nowo znalazły się one w odnowionej cerkwi.
Cerkiew była czynna przez cały okres przynależności ziem łotewskich do ZSRR.
Architektura.
Wejście do cerkwi prowadzi przez przedsionek, nad którym wznosi się trójkondygnacyjna wieża-dzwonnica z dachem malowanym na zielono i złoconą kopułą. Nawa świątyni zbudowana jest na planie prostokąta, zwieńczona pięcioma kopułami zgrupowanymi wokół największej, centralnej. Całość otacza fryz. Z zewnątrz cerkiew malowana jest na biało i bogato dekorowana płaskorzeźbami, jej okna, ozdobnie obramowane, mają kształt półkolisty.

</doc>
<doc id="1658682" url="https://pl.wikipedia.org/wiki?curid=1658682" title="Divertimento (album Borysa Dejnarowicza)">
Divertimento (album Borysa Dejnarowicza)

Divertimento – debiutancki album solowy Borysa Dejnarowicza. Zawiera pięcioczęściową suitę, będącą autorskim przetworzeniem tradycji minimalizmu, opartym na zastosowaniu do niej podejścia zaczerpniętego z muzyki pop. Czas jej powstania to okres od sierpnia 2007 do marca 2008. Stylistycznie płyta nawiązuje także do ambientu, folku czy jazzu.

</doc>
<doc id="1658685" url="https://pl.wikipedia.org/wiki?curid=1658685" title="Adam Ziemiński (poseł)">
Adam Ziemiński (poseł)

Adam Marek Ziemiński (ur. 11 października 1956 w Resku) – polski mechanik i polityk, poseł na Sejm RP I kadencji.
Życiorys.
Ukończył Policealne Studium Komunikacyjne w Białymstoku w 1977. Z zawodu jest technikiem – mechanikiem samochodowym. W 1991 uzyskał mandat posła na Sejm I kadencji. Został wybrany w okręgu wałbrzyskim z listy Konfederacji Polski Niepodległej.
Zasiadał w Komisji Systemu Gospodarczego i Przemysłu, Komisji Konstytucyjnej Zgromadzenia Narodowego oraz Komisji Nadzwyczajnej do rozpatrzenia projektów ustaw konstytucyjnych Karta Praw i Wolności oraz Przepisy wprowadzające ustawę konstytucyjną Karta Praw i Wolności. Był także członkiem pięciu podkomisji: Podkomisji do spraw górnictwa i energetyki, Podkomisji podstaw ustroju politycznego i społeczno-gospodarczego, Podkomisji organów władzy ustawodawczej, wykonawczej i samorządu terytorialnego, Podkomisji nadzwyczajnej do rozpatrzenia poselskiego projektu uchwały Sejmu RP w sprawie procesu restrukturyzacji województwa wałbrzyskiego i likwidacji kopalni zagłębia wałbrzyskiego oraz Podkomisji nadzwyczajnej do rozpatrzenia poselskiego projektu ustawy o przedsiębiorstwie państwowym „Polskie Koleje Państwowe” oraz o zmianie niektórych ustaw.
W wyborach parlamentarnych w 2001 bez powodzenia ubiegał się o mandat poselski z ramienia ugrupowania Alternatywa Ruch Społeczny. W wyborach samorządowych w 2002 bezskutecznie kandydował do sejmiku województwa dolnośląskiego z ramienia Alternatywy - Partii Pracy.

</doc>
<doc id="1658686" url="https://pl.wikipedia.org/wiki?curid=1658686" title="Plethodontohyla">
Plethodontohyla

Plethodontohyla – rodzaj płaza bezogonowego z podrodziny Cophylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące endemicznie na Madagaskarze.
Systematyka.
Podział systematyczny.
Do rodzaju należą następujące gatunki:
oraz takson nieprzypisany do żywej lub wymarłej populacji ("nomina inquirenda"):

</doc>
<doc id="1658689" url="https://pl.wikipedia.org/wiki?curid=1658689" title="Traktat z Fezu">
Traktat z Fezu



</doc>
<doc id="1658690" url="https://pl.wikipedia.org/wiki?curid=1658690" title="The Black Album (Jay-Z)">
The Black Album (Jay-Z)

The Black Album – ósmy solowy album amerykańskiego rapera o pseudonimie Jay-Z. Ukazał się 14 listopada 2003 nakładem wytwórni Roc-A-Fella Records. Krążek był promowany jako ostatni album rapera, lecz Jay-Z w 2006 wydał płytę "Kingdom Come".
Lista utworów.
Opracowano na podstawie źródła.

</doc>
<doc id="1658692" url="https://pl.wikipedia.org/wiki?curid=1658692" title="Ginura pomarańczowa">
Ginura pomarańczowa

Ginura pomarańczowa ("Gynura aurantiaca") – gatunek rośliny należący do rodziny astrowatych. Pochodzi z tropikalnych obszarów Azji (z Malezji, z wysp Celebes i Jawa). W Polsce jest uprawiany jako roślina ozdobna
Zastosowanie.
W Polsce jest uprawiana jako roślina pokojowa. Jest łatwa w uprawie. Głównymi jej walorami ozdobnymi są intensywnie wybarwione liście. Roślina rośnie szybko i jest krótkowieczna; uprawia się ją tylko przez 2 lata, po czym odnawia się ją z wcześniej przygotowanych sadzonek.

</doc>
<doc id="1658693" url="https://pl.wikipedia.org/wiki?curid=1658693" title="Park Uniwersytecki w Jastrzębiu-Zdroju">
Park Uniwersytecki w Jastrzębiu-Zdroju

Park Uniwersytecki – publiczny park miejski w Jastrzębiu-Zdroju położony pomiędzy ulicami 1 maja a Karola Miarki. Na terenie parku znajduje się m.in. pochodzący z roku 1911 dawny budynek Sanatorium Spółki Brackiej, w którym obecnie mieści się siedziba Zamiejscowego Ośrodka Działalności Dydaktycznej Akademii Górniczo-Hutniczej. W parku rosną dęby szypułkowe i czerwone, klony, brzozy, modrzewie, lipy oraz uznane za pomniki przyrody dwa wiązy szypułkowe: 180-letni (obwód 425 cm) i 120-letni (obwód 330 cm).

</doc>
<doc id="1658694" url="https://pl.wikipedia.org/wiki?curid=1658694" title="Gynura aurantiaca">
Gynura aurantiaca



</doc>
<doc id="1658696" url="https://pl.wikipedia.org/wiki?curid=1658696" title="Gynura pomarańczowa">
Gynura pomarańczowa



</doc>
<doc id="1658699" url="https://pl.wikipedia.org/wiki?curid=1658699" title="Smolik 2">
Smolik 2

Smolik 2 – drugi solowy studyjny album Andrzeja Smolika. Wydany został 24 kwietnia 2003 roku. Materiał był promowany teledyskami do utworów "Who Told You?" i "L. Mine", odpowiednio w reżyserii Bo Martina i Marty Pruskiej.
Nagrania dotarły do 8. miejsca zestawienia OLiS.
Lista utworów.
Druga płyta zawiera remiksy utworów z pierwszej płyty. Dostępna tylko w wersji limitowanej.

</doc>
<doc id="1658702" url="https://pl.wikipedia.org/wiki?curid=1658702" title="DRIV3R">
DRIV3R



</doc>
<doc id="1658703" url="https://pl.wikipedia.org/wiki?curid=1658703" title="Ryszard Bogusz (polityk)">
Ryszard Bogusz (polityk)

Ryszard Andrzej Bogusz (ur. 14 grudnia 1954 w Słupsku) – polski polityk, poseł na Sejm RP I kadencji.
Życiorys.
Ukończył w 1978 Technikum Elektryczne w Słupsku. Działacz Konfederacji Polski Niepodległej. Od 1991 do 1993 sprawował mandat posła na Sejm I kadencji z okręgu koszalińsko-słupskiego. Został wybrany z listy Polskiego Związku Zachodniego, należał do Klubu Parlamentarnego KPN. Zasiadał w Komisji Handlu i Usług oraz Komisji Polityki Przestrzennej, Budowlanej i Mieszkaniowej. W 2002 startował na prezydenta Słupska z ramienia Komitetu Założycielskiego Polskiej Partii Biednych, zajmując ostatnie, 8. miejsce. Nie uzyskał także mandatu w radzie miasta. W 2014 jako członek Kongresu Nowej Prawicy ponownie kandydował na prezydenta Słupska, po raz kolejny zajmując ostatnie, 8. miejsce. Nie zdobył również mandatu radnego miasta.

</doc>
<doc id="1658704" url="https://pl.wikipedia.org/wiki?curid=1658704" title="Johann Georg von Hahn">
Johann Georg von Hahn

Johann Georg von Hahn (ur. 11 lipca 1811 we Frankfurcie nad Menem, zm. 23 września 1869 w Jenie) – austriacki dyplomata, filolog, znawca języka i kultury albańskiej.
Życiorys.
Ukończył studia prawnicze na uniwersytecie w Heidelbergu. W okresie rządów króla Ottona I został skierowany do Grecji, gdzie pracował jako sędzia, tam też nauczył się języka greckiego i albańskiego. W 1847 Hahn objął stanowisko konsula Cesarstwa Austriackiego w Janninie. W trakcie sprawowania urzędu wielokrotnie podróżował na terytorium Albanii, zbierając pieśni ludowe, bajki, a także przysłowia, które kolekcjonował z zamiarem wydania dzieła poświęconego toskijskiemu dialektowi języka albańskiego. W swoich badaniach współpracował z Kostandinem Kristoforidhim.
W 1851 został przeniesiony na Siros, a w 1869 objął stanowisko konsula generalnego w Atenach. Był jednym z pierwszych badaczy, którzy w XIX w. podjęli studia nad językiem i kulturą albańską. W 1854 wydał fundamentalne trzytomowe dzieło "Albanesische Studien", w którym udowadniał przynależność języka albańskiego do indoeuropejskiej rodziny językowej.

</doc>
<doc id="1658707" url="https://pl.wikipedia.org/wiki?curid=1658707" title="Zwiezda Perm">
Zwiezda Perm

Zwiezda Perm (), właśc. ANO Futbolnyj Kłub „Zwiezda Perm“ () – rosyjski klub piłkarski z siedzibą w mieście Perm. 
Historia.
Chronologia nazw:
Klub piłkarski Krylja Sowietow został założony w 1945 w mieście Mołotow, tak do 1957 nazywał się Perm. 
W tymże roku klub debiutował w Drugiej Grupie Mistrzostw ZSRR, w której występował 5 sezonów. Następnie występował w rozgrywkach lokalnych.
Dopiero w 1953 jako Reprezentacja miasta Mołotowa ponownie startował w Klasie B.
Od 1958 klub nazywał się Zwiezda Perm.
Po reorganizacji systemu lig ZSRR w 1963 klub trafił do Drugiej Ligi, w której występował do 1991, z wyjątkiem sezonów 1966-1969, 1972-1977, 1979 i 1988, kiedy to reprezentował miasto w Pierwszej Lidze.
W Mistrzostwach Rosji klub startował w Pierwszej Lidze, grupie Centralnej.
W sezonie 1994 zajął przedostatnie, 21. miejsce i spadł do Drugiej Ligi, grupy Centralnej. W następnym sezonie również zajął przedostatnie, 21. miejsce i został pozbawiony statusu klubu profesjonalnego. 
W 1996 zespół występował jeszcze w rozgrywkach obwodu permskiego, ale po zakończeniu sezonu z powodów finansowych został rozwiązany. Większość piłkarzy przeszła do innych permskich klubów Amkaru i Dinama.
W 2018 klub, po upadku Amkaru, został reaktywowany przez władze okręgu permskiego.

</doc>
<doc id="1658710" url="https://pl.wikipedia.org/wiki?curid=1658710" title="Krylja Sowietow Mołotow">
Krylja Sowietow Mołotow



</doc>
<doc id="1658712" url="https://pl.wikipedia.org/wiki?curid=1658712" title="Reprezentacja miasta Mołotowa">
Reprezentacja miasta Mołotowa



</doc>
<doc id="1658714" url="https://pl.wikipedia.org/wiki?curid=1658714" title="Odontophorus stellatus">
Odontophorus stellatus



</doc>
<doc id="1658717" url="https://pl.wikipedia.org/wiki?curid=1658717" title="Biblioteka Klasyki Polskiej Myśli Politycznej">
Biblioteka Klasyki Polskiej Myśli Politycznej

Biblioteka Klasyki Polskiej Myśli Politycznej – seria wydawnicza krakowskiego Ośrodka Myśli Politycznej zapoczątkowana w 2000 roku. W ramach serii wydawane są dzieła dawnych polskich myślicieli politycznych.

</doc>
<doc id="1658718" url="https://pl.wikipedia.org/wiki?curid=1658718" title="Paul Nicholls">
Paul Nicholls

Paul Nicholls, właśc. Paul Gerald Greenhalgh (ur. 12 kwietnia 1979 w Boltonie) – brytyjski aktor. Wystąpił w roli Joego Wicksa w operze mydlanej BBC One "EastEnders" (1996–1997).
Życiorys.
Wczesne lata.
Urodzony w Boltonie, w hrabstwie metropolitarnym Manchesteru jako syn Julie Greenhalgh, pielęgniarki oddziału psychiatrii i Paula Greenhalgha, dekarza. Wychowywał się z siostrą Kelly (ur. 1978). W 1997 jego rodzice rozwiedli się.
Uczęszczał do szkoły podstawowej Church Road County Primary School i szkoły średniej Smithills Secondary School. Od wczesnych lat młodości występował na scenie Bolton Little Theatre.
Kariera.
Jako dziecko zaczął występować w Oldham Theatre Workshop. W 1990 zadebiutował w telewizji w wieku 10 lat w odcinku serialu ITV "Oddział Dziecięcy" ("Children’s Ward"). Gościł w serialu familijnym fantasy BBC "Earthfasts" (1994). 
Od 25 marca 1996 do 14 listopada 1997 grał postać schizofrenicznego Joego Wicksa, który poszukuje swojego ojca w operze mydlanej BBC One "EastEnders". 
Pojawił się w serialach BBC: "Opowieści kanterberyjskie" ("The Canterbury Tales", 2003) z Julie Walters oraz "Przekręt" ("Hustle", 2004) jako notoryczny złodziej sztuki Adam Rice. W filmie telewizyjnym "" ("Marple: Towards Zero", 2007) wystąpił w roli żigolo Teda Latimera, zainteresowanego Kay. W miniserialu BBC/HBO "Pasja" ("The Passion", 2008) wcielił się w postać Judasza.
Jego pierwszą znaczącą kreacją sceniczną była rola Billy’ego Fishera w sztuce "Billy kłamca" ("Billy Liar", 1998) w Bush Theatre w Londynie. W 2000 trafił na West End w sztuce Eugene’a O’Neilla "Długa podróż dnia ku nocy" w Lyric. Wystąpił w przedstawieniu "Vincent w Brixton" ("Vincent in Brixton") w Królewskim Teatrze Narodowym (Royal National Theatre) i w styczniu 2005 powrócił do Lyric w sztuce "Festen". W przedstawieniu Jeana Baptiste Racine "Fedra" ("Phaedra", 2006) miał odgrywać wiodącą rolę Donmara Warehouse, jednak ze względu na ciężką infekcję gardła musiał zrezygnować z udziału.
W lipcu 2007 zagrał postać Terry’ego w bezkompromisowym dramacie telewizyjnym Channel 4 "Clapham Junction", który ukazał 36 godzin w życiu wielu gejów i był pokazany jako część serii programów dla upamiętnienia 40. rocznicy podpisania dekryminalizacji praktyki homoseksualistów w Anglii i Walii w 1967.
Życie prywatne.
Od 2005 spotykał się z modelką Chantal Brown, którą poślubił w 2 sierpnia 2008 podczas kameralnej ceremonii w Hampstead, na północ Londynu. W 2015 rozwiedli się.
W lipcu 2017 Nicholls został ciężko ranny podczas wakacji w Tajlandii po upadku z wodospadu na Ko Samui. Gdy jego telefon komórkowy został zepsuty, został pozostawiony na dnie wodospadu na trzy dni i został uratowany tylko przez ratowników-wolontariuszy, policję i medyków po tym, jak miejscowi zaalarmowali policję o motocyklu, którym podróżował, który leżał w pobliżu. Później trafił do szpitala z powodu połamanych nóg i strzaskanego kolana. Agent Nichollsa powiedział, że „dobrze wraca do zdrowia”.
W maju 2021 Nicholls ujawnił, że w 2018 doznał udaru mózgu. Udar spowodował u niego głęboką depresję, która doprowadziła do uzależnienia od dihydrokodeiny i kokainy w 2020. Potwierdził, że uczęszczał na spotkania Anonimowych Narkomanów i cieszył się, że jest w powrocie do zdrowia, stwierdzając, że gdyby ponownie miał nawrót, „umarłby”.

</doc>
<doc id="1658719" url="https://pl.wikipedia.org/wiki?curid=1658719" title="Baseballista">
Baseballista

Baseballista (jap. "Ippatsu Kanta-kun", wł. "Il fichissimo del Baseball") – japoński serial anime wyprodukowany w 1977 roku przez Tatsunoko Production w reżyserii Hiroshiego Sasagawy.
Wersja polska.
W Polsce serial był emitowany na kanałach Polonia 1 i Super 1 z włoskim dubbingiem i polskim lektorem, którym był Tomasz Knapik.
Wersja włoska.
Piosenkę "Il fichissimo del baseball" śpiewał zespół I Cavalieri del Re.
Opis fabuły.
Serial anime opowiada o młodym baseballiście zwanym Kanta Tobase, który wraz z mamą i rodzeństwem zakłada drużynę baseballową o nazwie "Homersi". Kanta pragnie zdobyć tytuł mistrza, tak jak kiedyś jego ojciec – baseballista.

</doc>
<doc id="1658722" url="https://pl.wikipedia.org/wiki?curid=1658722" title="Boeing Bird of Prey">
Boeing Bird of Prey

Boeing Bird of Prey – amerykański eksperymentalny samolot będący demonstratorem technologii "stealth". Wyprodukowany przez firmę Boeing.
Historia.
Fakt istnienia samolotu został podany do publicznej wiadomości 18 października 2002 roku. Zdecydowano się na ten krok, ponieważ zastosowane w samolocie rozwiązania konstrukcyjne zastosowano już w innych dobrze znanych konstrukcjach (np. Boeing X-45). "Bird of Prey" został zbudowany w ośrodku Boeinga Phantom Works, początkowo pracę prowadziła firma McDonnell Douglas jednak po tym jak w 1997 roku stała się częścią Boeinga, to on kontynuował badania i testy. Program budowy samolotu o obniżonej skutecznej powierzchni odbicia radiolokacyjnego, na którym chciano przetestować przyjęte założenia konstrukcyjne rozpoczął się w 1992 roku. Jego efektem był "Bird of Prey", którego oblotu dokonano w 1996 roku. Nazwa samolotu nawiązuje do nazwy klingońskiego statku kosmicznego z serialu Star Trek. Do roku 1999, kiedy zakończono program badań, samolot wykonał 38 lotów.
Konstrukcja.
Samolot wykonano z włokien węglowych, w celu zmniejszenia kosztów produkcji w trakcie budowy samolotu użyto sprawdzonych, dostępnych części (między innymi bardzo szeroko stosowany silnik Pratt &amp; Whitney Canada JT15D-5C). Całkowity koszt programu zamknął się w sumie 67 mln USD. Samolot posiada hydrauliczny system sterowania. Jest to konstrukcja jednomiejscowa, poddźwiękowa z płaskim, nośnym kadłubem i skrzydłami o bardzo dużym skosie, wygiętymi w kształcie litery „M”. Samolot posiada chowane, trójgoleniowe podwozie. Wlot powietrza do silnika znajduje się na grzbiecie kadłuba za kabiną pilota, taki wlot i kształt tunelu dolotowego powietrza do silnika osłania łopatki sprężarki silnika przed promieniowaniem radiolokacyjnym zmniejszając echo radarowe samolotu. Kształt kadłuba i wlot powietrza sprawdzony na "Bird of Prey" wykorzystany został później w konstrukcjach X-45 oraz X-47, bezzałogowych aparatach latających o obniżonej skutecznej powierzchni odbicia radiolokacyjnego. Zbudowano jeden egzemplarz, który po ujawnieniu go mediom został oddany do National Museum of the United States Air Force (Muzeum Sił Powietrznych Stanów Zjednoczonych) w bazie Wright-Patterson Air Force Base mieszczącej się obok Dayton w stanie Ohio.

</doc>
<doc id="1658725" url="https://pl.wikipedia.org/wiki?curid=1658725" title="Dziewiąta kompania">
Dziewiąta kompania



</doc>
<doc id="1658727" url="https://pl.wikipedia.org/wiki?curid=1658727" title="Ratusz w Głogowie Małopolskim">
Ratusz w Głogowie Małopolskim

Ratusz w Głogowie Małopolskim - gmach został wybudowany przez Lubomirskich w połowie XVIII wieku, w miejscu poprzedniego XVII-wiecznego budynku. Budowla była wielokrotnie przebudowywana na przełomie XIX i XX wieku i w związku z tym nieco utraciła swe cechy stylowe. Obecna wieża ratusza, to w rzeczywistości cztery wysokie kominy, które później połączono murowanymi ściankami i nakryto hełmem. Obecnie siedziba Urzędu Miasta i Gminy.

</doc>
<doc id="1658728" url="https://pl.wikipedia.org/wiki?curid=1658728" title="Lekkoatletyka na Letniej Uniwersjadzie 1970 - skok o tyczce mężczyzn">
Lekkoatletyka na Letniej Uniwersjadzie 1970 - skok o tyczce mężczyzn

Skok o tyczce mężczyzn – jedna z konkurencji rozegranych podczas zawodów lekkoatletycznych letniej uniwersjady w Turynie w roku 1970. Konkursu skoku o tyczce odbył się 3 września. Areną zmagań tyczkarzy był stadion miejski. W zawodach brał udział jeden Polak – Zygmunt Dobrosz. Ostatecznie uplasował się on 8. pozycji. Złoty medal wywalczyła zawodnik z NRD Wolfgang Nordwig, który ustanowił nowy rekord świata.
Przebieg zawodów.
Do konkursu zgłosiło się tylko 15. zawodników (reprezentowali oni 12. krajów). W związku z tym zrezygnowano z przeprowadzenia eliminacji. Zwycięzca konkursu - Wolfgang Nordwig – w trzeciej próbie zaliczył wysokość 5,46 i ustanowił nowy rekord świata. Kolejne trzy podejścia – tym razem na wysokość 5,50 – zakończyły się niepowodzeniem.

</doc>
<doc id="1658735" url="https://pl.wikipedia.org/wiki?curid=1658735" title="Inspektorat Złoczów Armii Krajowej">
Inspektorat Złoczów Armii Krajowej

Inspektorat Złoczów Armii Krajowej – terenowa struktura Okręgu Tarnopol Armii Krajowej.
W końcu 1943 stan osobowy Inspektoratu osiągnął liczbę około 3200 ludzi zorganizowanych w 20 kompanii i pięć samodzielnych plutonów. W ośrodku "Kedywu" działało 13 bojowych oddziałów dyspozycyjnych, to jest 52 patrole, każdy w składzie dowódca i pięciu żołnierzy.
W ramach Akcji Burza odtwarzał 52 Pułk Piechoty Strzelców Kresowych pod dowództwem por. Michała Horwatha "Kmicica".
Skład organizacyjny inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1658736" url="https://pl.wikipedia.org/wiki?curid=1658736" title="Las Bemowski">
Las Bemowski

Las Bemowski – las leżący w zachodniej części Bemowa oraz w gminie Stare Babice, częściowo podmokły, odwadniany przez przeważnie uregulowane drobne cieki wodne oraz kanały. Na jego terenie (ale już poza granicami administracyjnymi Warszawy) zlokalizowane są dwa rezerwaty: Łosiowe Błota i Kalinowa Łąka oraz plac zabaw, ścieżka zdrowia i „ścieżka łosia”. Znajdują się tu także miejsca do rozpalania ognia i liczne wiaty turystyczne. Niektóre drogi i ścieżki leśne zalewane są w okresie wiosennym przez wodę.
Położenie.
Las znajduje się:
Leżące na terenie Lasu Bemowskiego rezerwaty przyrody: Kalinowa Łąka i Łosiowe Błota, mimo że leżą poza granicami administracyjnymi Warszawy, są zarządzane przez Miasto Stołeczne Warszawę. Z tego powodu są niekiedy wymieniane wśród warszawskich rezerwatów przyrody.
Przeszłość i zabytki.
W XVI w. w sąsiadującym z dzisiejszym Lasem Bemowskim Latchorzewie mieszkał Wojciech Oczko (1537? – 1599?) – lekarz nadworny i sekretarz Stefana Batorego oraz Zygmunta III Wazy, autor pierwszych pisanych w języku polskim prac medycznych. W okolicy Lasu Bemowskiego (dziś teren lotniska) istniały też do względnie niedawna Szwedzkie Góry – wydmy z fortyfikacjami, łączonymi z nieznanym nam bliżej epizodem wojen szwedzkich. Umocnienia te były wykorzystywane również podczas powstania kościuszkowskiego.
Najstarszym zabytkiem na terenie Lasu Bemowskiego jest Fort II A, zwany dawniej Fortem Babice, a obecnie – Fortem Radiowo, pochodzący z ostatniej ćwierci XIX wieku. Należał on do zewnętrznej linii fortyfikacji twierdzy Warszawa. Był on jedynym zrealizowanym obiektem z serii 4 fortów „literowych”, które stanąć miały na przedpolu głównego pierścienia obrony. W czasie I wojny światowej ów fort (razem z całą praktycznie twierdzą) oddano Niemcom bez walki.
Po I wojnie światowej na obszarze dzisiejszego Lasu Bemowskiego, stanowiącym wówczas poligon artyleryjsko-saperski, wzniesiono najważniejszą z ówczesnych polskich stacji radiotelegraficznych – Transatlantycką Centralę Radiotelegraficzną, która jako jedyna miała zasięg międzykontynentalny. Budowa miała miejsce w latach 1922–23. Charakterystycznym elementem radiostacji były wysokie na 126,5 m maszty. W 1932 r. we wschodniej części gruntów Stacji Nadawczej rozpoczęto budowę Osiedle Łączności-Babice (od 1936 r. – Boernerowo), zamieszkanego przez pracowników Ministerstwa Poczt i Telegrafów.
We wrześniu 1939 r. w oparciu o fort i jego przedpole, a także osiedle Boernerowo, bronił się 3 batalion 26 pułku piechoty pod dowództwem mjra Jacka Decowskiego. Informacje na temat przebiegu obrony są sprzeczne. Podczas okupacji hitlerowskiej Niemcy wykorzystywali radiostację do utrzymywania łączności z U-Bootami na Atlantyku.
Ważne wydarzenia odegrały się na tym terenie również w czasie powstania warszawskiego, gdy przy nieistniejącej dziś drodze, łączącej Boernerowo z Wawrzyszewem, trzy kompanie praktycznie nieuzbrojonych powstańców, maszerujących do Puszczy Kampinoskiej po broń ze zrzutów, zostały ostrzelane przez wojska niemieckie z terenu lasu oraz z Wawrzyszewa. Wzięci wówczas do niewoli powstańcy zostali zamordowani. Nieco później przez teren radiostacji przedzierała się do Puszczy Kampinoskiej grupa żołnierzy harcerskiego batalionu „Zośka”, odcięta przez Niemców na Woli.
Z początkiem 1945 r. wycofujący się Niemcy wysadzili w powietrze Centralę. Dziś zachowały się z niej betonowe pozostałości, stanowiące drugi – obok Fortu Radiowo – zespół zabytkowy na terenie Lasu Bemowskiego. Część z nich znajduje się w miejscach łatwo dostępnych (np. większość betonowych podstaw masztów, budki strażnicze z napisem „Czuwaj” – tzw. czuwaje, czuwajki), a przeważnie również dobrze widocznych. Niektóre jednak zagubione są w lesie i bardzo trudne do odnalezienia (np. niemiecki pas zapór przeciwczołgowych – żelbetowych jeżów).
Po II wojnie światowej na terenie lasu powstały: wojskowa stacja radarowa, wysypisko śmieci, dziś zwane Górą Śmieciową, oraz częściowo Wojskowa Akademia Techniczna.
Rośliny i grzyby.
Drzewostany.
Las Bemowski jest terenem przejściowym między lasami rejonu skarpy wiślanej, zajętymi obecnie przeważnie przez Warszawę, a Puszczą Kampinoską. Stąd wynika duże bogactwo i różnorodność tutejszych drzewostanów. Cechą charakterystyczną Lasu Bemowskiego jest całkowity brak torfowisk wysokich, wiążący się z bardzo niewielką ilością terenów o glebach silnie kwaśnych. Pierwotnie na terenie Lasu Bemowskiego usiłowano niemal wszędzie sadzić sosnę, ale nienaturalność tych nasadzeń powoduje, że zwykle się ona nie odnawia.
W wilgotnych miejscach można natrafić na gęsty podszyt z leszczyny. W pobliżu Góry Śmieciowej rośnie też sztucznie sadzony drzewostan jednej z amerykańskich topoli.
Drugą przyczyną różnorodności gatunkowej drzew i krzewów Lasu Bemowskiego jest fakt, że jest on lasem bardzo młodym, sąsiadującym zarazem z dzielnicami willowymi – znaczne jego obszary do okresu powojennego pozostawały niezalesione. Fakt ten umożliwiał wsiewanie się do lasu gatunków obcych lub niewystępujących w tej części kraju bez konieczności konkurowania miejscowymi gatunkami leśnymi. Do obcych drzew i krzewów, rosnących w Lesie Bemowskim, zalicza się dąb czerwony, czeremchę amerykańską, winobluszcz zaroślowy, a także klon jesionolistny, grochodrzew, porzeczkę czerwoną, dereń biały, śnieguliczkę białą, oraz jeden z gatunków trzmieliny, ostatnio również kasztanowiec biały i prawdopodobnie cis pośredni. Gatunkami wprawdzie krajowymi, ale niewystępującymi pierwotnie na tych terenach są świerk, buk, tawuła wierzbolistna oraz liguster. Do niedawna rosły tu jedynie pojedyncze drzewka buka, ale ostatnio lokalnie zaczyna się on stosunkowo obficie rozsiewać – o dziwo, na dość lekkiej glebie.
Partie przerzedzonego starodrzewu w wieku ok. 100 lat występują w południowo-wschodniej części lasu. Wiele drzew posiada pnie rozdwojone lub nawet o większej liczbie rozgałęzień. Przypuszczalnie przyczyną tego jest przycinanie jeszcze w czasach carskim młodych drzewek, by nie zasłaniały ostrzału, lub raczej uszkodzenia dokonane przez pociski na ówczesnym poligonie.
Rośliny i grzyby chronione Lasu Bemowskiego.
Rośliny chronione Lasu Bemowskiego należą głównie do 2 grup – roślin lasu liściastego oraz roślin podmokłych łąk.
W Lesie Bemowskim znane są również pojedyncze okazy cisa, ale najprawdopodobniej nie jest to krajowy cis pospolity, lecz cis pośredni, który wysiał się z pobliskich ogrodów. Największy znany dotąd okaz to drzewko wysokości ponad 3 m. Z lasu i jego obrzeży znane są również młode zdziczałe okazy jarzębu szwedzkiego oraz brekinii. Ponadto prawdopodobnie na jednym ze stawków na zachód od lasu rośnie grążel żółty. Na łąkach na zachód od Lasu Bemowskiego występują też storczyki, zapewne należące do wszystkich wymienionych wyżej łąkowych gatunków. Niedawno w dziś zasypanym stawku na pobliskim Bemowie występował drapieżny pływacz drobny – możliwe, że uda się go odnaleźć w którejś z torfianek lub kanałów Łosiowych Błot albo Bagna Kwirynowskiego. Storczyk najprawdopodobniej plamisty rósł licznie na łące u zachodniego podnóża Góry Śmieciowej, zanim została ona użyta jako miejsce zwałki ziemi. Być może, że w lesie rośnie również częściowo chroniona porzeczka czarna. Do odnalezienia jest wawrzynek wilczełyko oraz lilia złotogłów.
Pozostałe rośliny zielne i krzewinki.
Najbardziej charakterystycznym dla tego kompleksu leśnego paprotnikiem jest skrzyp zimowy. Jego zimotrwałe, ciemnozielone pędy tworzą w wielu miejscach lasu łany, przypominające trawę. Można tu również spotkać paprocie, rosnące na drzewach jako epifity.
Lasowi Bemowskiemu szczególnego uroku dodają łany bylin wczesnowiosennych lasu liściastego – przede wszystkim fiołków, ziarnopłonu, zawilca gajowego, a w miejscach wilgotniejszych – również zawilca żółtego. Rzadsze są kokorycze pełne, a także jeden z gatunków złoci. Na bagnach zakwita wtedy rzadka w Lesie Bemowskim śledziennica (skrętolistna?). Bezpośrednio po nich zakwitają rośliny lasów rosnących na gorszych glebach, jak dąbrówka rozłogowa, rzadszy od niej gajowiec żółty, konwalijka dwulistna, fiołek leśny czy siódmaczek leśny. W olsach i na mokrych łąkach zakwita wtedy kaczeniec.
Z później kwitnących roślin zielnych w oczy rzuca się szczególnie bagienny kosaciec żółty. Do interesujących wodnych roślin kwiatowych należy też okrężnica bagienna, o postrzępionych jak u wywłócznika liściach i wystających nad wodę, różowych kwiatach. Rośnie ona na zakrzewionych bagnach. Inną, nie tak dekoracyjną rośliną ziemnowodną jest rzęśl.
Najbarwniejszym jednak zbiorowiskiem łąkowym Lasu Bemowskiego są suche murawy poligonu WAT. Tworzą one wczesnym latem kwieciste dywany, z intensywnie różowymi plamami goździka kropkowanego, bledszymi – zawciągu pospolitego, ciemniejszymi – macierzanki, żółtymi przytulii właściwej i janowca barwierskiego. Gdzieniegdzie widać dodatkowo granatowe kwiaty jasieńca i krzyżownicy). W słonecznych miejscach Lasu Bemowskiego, w lasach na piaszczystych glebach, rośnie jeden z gatunków szczodrzeńca. Podobne miejsca lubi też dość tolerancyjny na zacienienie rozchodnik wielki. W Lesie Bemowskim (poza fragmentami poligonu WAT) znajduje się tylko jedno wrzosowisko.
Na otwartych przestrzeniach poligonu WAT można spotkać jeden z gatunków przegorzanu.
W lasach łęgowych Lasu Bemowskiego rośnie wciąż jeszcze miejscami niecierpek pospolity, wypierany jednak przez niecierpka drobnokwiatowego. Najbardziej rzucającą się w stanie niekwitnącym w oczy rośliną zielną łęgów jest jednak pnącze – chmiel zwyczajny, lubiący przede wszystkim miejsca dostatecznie nasłonecznione, porośnięte krzewami, które oplata. Typowymi roślinami ziołorośli są kozłek i sadziec konopiasty. Na krzewach i wysokich roślinach zielnych przy brzegach rowów można spotkać kielisznik zaroślowy.
Dla łąk podmokłych i rowów na terenach otwartych charakterystyczne są takie rośliny jak wiązówka błotna, krwawnica pospolita, firletka poszarpana.
Inne interesujące rośliny zielne Lasu Bemowskiego to pępawa różyczkolistna, pępawa miękka, rutewka żółta, rutewka wąskolistna, pszeniec grzebieniasty, biedrzeniec wielki, kokoryczka wonna, pięciornik biały, goździk kartuzek, lebiodka pospolita. W Lesie Bemowskim można spotkać także nieliczne zdziczałe rośliny zielne, do których zalicza się cebulica syberyjska i rozchodnik ościsty.
Pozostałe grzyby.
Las Bemowski nie jest dobrym miejscem dla grzybiarzy, ponieważ bory sosnowe rosnące na typowych dla siebie glebach należą tu do rzadkości. Najpospolitszym naziemnym grzybem jadalnym jest purchawka chropowata; drugie miejsce należy oddać gołąbkom. W niektórych miejscach rosną też podgrzybki brunatne i zajączki, kurki, czubajki kanie i czerwieniejące, czernidłak kołpakowaty, a także rzadki tutaj grzyb – podobny do kurki kolczak obłączasty. Zdaje się, że można tu spotkać też lokalnie koźlarze. Do niejadalnych, lecz dekoracyjnych grzybów naziemnych należą: czernidłak gromadny oraz gałęziaki. Rzadkim grzybem jest sromotnik bezwstydny.
Częstsze są za to – ze względu na dużą ilość martwego i obumierającego drewna – grzyby rosnące właśnie na nim. Są to grzyby jadalne: opieńka miodowa, żółciak siarkowy, żagwiak łuskowaty, zimówka aksamitnotrzonowa, rzadszy tutaj rycerzyk czerwonozłoty, oraz niejadalne i trujące, wśród których należy wymienić wyjątkowo pospolitą maślankę wiązkową oraz łuskwiaka. Ponadto w bardzo wilgotnych miejscach częsty jest niezidentyfikowany jeszcze grzyb z rzędu trzęsakowców. Oczywiście, bardzo liczne są rozmaite gatunki niejadalnych hub zdrewniałych.
Zwierzęta.
Ssaki.
Las Bemowski, ze względu na swoją wielkość, nie sprzyja występowaniu dużych ssaków drapieżnych. Nie wiemy też nic o ich przejściowym pobycie tutaj. Natomiast zamieszkują go drapieżniki średniej wielkości – lisy, borsuki, a w odludnych, podmokłych częściach lasu – jenoty. Szczególnie interesująca jest rozległa kolonia borsucza, zwana Miastem Borsuków. Występują tu również liczne mniejsze drapieżniki – kuny, tchórze, łasice. Drapieżniki wabi zwłaszcza tutejsze wysypisko śmieci, gdzie mogą zarówno pożywiać się odpadkami, jak i polować na liczne tam ptaki i gryzonie.
Pospolitym mieszkańcem lasu jest sarna. Względnie stałe łosie można spotkać tu wiosną i latem – jest to prawdopodobnie stale ta sama klępa, która w lesie wychowuje młode. Jesienią wynosi się stąd, ponieważ małe rozmiary lasu uniemożliwiają odbycie bukowiska (stan wiedzy z 2010 r.). Prócz tego jednak Las Bemowski odwiedzają przechodnie osobniki łosi. Możliwe jest również przejściowe występowanie tutaj danieli lub jeleni. Las Bemowski zamieszkują też dziki w liczbie prawdopodobnie kilkudziesięciu sztuk.
W lesie i na okolicznych polach oraz łąkach można spotkać zająca szaraka, a w rejonie poligonu Wojskowej Akademii Technicznej (tzw. małpi gaj) żyły podobno do niedawna (może jeszcze żyją?) dzikie króliki. Faktem jest występowanie w lesie nietoperzy niesprecyzowanych bliżej gatunków. Żyje tu też ryjówka nieznanego gatunku lub gatunków, ale niezbyt pospolicie.
Tropy i ślady ssaków Lasu Bemowskiego
Ptaki.
Podobnie jak to ma miejsce w przypadku ssaków, niewielkie stosunkowo rozmiary Lasu Bemowskiego tworzą warunki nie odpowiadające dużym ptakom drapieżnym. Najczęściej widuje się myszołowy, krogulce i pustułki, rzadziej spotkać można jastrzębia gołębiarza – być może ze względu na skryty tryb życia. Z nocnych skrzydlatych drapieżników występują: sowa uszata, prawdopodobnie puszczyk i być może jeszcze jakieś gatunki. Szczególnie lubiane przez drapieżniki jest również sąsiedztwo Góry Śmieciowej.
Duża ilość starych, martwych i obumierających drzew tworzy korzystne warunki dla dziuplaków, w tym dzięciołów. Stosunkowo często spotkać można dzięcioła czarnego, a obok niego występują m.in. dzięcioł zielony i dzięcioł pstry mały. Do brzeżnej strefy lasu docierają bażanty łowne, zamieszkujące sąsiadujące z lasem tereny z mozaiką terenów otwartych, drzewostanów i zadrzewień. Na łąkach leśnych żeruje niekiedy zalatujący z sąsiedztwa bocian biały, a w 2011 r. stwierdzono w lesie gniazdo bociana czarnego (nadbudowane na starszym, prawdopodobnie myszołowa. Znany jest również fakt zimowania na terenie lasu grupy czapli siwych. Na leśnych ciekach, bagnach i rozlewiskach można też nieraz spotkać kaczki krzyżówki – także w miejscach zadrzewionych. Warto dodać, że okolice Lasu Bemowskiego leżą na szlaku przelotów gęsi gęgawy; na nieodległym stawie Koziorożec we Włochach odbywają się podobno nawet „międzylądowania”. Przejściowo na terenie lasu bywają najwyraźniej bliżej niesprecyzowane ptaki siewkowate.
W Lesie Bemowskim żyje para kruków (stan wiedzy z 2010 r.); zalatują one niekiedy nad nawet nad dość odległe osiedla. Tutejsze sójki znane są z umiejętności „lingwistycznych” – potrafią naśladować głosy koguta, kota, myszołowa, a nawet skrzypienie huśtawki. Głos myszołowa naśladują tak dobrze, że jest on praktycznie nieodróżnialny od oryginalnego. Można tu spotkać także ciekawe mniejsze ptaki wróblowate, jak gile, raniuszki (jak wszystko na to wskazuje, te ostatnie gniazdują tutaj) czy szczygły. Po dnie starych partii lasu biegają, prócz kosów, również drozdy śpiewaki. Wykroty i skarpy korzeniowe olch chętnie zamieszkuje strzyżyk wole oczko.
Gady i płazy.
Fauna płazów i gadów terenie Lasu Bemowskiego jest dość standardowa. Najciekawszym niewątpliwie płazem jest rzekotka drzewna, której głównym miejscem rozrodu jest prawdopodobnie fosa fortu Radiowo. Najpospolitsza jest natomiast żaba trawna. Żyją tu też ropuchy szare, a w fosie fortu Radiowo i stawkach na obszarach łąkowych na zachód od lasu – niesprecyzowane gatunkowo żaby zielone. W pobliżu lasu występowały też przynajmniej dawniej grzebiuszki ziemne, ropuchy zielone i kumaki nizinne. Prawdopodobne jest występowanie w lesie traszki zwyczajnej.
Żyją tu też jaszczurki zwinki, pospolite zwłaszcza na terenie poligonu Wojskowej Akademii Technicznej, rzadziej (tereny leśne) żyworódki oraz padalec. Bagienne siedliska sprzyjają najpospolitszemu z krajowych węży – zaskrońcowi. Ponadto w Lesie Bemowskim występuje żmija zygzakowata i rzadki na północy Polski gniewosz plamisty.
Ryby.
Jedynym przypuszczalnie zbiornikiem wodnym na terenie lasu, gdzie żyją ryby, jest fosa fortu Radiowo. O składzie gatunkowym tamtejszego rybostanu nie wiemy niczego bliższego; jest to jednak zbiornik typu karasiowego.
Owady lądowe.
Najbardziej charakterystycznym gatunkiem ważki Lasu Bemowskiego jest żagnica sina – duża, szybko latająca ważka, której dorosłe osobniki latają często nad ścieżkami leśnymi. Fauna ważek ogólnie jest do zbadania.
Królestwem prostoskrzydłych są niewątpliwie suche, bogate gatunkowo łąki poligonu WAT. Żyje tu zwłaszcza dużo okazałych pasikoników, a ponadto świerszcz polny i siwoszek błękitny – lubiący piaski konik polny, błyskający w skokach niebieskimi spodnimi skrzydłami. W okolicy lasu spotykano turkucia podjadka i niemal na pewno żyje on na leśnych łąkach i ogródkach działkowych. Spośród pluskwiaków Lasu Bemowskiego, niewątpliwie do najbardziej rzucających się w oczy należy strojnica baldaszkówka, która nie dość, że ubarwiona jest czerwono-czarne pasy, to jeszcze kontrastuje z białymi przeważnie kwiatostanami roślin baldaszkowatych, na których zwykle się ją spotyka. Bardzo liczne i różnorodne pluskwiaki zamieszkują właśnie suche murawy poligonu WAT.
Las Bemowski z dużą ilością rozkładającego się drewna stanowi doskonałe środowisko dla chrząszczy-drewnojadów. Ich fauna nie została jeszcze dobrze poznana, ale z pewnością należy do nich chrabąszcz kruszczyca złotawka i kózka baldurek pręgowany. Najbardziej widowiskowym chrabąszczem jest ogrodnica niszczylistka, odbywająca rójkę w dzień, na otwartych, nasłonecznionych przestrzeniach. Na liściach olch masowo żeruje hurmak olszowiec, a na poligonie WAT można spotkać rozmaite złotki. Najbardziej jednak rzucają się w oczy żuki gnojowe, które łatwo jest zauważyć na ścieżkach leśnych.
W Lesie Bemowskim żyje bardzo wiele motyli dziennych, ale poza okresem wczesnej wiosny dominują gatunki suchych polan leśnych, jak dostojki (głównie perłowce) czy kraśnik sześcioplamek. Motyle bardziej wilgociolubne spotyka się w częściej przed pojawieniem się liści na drzewach, i to w samych lasach, co wiązać się musi z tym, że lasy te są miejscem ich zimowania. W okresach masowych pojawów częsta jest na łąkach Lasu Bemowskiego rusałka osetnik. Na łąkach na zachód od lasu można spotkać czerwończyka nieparka. Rzadkimi w Lesie Bemowskim motylami są natomiast: rusałka żałobnik (mieszkanka suchych lasów sosnowych), pazik brzozowiec (na kwiatach ostrożni na brzegach lasów), szlaczkonie sylwetnik (łany lucerny) i siarecznik, paź królowej, a także paź żeglarz. Wiosną w lepiej oświetlonych miejscach można spotkać często zorzynka rzeżuchowca. Głównym miejscem występowania motyli dziennych jest poligon WAT, który niezależnie od wielkiego bogactwa tutejszych motyli łąkowych jest głównym na Bemowie miejscem rozmnażania się mieniaka strużnika (częsta tu osika dostarcza żeru gąsienicom). Charakterystycznymi dla tego właśnie miejsca gatunkami są: strzępotek ruczajnik i modraszek korydon. W dzień w rejonie Lasu Bemowskiego lata także podobny do kolibra fruczak gołąbek. Fauna motyli nocnych jest słabo poznana.
Dziuple w drzewach, wykute przez dzięcioły, wykorzystują niekiedy dziko żyjące pszczoły. Spośród muchówek, warto wspomnieć o żywiącym się krwią ssaków strzyżaku jelenim. Jest to płaski, trudny do rozgniecenia owad. Łatwo traci skrzydła, które odpadają po odnalezieniu żywiciela, a wtedy przypomina maleńkiego kraba.
Inne bezkręgowce.
Najbardziej interesującymi grupami bezkręgowców Lasu Bemowskiego są, poza owadami, pajęczaki lądowe i bezkręgowce wodne. Spośród pajęczaków lądowych warto zwrócić uwagę na pająka tygrzyka paskowanego, zamieszkującego masowo poligon WAT. Co ciekawe, jest to środowisko suche, choć pająk ten preferuje miejsca wilgotne. Innym interesującym pająkiem Lasu Bemowskiego jest występujący na większych polanach kwietnik, którego samice potrafią zmieniać ubarwienie, dostosowując je do otoczenia, a także do rodzaju łowionych właśnie owadów.
Bezkręgowce wodne fosy fortu Radiowo nie zostały zbadane, ale wiadomo, że przynajmniej niektóre niewysychające, zasilane stale wodą bagna mają faunę bardzo zbliżoną do stałych zbiorników. Żyją tu więc np. ośliczki, wodopójki (ciemniej ubarwione, niż ich krewniaczki ze stawów) i – spośród owadów – chruściki. W nielicznych tylko prawdopodobnie spośród wysychających bagien i oczek wodnych w niektórych latach wiosną można znaleźć przekopnice oraz zadychrę pospolitą.
Prócz tych dwóch grup, wartymi wspomnienia bezkręgowcami są podobne do stonóg, lecz niebędące skorupiakami, tylko dwuparcami lądowe skulice.
Zagrożenia dla przyrody i zabytków.
Podstawowym zagrożeniem dla przyrody jest nadmierne zabudowywanie okolic Lasu Bemowskiego. Likwidacja lub trwałe pozbawienie walorów wypoczynkowych większości terenów zielonych Bemowa skierowało mieszkańców tej dzielnicy właśnie na obszar Lasu Bemowskiego, co poskutkowało nadmiernym ruchem turystycznym na jego obszarze. . . Ich przecięcie musiałoby oznaczać m.in. ustąpienie z lasu łosia, ponieważ Las Bemowski jest zbyt mały dla samodzielnej populacji tego ssaka.
Pozostałości Transatlantyckiej Centrali Radiotelegraficznej znajdują się w Rejestrze Zabytków Województwa Mazowieckiego. Fort Radiowo należy natomiast do Wojska Polskiego.

</doc>
<doc id="1658738" url="https://pl.wikipedia.org/wiki?curid=1658738" title="Manfred Tryb">
Manfred Tryb

Manfred Tryb - krótkometrażowy film polski z 2007 roku, w reżyserii Tomasza Karpowicza. Obraz prezentowany m.in. w konkursie kina niezależnego 33. FPFF w Gdyni oraz nagradzany na licznych konkursach i festiwalach filmów offowych. W roku 2008 film zdobył m.in. nagrodę specjalną jury Międzynarodowego Forum Niezależnych Filmów Fabularnych "Oskariada 2008" oraz Grand Prix Letnich Spotkań Filmowych "Kameralne Lato".
Opis fabuły.
Historia tytułowego Manfreda, nieśmiałego pracownika dużej firmy, który - zachęcony przez jedyną życzliwą mu w tej firmie osobę - postanawia zmienić swoją sytuację zawodową. W domowym zaciszu pisze podanie o zmianę stanowiska i podwyżkę. Wyobraźnia podsuwa nieśmiałemu Manfredowi najczarniejsze scenariusze konfrontacji z przełożonym.

</doc>
<doc id="1658740" url="https://pl.wikipedia.org/wiki?curid=1658740" title="Abraham Solomon">
Abraham Solomon

Abraham Solomon (ur. 7 maja 1823 w Londynie, zm. 19 grudnia 1862) – brytyjski malarz wiktoriański.
Urodził się jako ósme dziecko w zamożnej, żydowskiej rodzinie. Jego brat Simeon (1840–1905) i siostra Rebecca (1832–1886) także byli malarzami. Abraham uczył się w Sass School of Art w Bloomsbury, a następnie od 1839 w Royal Academy.
Artysta malował obrazy inspirowane literaturą, często o tematyce kostiumowej i współczesne sceny rodzajowe. Uzyskał znaczną popularność, na podstawie jego prac wykonywano ryciny, które sprzedawano w dużych ilościach. Od 1843 wystawiał w Royal Academy, największy rozgłos zdobył dzięki obrazowi "First Class – the Meeting" z 1854. Pierwsza wersja została skrytykowana za nieobyczajność, przedstawiała młodą damę flirtującą w czasie podróży, podczas gdy jej opiekun spał. W następnym roku artysta namalował poprawną obyczajowo wersję obrazu, przedstawiającą dyskutujących mężczyzn i skromną kobietę. 
Abraham Solomon chorował poważnie na serce, nie założył rodziny, opiekowała się nim siostra Rebbeca. Zmarł przedwcześnie w 1862. Jego prace eksponowane są m.in. w Southampton City Gallery i Tate Britain w Londynie.

</doc>
<doc id="1658741" url="https://pl.wikipedia.org/wiki?curid=1658741" title="Bernard Griffin">
Bernard Griffin

Bernard William Griffin (ur. 21 lutego 1899 w Birmingham, zm. 20 sierpnia 1956 w New Polzeath) – angielski duchowny katolicki, arcybiskup Westminster i prymas Anglii i Walii.
Życiorys.
Urodził się w rodzinie Williama I Helen. Jego ojciec był cieślą. Miał brata bliźniaka Basila. Już od najmłodszych lat chciał zostać księdzem. W czasie I wojny światowej obaj bracia służyli w armii. W tym czasie doznał ataku serca, lecz ukrył to wraz z lekarzami w obawie, że mogłoby to utrudnić jego przyjęcie do kapłaństwa. Po ukończeniu seminarium w rodzinnym mieście 1 listopada 1924 roku przyjął święcenia kapłańskie. Skierowany został na dalsze studia do Rzymu, które ukończył w 1927. W latach 1927–1937 był sekretarzem arcybiskupa Birmingham i jednocześnie kanclerzem Kurii.
26 maja 1938 otrzymał nominację na biskupa pomocniczego Birmingham ze stolicą tytularną Appia. Sakry udzielił mu 30 czerwca arcybiskup Birmingham Thomas Williams. 18 grudnia 1943 awansował na urząd prymasa Anglii i Walii, czyli arcybiskupa Westminster po zmarłym kardynale Hinsley'u. Na konsystorzu w 1946 otrzymał kapelusz kardynalski z tytułem prezbitera Santi Andrea e Gregorio al Monte Celio. W wieku 47 lat był wówczas najmłodszym członkiem kolegium. Jako legat papieski przewodził uroczystościom stulecia ustanowienia hierarchii katolickiej w Anglii w 1950 roku. Po wojnie podjął żywe zainteresowanie w odbudowie zniszczonej Wielkiej Brytanii, szczególnie w kwestii szkół katolickich. W sprawach społecznych był postrzegany jako liberał.
Zmarł nagle na atak serca w wieku 57 lat. Pochowany został w katedrze westminsterskiej.

</doc>
<doc id="1658747" url="https://pl.wikipedia.org/wiki?curid=1658747" title="Tesfaye Tola">
Tesfaye Tola

Tesfaye Tola (ur. 19 października 1974) – etiopski lekkoatleta maratończyk, medalista olimpijski z Sydney.

</doc>
<doc id="1658752" url="https://pl.wikipedia.org/wiki?curid=1658752" title="Karol Udałowski">
Karol Udałowski

 
Karol Feliks Udałowski (ur. 13 grudnia 1880 w Krojczynie, zm. 9 marca 1926 w Łyńcu) – podpułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 13 grudnia 1880 w Krojczynie, w ówczesnym powiecie lipnowskim guberni płockiej, w rodzinie Stefana i Marii z Cieżewskich. Ojciec Karola za udział w powstaniu styczniowym spędził 18 lat na zesłaniu, na Syberii. W 1905 został członkiem Polskiej Partii Socjalistycznej i jej Organizacji Bojowej. 1 listopada 1912 został członkiem Związku Strzeleckiego.
W czasie I wojny światowej walczył w Legionach Polskich. Był oficerem 3 pułku piechoty. Dowodził 11 kompanią. 25 października 1914 został mianowany porucznikiem, a 25 czerwca 1915 awansowany na kapitana. W 1917, po kryzysie przysięgowym, rozpoczął służbę w Polskiej Sile Zbrojnej. 1 maja 1918 objął dowództwo 1 pułku piechoty, który na początku następnego roku przemianowany został na 7 pułk piechoty Legionów. Oddziałem dowodził do 16 marca 1920. 15 października 1918 Rada Regencyjna awansowała go na podpułkownika. 
11 czerwca 1920 został zatwierdzony z dniem 1 kwietnia 1920 w stopniu podpułkownika, w piechocie, w „grupie byłych Legionów Polskich”. W październiku 1921, po zakończeniu wojny z bolszewikami, został przeniesiony do rezerwy na skutek wniosku reklamacyjnego i przydzielony w rezerwie do 64 pułku piechoty. Zmarł 9 marca 1926 w Łyńcu.

</doc>
<doc id="1658753" url="https://pl.wikipedia.org/wiki?curid=1658753" title="Kremowa rewolucja">
Kremowa rewolucja

Kremowa rewolucja - piąty solowy singiel Andrzeja Smolika. Jest to jednocześnie drugi singiel pochodzący z albumu "Smolik 2". Wydany został 3 lipca 2003 roku.
Piosenkę zaśpiewał Maciej Cieślak, wokalista zespołu Ścianka. Płyta zawiera sześć remiksów piosenki w tym trzy, które zwyciężyły w ogłoszonym przez Sissy Records oraz polską MTV konkursie, na najlepszy remiks "Kremowej rewolucji". Sissy Records wraz z MTV Polska ogłosiły również konkurs na scenariusz do teledysku. Zwycięzcą został Tomasz Bulenda, który również wyreżyserował owe video.

</doc>
<doc id="1658754" url="https://pl.wikipedia.org/wiki?curid=1658754" title="St Kilda Football Club">
St Kilda Football Club

Saint Kilda Football Club – klub futbolu australijskiego występujący w ogólnokrajowej lidze AFL. Klub noszący przydomek "the Saints" (Święci) został założony w 1873 roku w dzielnicy "St Kilda" w Melbourne. Obecna siedziba klubu wraz z bazą treningową mieści się w dzielnicy "Moorabbin".
Klub rozgrywa swoje domowe mecze na Docklands Stadium, mogącym pomieścić 56.000 widzów.
Początki.
Klub "St Kilda FC" (założony w 1873 roku), uważa się za jeden z najważniejszych w historii futbolu australijskiego, ponieważ brał czynny udział we wszystkich fundamentalnych inicjatywach XIX wieku. W 1877 roku był w grupie zakładającej "Wiktoriański Związek Futbolowy", a w 1897 znalazł się w gronie zakładającym "Victorian Football League" (od 1990 roku - "Australian Football League - AFL").
Przydomek i barwy klubowe.
Przydomek klubu jest ściśle związany z miejscem jego powstania. Nazwa "Saints" ("Święci") odnosi się do dzielnicy "St Kilda". 
Oficjalnymi barwami klubu są: czerwień, biel i czerń.
Sukcesy.
1966
1913 1965 1971 1997
Ciekawostki.
Mimo że w swej historii "Święci" zdobyli tylko jedno mistrzostwo ligi, to klub szczyci się bardzo oddanymi kibicami. Gdy inne kluby z Melbourne rozważają co jakiś czas przeniesienie swych siedzib do innych stanów Australii, to klub "St Kilda FC" ma wielkie oparcie w kibicach. Silna więź z kibicami przekłada się na silną pozycję marketingową klubu.

</doc>
<doc id="1658755" url="https://pl.wikipedia.org/wiki?curid=1658755" title="Kurt Freiherr von Reibnitz">
Kurt Freiherr von Reibnitz

Kurt Artur Gustav Hans Otto Freiherr von Reibnitz (ur. 12 listopada 1877 roku w Kilonii, zm. 26 czerwca 1937 w Królewcu) – niemiecki historyk i polityk (SPD).
Reibnitz ukończył studia uniwersyteckie, uzyskał doktorat z prawa oraz filozofii, pracował również naukowo jako historyk. W 1905 roku rozpoczął pracę jako referendarz, w 1907 roku został asesorem. W latach 1909 – 1911 pracował w Pruskim Ministerstwie Handlu i Przemysłu. 28 czerwca 1910 roku, w Poczdamie zawarł związek małżeński z Fredą von Schenk (ur. 21.03.1890 r. w Berlinie, zm. 02.03.1946 r. w Berlinie-Zehlendorf). W okresie od 1912 do 1913 roku sprawował funkcję attaché w niemieckiej ambasadzie w Waszyngtonie. Po powrocie do Niemiec w latach od 1913 do 1918 roku pełnił funkcję starosty (niem. Landrat) powiatu niemodlińskiego (niem. Landkreis Falkenberg O.S.) w Rejencji opolskiej na Śląsku. W 1918 roku wstąpił do SPD i był aktywnym politykiem tej partii. W tym roku również na okres do początku 1919 roku, obejmuje w Wilnie funkcję kierownika Departamentu Rolnictwa, Handlu i Przemysłu w rządzie zależnego od Niemiec Królestwa Litwy. W latach od 1920 do 1927 roku był posłem do Landtagu w Wolnego Państwa Mecklemburgii-Strelitz. W okresie od 1919 do 1923 roku oraz od 1928 do 1931 roku piastował urząd pierwszego ministra stanu w rządzie Wolnego Państwa Mecklenburgia-Strelitz.

</doc>
<doc id="1658757" url="https://pl.wikipedia.org/wiki?curid=1658757" title="Syzyfowe prace (film)">
Syzyfowe prace (film)

Syzyfowe prace – polski film obyczajowy z 2000 r. w reżyserii Pawła Komorowskiego, adaptacja powieści "Syzyfowe prace" Stefana Żeromskiego. Oprócz wersji kinowej, powstał również serial telewizyjny o tym samym tytule.
Film kręcony w Kielcach, Pabianicach (II Liceum Ogólnokształcące), Ludyni, Tokarni (Park Etnograficzny), Bielinach, Piotrkowie Trybunalskim (m.in. Cerkiew Wszystkich Świętych), Łodzi (Sobór św. Aleksandra Newskiego, Klasztor Franciszkanów, Park Poniatowskiego), Ldzaniu i Zgierzu.
Fabuła.
Akcja toczy się w drugiej połowie XIX wieku na ziemiach polskich zaboru rosyjskiego. Główny bohater, Marcin Borowicz rozpoczyna swoją edukację w gimnazjum w Klerykowie. Tam spotyka się z rusyfikacją, której początkowo nieświadomie ulega.
Jest lato 1884 roku, Marcin Borowicz jedzie z matką i Józefem zdawać do kieleckiego gimnazjum. Dostaje się do wstępnej klasy. Pani Helena zostawia jedynaka na stancji u zaprzyjaźnionej pani Przepiórkowskiej. Marcin z trudem przystosowuje się do życia w rozwrzeszczanej i złośliwej grupie uczniów. Któregoś dnia Borowicz trafia po lekcjach do kozy za awanturę z dyżurnym i mówienie w szkole po polsku. Gdy spóźniony dociera na szkolną mszę, z ukrycia obserwuje ostrą wymianę zdań pomiędzy staruszkiem księdzem a nauczycielem Majewskim.

</doc>
<doc id="1658758" url="https://pl.wikipedia.org/wiki?curid=1658758" title="Christos Papanikolau">
Christos Papanikolau

Christos Papanikolau (gr. Χρήστος Παπανικολάου, "Chrí̱stos Papanikoláou"; ur. 25 listopada 1941 w Trikali) – grecki lekkoatleta, który specjalizował się w skoku o tyczce.
Wicemistrz Europy z Budapesztu (1966). Trzykrotny uczestnik igrzysk olimpijskich – Tokio 1964 (18. lokata), Meksyk 1968 (4. lokata) oraz Monachium 1972 (11. lokata). W 1970 podczas konkursu uniwersjady w Turynie zajął 2. miejsce i zdobył srebrny medal. Dwa razy w karierze stawał na najwyższym stopniu podium igrzysk śródziemnomorskich. Rekordzista świata w skoku o tyczce – 24 października 1970 uzyskał rezultat 5,49.

</doc>
<doc id="1658761" url="https://pl.wikipedia.org/wiki?curid=1658761" title="Irena Wierzbicka">
Irena Wierzbicka



</doc>
<doc id="1658763" url="https://pl.wikipedia.org/wiki?curid=1658763" title="MK 45">
MK 45

MK 45 – 8-bitowy mikrokomputer przeznaczony do prac biurowych produkowany od 1984 w MERA-KFAP w Krakowie pracujący pod nadzorem systemu operacyjnego CP/M 2.2.
Typowa konfiguracja składała się z jednostki centralnej z procesorem MCY7880 (Intel 8080), monitora ekranowego Neptun 156, podwójnego napędu dyskietek elastycznych 8 calowych, drukarki mozaikowej MERA DZM 180, lub D100 i klawiatury.
Był też opcjonalnie podłączany RAM-DISK.
Później podłączano stację dyskietek 5¼ cala, dzięki czemu można było kopiować dane na dyskietki występujące w nowszych zestawach mikrokomputerów IBM PC. 
Komputer MK 45 był wykorzystywany jako stacja wprowadzania danych zamiast czytnika kart w zestawie Odra 1305.
Cena w 1987 r. kompletu ze stacją dyskietek 2×8″ zł.

</doc>
<doc id="1658764" url="https://pl.wikipedia.org/wiki?curid=1658764" title="Hrabstwo Montgomery (Iowa)">
Hrabstwo Montgomery (Iowa)

Hrabstwo Montgomery – hrabstwo położone w USA w stanie Iowa z siedzibą w mieście Red Oak.

</doc>
<doc id="1658766" url="https://pl.wikipedia.org/wiki?curid=1658766" title="Ratusz w Dukli">
Ratusz w Dukli

Ratusz w Dukli – ratusz zbudowany w drugiej połowie XIX wieku. Zachował relikty pierwotnego budynku. Są to sklepienia kolebkowe z lunetami i kolebkowo-krzyżowe w piwnicach i na parterze budynku. Jest to murowany budynek, piętrowy, założony na planie prostokąta. Elewacja frontowa jest trzykondygnacyjna, trzyczęściowa zakończona jest schodkowym, trójpoziomowym szczytem ozdobionym neogotyckimi wieżyczkami z krenelażem, nakrytymi piramidalnymi daszkami. Przez wiele lat ratusz był siedzibą Gminnego Ośrodka Kultury, później stał się własnością prywatną.

</doc>
<doc id="1658768" url="https://pl.wikipedia.org/wiki?curid=1658768" title="Oficyna Naukowa">
Oficyna Naukowa

Oficyna Naukowa – wydawnictwo powstałe w 1992 w Warszawie. Jego założycielkami były Elżbieta Nowakowska-Sołtan i Ewa Pajestka-Kojder. Obie założycielki miały za sobą długoletnią praktykę w Państwowym Wydawnictwie Naukowym i dziś starają się kultywować dawne tradycje tego wydawnictwa naukowego.
Wydawnictwo specjalizuje się publikacjach naukowych, głównie z dziedziny socjologii, filozofii, kulturoznawstwa, antropologii społecznej, prawa, historii, wydaje liczne przekłady dzieł niemiecko-, angielsko-, rosyjsko-, i francuskojęzycznych.
Oficyna utrzymuje stałe kontakty ze środowiskiem naukowym, m.in. w ramach Polskiego Towarzystwa Socjologicznego i Polskiego Towarzystwa Filozoficznego. Publikacje adresowane są przede wszystkim do ludzi związanych z nauką: badaczy, nauczycieli akademickich, studentów.
Jedną z ważniejszych serii wydawniczych jest "Terminus", w której publikowane są prace współczesnych filozofów i socjologów. Innym bardzo poważnym przedsięwzięciem jest publikacja "Encyklopedii socjologii". Inne serie wydawnicze to m.in. "Biblioteka Myśli Socjologicznej", "Horyzonty Cywilizacji". Jeszcze inne seryjne przedsięwzięcie to książki Instytutu Wymiaru Sprawiedliwości, z którym Oficyna współpracuje od 1993.

</doc>
<doc id="1658769" url="https://pl.wikipedia.org/wiki?curid=1658769" title="Sam J. Jones">
Sam J. Jones

Sam J. Jones, właściwie Samuel Gerald Jones, znany także jako Sam Jones (ur. 12 sierpnia 1954 w Chicago w stanie Illinois) – amerykański aktor, producent filmowy i model.
Życiorys.
Wczesne lata.
Dorastał w West Palm Beach, na Florydzie. Ukończył Mira Loma High School w Sacramento. Służył w United States Marine Corps. W czerwcu 1975 pod pseudonimem Andrew Cooper III jego zdjęcia ukazały się na rozkładówce magazynu „Playgirl”.
Kariera.
Swoją przygodę na dużym ekranie rozpoczął od udziału w komedii romantycznej Blake’a Edwardsa "Dziesiątka" ("10", 1979) z Bo Derek, Julie Andrews i Dudleyem Moore. Został dostrzeżony przez teściową Dino De Laurentiisa, producenta filmu fantasy sci-fi "Flash Gordon" (1980), gdzie zagrał tytułową rolę futbolisty, który wraz z dziennikarką zostaje wysłany rakietą doktora Zarkova. Za rolę był nominowany do Złotej Maliny jako najgorszy aktor oraz został uhonorowany nagrodą Saturna.
W roku 1987 zagrał główną rolę w odcinku pilotażowym serialu "The Highwayman" gdzie wcielił się w Highwaya, kierowcę superciężarówki, której kabina była zamaskowanym śmigłowcem Aérospatiale Gazelle. W 1988 powstało kolejnych 9 odcinków tej serii, która była połączeniem filmów Mad Max oraz Knight Rider, gdzie rolę KITT-a zastąpiła ciężarówka.
Jest laureatem wielu nagród obywatelskich i humanitarnych.
Był żonaty z Lynn Eriks (1982-87), z którą ma dwoje dzieci. 15 sierpnia 1987 roku ożenił się z Myrtille Blervaque, francuską aktorką, którą poznał podczas zdjęć na Mauritiusie. Rozwiedli się trzy lata później. Po raz trzeci ożenił się z Ramoną Lynn, z którą ma troje dzieci.

</doc>
<doc id="1658774" url="https://pl.wikipedia.org/wiki?curid=1658774" title="Zygmunt Dobrosz">
Zygmunt Dobrosz

Zygmunt Dobrosz (ur. 24 sierpnia 1947) – polski lekkoatleta, który specjalizował się w skoku o tyczce.
Brązowy medalista europejskich igrzysk juniorów z 1966 roku. W 1970 zajął drugie miejsce podczas mistrzostw Polski. Uczestnik konkursu skoku o tyczce podczas letniej uniwersjady w Turynie (1970). Z wynikiem 4,80 uplasował się wówczas na ósmej pozycji. Dziewiąty zawodnik halowych mistrzostw Europy, które w 1971 gościła Sofia. Osiem razy bronił barw narodowych w meczach międzypaństwowych (w latach 1969 - 1970). Dwukrotny rekordzista Polski - 17 maja 1970 w Zabrzu uzyskał wynik 5,10, a niespełna miesiąc później, 6 czerwca we Wrocławiu, poprawił ten rezultat skacząc na wysokość 5,12. Startował w barwach AZSu Wrocław. 

</doc>
<doc id="1658776" url="https://pl.wikipedia.org/wiki?curid=1658776" title="Smiena Komsomolsk nad Amurem">
Smiena Komsomolsk nad Amurem

Smiena (ros. Футбольный клуб «Смена», "Futbołnyj Klub «Smiena»") - rosyjski klub piłkarski z Komsomolska nad Amurem.
Historia.
Chronologia nazw:
Piłkarska drużyna "Stroitiel" została założona w 1935 w mieście Komsomolsk nad Amurem.
W 1937 i 1938 zespół występował w rozgrywkach Pucharu ZSRR.
W 1946 jako "Dinamo Komsomolsk nad Amurem" debiutował w Trzeciej Grupie, podgrupie Dalekowschodniej Mistrzostw ZSRR, w której zajął 2 miejsce. Jednak następnego sezonu nie przystąpił do rozgrywek.
Dopiero w 1957 jako "Łokomotiw Komsomolsk nad Amurem" startował w Klasie B, grupie Dalekowschodniej.
Po reformie systemu lig ZSRR w 1963 już jako "Awangard Komsomolsk nad Amurem" grał w niższej Klasie B, grupie 5, w której występował do 1969. W 1970 po kolejnej reformie systemu lig ZSRR spadł do Klasy B, grupy 4, w której zajął przedostatnie 17 miejsce i pożegnał się z rozrywkami na szczeblu profesjonalnym.
Dopiero w 1978 klub z nową nazwą "Amur Komsomolsk nad Amurem" startował w Drugiej Lidze, w której występował do 1989.
W 1990 i 1991 występował w Drugiej Niższej Lidze.
W Mistrzostwach Rosji klub startował w Pierwszej Lidze, grupie Wschodniej, w której zajął ostatnie 16 miejsce i spadł do Drugiej Ligi. W 1994 klub zajął ostatnie 9 miejsce w grupie i został pozbawiony statusu klubu profesjonalnego.
W 2000 i 2001 klub pod nazwą Smiena Komsomolsk nad Amurem występował w rozgrywkach amatorskich.
Od 2002 klub występuje w Drugiej Dywizji, grupie Wschodniej.

</doc>
<doc id="1658777" url="https://pl.wikipedia.org/wiki?curid=1658777" title="Amur Komsomolsk nad Amurem">
Amur Komsomolsk nad Amurem



</doc>
<doc id="1658778" url="https://pl.wikipedia.org/wiki?curid=1658778" title="Awangard Komsomolsk nad Amurem">
Awangard Komsomolsk nad Amurem



</doc>
<doc id="1658779" url="https://pl.wikipedia.org/wiki?curid=1658779" title="Łokomotiw Komsomolsk nad Amurem">
Łokomotiw Komsomolsk nad Amurem



</doc>
<doc id="1658781" url="https://pl.wikipedia.org/wiki?curid=1658781" title="Obwód Złoczów Armii Krajowej">
Obwód Złoczów Armii Krajowej

Obwód Złoczów Armii Krajowej – terenowa struktura Inspektoratu Złoczów w Okręgu Tarnopol Armii Krajowej. Kryptonimy: "Rawski", potem "41" "Czajka" i "Grunwald"
Początki konspiracji w Obwodzie ZWZ-AK Złoczów wiążą się z przybyłymi tu w okresie okupacji sowieckiej Ślązakami, z których wielu od razu po przybyciu ze Śląska do Małopolski Wschodniej zaczęło działać w polskich podziemnych organizacjach wojskowych. Utrzymywał z nimi kontakt komendant Obszaru ZWZ-1 ppłk Macieliński. Już w sierpniu 1941 ppłk Macieliński skierował ze Lwowa pod Złoczów - do polskiej górniczej osady Kozaki swego podwładnego Otmara Strokosza "Alego" z zadaniem organizowania tam związku ZWZ.
Strokosz "Ali" po rozpoczęciu pracy organizacyjnej w Kozakach spotkał się ze st. sierż. Piusem Szusterem "Gromem". Wspólnie z nim zwerbował do organizacji podoficerów i członków działającego do 1939 w Złoczowie Związku Strzeleckiego.
52 pułk piechoty Armii Krajowej.
W obwodzie złoczowskim odtwarzano stacjonujący tam w 1939 52 Pułk Piechoty Strzelców Kresowych. Komendant obwodu był jednocześnie dowódcą pułku.
Obsada personalna i rozmieszczenie pododdziałów:
Dowódca - por. Pius Szuster ps. "Dolina", "Bug", "Grom", "Orkan"

</doc>
<doc id="1658782" url="https://pl.wikipedia.org/wiki?curid=1658782" title="Dinamo Komsomolsk nad Amurem">
Dinamo Komsomolsk nad Amurem



</doc>
<doc id="1658784" url="https://pl.wikipedia.org/wiki?curid=1658784" title="Andrea McEwan">
Andrea McEwan

Andrea McEwan (ur. 9 października 1978 roku w Melbourne) – australijska piosenkarka i aktorka. Supportowała gruzińską wokalistkę Katie Melua podczas jej trzech koncertów w Polsce w 2008 roku.

</doc>
<doc id="1658785" url="https://pl.wikipedia.org/wiki?curid=1658785" title="Krylja Sowietow Komsomolsk nad Amurem">
Krylja Sowietow Komsomolsk nad Amurem



</doc>
<doc id="1658786" url="https://pl.wikipedia.org/wiki?curid=1658786" title="Stroitiel Komsomolsk nad Amurem">
Stroitiel Komsomolsk nad Amurem



</doc>
<doc id="1658788" url="https://pl.wikipedia.org/wiki?curid=1658788" title="PSPD 90">
PSPD 90

PSPD 90 ("Programowana Stacja Przetwarzania Danych") – 8-bitowy mikrokomputer produkowany w MERA-KFAP w Krakowie w latach 80. XX wieku, bazujący na mikroprocesorze Intel 8080. W 1985 roku liczbę instalacji szacowano na 3 tysiące.
Typowa konfiguracja składała się z wbudowanych w metalowe biurko: jednostki centralnej, monitora ekranowego opartego na elementach telewizora Vela, napędów dyskietek elastycznych 8-calowych (4 komory, w tym systemowa) i klawiatury.

</doc>
<doc id="1658790" url="https://pl.wikipedia.org/wiki?curid=1658790" title="Tenuvot">
Tenuvot



</doc>
<doc id="1658795" url="https://pl.wikipedia.org/wiki?curid=1658795" title="Ratusz w Górowie Iławeckim">
Ratusz w Górowie Iławeckim

Ratusz w Górowie Iławeckim – pierwotnie gotycka budowla z XIV wieku, gruntownie przebudowana po 1655 roku i w latach 1846 - 1847. Jest to prostokątny, piętrowy, murowany budynek. Usytuowany na dawnych, wysokich piwnicach ma również zagospodarowane poddasze. Pokryty jest ceramicznym dwuspadowym dachem z naczółkami. Na środku kalenicy mieści się niewielka, ujęta na narożnikach pilastrami, kwadratowa wieżyczka z czterema tarczami zegarowymi. Zakończona metalową balustradą, pokryta jest blaszanym daszkiem tworzącym oryginalny prześwit utworzony przez arkadki wsparte na narożnych kolumnach. Na środku dachu mieści się iglica w formie stożka. Obecnie siedziba Urzędu Miasta i Gminy.

</doc>
<doc id="1658796" url="https://pl.wikipedia.org/wiki?curid=1658796" title="Negev">
Negev



</doc>
<doc id="1658798" url="https://pl.wikipedia.org/wiki?curid=1658798" title="Tenis ziemny na Letniej Uniwersjadzie 1970">
Tenis ziemny na Letniej Uniwersjadzie 1970

Tenis na Letniej Uniwersjadzie 1970 - zawody tenisowe podczas letniej uniwersjady w Turynie rozegrano od 28 sierpnia do 3 września. W zawodach uczestniczyło 82 graczy (w tym 28 kobiet) z 25 krajów. W gronie tym zabrakło reprezentantów Polski.

</doc>
<doc id="1658800" url="https://pl.wikipedia.org/wiki?curid=1658800" title="Anatolij Dowhal">
Anatolij Dowhal

Anatolij Dowhal (ukr. Анатолій Іванович Довгаль; ur. 29 stycznia 1976) – ukraiński lekkoatleta, sprinter.
Osiągnięcia.
Dowhal startował na igrzyskach olimpijskich (Sydney 2000), gdzie jednak odpadł w eliminacjach na 100 metrów.

</doc>
<doc id="1658803" url="https://pl.wikipedia.org/wiki?curid=1658803" title="Anatoliy Dovhal">
Anatoliy Dovhal



</doc>
<doc id="1658807" url="https://pl.wikipedia.org/wiki?curid=1658807" title="Katastrofa lotu UM Air 4230">
Katastrofa lotu UM Air 4230

Katastrofa lotu UM Air 4230 wydarzyła się 26 maja 2003. Jak-42 należący do linii UM Air, lecący z Biszkeku do Saragossy z międzylądowaniem w Trabzonie, rozbił się o zbocze góry w trakcie podchodzenia do lądowania w Trabzonie. W katastrofie zginęło 75 osób (62 pasażerów i 13 członków załogi) – wszyscy na pokładzie.
Jak-42 odbywał lot ze stolicy Kirgistanu – Biszkeku – do Saragossy z międzylądowaniem w tureckim mieście Trabzon. Maszyna wiozła lotem czarterowym 62 hiszpańskich żołnierzy, powracających z misji pokojowej w Kabulu i 13 członków załogi. Samolot podchodził do lądowania w Trabzonie, w celu uzupełnienia paliwa. Maszyna w trakcie procedury końcowej podchodzenia do lądowania, uderzyła o zbocze góry, kilka kilometrów od lotniska w mieście Trabzon. Śmierć poniosło 62 żołnierzy i 13 członków załogi. Przyczyny katastrofy do dziś pozostają nieznane.

</doc>
<doc id="1658808" url="https://pl.wikipedia.org/wiki?curid=1658808" title="Bucorvus cafer">
Bucorvus cafer



</doc>
<doc id="1658809" url="https://pl.wikipedia.org/wiki?curid=1658809" title="Oksana Sliwienko">
Oksana Sliwienko

Oksana Nikołajewna Sliwienko (ros. Оксана Николаевна Сливенко; ur. 20 grudnia 1986 w Czechowie) – rosyjska sztangistka, mistrzyni olimpijska, trzykrotna mistrzyni świata, pięciokrotna mistrzyni Europy.
W 2008 roku zdobyła złoty medal igrzysk olimpijskich w Pekinie, wyprzedzając Kolumbijkę Leydi Solís i Abir Abdulrahman z Egiptu. Pierwotnie zajęła drugie miejsce, jednak w latach 2016-2017 za doping zdyskwalifikowane zostały Chinka Liu Chunhong (1. miejsce) oraz Ukrainka Natalija Dawydowa (3. miejsce), a złoty medal przyznano Rosjance.
Zdobyła też trzykrotnie mistrzostwo świata i pięć złotych medali mistrzostw Europy.

</doc>
<doc id="1658810" url="https://pl.wikipedia.org/wiki?curid=1658810" title="Juan Iribarren">
Juan Iribarren

Juan Carlos Iribarren – piłkarz argentyński, obrońca.
Jako gracz klubu Argentinos Juniors Buenos Aires wziął udział w turnieju Copa América 1923, podczas któregoArgentyna została wicemistrzem Ameryki Południowej. Iribarren zagrał we wszystkich trzech meczach - z Paragwajem, Brazylią i Urugwajem.
Później Iribarren przeniósł się do klubu River Plate, z którym zdobył w 1932 roku jedyny w swej karierze tytuł mistrza Argentyny.
Jako gracz klubu Chacarita Juniors wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Iribarren zagrał w pięciu meczach - z Chile, Paragwajem, Peru, Urugwajem i Brazylią. W decydującym o mistrzostwie barażu z Brazylią zastąpił go Luis Fazio.
W latach 1923 - 1937 Iribarren rozegrał w reprezentacji Argentyny 17 meczów i nie zdobył żadnej bramki.

</doc>
<doc id="1658811" url="https://pl.wikipedia.org/wiki?curid=1658811" title="Narecznica grzebieniasta">
Narecznica grzebieniasta



</doc>
<doc id="1658813" url="https://pl.wikipedia.org/wiki?curid=1658813" title="Atole">
Atole

Atole, z języka nahuatl "atolli" (od "atl" "woda" i "tol" zdrobnienie) – napój popularny w Meksyku, Gwatemali i innych krajach Ameryki Środkowej, o korzeniach jeszcze przedkolumbijskich. W swojej pierwotnej formie składał się z mąki kukurydzianej rozrobionej z wodą, ugotowanej i posłodzonej. Gotowy napój jest dość gęsty, spożywany na gorąco.
Współcześnie podaje się atole zazwyczaj z różnego rodzaju dodatkami smakowymi: z kakao, wanilią, anyżem, kwiatami pomarańczy, owocami, orzechami itd. Tradycyjnie do słodzenia używa się "piloncillo" brązowego cukru trzcinowego.
Często bywa sprzedawane na ulicach jako dodatek do tamales.
W niektórych miejscowościach środkowego Meksyku spotyka się również wersję pikantną, nazywaną "chileatole", przyprawioną chili i epazote.

</doc>
<doc id="1658814" url="https://pl.wikipedia.org/wiki?curid=1658814" title="Powstanie 31 października 1870 w Paryżu">
Powstanie 31 października 1870 w Paryżu

Powstanie 31 października 1870 – wystąpienie ludowe w oblężonym Paryżu, którego uczestnicy nie zgadzali się z ogólnym kierunkiem polityki Rządu Obrony Narodowej z generałem Jules'em Trochu.
Geneza.
Ogólne niezadowolenie mieszkańców oblężonego przez wojska pruskie miasta zostało dodatkowo spotęgowane przez klęskę poniesioną przez wojska francuskie pod Bourget, po nieudanym wypadzie za granicę pierścienia fortów otaczających Paryż. Część mieszkańców miasta była przekonana, że Rząd Obrony Narodowej celowo pozostawił trzytysięczny oddział uczestników wypadu w Bourget bez pomocy, wystawiony na ataki o wiele silniejszego przeciwnika. Padały oskarżenia o świadome dążenie do kapitulacji i zdradę Francji. Zarzuty te jeszcze się wzmocniły, gdy Trochu po kapitulacji Metzu początkowo temu zaprzeczał, oraz gdy do Paryża dotarły wiadomości o rozmowach pomiędzy Ottonem von Bismarckiem a Adolphe'em Thiersem.
Przebieg powstania.
Obecni w Paryżu radykałowie zaczęli wzywać do powstania przeciwko Trochu i rządowi. Charles Delescluze wezwał na łamach czasopisma "Przebudzenie" do proklamowania nowego rządu, który nawiązywałby do tradycji rewolucyjnej Komuny Paryża. 31 października robotnicy, głównie ze wschodnich dzielnic miasta, zaczęli spontanicznie zbierać się i razem z Gwardią Narodową maszerować w kierunku ratusza, gdzie spodziewali się zastać Trochu. Manifestacja ta nie była przewidywana przez żadną siłę polityczną.
Po południu Arago, mer Paryża, wygłosił mowę do tłumu, jednak nie zdołał skłonić go do rozejścia się. Manifestanci weszli do wnętrza ratusza, gdzie ich delegaci zaczęli dyskutować z umiarkowanymi republikanami i przedstawiać im przyczyny niezadowolenia obywateli. Nie doszło natomiast do rozmowy z samym Trochu, choć ten był obecny w ratuszu razem z Jules'em Simonem i Jules'em Ferrym.
Sytuację zmieniło nadejście Gwardii Narodowej z Belleville, na czele której stał Gustave Flourens. Ten ostatni wpadł do ratusza i ogłosił powołanie Komitetu Ocalenia Publicznego jako nowego rządu z udziałem Blanquiego i Delescluze'a. Część manifestantów przyjęła entuzjastycznie te słowa, nikt z Rządu Obrony Narodowej nie zaprotestował. W ogólnym chaosie, jaki zapanował w mieście, grupa z Raoulem Rigaultem opanowała prefekturę policji, natomiast Trochu i Jules Ferry uciekli z ratusza i zaczęli gromadzić wokół siebie lojalne oddziały Gwardii Narodowej i gwardii ruchomej.
Po kilku godzinach oddziały te dotarły pod ratusz, gdzie Jules Favre zażądał rozejścia się do domów i odwołania słów Flourensa. Obiecał, że przywódcy powstania nie zostaną ukarani, a w mieście odbędą się nowe wybory do rad okręgów. Manifestanci, widząc przewagę militarną rządu, wycofali się.
Skutki.
Mimo obietnicy Favre'a rząd aresztował w kolejnych dniach 14 przywódców powstania, a inni, chcąc uniknąć tego samego losu, byli zmuszeni się ukrywać. Arago stracił również stanowisko mera Paryża, a generał Clément Thomas został nowym dowódcą Gwardii Narodowej. W wyborach nowych merów okręgów paryskich zdecydowane zwycięstwo odnieśli umiarkowani republikanie. Rząd Obrony Narodowej ogłosił również plebiscyt poparcia dla swojej polityki, w którym uzyskał zdecydowane zwycięstwo.

</doc>
<doc id="1658817" url="https://pl.wikipedia.org/wiki?curid=1658817" title="Nothing Ever Hurt Like You">
Nothing Ever Hurt Like You

Nothing Ever Hurt Like You – piosenka brytyjskiego wokalisty Jamesa Morrisona, napisana przez niego samego oraz Barry'ego i Marka Taylora. Utwór pochodzi z drugiego albumu artysty "Songs for You, Truths for Me" i jest drugim singlem z tej płyty. Sam singiel został wydany tylko w Stanach Zjednoczonych, 23 września 2008 roku.
Teledysk.
Teledysk utworu miał premierę 15 listopada 2008 roku. Klip przedstawia Morrisona wykonującego "Nothing Ever Hurt Like You" razem ze swoim zespołem w studio z wielkimi lampami, oświetlającymi pomieszczenie.

</doc>
<doc id="1658818" url="https://pl.wikipedia.org/wiki?curid=1658818" title="Antony Padiyara">
Antony Padiyara

Antony Padiyara (ur. 11 lutego 1921 w Manimala, zm. 23 marca 2000 w Kakkanad) – indyjski duchowny katolicki obrządku malabarskiego, kardynał, arcybiskup większy Ernakulam-Angamaly.
Życiorys.
Urodził się w rodzinie katolickiej obrządku malabarskiego. Po ukończeniu Regionalnego Seminarium św. Piotra w Bangalore przeszedł na obrządek łaciński i przeniósł się do łacińskiej diecezji Coimbatore. 19 grudnia 1945 roku otrzymał święcenia kapłańskie i rozpoczął działalność duszpasterską jako wikariusz w parafii Godiveri, po czym został proboszczem parafii Killegal, a następnie parafii Ootacamund. W 1952 roku mianowano go rektorem Niższego Seminarium Diecezjalnego, a następnie otrzymał katedrę wykładowcy w Regionalnym Seminarium św. Piotra w Bangalore. 13 lipca 1955 roku została utworzona diecezja Ootacamund w ramach metropolii Madrasu (Madras). 16 października otrzymał sakrę biskupią, zostając pierwszym ordynariuszem nowo powstałej diecezji. Kierował nią przez 15 lat, zaś 14 czerwca 1970 roku został mianowany arcybiskupem metropolitą Changanacherry obrządku malabarskiego. Pod jego kierownictwem powstały w metropolii liczne parafie i dwa instytuty specjalistyczne, odpowiedzialne za formację misyjną oraz za kształcenie teologiczne świeckich. Po śmierci kard. Josepha Paracattila, 23 kwietnia 1985 roku został jego następcą jako pasterz malabarskiego arcybiskupstwa Ernakulam-Angamaly. Jan Paweł II podniósł go do godności kardynalskiej z tytułem prezbitera Santa Maria “Regina Pacis” a Monte Verde na konsystorzu 28 czerwca 1988 roku. 16 grudnia 1992 roku otrzymał tytuł arcybiskupa większego Ernakulam-Angamaly. 11 listopada 1996 roku zrezygnował z rządów archidiecezją z powodu ukończenia 75 lat.

</doc>
<doc id="1658820" url="https://pl.wikipedia.org/wiki?curid=1658820" title="Juan Carlos Iribarren">
Juan Carlos Iribarren



</doc>
<doc id="1658821" url="https://pl.wikipedia.org/wiki?curid=1658821" title="Nurcan Taylan">
Nurcan Taylan

Nurcan Taylan (ur. 29 października 1983 w Ankarze w Ankarze) – turecka sztangistka, mistrzyni olimpijska z Aten, mistrzyni świata, sześciokrotna mistrzyni Europy.
Największym jej sukcesem jest złoty medal igrzysk olimpijskich 2004, mistrzostwo świata oraz sześciokrotne mistrzostwo Europy. Startowała również w igrzyskach olimpijskich w Pekinie, nie odnosząc sukcesów. Obecnie startuje w kategorii do 48 kg.
9 sierpnia 2016 roku MKOL opublikował raport, z którego wynika że Taylan stosowała niedozwolone środki podczas Igrzysk w Pekinie. W konsekwencji została ona zdyskwalifikowana a jej olimpijskie wyniki zostały anulowane.

</doc>
<doc id="1658825" url="https://pl.wikipedia.org/wiki?curid=1658825" title="Dublin 1916">
Dublin 1916



</doc>
<doc id="1658827" url="https://pl.wikipedia.org/wiki?curid=1658827" title="Haileybury College">
Haileybury College

Haileybury College to renomowany college dla dziewcząt i chłopców, składający się z tzw. Primary School, Lower School oraz High School Znajduje się w hrabstwie Hertfordshire, dokładnie w Hertford Heath w pobliżu miasteczka Hertford w Anglii. W Haileybury College uczy się obecnie ok. 750 osób w wieku od 11 do 19 roku życia. 
W okresie wakacyjnym w Haileybury College działa tzw. szkoła letnia - grupa ISC (International Student Club) organizuje na terenie college'u obozy dla młodzieży różnych narodowości w wieku 10-17 lat. Młodzież podczas takich obozów zamieszkuje tzw. Boarding Houses.

</doc>
<doc id="1658829" url="https://pl.wikipedia.org/wiki?curid=1658829" title="Heraklea">
Heraklea



</doc>
<doc id="1658830" url="https://pl.wikipedia.org/wiki?curid=1658830" title="Jerzy Drewnowski">
Jerzy Drewnowski

Jerzy Drewnowski (ur. 1941) – historyk nauki, filozof, etyk
Były pracownik PAN, Akademii Lessinga i Uniwersytetu Technicznego w Chociebużu, kilkakrotny stypendysta „Deutsche Forschungsgemeinschaft” (Niemiecka Fundacja Badawcza) i Biblioteki Księcia Augusta w Wolfenbüttel. Członek Senatu Założycielskiego Europa-Universität Viadrina Frankfurt (Oder). Członek Komitetu Honorowego Polskiego Stowarzyszenia Racjonalistów.
Okres nauki.
Wychowywał się w polskim i niemieckim środowisku rodzinnym. Ukończył VI Liceum Ogólnokształcące im. Jana Kochanowskiego w Radomiu. Absolwent studiów filologii klasycznej w Warszawie. W okresie nauki interesował się problematyką społeczną. Pracę doktorską poświęcił Mikołajowi Kopernikowi. W swej pracy habilitacyjnej zajmował się etyczną samoświadomością uczonych polskich XIV i XV wieku.
W 1973 r. otrzymał roczne „Stypendium Kopernikańskie” w Niemczech z inicjatywy Deutsche Copernicus-Forschungsstelle w Monachium, które poświęcił poznawaniu dzieł Mikołaja Kopernika. Było ono przyznawane pod patronatem kanclerza RFN Willi Brandta dla uczczenia podpisania Układu PRL-RFN z 1970 r.
Jako stypendysta Biblioteki Księcia Augusta w Wolfenbüttel w latach 1982-1984, kierowanej wówczas przez Sabine Solf, prowadził badania nad samoświadomością ludzi nauki wieków XVI-XVII.
Kariera zawodowa.
Od 1989 r. mieszkał w Wolfenbüttel. Jego praca naukowa koncentrowała się wówczas nad badaniem wkładu niemieckiego wolnomularstwa w koncepcje humanitaryzmu. Zajmował się również badaniami nad świadomością społeczną i polityczną robotników przymusowych w Trzeciej Rzeszy. W 1990 r. założył międzynarodowe stowarzyszenie „Ergon”, którego celem było popierania nowej myśli europejskiej. W ramach Stowarzyszenia współpracował z amerykańskim Uniwersytetem w Honolulu. Wkrótce po tym został członkiem Senatu Założycielskiego Uniwersytetu Europejskiego Viadrina we Frankfurcie nad Odrą.
Pracował w Akademii Lessinga w Wolfenbüttel i w Wyższej Szkole Pedagogicznej w Chociebużu.
Na terenie Polski prowadzi wraz ze Stanisławem Matułą tzw. „Stałe seminarium w stodole” w miejscowości Jedlnia-Letnisko. Przedmiotem seminariów są badania nad utopiami społecznymi oraz filozofią radości. W tym zakresie współpracują z filozofem i teologiem, Adamem Ciochem.
Drewnowski wspólnie ze Stanisławem Matułą oraz z Agatą i Adamem Sochaczewskimi redagują portal internetowy „Antybarbarzyńca”. Publikuje eseje filozoficzno-polityczne i z zakresu historii etyki „Forum Klubowym” redagowanym przez Leszka Lachowieckiego.
Badania źródłowe nad Mikołajem Kopernikiem.
Drewnowski w swej pracy badawczej nad dziełami Mikołaja Kopernika zajmował się m.in. tłumaczeniem „Pism Drobnych” astronoma, z interpretacją tekstów źródłowych względem jego biografii i recepcji heliocentryzmu. Opublikował jego listy prywatne i urzędowe w językach oryginałów, jak też w swoim przekładzie z łaciny i ze staroniemieckiego, załączając do dysertacji doktorskiej wykaz 54 „Ustaleń i hipotez” objaśniających ważne teksty źródłowe. Zakwestionował autentyczność znanego portretu Kopernika – ojca astronoma, przesuwając jego powstanie na wiek XVII. W kwestii filozoficznych źródeł heliocentryzmu położył akcent na niewzględnościowe i absolutne pojmowanie ruchu i spoczynku przez Kopernika; wbrew tendencjom do identyfikowania jego postawy badawczej jako zrywającej z duchem Średniowiecza wykazał, iż subiektywno-moralnym podłożem jego odkrycia był obraz świata hierarchiczny i godnościowy.
Badania nad samoświadomością uczonych.
Przez prace źródłowe nad biografią Kopernika, łączącego modelowo „życie teoretyczne z praktycznym”, zajął się głównymi wzorcami wiedzy naukowej i wzorcowymi sylwetkami ludzi nauki. Koncentrując uwagę na przechowywanych w Bibliotece Jagiellońskiej źródłach rękopiśmiennych do najwcześniejszych dziejów Uniwersytetu Krakowskiego, scharakteryzował porównawczo jego trzy pierwsze koncepcje ideowe. Przypomniawszy jego istnienie w roku 1390, wyakcentował świeckie i egalitarystyczne rysy programu dydaktyczno-społecznego tworzonego w tym okresie, unaoczniając tym samym, w jakim kierunku mogłaby się rozwijać nauka na uczelni niezdominowanej przez teologię i prawo kanoniczne. Na przykładzie poglądów Bartłomieja z Jasła zestawionych z poglądami Stanisława ze Skarbimierza ukazał dwie kontrastowo różne koncepcje nie tylko nauki i funkcjonowania uniwersytetu, ale też dwa istotnie odmienne modele życia uczonego – świecki pozostający pod wpływem arystotelizmu i kościelny w duchu augustyńskim.
Późniejszy rozwój takich modeli – świeckich i tych podporządkowanych teologii – oraz odpowiadających im ideałów wiedzy naukowej, badał głównie na podstawie takich zaniedbywanych w historii nauki tekstów metanaukowych, jakimi bywają przedmowy do dzieł naukowych, a jakimi są z reguły pochwały filozofii, astronomii lub prawa. Korzystał tu przede wszystkim ze zbiorów starych druków i inkunabułów Herzog August Bibliothek Wolfenbüttel, z uwagę skierowaną m.in. na konsekwencje ideologicznego sporu o heliocentryzm. Propagując na tej drodze pojęcie etycznej samoświadomości uczonych, przedstawiał ją w jej wewnętrznym zróżnicowaniu i złożoności, jak też na tle szerszych konstelacji wartości, które uczeni zwykli deklarować, zdradzając niekiedy niechcący, iż w rzeczywistości myślą nieco inaczej, niż deklarują.
Eseistyka filozoficzna.
W eseistyce filozoficznej, którą zajął się po roku 1989, poszerzył swoje badania poza historię średniowiecznych i późniejszych poglądów naukę i filozofię. Skupił się na tym, co w europejskiej etyce i filozofii zostało zaniechane czy ledwie zaczęte. Mnożąc propozycje poznawczo-etyczne w duchu etycznego kondycjonalizmu – jako postawy odpowiedzialności za warunki własnego i cudzego rozwoju, które stwarzamy, tolerujemy lub współtworzymy, wyróżnia typ człowieka określanego jako homo democraticus adiutor – demokratycznie opiekuńczego. Etyczną wartość postawy opiekuńczej, równościowej i wykraczającej poza stosunki interpersonalne, zespala z dowartościowaniem radości w duchu arystotelesowskim. Dowartościowuje model radości, która daje poczucie mocy i bycia użytecznym, w szczególności na drodze: umysłowego panowania nad światem, przyjaźni i wolnego od rywalizacji uczestnictwa w życiu społecznym. Szkicując w ten sposób emancypacyjny program społecznego eudajmonizmu, zaprawia go zachętami do stoickiego uporu i cierpliwości. Zakładał bowiem, iż globalne zagrożenia człowieczeństwa będą się nasilały wraz z dalszym wzrostem dysproporcji ekonomicznych.
Z tych pozycji etyczno-poznawczych oceniał społeczną i polityczną aktywność człowieka: łącząc podejście radykalnie humanitarystyczne z utylitarystycznym i demitologizującym, szczególne emocje angażuje w zagadnienia demokracji. W realnej globalnej demokratyzacji upatruje największe, najtrudniejsze i najbardziej dramatyczne wyzwanie naszych czasów. W tym też praktycystycznym i politycznym kontekście rozwija takie teoretyczne koncepcje, jak relacyjna teoria wartości (jako sprzyjania albo niesprzyjania egzystencji danej rzeczy), jak teoria pojęć bojowych (ukrytych w zabsolutyzowanych pojęciach ogólnych), jak teoria relatywizacji ogólnych pojęć moralnych (jako emancypującej edukacji przezwyciężającej ideologie autorytarne). Adekwatną odpowiedź na dezorientujący subiektywizm poznawczy naszego czasu widziałby w powrocie do kondycjonalizmu. Tak określa zaniedbaną tendencję do skupiania uwagi na rzeczywistych warunkach dziania się rzeczy.
W analizie pojęć moralnych teologicznej proweniencji rozbudowuje m.in. przemilczaną w dziejach etyki teorię Lessinga o kryminogennym charakterze chrześcijańskiej miłości bliźniego. Przeciwstawiając jej w duchu Lessinga życzliwy wszelkiej obcości i inności humanitaryzm, ukazuje jego zasadniczą niesprowadzalność do kultu tolerancji. Podkreśla zarazem nieuniknioną kruchość wszelkiej najszlachetniejszej choćby kultury moralnej, gdy przeciwstawiają się jej zbyt wielkie dysproporcje mocy między ludźmi. Tutaj też, to znaczy nie tyle w brakach upowszechnienia kultury moralnej, co przede wszystkim w prowokujących do wyzysku i eksterminacji niezdolnościach poszczególnych ludzi oraz ludzkich zbiorowości do samoobrony, upatruje główne źródła zła, które dochodzi do głosu w totalitaryzmach. W ich definiowaniu wykracza poza wyróżniki ideologiczne takie, jak antysemityzm i nietolerancja obyczajowa, kładąc nacisk na zrealizowaną możliwość totalnych regulacji jako na kryterium główne. Między innymi w nawiązaniu do takich antydemokratycznych potencji rozwojowych analizuje obecne prymitywizujące przemiany światopoglądowe, określając je mianem „retenebracji” i „odświadomienia” społecznego. Jedno z remediów widzi w upowszechnianiu myślenia potencjalistycznego – jako antidotum na irracjonalny pesymizm i nie mniej irracjonalne „myślenie pozytywne”.
Refleksję nad tymi zagadnieniami naszego czasu poprzedził próbami ujęcia w jeden ciąg rozwojowy idei humanitaryzmu od greckiej philanthropia i rzymskiej humanitas przez Humanität niemieckich wolnomularzy, Lessinga, Fichtego i panenteisty Krausego po racjonalistyczną mistykę Doroty Sölle i jej teologię wyzwolenia splecioną z etycznymi warstwami marksizmu. Cała ta tradycja – z ekonomiczno-społecznymi programami emancypacji w niej zakorzenionymi – nie równoważy jego zdaniem zasadniczego mankamentu dotychczasowej myśli etycznej, która nie zdobyła się jeszcze na jakąkolwiek teorię humanitaryzmu całościową i realnie pragmatyczną. Według Drewnowskiego globalna kwerenda biblioteczna wskazuje, że nie powstał lub nie zachował się ani jeden artykuł lub szkic na ten temat. Doceniając domyślne lub cząstkowe istnienie takiej teorii w ambitnej publicystyce i w prawodawstwie, w niektórych programach ekonomii i praw człowieka, a także w najnowszych badaniach naukowych nad społecznym dobrostanem, zachęca w swej eseistyce do ujęć systemowych i bezpośrednich. Propaguje tu swoisty powrót do filozofii praktycznej – jako do wariantowej „pedagogiki humanitaryzmu” na miarę zagrożeń stwarzanych przez katastrofalne układy sił w świecie. Za jedną ze szczególnie ważnych, a zaniedbanych spraw uważa przy tym indywidualną i polityczną filozofię radości.
Badania nad pracą przymusową.
Dla lepszego wglądu w swoistość przeżywania wartości etycznych w ustrojach totalitarnych, uczestniczył w badaniach nad pracą przymusową. Opowiadał się w nich za pełniejszą realizacją programu historiografii nie tylko oddolnej, ale i rozumiejącej oraz za szerszym uwzględnianiem kwestii polityczno-światopoglądowych; w ustnych i pisemnych wywiadach ze świadkami czasu – z byłymi niemieckimi pracodawcami oraz z ich robotnikami, z terenu zwłaszcza Polski i Ukrainy, wiele uwagi poświęcał koincydencji warunków życia w Niemczech i poglądów wyniesionych z domu rodzinnego, stwierdzając m.in., że doświadczenie niemieckiego faszyzmu prowadziło wśród robotników przymusowych częściej, niż można by sądzić, do utrwalania postaw rasistowskich.
Publikacje.
1. Książki
2. Artykuły naukowe, eseje, felietony filozoficzne
3. Wydania krytyczne tekstów źródłowych
4. Przekłady tekstów źródłowych na język polski
5. Przekłady rozpraw naukowych i filozoficznych na język polski

</doc>
<doc id="1658832" url="https://pl.wikipedia.org/wiki?curid=1658832" title="XLII Krajowy Festiwal Piosenki Polskiej w Opolu">
XLII Krajowy Festiwal Piosenki Polskiej w Opolu

42. Krajowy Festiwal Piosenki Polskiej w Opolu – edycja z 2005 r. Po raz szósty odbył się plebiscyt i koncert Superjedynek. Zorganizowały je TVP 1 i RMF FM. Wykonawcy byli nagradzani za muzyczne osiągnięcia w ciągu 12 miesięcy poprzedzających imprezę. Zespołom akompaniował zespół Kukla Band pod dyrekcją Zygmunta Kukli.
10 czerwca 2005 roku tuż przed rozpoczęciem wieczornego otwarcia festiwalu na Placu Wolności odbył się koncert Debiutów. Telewizja Polska pokazała ten koncert tydzień później.
Koncert „Premiery 2005”.
Nagrody w konkursie premier:
Koncert „SuperJedynki 2005”.
Zwycięzcy:
Kabareton „Opolska Noc Kabaretowa”.
Wystąpili: Kabaret Moralnego Niepokoju, Ani Mru Mru, Mumio, a także Grzegorz Halama, Jerzy Kryszak i Bohdan Smoleń oraz Grupa Rafała Kmity.
Koncert „Wielkie, większe, największe czyli 80-lecie Polskiego Radia”.
Można było usłyszeć 16 piosenek, które - zdaniem dziennikarki radiowej Marii Szabłowskiej - będą charakterystyczne dla ośmiu dziesiątek lat radia.
Zasada jest taka, że artyści nie śpiewają swoich piosenek lub wykonują je w zmienionej wersji, czy też w zaskakującym duecie - wyjaśnia dziennikarka.
Zgodnie z tą zasadą, na radiowym koncercie "Autobiografię" zaśpiewał Artur Gadowski z Irą, z utworem "Miłość ci wszystko wybaczy" zaprezentuje się Blue Cafe, a z "Białą Flagą" - Myslovitz. Poza tym Zbigniew Kurtycz na deskach amfiteatru z Maćkiem Maleńczukiem zaśpiewają "Cichą wodę".
Debiuty.
Zespół Nana otrzymał 10.000 zł nagrody.

</doc>
<doc id="1658834" url="https://pl.wikipedia.org/wiki?curid=1658834" title="Phantasy Star Universe">
Phantasy Star Universe

 – komputerowa fabularna gra akcji stworzona w 2006 roku przez Sonic Team i wydana przez Segę. Ukazała się na platformach Windows, PlayStation 2 i Xbox 360. Głównym kreatorem był Yuji Naka. "Phantasy Star Universe" tematyką jest podobna do gry "Phantasy Star Online".
Historia.
Wszystko zaczyna się w fikcyjnym układzie słonecznym Gurhal, a w nim znajdują się trzy planety Parum, Neudaiz i Moatoob. Tam od stuleci toczą się konflikty między rasami. Jednak po ostatecznych konfliktach sto lat przed akcją gry planety zawarły unię i dzięki temu powstały armie sojusznicze, a razem z nimi nastał pokój w Gurhal.
Głównym bohaterem gry jest Ethan Weber, młody siedemnastoletni chłopak. Razem ze swoją młodszą siostrą o imieniu Lumia wybierają się na ceremonię z okazji setnej rocznicy zawarcia sojuszu na Kolonii Strażników. Uroczystość zostaje przerwana przez siejący zniszczenie deszcz meteorytów. Podczas ewakuacji w jednym z korytarzy odłupuje się duży kawał sufitu, który oddziela Ethana od Lumii. Ethan biegnie szukać pomocy i spotyka Strażnika o imieniu Leo. W tym momencie oboje zostają zaatakowani przez osobliwe stworzenie. Leo zostaje sparaliżowany i oddaje swój pistolet Ethanowi, który musi ruszyć do walki z nowymi potworami. Leo później mówi Ethanowi, żeby znalazł siostrę i że grupa ratownicza jest w drodze.
Po zabiciu wielu kreatur i uratowaniu ludzi, Ethan znajduje Lumię i razem opuszczają stację. Po konwersacji między Leo i Ethanem, Ethan przyznaje się, że nie lubi Strażników, ponieważ jego ojciec zginął podczas jednej z misji. Leo pod wrażeniem umiejętności Ethana namawia go do tego, żeby dołączył do Strażników. Ethan i jego klasowy kolega Hyuga są trenowani przez Strażniczkę Karen, która prowadzi ich przeciw Nasionom, potworom pochodzącym z meteorytów. Po zatrudnieniu do misji towarzyszenia pewnemu naukowcowi do Reliktu, miejsca dawno wymarłej cywilizacji, znajdują tam Nasiona napędzane przez energetyczny minerał (A-photon) używany w przeszłości, który ponownie teraz został odkryty przez układ słoneczny. Karen dowiaduje się, że jest siostrą Boskiej Przepowiedni (Divine Maiden), czyli proroka Świętego Światła i zajmuje jej miejsce gdy jest siostra, Mirei ginie z ręki jej ojca, który chciał zabić Karen, żeby wzmocnić moc jej siostry.
Po zaznajomieniu się z piratami oraz bitwie z robotami, Ethan złości się na Casta, robota o wysokiej inteligencji, który przewodził firmie Endrum Collective i porywał naukowców, który wiedzieli o wysokoenergetycznym surowcu. Po tym jak Ethan i pirat Afort Taylor zabijają Magashiego (szefa Endrum Collective), Ethan pomaga uruchomić starożytną broń wymarłej cywilizacji użytej do wyeliminowania Nasion przed ich rozprzestrzenieniem się. 
Ethan później gromadzi sojuszników przeciw rozkazom Strażników do zaatakowania ostatniej forpoczty Nasion, ponieważ przetrzymywani są tam jego dwaj przyjaciele i naukowcy. W tej forpoczcie Magashi zostaje sprowadzony do życia przez Nasiona, gdzie w rzeczywistości jest Castem, który jest wcieleniem Ciemnych Mocy, który samodzielnie kontroluje Nasiona i wszystko co jest nimi zainfekowane. Z pomocą Karen, Leo i Tonnio, Ethan pokonuje Magashiego raz na zawsze.
"Phantasy Star Universe: Ambition of the Illuminus".
Gra "Phantasy Star Universe" jest kontynuowana przez wydany w roku 2008 dodatek "Phantasy Star Universe: Ambition of the Illuminus". Gracze w tej części sami tworzą swojego bohatera i przejmują rolę instruktora do trenowania młodszych rekrutów, a podczas gry dowiadują się o "wytwórni ludzi" o nazwie Illuminus. Razem z nowymi misjami wprowadzane są nowe bronie, fotonowe sztuki walki, klasy, wrogowie, bossowie i inne. Osoba stworzona przez gracza jest głównym bohaterem. W "Phantasy Star Universe" gracz patrzył oczami Ethana Webera. W "Ambition of the Illuminus" gracze używają swojej własnej postaci do wprowadzenia pokoju w Systemie Gurhal.

</doc>
<doc id="1658835" url="https://pl.wikipedia.org/wiki?curid=1658835" title="Acanthisitta chloris">
Acanthisitta chloris



</doc>
<doc id="1658836" url="https://pl.wikipedia.org/wiki?curid=1658836" title="Kościół Wniebowzięcia Najświętszej Maryi Panny w Siemiatyczach">
Kościół Wniebowzięcia Najświętszej Maryi Panny w Siemiatyczach

Kościół Wniebowzięcia Najświętszej Maryi Panny w Siemiatyczach – zabytkowy rzymskokatolicki kościół położony w diecezji drohiczyńskiej w Siemiatyczach przy ul. 3 Maja 2.
Historia.
Obecny kościół w stylu barokowym powstał w latach 1626 - 1637 z fundacji hetmana wielkiego litewskiego Lwa Sapiehy herbu Lis oraz jego syna Kazimierza Leona Sapiehę. Kościół parafialny pod wezwaniem Wniebowzięcia Najświętszej Marii Panny został konsekrowany w dniu 15 sierpnia 1638 z przez biskupa łuckiego ks. Jana Chrzciciela Zamojskiego. Na zaproszenie ówczesnego proboszcza siemiatyckiego ks. Michała Korwin Krassowskiego i księcia Michała Józefa Sapiehy przybyli do Siemiatycz księża misjonarze św. Wincentego á Paulo ("CM"), przejmując parafię 29 września 1719 roku. Pierwszym proboszczem misjonarskim został ks. Kazimierz Józef Ottowicz. Dnia 3 lipca 1722 roku został podpisany dokument przekazania parafii, kościoła i pozostałego beneficjum konwentowi oo. misjonarzy przez ks. bp diecezji łuckiej Stefana Rupniewskiego.
Zakonnicy według projektu Karola Antoniego Baya wybudowali w 1723 roku naprzeciwko frontonu kościoła szkołę parafialną przytułek i szpital (obecnie salka parafialna), a w latach 1719-1727 klasztor. Przebudowali także fasadę kościoła i kruchtę oraz w 1737 roku wznieśli wieżę. Budowniczym był zięć Karola Antoniego Baya włoski arch. Wincenty Rachetti. W latach 1725-1727 wybudowali oni dzwonnicę, która została wkomponowana w murowane ogrodzenie i otacza cmentarz kościelny. 
Podczas pożaru miasta w roku 1758 uległ zniszczeniu częściowo kościół parafialny. Zniszczony kościół i klasztor misjonarzy, w ramach przebudowy i rozbudowy miasta odnowiła w roku 1777 ówczesna właścicielka Siemiatycz i Kocka (1750-1800) - księżna Anna z Sapiehów Jabłonowska.
4 grudnia 1793 r. w kościele we mszy świętej uczestniczył król Stanisław August Poniatowski.
Architektura.
Świątynia jest budowlą trójnawową, trójprzęsłową typu bazyliki z prezbiterium równym szerokością i wysokością nawie głównej. Ołtarz główny został zaprojektowany przez Karola Antonia Baya, a wykonany w latach 1729-30 przez warsztat rzeźbiarski Bartłomieja Michała Bernatowicza z Warszawy.
Duszpasterstwo.
Aktualnie posługę duszpasterską w kościele sprawują:

</doc>
<doc id="1658838" url="https://pl.wikipedia.org/wiki?curid=1658838" title="Park Narodowy Kenai Fjords">
Park Narodowy Kenai Fjords

 Park Narodowy Kenai Fjords (ang. "Kenai Fjords National Park") – park narodowy położony w południowej części stanu Alaska w Stanach Zjednoczonych. Został utworzony 2 grudnia 1980, na powierzchni 2460 km². Park obejmuje swoim obszarem część pola lodowego Hardinga.

</doc>
<doc id="1658839" url="https://pl.wikipedia.org/wiki?curid=1658839" title="Natalja Gonczarowa">
Natalja Gonczarowa

Natalja Gonczarowa; dawniej znana jako Obmoczajewa (ukr. "Наталія Гончарова", ur. 1 czerwca 1989 w Skole na Ukrainie) – rosyjska siatkarka, reprezentantka kraju.
Urodzona na Ukrainie, reprezentowała ukraińskie kluby, grała też w juniorskiej i młodzieżowej reprezentacji kraju. Od 2010 roku występuje w reprezentacji Rosji.
W 2010 r. w Japonii zdobyła mistrzostwo Świata. Złota medalistka mistrzostw Europy 2013 rozgrywanych w Niemczech i Szwajcarii.
Życie prywatne.
Była żoną Aleksieja Obmaczajewa, rosyjskiego siatkarza, libero Dinamo Moskwa. Rozstali się w lutym 2016 roku. Jej siostrą jest Wałerija Honczarowa.
Sukcesy klubowe.
Liga Mistrzyń
Mistrzostwo Rosji
Puchar Rosji
Superpuchar Rosji
Sukcesy reprezentacyjne.
Ukraina:
Mistrzostwa Europy Kadetek
Mistrzostwa Europy Juniorek
Rosja:
Mistrzostwa Świata
Letnia Uniwersjada
Mistrzostwa Europy
Grand Prix
Volley Masters Montreux
Puchar Świata:

</doc>
<doc id="1658844" url="https://pl.wikipedia.org/wiki?curid=1658844" title="Bialy">
Bialy

Bialy, biały (jid. ביאַליסטאָקער קוכען - "bialystoker kuchen", ciasto białostockie) – rodzaj małej bułki, wywodzącej się z polsko-żydowskiej kuchni okolic Białegostoku. Ma zwykle szerokość około 15 cm, jest drożdżowym pieczywem podobnym do bajgla. W odróżnieniu od wyrobu bajgli, które gotuje się przed pieczeniem, białe są pieczone od razu. W środku bułki formuje się wgłębienie, w którym przed pieczeniem umieszcza się – w zależności od przepisu – krojoną cebulę, mak lub podsmażaną bułkę tartą. 
Nazwa jest skróconą wersją "bialystoker kuchen" - określenia w języku jidysz oznaczającego ciasto białostockie. Białe stały się popularne w USA, gdzie sprzedawali je w swoich piekarniach żydowscy imigranci z Białegostoku. W początkach XX wieku sprzedawano je wyłącznie w Nowym Jorku, w następnych latach stały się popularne również w innych miastach USA.

</doc>
<doc id="1658845" url="https://pl.wikipedia.org/wiki?curid=1658845" title="Kościół św. Anny w Kalinówce Kościelnej">
Kościół św. Anny w Kalinówce Kościelnej

Kościół pw. św. Anny w Kalinówce Kościelnej – drewniany modrzewiowy kościół znajdujący się w Kalinówce Kościelnej.
Historia.
Świątynia została wybudowana w latach 1768–1774 na bazie innej, spalonej wcześniej w 1761 roku.
Wyposażenie.
Ołtarz główny ozdobiony jest obrazem Matki Boskiej z Dzieciątkiem oraz rzeźby archaniołów datowane na drugie ćwierćwiecze XVII wieku. W lewym ołtarzu znajduje się obraz św. Mikołaja z XIX wieku. Z I połowy XVII wieku pochodzi renesansowe tabernakulum.

</doc>
<doc id="1658846" url="https://pl.wikipedia.org/wiki?curid=1658846" title="Fo' Clips">
Fo' Clips

Fo’ Clips (ur. w Compton, zm. 1995) – amerykański raper.
W 1993 odkrył go Ronnie Ron i zaproponował mu udział w grupie Bloods &amp; Crips. Fo' zgodził się i podpisał kontrakt z Warlock Records. Zaczął nagrywać pod pseudonimem "Young Malcolm". 
W 1995 postanowił wydać swój album. Album nosi nazwę "Just Be Thankful" (wydany w 1995).
Kilka dni przed wydaniem "Just Be Thankful", Fo’ Clips został zastrzelony w drive-by.

</doc>
<doc id="1658850" url="https://pl.wikipedia.org/wiki?curid=1658850" title="Grupa Literacka Centauro">
Grupa Literacka Centauro

Grupa Literacka Centauro – łódzka grupa literacka istniejąca od 1983 r. 
Charakter działania grupy Centauro.
Grupa nie ma ściśle określonego profilu programowego – stanowi raczej szerokie grono poetów i prozaików, zarówno stałych członków, jak i osób pojawiających się incydentalnie, spotykających się na cotygodniowych warsztatach twórczych. Na spotkania te zapraszani są literaci, czasem również krytycy literaccy. Autorzy – zarówno członkowie grupy, jak i zaproszeni goście – prezentują swoje utwory, a prezentacjom tym towarzyszą dyskusje dotyczące treści i warsztatu twórczego.
Organizacja.
Miejscem spotkań grupy jest Ośrodek Kultury Górna przy ul. Siedleckiej 1 w Łodzi. Okazjonalnie grupa organizuje imprezy otwarte w innych punktach miasta. Są to np. turnieje poetyckie. Animatorem grupy od początku jej istnienia jest łódzki poeta i działacz kulturalny – Henryk Zasławski.
Publikacje.
Grupa literacka Centauro wydaje książki oraz wspiera i promuje edycje książek swoich członków i sympatyków. Są to najczęściej tomiki poetyckie. Raz na kilka lat wydaje również "Almanach poetycki grupy Centauro", w którym w przekrojowy sposób prezentowany jest dorobek członków grupy.
Ludzie z Centauro.
Przez cały okres istnienia grupy przewinęło się przez nią dziesiątki ludzi. Swój epizod związany z Centauro mieli między innymi: Marek Czuku, Dorota Koman, Krystyna Stołecka, Lilla Latus, Piotr Macierzyński, Jerzy Jarniewicz, Jacek Głębski, Maria Duszka, Joanna Czajkowska, Witold Maciej Orłowski.

</doc>
<doc id="1658851" url="https://pl.wikipedia.org/wiki?curid=1658851" title="Kamilla Wardzichowska">
Kamilla Wardzichowska

Kamilla Wardzichowska, z domu Wichrowska (ur. 2 marca 1905 w Budapeszcie, zm. 13 lutego 1966 w Białymstoku) – polska pianistka, pedagog.
Życiorys.
Była córką Juliana i Teresy Wichrowskich. Odbyła studia pianistyczne w Konserwatorium Warszawskim. Kształciła się również w Akademii Muzycznej im. Franciszka Liszta w Budapeszcie. Od 1925 była pedagogiem warszawskiego konserwatorium (późniejszej Akademii Muzycznej). Brała udział w pracach organizacyjnych pierwszego Konkursu Chopinowskiego w 1927. Przyczyniła się do powstania w Warszawie sali koncertowej imienia Mieczysława Karłowicza. Udzielała się także jako koncertująca pianistka, występowała w Polskim Radiu.
Pracę pedagoga muzycznego po II wojnie światowej kontynuowała początkowo na Śląsku – w szkołach muzycznych w Katowicach, Bytomiu, Bielsku, Szkole Braci Szafranków w Rybniku. W 1962 przeniosła się do Białegostoku, gdzie również prowadziła klasę fortepianu w szkole muzycznej. Działała w miejscowym Towarzystwie Muzycznym.
Zmarła w Białymstoku 13 lutego 1966, pochowana została na warszawskim cmentarzu ewangelicko-augsburskim (aleja 12, nr 40).

</doc>
<doc id="1658852" url="https://pl.wikipedia.org/wiki?curid=1658852" title="Joachim Rademacher">
Joachim Rademacher

Joachim „Aki“ Rademacher (ur. 20 stycznia 1906 w Magdeburgu, zm. 21 października 1970 w Dortmundzie) – niemiecki piłkarz wodny i pływak. Dwukrotny medalista olimpijski. Brat Ericha.
W 1928 w Amsterdamie wspólnie z kolegami został mistrzem olimpijskim. Cztery lata później znalazł się wśród srebrnych medalistów igrzysk. Był medalistą mistrzostw Europy w 1926 i 1934, na podium mistrzostw kontynentu stawał także w konkurencjach pływackich (w 1926). Startował w barwach klubu SC Hellas Magdeburg.

</doc>
<doc id="1658857" url="https://pl.wikipedia.org/wiki?curid=1658857" title="Metoda memoriałowa">
Metoda memoriałowa

Metoda memoriałowa – metoda rozliczania podatku VAT. Podatnicy tego podatku mogą wybrać metodę kasową lub memoriałową. W metodzie memoriałowej za dzień poniesienia kosztu uważa się dzień, w którym ujęto go w księgach rachunkowych (zaksięgowano) na podstawie faktury, lub dzień, na który ujęto koszt na podstawie innego dokumentu.
Według regulacji art. 22 ust. 5-5c, 5d ustawy o PIT, koszty uzyskania przychodu podzielone są na bezpośrednie i pośrednie. Koszty bezpośrednie mają bezpośredni związek z osiąganymi w danym roku przychodami (np. zakup odsprzedanego później towaru). Koszty pośrednie to koszty prowadzenia działalności, niezwiązane bezpośrednio z osiągniętym przychodem (np. wynajem powierzchni biurowej).
Wyjątkami od stosowania metody memoriałowej jest ewidencjonowanie wynagrodzenia pracowników, zapłacone składki ZUS oraz zasiłki pieniężne z ubezpieczenia społecznego wypłacanego przez pracodawcę. W przypadku nieterminowego wypłacenia wynagrodzenia wynikającego ze stosunku pracy koszt wynagrodzenia pracownika nie jest ujmowany w okresie, w którym wynagrodzenie jest należne, a w okresie, w którym dokonano faktycznej wypłaty przysługującego wynagrodzenia.
Nie należy mylić metody memoriałowej z zasadą memoriałową.

</doc>
<doc id="1658863" url="https://pl.wikipedia.org/wiki?curid=1658863" title="Władimir Kaliniczenko">
Władimir Kaliniczenko

Władimir Kaliniczenko, ros. Калиниченко Владимир Александрович (ur. 6 listopada 1972, Makiejewka, obwód doniecki) – rosyjski trójboista siłowy i strongman.
W 1975 rodzina przeprowadziła się do przysiółka Jakowlewo, w obwodzie biełgorodzkim, a w latach 80. do miasta Stroitiel (w tym samym odwodzie), gdzie Władimir mieszka do dzisiaj.
Od 2004 kilkakrotnie zdobył Mistrzostwo Rosji w trójboju siłowym. Od 2006 zajmuje się sportem strongman.
Wymiary:

</doc>
<doc id="1658865" url="https://pl.wikipedia.org/wiki?curid=1658865" title="Trefl Gdynia">
Trefl Gdynia



</doc>
<doc id="1658866" url="https://pl.wikipedia.org/wiki?curid=1658866" title="Erich Rademacher">
Erich Rademacher

Erich „Ete” Rademacher (ur. 9 stycznia 1901 w Magdeburgu, zm. 3 kwietnia 1979 w Stuttgarcie) – niemiecki piłkarz wodny i pływak, trzykrotny medalista olimpijski. Brat Joachima.
Jako waterpolista w 1928 w Amsterdamie wspólnie z kolegami został mistrzem olimpijskim. Cztery lata później znalazł się wśród srebrnych medalistów igrzysk w tej konkurencji. Był medalistą mistrzostw Europy w 1926 i 1931.
Na podium mistrzostw kontynentu stawał także w konkurencjach pływackich (mistrzostwo w 1926 na 200 metrów żabką). Specjalizował się w stylu klasycznym, był wielokrotnym rekordzistą świata i mistrzem kraju. Na IO 28 zajął drugie miejsce w rywalizacji na 200 m żabką, przegrywając z Japończykiem Yoshiyukim Tsurutą. Startował w barwach klubu SC Hellas Magdeburg. W 1972 został przyjęty do International Swimming Hall of Fame.
W czasie II wojny światowej walczył na froncie wschodnim.

</doc>
<doc id="1658867" url="https://pl.wikipedia.org/wiki?curid=1658867" title="Historia Paryża">
Historia Paryża

Historia Paryża, stolicy Francji, sięga czasów starożytnych. Dzieje pisane miasta rozpoczynają się w I wieku przed naszą erą, a jego początki związane są z celtyckim plemieniem Paryzjów i walką przeciwko ekspansji Rzymian. W epoce rzymskiej Paryż był średniej wielkości miastem, które pod koniec epoki starożytności musiało zmierzyć się z zagrożeniem ze strony Hunów i plemion germańskich.
Po podboju Galii przez Franków Paryż stał się ich stolicą. Karol Wielki przeniósł wprawdzie stolicę do Akwizgranu, a władzę w mieście przekazał hrabiom, jednak już w X wieku ostatni hrabia Paryża, Hugo Kapet, koronował się na króla Francji, dając początek współczesnemu państwu francuskiemu.
Od X do początku XIX wieku rządzące Francją dynastie Kapetyngów, Walezjuszów i Burbonów dbały o rozwój miasta, sprawiając, że stało się ono jednym z politycznych i kulturalnych centrów świata. Rozwojowi temu nie przeszkodziło też przeniesienie w XVII w. dworu królewskiego przez Ludwika XIV do Wersalu, gdzie francuscy królowie rezydowali do rewolucji francuskiej. Właściwym centrum kraju pozostawał Paryż.
Już od czasów średniowiecznych Paryż był też jednak sceną wielu konfliktów o podłożu politycznym i społecznym, których kulminacją była rewolucja francuska. Konflikty te ciągnęły się też w XIX w., a najkrwawszym wybuchem niezadowolenia społecznego w owym wieku okazała się Komuna Paryska w 1871 r. Konflikty te wynikały również ze zmian cywilizacyjnych, jakie przechodziło miasto – rewolucji przemysłowej, rozwoju nowoczesnej gospodarki finansowej i handlu. Zmiany te z jednej strony powodowały napięcia społeczne, z drugiej strony doprowadziły do gwałtownego rozwoju miasta, przebudowy jego infrastruktury i budowy nowych obiektów, na przykład wieży Eiffla.
Znaczenie Paryża w historii Francji, Europy i świata wykracza poza sferę polityczną i ekonomiczną. Już od czasów średniowiecznych Paryż był wiodącym ośrodkiem w kulturze i sztuce, stąd wychodziły nowe prądy umysłowe i artystyczne, zwłaszcza w okresie klasycyzmu, oświecenia, romantyzmu; w bliższych nam czasach, pod koniec XIX i na początku XX wieku, z Paryżem są nieodłącznie związane takie kierunki w sztuce jak impresjonizm i surrealizm.
W XX w. Paryż zachował swoje znaczenie jako jeden z głównych ośrodków w Europie. Miasto, chociaż w zasadzie nie zmieniło swoich granic administracyjnych od 1860 r., cały czas przyciąga nowych mieszkańców, w tym imigrantów, którzy osiedlają się w jego aglomeracji. Współczesna historia miasta obejmuje też wydarzenia w jego aglomeracji i problemy społeczne, z jakimi władze borykają się na początku XXI w.
Starożytność.
Początki miasta. Pochodzenie nazwy.
Badania archeologiczne wskazują, że obszar współczesnego Paryża był zamieszkany już w czasach prehistorycznych, na przełomie czwartego i trzeciego tysiąclecia przed naszą erą. Znaleziska z tego okresu (m.in. dłubanki) znaleziono w dzielnicy Bercy, na prawym brzegu Sekwany; przynależą one do tzw. kultury szasejskiej (od miejscowości Chassey-le-Camp w Burgundii). W bliższych nam czasach, ok. 250 r. p.n.e., na terenie Paryża osiedliło się celtyckie plemię Paryzjów (łac. "Parisii"). Przyjmuje się, że ich osada leżała na Île de la Cité – w historycznym jądrze Paryża – na której obecnie znajdują się "Palais de Justice" oraz katedra "Notre-Dame de Paris", chociaż niektórzy badacze kwestionują tę hipotezę i wskazują na okolice Nanterre jako największą osadę przedrzymską.
Nazwa Paryża pochodzi od nazwy plemienia Paryzjów, którego nazwa z kolei wywodzi się prawdopodobnie od celtyckiego słowa oznaczającego łódź. Być może świadczy to o zamiłowaniu do handlu i podróżowania pierwszych mieszkańców Paryża. Według innych badaczy nazwa plemienia "Parisii" pochodzi od galijskiego słowa "parisio" oznaczającego „pracujących ludzi” lub „rzemieślników”. Kiedy miasto stało się osadą rzymską, zostało przemianowane na "Lutetia Parisiorum" (w późniejszym zgalicyzowanym brzmieniu "Lutèce"), a w 360 r. cesarz Julian Apostata zmienił jego nazwę na Paryż (według innych badaczy uczynił to dopiero Chlodwig w V w.).
Według legendy natomiast nazwa miasta pochodzi od Parysa, syna Priama, króla Troi, który miał być założycielem Paryża.
Miasto ma wiele przydomków, z których najbardziej znany to "La Ville-Lumière" („miasto światła”), nawiązujący do znaczenia Paryża jako ośrodka nauki, ale też jego blasku jako kulturalnej i towarzyskiej stolicy Europy.
Epoka rzymska.
Pierwsza pisemna wzmianka o Paryżu pochodzi z VI księgi dzieła "O wojnie galijskiej" ("Commentarii de bello gallico") Juliusza Cezara, w którym Cezar w 53 r. p.n.e. opisał swoją kampanię podczas powstania Galów pod wodzą Wercyngetoryksa przeciwko rzymskiej ekspansji w Galii. Miasto, którego obroną dowodził celtycki dowódca Camulogenus, przyłączyło się do rebelii; w 52 r. p.n.e. zostało jednak zdobyte przez Rzymian, którzy zbudowali na jego miejscu nową osadę. Miejscem nowego rzymskiego miasta "Lutetia Parisiorum" ("Lutetia" oznacza tu „podmokłe miejsce”) było obecne Île de la Cité i Montagne Sainte-Geneviève na lewym brzegu Sekwany (gdzie obecnie wznosi się Panteon). Pod panowaniem Rzymian Paryż został zromanizowany i znacznie się rozrósł, chociaż nie był stolicą prowincji Gallia Lugdunensis, w której był położony – rolę tę pełnił Lyon, a od 375 r. Sens. Mimo to nowe władze dbały o jego rozwój, zbudowano termy, świątynię, teatry i inne budowle. Pozostałości term znajdują się w Musée de Cluny.
Na III wiek przypada początek chrystianizacji Paryża. Z procesem tym jest związana postać św. Dionizego, pierwszego biskupa Paryża, który podczas prześladowań chrześcijan został ścięty na wzgórzu Montmartre (z łaciny "Mons Martyrium" – kopiec męczennika) ok. 250 r. Według legendy po egzekucji poniósł on swoją odciętą głowę 6000 kroków do miejsca, gdzie został pochowany i gdzie obecnie mieści się bazylika w Saint-Denis. Prześladowania te nie powstrzymały rozwoju chrześcijaństwa, które w Cesarstwie rzymskim było oficjalnie tolerowane od 313 roku. Od 358 w Paryżu rezydował cezar zachodniej części Imperium Rzymskiego Julian, znany później jako Julian Apostata, który ponownie prześladował chrześcijan. W jednym ze swoich dzieł Julian tak wspominał swój pobyt w Paryżu:
W 360 r. żołnierze w Paryżu obwołali Juliana augustem, niedługo potem zginął on jednak w bitwie nad Tygrysem w 363 r. podczas wojny z Persami.
W latach 365–366 Paryż był również siedzibą innego cesarza Walentyniana I, który stąd rozpoczynał swoje wyprawy przeciwko Germanom, penetrującym wówczas terytorium Galii.
Od III w. Paryż był celem najazdów wielu plemion barbarzyńskich, co spowodowało wzniesienie murów obronnych. W V w. panowanie Rzymian w Galii ostatecznie załamało się, m.in. na skutek ataków Hunów pod wodzą Attyli. Jedną z ostatnich prób obrony imperium była wygrana przez Rzymian bitwa na Polach Katalaunijskch z Hunami w 451 r. Z najazdem tym jest związana postać drugiej patronki Paryża – św. Genowefy. Kiedy nadciągali najeźdźcy, przerażeni paryżanie chcieli uciec, Genowefa zapowiedziała im jednak, że jeśli pozostaną i będą się modlić, miasto ocaleje. Tak się rzeczywiście stało, Hunowie skierowali się w inną stronę.
Średniowiecze.
Wczesne średniowiecze.
Najazd Hunów na Europę był jedną z przyczyn wielkiej wędrówki ludów i najazdu plemion germańskich na Cesarstwo rzymskie. Jednym z tych plemion byli Frankowie, których król Childeryk I dokonał podboju Galii i Paryża, zdobywając go w 464 r. i zapoczątkowując panowanie dynastii Merowingów. Jego syn Chlodwig w 506 r. uczynił miasto stolicą swojego państwa i przywrócił chrześcijaństwo. Nakazał zbudować bazylikę św. Piotra i Pawła, w której po śmierci w 511 r. został pochowany razem ze św. Genowefą. W XII w. na miejscu bazyliki zbudowano kościół opactwa św. Genowefy, obecnie stoi tu Panteon. Wkrótce Galia została podzielona i przez następne 250 lat Paryż i inne ziemie kraju były terenem wyniszczających walk królów z dynastii Merowingów. Merowingowie panowali w Galii do 751 r., następnie po usunięciu dynastii rządy w Galii objęli Karolingowie. Karol Wielki w 794 r. przeniósł jednak stolicę z Paryża do Akwizgranu, zarząd nad miastem oddając swoim wasalom – hrabiom Paryża. Spowodowało to upadek miasta, do którego przyczyniły się też najazdy wikingów. Wikingowie wielokrotnie (w latach 845, 858, 861 i 869) najeżdżali miasto, pustosząc je i paląc. Przełom nastąpił podczas kolejnego najazdu w 885 r., kiedy to paryżanie poprosili o pomoc Roberta Mocnego, hrabiego Andegawenii, i jego syna hrabiego Odo, który kierował obroną. Dzięki wzniesionym fortyfikacjom obrońcy wytrzymali 10-miesięczne oblężenie, a po jego zakończeniu Odo w 888 r. został królem zachodniofrankońskim i współwładcą imperium. Przyczyniło się to do rozpadu monarchii karolińskiej, której kres przypieczętował wreszcie Hugo Kapet, potomek Odo, ostatni hrabia Paryża. W 987 r. koronował się on na króla Francji, dając początek nowej dynastii Kapetyngów, którzy wraz liniami bocznymi Walezjuszów i Burbonów panowali we Francji aż do XIX w.
Rozkwit średniowiecza.
Paryż, będąc stolicą korony francuskiej, w miarę jak królowie Francji poszerzali obszar swojego realnego panowania (na początku władcy kontrolowali praktycznie tylko region Île-de-France), coraz bardziej zyskiwał na znaczeniu. Wznoszono nowe budowle, które zachowały się do dzisiaj, jak Katedrę Notre Dame, której budowę rozpoczęto w 1163 r., twierdzę Luwr i mury obronne wokół miasta w latach 1180–1223, czy Hale targowe, które przetrwały do 1971 r. Utworzono też związek kupców, tak zwany "Hanse Parisienne", który szybko zaczął odgrywać znaczącą rolę w życiu miasta.
Paryż stał się też żywym ośrodkiem życia intelektualnego. Od początku XII w. ściągały tu gromady zakonników, poetów, uczonych, między innymi Wilhelm z Champeaux, Pierre Abélard czy Piotr Lombard. Scholarzy stopniowo zaczęli wspólne nauczanie, tworząc podstawy pod Uniwersytet Paryski – jeden z pierwszych średniowiecznych uniwersytetów. Uniwersytet ten nazywany był później zwyczajowo Sorboną, od jednego z kolegiów, ufundowanego przez Roberta de Sorbon w 1257 r.
Wnuk Filipa, znany z pobożności Ludwik IX, później ogłoszony świętym, zasłużył się natomiast dla życia religijnego miasta, kontynuując budowę katedry Notre Dame i wnosząc Bazylikę Saint-Denis, w której później pochowano większość królów Francji. Ludwik IX zakupił też od Republiki Weneckiej relikwię korony cierniowej Chrystusa, którą umieścił w kaplicy Sainte-Chapelle na Île de la Cité, tuż obok katedry Notre Dame. Kaplicę tę, która została specjalnie wybudowana dla przechowywania relikwii, poświęcono 26 kwietnia 1248 r.
W ten sposób zaczął kształtować się odrębny charakter poszczególnych dzielnic Paryża. Lewy brzeg Sekwany był ośrodkiem naukowym, prawy brzeg centrum handlowym i finansowym, natomiast Île de la Cité z katedrą Notre Dame utrzymywała swoje znaczenie jako centrum religijne i polityczne.
Po upadku Królestwa Jerozolimskiego w 1291 r. w Paryżu osiedlili się też templariusze. Ich siedziba znajdowała się najpierw nad Sekwaną, później w Temple. W 1307 r. król Filip IV Piękny, który miał długi u zakonu, oskarżył templariuszy o herezję i sodomię (rozumianą jako stosunki homoseksualne); 13 października 1307 r. aresztowano wszystkich komturów zakonu i wielu braci i zamknięto Temple. Po wymuszonym pod naciskiem króla rozwiązaniu zakonu przez papieża Klemensa V w 1312 r. wielki mistrz templariuszy Jacques de Molay i komtur Normandii Geoffroy de Charnay zostali spaleni na stosie w Paryżu w 1314 r.
Wojna stuletnia.
Kiedy w 1328 r. wymarła dynastia Kapetyngów, na tron wstąpił Filip VI z dynastii Walezjuszów; pretensje do tronu francuskiego zgłosił też jednak król Anglii Edward III, co w 1337 r. doprowadziło do wojny stuletniej pomiędzy Anglią i Francją. Na domiar złego, kraj (jak i całą Europę) spustoszyła przywleczona w 1347 r. ze wschodu epidemia dżumy – czarna śmierć, na skutek której w latach 1348–1350 zmarła jedna czwarta mieszkańców stolicy. Trudna sytuacja polityczna i społeczna w 1358 r. doprowadziła do wybuchu buntu w mieście pod wodzą Étienne’a Marcela, sukiennika i przewodniczącego ("prévôt") cechu kupców, którego celem było ograniczenie władzy monarchii i uzyskanie przywilejów dla miasta i Stanów Generalnych. Do powstania, które przeszło do historii pod nazwą żakerii (od "Jacques Bonhomme" – Kuba Prostaczek, pogardliwe określenie chłopów francuskich), przyłączyli się też chłopi i mieszczanie z innych regionów kraju, zostało ono jednak stłumione, a Marcel zginął z ręki lojalistów wiernych królowi. W następstwie rebelii regent i późniejszy król Karol V Mądry otoczył miasto nowymi murami i wybudował Bastylię, co miało chronić Paryż przed wrogami zewnętrznymi, ale też buntami pospólstwa. Do kolejnego buntu (którego powodem były wysokie podatki) w istocie doszło w 1382 r. za panowania Karola VI Szalonego, został on jednak szybko stłumiony, a miasto zostało ukarane cofnięciem wcześniej udzielonych przywilejów.
Paryż nadal był sceną wojen i niepokojów społecznych. Na początku XV w. Francja była sceną rywalizacji pomiędzy stronnictwami armaniaków z Ludwikiem Orleańskim (bratem króla Karola VI Szalonego) i Burgundczyków, którym przewodził Jan bez Trwogi. Kiedy ten polecił zamordować Ludwika w Paryżu w 1407 r., doszło do krwawej wojny domowej. Nowym przywódcą armaniaków został Karol Orleański, syn zamordowanego Ludwika. Zgromadził on nową armię i kiedy w 1413 r. w mieście doszło do kolejnego powstania, tym razem pod przywództwem rzeźnika Simona Caboche’a, który odebrał władzę Janowi bez Trwogi i sam stał się panem Paryża, Karolowi dało to pretekst do wkroczenia do miasta w celu „zaprowadzenia porządku”. Spowodowało to ponowną interwencję Anglików, którzy, sprzymierzeni z Burgundczykami, w bitwie pod Azincourt w 1415 r. pokonali armaniaków. W 1418 r. Burgundczycy zajęli Paryż. Karol VII wspólnie z Joanną d’Arc próbował odbić je w 1429 r. (Joanna została wtedy ranna), ostatecznie udało mu się to w 1436 r., kiedy to Anglicy zostali wyparci do Calais.
Renesans i reformacja.
Paryż renesansowy.
Po wyparciu Anglików dzięki Walezjuszom nastąpił bujny rozkwit kulturalny Paryża, zbudowano też wiele nowych reprezentacyjnych budowli, chociaż królowie rzadko przebywali w stolicy, zamiast w Paryżu woląc mieszkać w zamkach w Dolinie Loary i innych regionach kraju. Dla rozwoju miasta szczególnie zasłużył się Franciszek I, który przebudował Luwr i wzniósł wiele gmachów, zatrudniając do prac licznych architektów, malarzy, rzeźbiarzy, złotników, cieśli i murarzy. Król otaczał mecenatem takich artystów jak Benvenuto Cellini i Leonardo da Vinci – w 1516 r. Leonardo został zaproszony przez króla do Francji; krótko przed śmiercią sprzedał mu swój słynny obraz "Mona Lisa", do dzisiaj znajdujący się w zbiorach Luwru. Franciszek I kupował też dzieła innych włoskich twórców jak Michał Anioł, Tycjan i Rafael; stały się one trzonem królewskiej kolekcji, która dzisiaj jest wystawiana w Luwrze. Na wyżyny wzniosła się też literatura, zwłaszcza poezja, dzięki takim poetom jak Pierre de Ronsard, Joachim du Bellay, którzy założyli grupę poetycką Plejada. Franciszek dbał też o rozwój nauki. W 1530 r. założył uczelnię wyższą Collège de France, która istnieje do dzisiaj.
Noc świętego Bartłomieja.
Nowym prądom w kulturze towarzyszyły też jednak nowe ruchy wyznaniowe, które doprowadziły do wojen religijnych. Paryż był miastem w przeważającej części katolickim (w 1534 r. Ignacy Loyola założył tu nawet zakon jezuitów), rosła też jednak społeczność protestantów (głównie kalwinów), których we Francji określano mianem hugenotów. Konflikt pomiędzy katolikami i hugenotami (z których wielu pochodziło z zamożnej szlachty i mieszczaństwa) coraz bardziej się zaostrzał, pomimo prób pogodzenia obu stron. Próbą taką było zaaranżowane przez strony małżeństwo katolickiej księżniczki Małgorzaty de Valois (znanej też jako królowa Margot) i protestanckiego króla Nawarry Henryka (późniejszego króla Francji). Na ich ślub, który odbył się 18 sierpnia 1572 r., przybyło do Paryża przybyło kilka tysięcy protestantów, w tym wiele znaczących osobistości. Ta próba pogodzenia katolików i hugenotów zakończyła się jednak tragicznie. Już po ślubie 22 sierpnia doszło do nieudanego zamachu na admirała Gasparda de Coligny, przywódcę hugenotów, którego dokonał niejaki Maurevert (do dzisiaj nie wiadomo, kto był zleceniodawcą i rzeczywistym winnym zamachu). Zaraz po tym incydencie król Karol IX obiecał wyświetlić sprawę zamachu; atmosfera ogromnego napięcia w mieście i obawy katolików przed zemstą hugenotów doprowadziły jednak do wydarzenia, które przeszło do historii jako Noc świętego Bartłomieja. W nocy z 23 na 24 sierpnia 1572 r. wymordowano w Paryżu kilka tysięcy protestantów, zginął też sam admirał de Coligny. Rzeź objęła również prowincję i trwała przez kilka tygodni; liczbę jej ofiar obecnie szacuje się na 5000 do 30 000.
Nie jest do końca jasne, kto był wydał rozkaz mordu. Najczęściej historycy przyjmują, że to sam król Karol IX i jego matka Katarzyna Medycejska postanowili pozbyć się przywódców protestanckich, zwłaszcza że 26 sierpnia król sam przyjął odpowiedzialność za rzeź, twierdząc, iż hugenoci spiskowali przeciwko niemu. Nie jest też jednak wykluczone, że rzeź miała innych, nieznanych, sprawców, związanych z katolickim dworem, lub że był to spontaniczny wybuch agresji ludności Paryża w atmosferze napięcia po zamachu na admirała de Coligny. Niektórzy historycy skłaniają się ku przypuszczeniu, że król chciał wyeliminować tylko kilku przywódców hugenotów, a podburzona katolicka ludność Paryża dokonała reszty.
Wojny religijne.
Konflikty katolicko-hugenockie rozgorzały we Francji na długo przed Nocą świętego Bartłomieja. Za początek reformacji we Francji przyjmuje się tzw. aferę plakatów w 1534 r. (za rządów Franciszka I), kiedy to na ulicach Paryża i kilku innych francuskich miast rozlepiono plakaty podważające znaczenie mszy katolickiej. W odpowiedzi katolicy w 1535 r. zorganizowali procesję przebłagalną, podczas której spalono też kilkunastu „heretyków”. Konflikty te rozdzierały kraj praktycznie do końca wieku, powodując liczne wojny domowe. Panujący od 1575 r. król Henryk III (który wcześniej miał też krótki epizod panowania w Polsce jako Henryk Walezy) sprzyjał hugenotom, w następstwie czego oburzeni katolicy pod przywództwem księcia Henryka z rodu Gwizjuszów w 1576 r. utworzyli w Paryżu Ligę Katolicką z zamiarem obalenia króla. Kiedy powstało niebezpieczeństwo, że po śmierci Henryka III zgodnie z prawem salickim na tron wstąpi Henryk, król Nawarry, protestant (w 1584 r. ogłoszono go następcą tronu), doszło do aktywizacji Ligi Katolickiej i wybuchu w 1585 r. wojny znanej jako „wojna trzech Henryków” (aktualnie panującego we Francji Henryka III, Henryka z Nawarry i Henryka Gwizjusza). 12 maja 1588 r., w tak zwanym Dniu Barykad, kiedy to powstańcy w Paryżu po raz pierwszy posłużyli się barykadami, walcząc przeciwko władzy, katolicy w Paryżu zbuntowali się przeciwko Henrykowi III i wypędzili go z miasta. Do stolicy wkroczył entuzjastycznie witany Henryk Gwizjusz; władzę w Paryżu objęła tak zwana Rada Szesnastu ("Seize"), która zdetronizowała króla. Henryk III przeniósł się do Blois, gdzie zwołał Stany Generalne. Przybył na nie również Henryk Gwizjusz, który 23 grudnia został zamordowany na rozkaz króla. Spowodowało to odwrócenie się katolików od Henryka III, który w ten sytuacji zawarł sojusz z protestanckim Henrykiem z Nawarry i rozpoczął oblężenie Paryża. 1 sierpnia 1589 r. Henryk III został jednak zamordowany w Saint-Cloud przez dominikańskiego mnicha, a jego następcą został Henryk z Nawarry.
Nie oznaczało to końca wojny. Henryk w marcu 1590 r. pokonał wojska Ligi Katolickiej w bitwie pod Ivry, potem przystąpił do oblężenia Paryża, które trwało aż do 14 marca i było ciężką próbą dla obrońców. Nawet po ustaniu oblężenia trudna sytuacja ekonomiczna utrzymywała się przez całe lata 90. XVI w.; popularnym hasłem wśród pospólstwa stało się wtedy "pain ou paix" („chleba lub pokoju” – domagano się więc od władz żywności lub zawarcia pokoju z hugenotami). Paryżem rządziła cały czas Rada Szesnastu ("Seize"), prowadząc politykę terroru wobec jej przeciwników. Jej znaczenie osłabło wreszcie w 1593 r., kiedy władzę w mieście objęli Karol de Mayenne i Karol Emanuel Sabaudzki de Nemours, dwaj książęta z Ligi Katolickiej. Zwołali oni Stany Generalne, próbując znaleźć alternatywę w kwestii sukcesji i nie dopuścić Henryka z Nawarry do tronu. Katolików popierał król Hiszpanii Filip II, dla którego postać Henryka, władcy Nawarry, na tronie Francji była nie do przyjęcia. Jako kandydatkę do tronu wysunął on swoją córkę, infantkę Izabelę, którą w Paryżu uznano nawet za prawowitą władczynię; ta próba podporządkowania sobie Francji przez Hiszpanię jednak zakończyła się niepowodzeniem. Henryk dokonał nagłej wolty i 25 lipca 1593 r. ogłosił, że przechodzi na katolicyzm, wygłaszając słynne zdanie: „Paryż wart jest mszy” ("Paris vaut bien une messe"). To przełamało wreszcie opory katolików, Henryk 27 lutego 1594 r. w katedrze w Chartres został koronowany jako Henryk IV, zapoczątkowując dynastię Burbonów, i 14 marca wkroczył do Paryża. W 1598 r. wydał edykt nantejski, w którym określił zasady pokojowego współistnienia katolików i hugenotów (choć nie ich równouprawnienia). Nie doprowadziło to do natychmiastowego wyciszenia trwających pół wieku konfliktów religijnych. Na skutek edyktu nantejskiego Henryk narażony był na ataki fanatyków religijnych z obu stron, przeżył co najmniej 23 zamachy na swoje życie, wreszcie 14 maja 1610 zginął zamordowany w Paryżu przez fanatycznego katolika François Ravaillaca.
Czasy świetności i absolutyzmu.
W przeciwieństwie do późnych Walezjuszów, którzy z reguły przebywali poza miastem, Henryk IV uczynił Paryż swoją główną rezydencją. Król zasłużył się też dla rozwoju miasta: rozbudował Luwr (kontynuował w ten sposób koncepcję "cour carrée" – zamkniętego kwadratowego dziedzińca, zapoczątkowaną przez Henryka II), dokończył budowę mostu Pont Neuf, zbudował najstarszy plac w Paryżu "Place Royale" (obecnie Place des Vosges), "Place Dauphine", Szpital św. Ludwika.
Ludwik XIII.
Prace te były kontynuowane przez następców Henryka, pomimo ogromnych wydatków, jakie pochłaniało utrzymanie dworu i agresywna polityka zagraniczna Francji. Kiedy po śmierci Henryka w 1610 r. królem został ośmioletni Ludwik XIII, rządy w jego imieniu sprawowała jego matka, regentka Maria Medycejska; później, kiedy król (w wieku 15 lat) osiągnął pełnoletniość, rzeczywistym władcą królestwa również był nie on sam, lecz kardynał Armand Jean Richelieu, który był zwolennikiem absolutyzmu. Dla uświetnienia władzy monarszej prowadzono kosztowne inwestycje; i tak dla Marii Medycejskiej zbudowano Pałac Luksemburski, dla kardynała Richelieu – w 1629 r. Palais-Royal. Za panowania władcy zbudowano dzielnice Le Marais, Saint-Honoré, Saint-Germain-de-Prés, pokryto też miejską zabudową wyspę Île St-Louis położoną obok Île de la Cité (wcześniej niezamieszkaną), a w ramach polityki kontrreformacji wzniesiono wiele nowych barokowych kościołów. W 1620 uruchomiono drukarnię królewską, a w 1631 r. ukazała się pierwsza paryska gazeta "La Gazette". W 1626 r. założono królewski Ogród Botaniczny ("Jardin des Plantes"). W 1635 r. kardynał Richelieu z upoważnienia króla powołał Académie Française – istniejące do dzisiaj towarzystwo naukowe, czuwające nad rozwojem i czystością języka francuskiego.
Fronda.
Po śmierci Ludwika XIII w 1643 r. na tron wstąpił pięcioletni Ludwik XIV; regentem wyznaczono kardynała Jules Mazarina, następcę Richelieu. Już w 1648 r. król wraz z rodziną musiał uciekać z Paryża na skutek Frondy, buntu, który wyrósł z dwóch źródeł niezadowolenia – protestu mieszczan przeciwko autorytaryzmowi królewskiemu i nadmiernym podatkom oraz dążeniu arystokracji do odzyskania pozycji, jaką utraciła ona za rządów kardynała Richelieu. Pierwsza grupa tworzyła tak zwaną frondę parlamentarną (starą), aktywną w latach 1648–1649, druga frondę książąt (młodą), działającą w latach 1649–1653, skupioną wokół księcia Kondeusza Wielkiego.
Przyczyną frondy parlamentarnej było nałożenie w maju 1648 r. podatku na sędziów parlamentu paryskiego ("Chambre Saint-Louis" – Izby św. Ludwika). Ci nie tylko odmówili zapłaty tego podatku, ale potępili też wcześniejsze królewskie edykty finansowe, żądając reform konstytucyjnych, które zostałyby zatwierdzone przez Izbę, składającą się z członków wszystkich niezawisłych sądów Paryża.
Kiedy w sierpniu 1648 r. kardynał Mazarin nagle zaaresztował przywódców parlamentu, 6 sierpnia w Paryżu wybuchło powstanie i na ulicach wzniesiono barykady. Arystokracja żądała zwołania Stanów Generalnych, które nie spotykały się od 1615 r. W ten sposób miała nadzieję na wywalczenie ustępstw od króla, ale też uzyskanie kontroli nad buntującym się mieszczaństwem. Frakcja królewska nie miała dostatecznie dużo sił zbrojnych, aby natychmiast opanować sytuację (kończyła się właśnie wojna trzydziestoletnia, została więc zmuszona do wypuszczenia więźniów i obiecania reform. W nocy 22 października 1648 r. rodzina królewska uciekła z Paryża do Saint-Germain).
)
Sytuacja zmieniła się po podpisaniu pokoju westfalskiego, kiedy Mazarin mógł wreszcie ściągnąć armię do Paryża. Wojska królewskie oblegały Paryż od stycznia do 20 marca 1649 r., kiedy to podpisano pokój w Rueil.
Nie był to koniec rebelii. W styczniu 1650 niezadowoleni przedstawiciele arystokracji zaczęli drugą frondę, tak zwaną frondę książęcą, której bezpośrednią przyczyną było aresztowanie przez kardynała Mazarina księcia Kondeusza i innych arystokratów. Walki drugiej frondy toczyły się głównie na prowincji, pod koniec sceną rebelii stał się jednak również Paryż. 12 lipca 1652 armia księcia Kondeusza została przyparta przez rojalistów do murów Paryża na przedmieściu Saint-Antoine. Szala zwycięstwa przechylała się już na stronę rojalistów, kiedy Anna de Montpensier, przebywająca wtedy w Paryżu córka Gastona, księcia Orleanu, jednego z przywódców frondy, przekonała paryżan, aby otworzyli bramy przed wojskami Kondeusza, a sama skierowała działa Bastylii na oblegających rojalistów. W stolicy utworzono rząd powstańczy, a Mazarin uciekł z Francji. Wkrótce doszło jednak do konfliktów pomiędzy mieszkańcami Paryża i książętami, w końcu mieszczanie 21 października 1652 r. pozwolili królowi na powrót do miasta. W lutym 1653 r. powrócił też Mazarin.
Rządy Ludwika XIV.
Stłumiona ostatecznie w 1653 r. rebelia wywarła duży wpływ na politykę króla, kiedy ten po śmierci Mazarina w 1661 r. wreszcie w wieku 23 lat objął samodzielnie rządy. Ludwik XIV dążył odtąd od ograniczenia władzy arystokracji i parlamentu i przede wszystkim, zrażony do stolicy, postanowił przenieść swój dwór z Paryża do pałacu w Wersalu, co nastąpiło 6 maja 1682 r.
Niechęć króla do Paryża nie wpłynęła negatywnie na rozwój miasta, które w połowie XVII w. miało już około pół miliona mieszkańców i 25 000 domów, rozrastając się daleko poza swoje dawne średniowieczne granice. Rozwój ten Paryż zawdzięcza przede wszystkim królewskiemu ministrowi finansów Jean-Baptiste Colbertowi, który skanalizował dużą część miasta i, będąc zwolennikiem merkantylizmu, zakładał manufaktury, zaopatrujące ludność w wyroby przemysłowe. Na polecenie Ludwika XIV w mieście zadbano o oświetlenie ulic, zmodernizowano system zaopatrzenia w wodę, zbudowano też przytułki dla biednych (m.in. Szpital Salpêtrière), a w 1670 rozpoczęto budowę Les Invalides – wielkiego kompleksu, składającego się z domu dla weteranów wojennych ("Hôtel des Invalides") i przyległego kościoła. Z innych zrealizowanych lub rozpoczętych za panowania króla projektów architektonicznych można wymienić kolumnadę Luwru, Obserwatorium Paryskie, place des Victoires i place Vendôme. Ludwik XIV nakazał też zburzenie murów miejskich i założenie na ich miejsce tak zwanych Wielkich Bulwarów ("Les Grands Boulevards").
W epoce Ludwika XIV Paryż stał się też wielkim ośrodkiem kultury, zwłaszcza klasycystycznej literatury i teatru. W tutejszych teatrach wystawiano tragedie Jeana Baptiste’a Racine’a, Pierre’a Corneille’a oraz komedie Moliera. Inni klasycystyczni pisarze tego okresu to bajkopisarz Jean de La Fontaine i krytyk i poeta Nicolas Boileau, którzy tematy do swoich utworów często brali z życia codziennego wyższych i niższych sfer Paryża.
Ludwik XV. Ludwik XVI. Ostatnie lata świetności przed rewolucją.
Po śmierci Ludwika XIV w 1715 r. władcą Francji został jego pięcioletni prawnuk Ludwik XV, a regentem Filip II Burbon-Orleański. Dwór na krótko powrócił wtedy do Paryża, król zamieszkał najpierw w Vincennes pod Paryżem, później w samym Paryżu w pałacu Tuileries niedaleko Palais-Royal, dawnej rezydencji kardynała Richelieu, teraz zajmowanej przez regenta; w 1722 r. król i jego dwór powrócili jednak do Wersalu.
W drugiej połowie XVIII w., za panowania Ludwika XV i później od 1774 r. Ludwika XVI Paryż stał się prawdziwą intelektualną i kulturalną stolicą świata zachodniego. Już od początku wieku Francję przenikały prądy oświeceniowe. Życie towarzyskie toczyło się w publicznych kawiarniach (pierwszą, istniejącą do dzisiaj, o nazwie "Le Procope", otwarto już w 1686 r.), szczególną rolę odgrywały jednak salony literackie w prywatnych domach, w których arystokracja, pisarze i filozofowie dyskutowali o nowych ideach. Szczególną rolę odgrywała tu Madame Pompadour, metresa Ludwika XV, protektorka artystów, pisarzy i filozofów (Woltera, Monteskiusza, Denisa Diderota). Pod kierunkiem tego ostatniego od 1751 r. wydawano w Paryżu Wielką Encyklopedię Francuską, która miała ambicję nie tylko zgromadzić całą ówczesną wiedzę, ale też propagować nowe idee oświecenia.
Z polecenia Ludwika XV w Paryżu tworzono też instytucje i budowano obiekty użyteczności publicznej. W 1722 r. utworzono straż pożarną, a w 1738 r. otwarto pierwszy urząd pocztowy. Z przedsięwzięć architektonicznych rozpoczęto np. budowę Panteonu i Place de la Concorde; dzięki poparciu markizy de Pompadour w Paryżu utworzono też szkołę wojskową École Militaire (1752-1769, według planu Gabriela). W roku 1782 powstał nowy plac teatralny Place d’Odeon. W XVIII wieku wzniesiono w Paryżu także mennicę – La Monnaie (1768-1775, według planu Antoine’a), Szkołę chirurgii (według projektu Gondouina w latach 1769–1785) i szkołę prawniczą – Ecole de Droit (Soufflot 1771). Założono też szkołę urbanistyki zwaną „Szkołą mostów i ulic” – Ecole des Ponts et Chaussees. Mimo powrotu dworu i króla do Wersalu w 1722 roku, Paryż pozostał siedzibą ambasadorów, którzy wynajmowali kwatery w eleganckim faubourg Saint-Germain, z którego względnie blisko było do Wersalu. Ambasadorzy nadzwyczajni do 1748 roku lokowani byli w Hôtel de Concini. W Paryżu mieszkało niewiele mniej pracowników ministerialnych niż w Wersalu (ok. 250 osób w Wersalu i 150 w Paryżu – daty i godziny przyjęć tych paryskich można było znaleźć w „Almanach Royal”). Od 1754 roku w Luwrze urzędowała Wielka Rada królewska, od 1757 ministerstwo wojny, a od 1771 – sąd najwyższy utworzony przez ministra Maupeau po kasacie parlamentów. W 1774 roku biuro generalnych dzierżawców podatków – ferme generale miało aż 685 pracowników w Paryżu. Kładziono podwaliny pod nowoczesną naukę i technikę, w czym pomagały zainteresowania techniczne Ludwika XVI. W 1783 r. bracia Montgolfier zademonstrowali swój wynalazek – balon na ogrzane powietrze, 21 listopada tego roku paryżanie byli świadkiem pierwszego swobodnego (bez uwięzi) lotu balonu z załogą.
Rewolucja francuska.
Geneza i wybuch rewolucji.
Sytuacja ekonomiczna w przededniu rewolucji.
Pomimo swoich wielkich osiągnięć kulturalnych w drugiej połowie XVIII w. Francja coraz bardziej podążała w stronę bankructwa. Przyczyniała się do tego polityka zagraniczna państwa i konflikty z Anglią – najpierw przegrana przez Francję wojna siedmioletnia w latach 1756–1763, później od 1778 r. kosztowna pomoc kolonistom amerykańskim w wojnie o niepodległość Stanów Zjednoczonych. Na polecenie Ferme générale, organizacji zbierającej podatki dla państwa, w 1784 r. wokół Paryża zaczęto wznosić nowy mur, tym razem jednak nie dla obrony przed wrogami zewnętrznymi, lecz aby skuteczniej egzekwować podatki dla podupadającego skarbu państwa (jak wszędzie, poborców podatkowych w Paryżu darzono powszechną nienawiścią). Sytuację pogorszyła jeszcze klęska nieurodzaju w 1788 r. i będące tego skutkiem wzrost cen chleba i zamieszki głodowe. Według anegdoty pewnego razu królowa Maria Antonina, małżonka Ludwika XVI, jadąc powozem, zapytała, dlaczego ludzie wyglądają tak nieszczęśliwie. Kiedy odpowiedziano jej: „Wasza Wysokość, nie mają chleba”, królowa miała rzec „Jeśli nie mają chleba, niech jedzą ciastka” ("S’ils n’ont pas de pain, qu’ils mangent de la brioche").
Ogromny rozwój Paryża w XVII i XVIII, przepych architektoniczny miasta i wyrafinowanie kulturalne wyższych sfer niestety nie szły w parze warunkami życia prostych ludzi, które coraz bardziej się pogarszały.
Zwołanie Stanów Generalnych.
Kiedy w 1789 r. sytuacja finansowa kraju stała się krytyczna, Ludwik XVI zwołał (po raz pierwszy od 1614 r.) Stany Generalne, które miały zająć się sytuacją ekonomiczna i przegłosować nowe podatki. Stany Generalne, które uroczyście otwarto w Wersalu 5 maja 1789 r., były zgromadzeniem ustawodawczym społeczeństwa, w którym zasiadali przedstawiciele trzech stanów społecznych: duchowieństwa, szlachty i „trzeciego stanu”, czyli reszty społeczeństwa, stanowiącej 97% ludności, pozbawionej przywilejów i ponoszącej główny ciężar finansowy utrzymania państwa w postaci płaconych podatków. Na swoje żądanie trzeci stan otrzymał podwójną reprezentację (578 przedstawicieli wobec 270 ze szlachty i 291 z duchowieństwa); na mocy dekretu królewskiego w głosowaniach nadal miała jednak obowiązywać zasada, że głosują całe stany, a nie poszczególni posłowie. Ponieważ każdy stan miał jeden głos, w praktyce oznaczało to, że stan trzeci będzie zawsze mógł być przegłosowany przez dwa pozostałe. Sytuacja potoczyła jednak się w innym, nieoczekiwanym, kierunku. Już pierwszy punkt obrad (ustalenie zakresu władzy zgromadzenia) doprowadził do impasu. Zamiast spotkać się w jednej sali i dyskutować nad nowymi podatkami, stany zaczęły obradować osobno, dyskutując na temat organizacji władzy ustawodawczej. Wreszcie 17 czerwca wobec niemożności dojścia do porozumienia trzeci stan przekształcił się w Zgromadzenie Narodowe (nie wykluczono możliwości przystąpienia do niego pozostałych stanów). Kiedy król, próbując oponować, zamknął Salle des États, w którym spotykało się zgromadzenie, posłowie przenieśli się do sali do gry w piłkę w wersalskim pałacu, gdzie 20 czerwca złożyli przysięgę, że nie rozejdą się, dopóki nie uchwalą konstytucji Francji. Po dwóch dniach Zgromadzenie przeniosło się do kościoła św. Ludwika, gdzie przystąpiła do niego większość przedstawicieli stanu duchowieństwa, później również szlachty. 9 lipca Zgromadzenie oficjalnie przekształciło się w Konstytuantę, której oficjalnym celem było opracowanie konstytucji.
Sytuacja w Paryżu w przededniu rewolucji.
W lipcu 1789 r. miasto już od kilku tygodni było ogarnięte wrzeniem pod wpływem obradujących Stanów Generalnych. Książę Filip Orleański, udostępnił paryżanom park przed swoim pałacem Palais-Royal, który stał się sceną burzliwych demonstracji i przemówień. Szczególną popularność zdobył charyzmatyczny mówca, adwokat Camille Desmoulins. Kiedy 11 lipca król odwołał popularnego wśród ludu ministra finansów Jacques’a Neckera pod (zresztą słusznymi) zarzutami nieudolności, wywołało to protesty paryżan, którzy wylegli na ulice, obnosząc portrety Neckera i Filipa Orleańskiego (zwanego teraz Filipem „Égalité” – „równość”). Desmoulins, który stał się teraz trybunem ludu, takimi słowami wzywał paryżan do walki:
Zdobycie Bastylii.
Nawoływania Desmoulins spotkały się z natychmiastowym odzewem paryżan. 13 lipca zawiązano Komitet Stały, który wydał odezwę "Do broni!" i powołał gwardię mieszczańską. Zaczęły się zamieszki i plądrowanie gmachów publicznych.
Następnego dnia, 14 lipca, tłum zdobył arsenał w Pałacu Inwalidów (Les Invalides), gdzie w jego ręce wpadło 32 tys. karabinów i 4 działa. Następnie, aby zdobyć więcej broni, a także uwolnić więźniów, postanowiono ruszyć na Bastylię, pełniącą wtedy funkcję więzienia. Bastylia była powszechnie znienawidzonym symbolem opresji władzy, chociaż tego dnia znajdowało się w niej tylko 8 więźniów, wśród nich pisarz markiz Donatien Alphonse François de Sade, jeden umysłowo chory i kilku fałszerzy pieniędzy. Po krótkiej bitwie twierdza skapitulowała. Jej komendant Bernard René de Launay i kilku żołnierzy zostało ściętych, a ich głowy poniesiono do Palais-Royal; tego dnia zginął też mer Paryża Jacques de Fleselle. To pierwsze poważne starcie zostało uznane za początek Rewolucji Francuskiej, a obecnie jest obchodzone jako święto narodowe Francji. Już następnego dnia lud zaczął burzyć Bastylię, zniszczono ją całkowicie w ciągu dwóch tygodni.
16 lipca Komitet Stały (krótko potem przekształcony w Komunę Paryża) podjął uchwałę o przekształceniu gwardii mieszczańskiej w Gwardię Narodową, której komendantem został uczestnik wojny o niepodległość Stanów Zjednoczonych, popularny wśród ludu markiz Marie Joseph de La Fayette. Ustalono też rewolucyjne barwy: niebieski, czerwony i biały ("tricolore"), które stały się później barwami narodowymi Francji. W późniejszym okresie czasami interpretowano je jako symbolizujące hasła rewolucji: wolność (niebieski – kolor nieba), równość (biały) i braterstwo (czerwony – kolor miłości i krwi), w rzeczywistości jednak ich pochodzenie było inne: niebieski i czerwony były barwami Paryża, a biały kolorem panującej dynastii Burbonów. Barwy te przypiął też król Ludwik XVI, kiedy 17 lipca odwiedził Paryż.
Monarchia konstytucyjna.
Rozszerzanie się rewolucji.
Szybko rewolucja przeniosła się do innych miast i na prowincję. Na wsiach wybuchło skierowane przeciwko szlachcie powstanie chłopskie, znane pod nazwą Wielkiej Trwogi. W nocy z 4 na 5 sierpnia Konstytuanta dekretem zniosła powinności feudalne, poddaństwo chłopów, dziesięcinę, przywileje szlachty i duchowieństwa. 26 sierpnia uchwalono Deklarację Praw Człowieka i Obywatela, akt wstępny przyszłej konstytucji. Oba ta akty oznaczały koniec społeczeństwa stanowego i początek demokracji we Francji.
Tymczasem w Paryżu nastroje coraz bardziej się radykalizowały, między innymi z powodu klęski głodu, jaka we wrześniu zapanowała w stolicy na skutek nieurodzaju spowodowanego obfitymi opadami deszczu. Kiedy na początku października król odmówił podpisania Deklaracji Praw Człowieka i Obywatela i pierwszych artykułów przygotowywanej konstytucji, 5 października pięciotysięczny tłum głodujących paryżan (na jego czele szły paryskie kobiety) podążył do Wersalu, wtargnął do pałacu i zagroził śmiercią rodzinie królewskiej. Na żądanie ludu król 6 października przeniósł się do Paryża do pałacu Tuileries, gdzie nową siedzibę znalazła też Konstytuanta.
Powstanie klubów politycznych.
Lata 1790 i 1791 przyniosły dalszy rozwój życia politycznego, co znajdowało wyraz w tworzonych w stolicy klubach i stronnictwach politycznych. Jako pierwszy powstał Klub Bretoński, w sierpniu przemianowany w Stowarzyszenie Przyjaciół Konstytucji, znane pod nazwą klubu jakobinów. Następnie powstało Stowarzyszenie Praw Przyjaciół Człowieka i Obywatela, znane jako kordelierzy, później wyłonili się feuillanci i żyrondyści. Radykalni jakobini i kordelierzy byli wspólnie określani jako „Góra”.
Próba ucieczki rodziny królewskiej. Masakra na Polu Marsowym.
Król Ludwik XVI, nie mogąc się pogodzić z ciągłym ograniczaniem swojej władzy, 20 czerwca wraz z rodziną podjął próbę ucieczki do tradycyjnie rojalistycznej Lotaryngii, skąd być może zamierzał uciec za granicę, aby tam, u obcych władców, szukać pomocy w stłumieniu rewolucji; już następnego dnia król i jego rodzina zostali jednak rozpoznani w Varennes, aresztowani i odesłani z powrotem do Paryża. Wydarzenie to wzbudziło ogólne oburzenie paryżan, zwłaszcza kordelierzy żądali proklamowania republiki. 17 lipca tłum zebrał się na Polu Marsowym, popierając postulaty kordelierów i żądając detronizacji króla. Rezultat demonstracji był tragiczny. Mer Paryża, feuillanta Jean Sylvain Bailly, posłał na demonstrantów Gwardię Narodową markiza La Fayette (również feuillantę), w niewyjaśnionych do końca okolicznościach żołnierze otworzyli ogień, zabijając kilkadziesiąt osób. Ta masakra na Polu Marsowym bardzo nadszarpnęła popularność La Fayette’a i Bailly’ego i była zapowiedzią późniejszych tragicznych wydarzeń rewolucji.
Utworzenie monarchii konstytucyjnej.
Prace nad konstytucją zostały wreszcie zakończone 3 września 1791 r., 14 września konstytucja została podpisana przez króla i weszła w życie. Francja stała się monarchią konstytucyjną, w której król sprawował władzę wykonawczą, a władza ustawodawcza należała do Zgromadzenia Prawodawczego, potocznie nazywanego Legislatywą.
W nowym ciele ustawodawczym na ogólną liczbę 745 deputowanych radykalnych jakobinów, żyrondystów i kordelierów było tylko 136, byli oni jednak najaktywniejszym blokiem i zdobywali coraz większe znaczenie. W dziedzinie polityki zagranicznej aktywność wykazywali zwłaszcza żyrondyści, którzy doszli do wniosku, że po uporządkowaniu spraw ustrojowych czas zwrócić się przeciwko sąsiadom. Pragnęli w ten sposób „wyeksportować” rewolucyjne idee do innych krajów kontynentu, a także odwrócić uwagę społeczeństwa od coraz trudniejszej sytuacji ekonomicznej. 20 kwietnia 1792 r. Francja wypowiedziała wojnę Austrii, w maju do wojny przystąpiło też Królestwo Sardynii, a w lipcu Prusy. Rozpoczął się ponad 20-letni okres kampanii wojennych.
Kres monarchii. Stracenie króla.
Klęski w starciach wojennych, zwłaszcza z mającą wtedy opinię najlepszej w Europie armią pruską, w sierpniu 1792 r. spowodowały w Paryżu ponowną radykalizację nastrojów ulicy, która o niepowodzenia w wojnie obwiniała króla. W obawie o własne życie mer Jean Sylvain Bailly podał się do dymisji, nowy mer, żyrondysta, Jérôme Pétion de Villeneuve 3 sierpnia wystąpił do Legislatywy z wnioskiem o zawieszenie króla w czynnościach. Ponieważ deputowani ociągali się z decyzją (radykałowie stanowili mniejszość w Zgromadzeniu), plebs (tak zwani sankiuloci) w nocy z 9 sierpnia na 10 sierpnia zajął ratusz i utworzył rewolucyjną Komunę Paryża, a rano 10 sierpnia przypuścił szturm na pałac Tuilierie – siedzibę króla. Króla wraz z rodziną uwięziono i osadzono w twierdzy Temple. Legislatywa powołała nowy rząd – Tymczasową Radą Wykonawczą z kordelierem Georges’em Dantonem, rzeczywistą władzę sprawowała jednak Komuna Paryża, która po kilku dniach wymusiła na deputowanych powołanie nowej izby ustawodawczej – Konwentu Narodowego.
Kolejne niepowodzenia armii francuskiej w wojnie z Prusakami znowu spowodowały zamieszki na ulicach Paryża. Kiedy 2 września 1792 r. Prusacy zdobyli twierdzę w Verdun, doszło do tak zwanych masakr wrześniowych. Pod wpływem agitacji radykalnych klubów i gazet (szczególną rolę odegrał redaktor gazety "Przyjaciel ludu" kordelier Jean-Paul Marat) w okresie od 3 września do 6 września wzburzony tłum wdzierał się do paryskich więzień i dokonywał samosądów na osadzonych w nich arystokratach i księżach, mordując ponad 1500 więźniów.
Posuwające się wojska pruskie wkrótce zaczęły zagrażać samemu Paryżowi, 20 września zostały jednak odparte w bitwie pod Valmy. 21 września rozpoczęło się w Paryżu pierwsze posiedzenie Konwentu Narodowego, którego skład był już o wiele bardziej lewicowy niż tuż wcześniej rozwiązanego Zgromadzenia Prawodawczego. Dominowali w nim żyrondyści i tak zwana "Góra" (jakobini i kordelierzy), w których szeregach byli niemal wszyscy czołowi działacze rewolucyjni; oprócz tych ugrupowań było w skład Konwentu wchodziła jeszcze grupa posłów o niesprecyzowanych poglądach, tak zwane "Bagno". Jeszcze tego samego dnia Konwent ogłosił zniesienie monarchii we Francji, a następnego dnia, 22 września, proklamował powstanie Republiki Francuskiej.
Wkrótce król Ludwik XVI stanął jako oskarżony przed Konwentem. Proces, który rozpoczął się 11 grudnia 1792 r., zakończył się uznaniem za winnego 15 stycznia 1793 r. i skazaniem na karę śmierci 17 stycznia. Król (którego teraz oficjalnie nazywano „obywatelem Louisem Capet”) zginął na gilotynie 21 stycznia na Placu Rewolucji (obecnie placu Zgody) w obecności 200 tys. paryżan. Oznaczało to kres monarchii i panujących od tysiąca lat dynastii Merowingów, Karolingów, Kapetyngów, Walezjuszów i Burbonów.
Czasy terroru.
Rządy żyrondystów.
Stracenie króla Ludwika XVI było wstrząsem zarówno dla arystokracji francuskiej, która jeszcze większą falą zaczęła uciekać z kraju, jak i dla monarchii europejskich, które bały się rozprzestrzenienia idei rewolucyjnych w innych krajach kontynentu. Do Austrii, Prus i Sardynii walczących z Francją dołączyła Wielka Brytania, Holandia, Hiszpania i inne państwa, które razem tworzyły I koalicję antyfrancuską. Republika stanęła wobec konieczności walki na kilku frontach z niemal całą Europą. Do 10 marca 1793 r. wybuchło rojalistyczne powstanie w Wandei – powstańcy (tak zwani szuanie) dążyli do przywrócenia monarchii z małoletnim Ludwikiem XVII i żądali zaprzestania prześladowań religii i księży.
W reakcji na to zagrożenie zewnętrzne i wewnętrzne postanowiono wzmocnić władzę wykonawczą i jeszcze skuteczniej rozprawiać się z wszelkimi wrogami. Na wniosek Dantona 10 marca powołano Trybunał Rewolucyjny (od 10 czerwca 1794 r. – na podstawie tak zwanego prawa prairiala – możliwe w nim były tylko dwa wyroki – uniewinniający i kara śmierci), powstał Komitet Bezpieczeństwa Powszechnego, a 9 kwietnia organ władzy wykonawczej Komitet Ocalenia Publicznego, którego dominującą postacią był Georges Danton.
Dochodziło też do coraz większych napięć w obrębie samych rewolucjonistów. W 1793 r. w Konwencie dziennikarz i polityk Jean-Paul Marat zaczął ostro atakować żyrondystów, wzywał też sankiulotów do szturmu na Tuileries. Żyrondyści wytoczyli mu proces, Trybunał Rewolucyjny oczyścił jednak Marata z zarzutów, a paryżanie triumfalnie wnieśli Marata na salę obrad Konwentu. Później żyrondystów zaatakował Jacques-René Hébert, przywódca hebertystów, do których dołączyli tak zwani wściekli ("les enragés"), najradykalniejszy odłam rewolucjonistów. Wreszcie w czerwcu 1793 r. deputowani „Żyrondy” zostali aresztowani i oskarżeni o działalność kontrrewolucyjną. Czołową pozycję w Konwencie zajęli teraz jakobini.
Rządy jakobinów.
Jakobini zaczęli swoje rządy od uwłaszczenia chłopów (10 czerwca) i uchwalenia nowej, bardzo demokratycznej, konstytucji (24 czerwca), która jednak nigdy nie weszła w życie. 13 lipca żyrondystka Charlotte Corday zasztyletowała w jego własnej wannie uwielbianego przez tłumy Marata, co jakobinom dało pretekst do rozprawienia się z uwięzionymi przywódcami „Żyrondy”. Został wymieniony skład Komitetu Ocalenia Publicznego, którego dominującymi postaciami stali się Maximilien de Robespierre i jego zwolennicy, a przewodniczącym Trybunału Rewolucyjnego Antoine Quentin Fouquier de Tinville. 17 września Konwent uchwalił tzw. dekret o podejrzanych, na podstawie którego zaczęto ścigać i skazywać na karę śmierci żyrondystów, arystokratów oraz wszystkie inne osoby uznane za „wrogów rewolucji”. 16 października 1793 r. ścięto też Marię Antoninę, oskarżoną o trwonienie państwowych pieniędzy i zdradę.
W następnym 1794 roku ostrze terroru jakobinów zwróciło się przeciwko innym stronnictwom, ich niedawnym sojusznikom. Najpierw wyeliminowano hebertystów, którzy, będąc radykalnym odłamem, bez uzgodnienia z jakobinami i kordelierami, niszczyli kościoły i prześladowali katolików, propagując tzw. kult Rozumu. 4 marca Hébert próbował poderwać sankiulotów do ataku na Tuileries, ci jednak odmówili udziału; Hébert został aresztowany i wraz z innymi przywódcami klubu zgilotynowany 24 marca.
29 marca zaatakowano kordelierów, aresztując Dantona i jego współpracowników. Georges Danton i Camille Desmoulins, pod zarzutem szpiegostwa i torpedowania działalności Komitetu Ocalenia Publicznego zostali zgilotynowani 5 kwietnia. Do końca kwietnia jakobini pozbyli się praktycznie wszystkich przywódców konkurencyjnych stronnictw i mogli sami rządzić Konwentem (w którym oprócz nich zasiadało jeszcze „Bagno” – deputowani niezrzeszeni).
Wielki Terror.
Był to jednak dopiero początek „Wielkiego Terroru” w Paryżu i w całej Francji. 10 czerwca uchwalono tzw. prawo prairiala, na podstawie którego wyroki mogły być wydawane bez przesłuchania oskarżonego i świadków, sąd mógł oskarżonego jedynie skazać na śmierć lub uniewinnić. Gilotynowano rzeczywistych i wyimaginowanych przeciwników jakobińskich rządów, arystokratów, czasami załatwiano przy tym prywatne porachunki. Łącznie w czerwcu i lipcu 1794 r. w całym kraju stracono prawie 18 tysięcy osób.
Terror szybko spowodował odwrócenie się od jakobinów większości społeczeństwa, zwłaszcza że w toczącej się cały czas wojnie wojska francuskie zaczęły odnosić sukcesy i przekonywanie o zagrożeniu republiki przestało być wiarygodne. W Konwencie zaczęła wyłaniać się opozycja dążąca do obalenia rządów jakobinów. Robespierre w poczuciu zagrożenia 26 lipca oświadczył, że „zdrajcy są wszędzie” i zapowiedział na następny dzień ogłoszenie ich nazwisk. Zdeterminowani deputowani (każdy obawiał się, że padnie jego nazwisko), następnego dnia, 27 lipca 1794 r. (9 thermidora według kalendarza republikańskiego), pośród ogólnej wrzawy przegłosowali aresztowanie Robespierre’a, Louisa de Saint-Justa (wsławił się on jako oskarżyciel na procesie króla i Dantona, nazywany był „aniołem śmierci”) i innych przywódców jakobińskich, których 28 lipca zgilotynowano.
Schyłek rewolucji.
Rządy termidorian.
Termidorianie, jak ich nazwano od miesiąca, w których dokonali przewrotu i objęli władzę, również byli rewolucjonistami i republikanami, w przeciwieństwie do jakobinów byli jednak przekonani o konieczności zakończenia rewolucji i ugruntowania jej zdobyczy. Rozwiązali Komunę Paryża i Trybunał Rewolucyjny, doprowadzili też do rozwiązania klubu jakobinów i prześladowali jego członków. Usunięto prochy Marata z Panteonu, gdzie zostały złożone po jego śmierci. Zniesiono ceny maksymalne (wprowadzone 4 maja 1793 r.), dzięki czemu znowu zaczęło bogacić się mieszczaństwo. Wreszcie w 1795 r. podpisano traktaty pokojowe z Prusami, Toskanią i Holandią (w następnym roku również z Hiszpanią), a Francja zyskała znaczne nabytki terytorialne (nie oznaczało to końca wojny, Austria i Wielka Brytania nadal walczyły przeciwko Francji).
Trudna sytuacja ekonomiczna i znowu zwiększające się rozwarstwienie społeczne spowodowały jednak, że paryżanie znowu wyszli na ulice. Do demonstracji przeciwko głodowi, nowobogackim i za przywróceniem cen maksymalnych doszło w nocy z 31 marca na 1 kwietnia 1795 r. 20 maja doszło już do zbrojnego powstania sankiulotów, którzy zajęli Tuileries, domagając się powrotu jakobinów; powstanie zostało krwawo stłumione przez Gwardię Narodową. 3 października (13 vendémiaire według kalendarza republikańskiego) Paryż znowu stał się sceną powstania, tym razem rojalistów, którzy szturmowali Tuileries. Powstanie zostało stłumione przez młodego generała Napoleona Bonaparte, który przeciw powstańcom użył armat (wydarzenie to przyczyniło się do wzrostu popularności przyszłego cesarza, który zyskał sobie przydomek „Generała Vendemiaire”).
Wcześniej, 22 sierpnia 1795 r. Konwent uchwalił nową konstytucję, na mocy której władza wykonawcza została powierzona pięcioosobowemu Dyrektoriatowi. Pierwsi dyrektorzy objęli władzę 2 listopada.
Rządy Dyrektoriatu.
Pogłębiające się od zamachu 9 thermidora nierówności społeczne wciąż powodowały niezadowolenie biedoty. W marcu 1796 r. François Noël Babeuf założył w Paryżu Sprzysiężenie Równych, konspiracyjną organizację (działała ona praktycznie tylko w stolicy) dążącą do wywołania kolejnego powstania i budowy ustroju opartego na likwidacji własności prywatnej. Organizacja została jednak wykryta przez władze, Babeuf i inni jej przywódcy aresztowani i 27 maja 1797 straceni.
Do tego dochodziła ciężka sytuacja na froncie. W Niemczech i Włoszech Francuzi wciąż walczyli z wojskami austriackimi i ich koalicjantów, pomimo pewnych sukcesów nie mogąc odnieść ostatecznego zwycięstwa.
Droga Napoleona do władzy.
Sytuacja zmieniła się, kiedy 2 marca 1796 r. dowódcą Armii Włoskiej został Napoleon Bonaparte. Błyskawicznie rozgromił on armię austriacką i sprzymierzone z nimi wojska państw włoskich. Po zawarciu z Austrią pokoju w Campo Formio 17 października 1797 r. już tylko Wielka Brytania pozostawała w stanie wojny z Francją. Dzięki tym zwycięstwom Napoleon zyskiwał sobie coraz większą popularność wśród żołnierzy i w społeczeństwie i mógł coraz mniej liczyć się z władzą Dyrektoriatu.
Pozycję Napoleona jeszcze bardziej wzmocniła próba rojalistów dokonania w Paryżu zamachu stanu, która miała miejsce 4 września 1797 r. Kiedy Paul François de Barras, jeden z liderów Dyrektoriatu dowiedział się o planach spiskowców, poprosił o pomoc Napoleona. Ten przysłał do Paryża generała Pierre’a Augereau, który w planowany dzień zamachu, kiedy tylko spiskowcy podjęli działania, zajął Tuileries – próba zamachu zakończyła się niepowodzeniem.
Napoleon kontynuował swoje podboje, a w maju 1798 r. wyruszył ze swoją armią do Egiptu. Dyrektoriat zamierzał w ten sposób otworzyć drogę do zdobycia w przyszłości Indii, które od XVII w. były stopniowo kolonizowane przez Brytyjczyków; drugim celem tej misji było prawdopodobnie jednak też odsunięcie Napoleona, którego rosnących wpływów coraz bardziej się obawiano, od spraw kraju. Sukcesy Napoleona w tym kraju spowodowały wypowiedzenie 9 września 1798 r. Francji wojny przez Imperium Osmańskie (Turcję), do którego Egipt formalnie należał, a następnie powstanie II koalicji antyfrancuskiej z Rosją i Austrią. Między innymi skomplikowana sytuacja militarna na frontach w Europie spowodowała, że Bonaparte przekazał Armię Wschodu pod komendę gen. Jean-Baptiste Klébera i 3 października 1799 r. powrócił do Francji.
Przewrót 18 brumaire’a.
Rządy Dyrektoriatu nie cieszyły się popularnością. Oprócz pogłębiającego się rozwarstwienia społecznego, jego członkom zarzucano niemoralność, do tego doszły niepowodzenia na froncie. W tej sytuacji zawiązała się grupa spiskowców, w której byli Joseph Fouché (późniejszy minister policji), Charles-Maurice de Talleyrand-Périgord (późniejszy minister spraw zagranicznych), a także jeden z dyrektorów Emmanuel-Joseph Sieyès. Wreszcie ten ostatni zaproponował Bonapartemu współudział we władzy, czego skutkiem okazało się objęcie rządów przez Napoleona.
9 listopada (18 brumaire’a według kalendarza republikańskiego) 1799 r. żołnierze Napoleona obsadzili strategiczne punkty w Paryżu – Palais-Royal, Tuileries, Pałac Luksemburski, a także w okolicy Wersal i Saint-Cloud. Do tej ostatniej miejscowości pod naciskiem Sieyesa zastraszony Dyrektoriat przeniósł obrady Rady Pięciuset i Rady Starszych, obu izb parlamentu francuskiego za rządów Dyrektoriatu. Następnego dnia Bonaparte wygłosił przemówienie w Radzie Starszych, w którym zaproponował likwidację Dyrektoriatu i ustanowienie Konsulatu, w którym miał być pierwszym konsulem. Deputowani Rady Starszych, pozbawieni oparcia Paryża, przyjęli propozycję; ze zdecydowaną wrogością na próbującego przemawiać Napoleona zareagowali natomiast posłowie Rady Pięciuset. Wezwani na pomoc grenadierzy rozpędzili jednak posłów, wybrano jedynie kilkunastu przychylnych Napoleonowi, którzy zatwierdzili uchwałę Rady Starszych i propozycje Napoleona. Oznaczało to koniec dziesięcioletniego okresu rewolucji.
Od Pierwszego Cesarstwa do rewolucji lipcowej.
Objęcie władzy przez Napoleona (który 18 maja 1804 r. w katedrze Notre-Dame koronował się na cesarza) przyniosło wreszcie stabilizację Paryżowi, chociaż Francja nadal toczyła wojny w całej Europie. Napoleon pragnął uczynić Paryż „nowym Rzymem”, którego świetność odpowiadałaby potędze nowego Cesarstwa. Niektóre budowle wprost nawiązywały do architektury starożytnego Rzymu jak kościół de la Madeleine, czy Łuk Triumfalny, którego budowę rozpoczęto w 1806 r.
Koniec epoki napoleońskiej. Zajęcie Paryża przez koalicjantów.
Długa pomyślna passa Napoleona zakończyła się wreszcie w 1812 r. wraz z nieudaną wyprawą na Rosję. Po bitwie pod Lipskiem („Bitwie Narodów”) w 1813 r. koalicjanci kontynuowali natarcie i w 1814 r. wkroczyli na terytorium Francji.
Wojskami maszerującymi na Paryż dowodził pruski feldmarszałek Gebhard Leberecht von Blücher, 30 marca rosyjski generał Alexandre Andrault de Langeron poprowadził szturm na wzgórze Montmartre. Po południu tego dnia oddziały francuskie poddały się i następnego dnia 31 marca 1814 r. zwycięskie wojska z carem Rosji Aleksandrem I i królem Prus Fryderykiem Wilhelmem III wkroczyły do miasta. Po raz pierwszy od czasów wojny stuletniej miasto zaczęły okupować obce wojska – kozacy w służbie rosyjskiego cara.
Okupacja Paryża.
Po początkowym wycofaniu się z Paryża rosyjskie i inne wojska po raz drugi zajęły miasto po przegranej przez Napoleona bitwie pod Waterloo i jego ostatecznej (drugiej po zrzeczeniu się władzy 6 kwietnia 1814 r.) abdykacji 22 czerwca 1815 r. W 1818 r. wojska okupacyjne ostatecznie opuściły stolicę i Francję.
Z okupacją rosyjską Paryża wiąże się legenda o powstaniu barów szybkiej obsługi – popularnych bistro. Według etymologii ludowej zniecierpliwieni kozacy mieli wołać do francuskich kelnerów w restauracjach „bystro, bystro” (co po rosyjsku oznacza „szybko”), przez co tak nazwano lokale oferujące szybki posiłek. W rzeczywistości pierwsze lokale typu bistro powstały dużo później, pod koniec XIX wieku, a samo słowo pochodzi prawdopodobnie z któregoś z francuskich dialektów.
Restauracja.
Po abdykacji Napoleona 6 kwietnia 1814 r. Francja stała się monarchią konstytucyjną. Na tronie zasiadł Ludwik XVIII, brat ściętego Ludwika XVI (syn Ludwika XVI, Ludwik XVII, następca tronu, zmarł w dzieciństwie w 1795 r. uwięziony w paryskim Temple, być może zgładzony przez rewolucjonistów; według Jana Baszkiewicza zmarł wyniszczony przez gruźlicę). Ludwik XVIII nie dążył do całkowitego przywrócenia ustroju politycznego sprzed rewolucji, zdając sobie sprawę, że cofnięcie wszystkich zdobyczy rewolucji jest niemożliwe. Nawet po ostatecznej klęsce Napoleona w 1815 r. i jego zesłaniu na wyspę św. Heleny większość administracji zachowała swoje stanowiska. Król sprzeciwił się też zniszczeniu zbudowanego przez Napoleona mostu Jeny w Paryżu, który feldmarszałek Blücher chciał wysadzić w powietrze (podobno król, kiedy dowiedział się o tym zamiarze, oświadczył, że uda się osobiście na most i pozostanie tam do detonacji).
Rewolucja lipcowa.
Ta pojednawcza polityka zakończyła się, kiedy w 1824 r. po śmierci Ludwika XVIII tron objął jego młodszy brat Karol X, prowadzący politykę antyliberalną i dążący wprost do przywrócenia Ancien régime’u. Kiedy w 1830 r. po wyborach po parlamentu okazało się, że większość mają w nim liberałowie, król postanowił skorzystać ze swoich szczególnych prerogatyw i 25 lipca wydał pięć tzw. ordonansów (dekretów), w których m.in. ograniczał wolność prasy, rozwiązywał Izbę Deputowanych i ograniczał prawo wyborcze do najbogatszych obywateli (wyborcy musieli też posiadać majątki ziemskie).
Wydanie ordonansów stało się bezpośrednią przyczyną wybuchu 27 lipca na ulicach Paryża rewolucji lipcowej, która trwała trzy dni – do 29 lipca (stąd jej francuskie określenie "Les Trois Glorieuses" – „trzy dni chwały”). Robotnicy i studenci wznieśli na ulicach miasta barykady, do protestu nawoływali też dotknięci ordonansami dziennikarze (w tym Louis Adolphe Thiers, wydawca dziennika "National", później polityk i „kat Komuny Paryskiej”). Karol X zarządził zbrojne stłumienie zamieszek, żołnierze nie chcieli jednak walczyć z powstańcami, którzy 28 lipca zdobyli ratusz. Wtedy przeciwko królowi zwróciła się też burżuazja, którą również dotknęły ordonanse (konieczność posiadania majątków ziemskich wykluczała z uczestnictwa w wyborach znaczną część mieszczaństwa). Grupa ta miała aczkolwiek inne cele niż domagający się republiki powstańcy. Zdawała sobie sprawę z niemożności utrzymywania absolutystycznego systemu rządów i pragnęła zmienić kraj w nowoczesne, kapitalistyczne społeczeństwo. Tak więc, kiedy Karol X uciekł w kobiecym przebraniu do Anglii, bankier Jacques Laffitte i sędziwy markiz La Fayette doprowadzili do objęcia tronu przez Ludwika Filipa I z bocznej linii Burbonów, „króla obywatela”, co zapoczątkowało we Francji 18-letni okres tzw. monarchii lipcowej, uważanej za złoty wiek mieszczaństwa francuskiego.
Rewolucja lipcowa w Paryżu stała się też tematem jednego z najsłynniejszych obrazów w historii: "Wolności wiodącej lud na barykady", namalowanego w 1830 r. przez Eugène Delacroix.
Monarchia lipcowa.
Zmiany w życiu gospodarczym i kulturalnym.
Okres monarchii lipcowej we Francji i w Paryżu był czasem wielkiego przyspieszenia gospodarczego i formowania się kapitalizmu, a także przemian kulturalnych. Kraj i miasto rozwijały się w szybkim tempie, około 1840 r. ludność Paryża przekroczyła milion mieszkańców, miasto było drugim co do wielkości w Europie po Londynie. Francja przeżywała rewolucję przemysłową – budowano fabryki, trasy kolejowe (24 sierpnia 1837 r. pierwsza we Francji linia kolejowa połączyła Paryż z Saint-Germain-en-Laye), powstawały wielkie fortuny, tak że panującego Ludwika Filipa określano nawet mianem „króla bankierów”.
Okres monarchii lipcowej był też czasem wielkiego rozkwitu kulturalnego. W kulturze dominującym prądem tego czasu był romantyzm, którego głównymi przedstawicielami w literaturze byli Victor Hugo, Stendhal, Alfred de Musset, Alexandre Dumas i Honoré de Balzac. W swoich powieściach często ukazywali oni codzienne życie paryżan, szczególnie zasłużył się tu Balzac ze swoim cyklem Komedia ludzka. Zgodnie z ideologią romantyczną zwracano się też ku przeszłości. Jedną z najsłynniejszych powieści historycznych tego czasu stała się wydana w 1831 r. powieść Katedra Marii Panny w Paryżu Victora Hugo, która przyczyniła się do wzrostu zainteresowania tym zabytkiem i podjęcia w 1845 r. decyzji o jego renowacji (prace pod kierunkiem Eugène Viollet-le-Duca trwały do 1864 r.)
Sytuacja polityczna monarchii lipcowej.
Ludwik Filip I, określany też jako „król obywatel”, starał się zaskarbiać względy swoich poddanych. Proklamowana w 1830 r. karta konstytucyjna była właściwie układem pomiędzy monarchą a społeczeństwem. Obniżono cenzus wyborczy, zwiększono kompetencje parlamentu, ograniczono zakres władzy monarchy. Król często pojawiał się na ulicach Paryża w ubraniu mieszczanina (w płaszczu, w cylindrze i z parasolem), witając się z mieszkańcami miasta. Na życzenie paryżan śpiewał nawet publicznie Marsyliankę, aby udowodnić swoje republikańskie sympatie. Próbą pozyskania sobie Francuzów było też sprowadzenie w 1840 r. do kraju zwłok Napoleona, którego pochowano w paryskim kościele Inwalidów.
Pomimo tych wysiłków króla, a także jego popularności na prowincji, w stolicy antymonarchistyczne nastroje były bardzo silne, cały czas były też podsycane przez takie republikańskie gazety jak "La Tribune" i "La Révolution". W reakcji na wspieranie kościoła przez Karola X zdemolowano np. Kościół Saint Germain l’Auxerrois i pałac arcybiskupi. Do zamieszek w Paryżu doszło najpierw w październiku 1831 r., w następnym zaś 1832 roku wybuchło powstanie republikanów, którzy próbowali obalić monarchię. Oprócz przydomków „król bankierów” i „król obywatel” Ludwik Filip I zyskał, niestety dla siebie, jeszcze jeden: „król barykad”.
Powstanie w czerwcu 1832.
Powstanie w czerwcu 1832 r. było przygotowywane przez różne tajne lub działające pod przykrywką organizacji charytatywnych stowarzyszenia jak Stowarzyszenie Przyjaciół Ludu ("Societé des amis du peuple"), kierujące się ideologią karbonarską. Z przemian gospodarczych korzystało przede wszystkim mieszczaństwo, duża część ludności Paryża żyła natomiast w nędzy. Sytuację pogorszyła jeszcze epidemia cholery, która wybuchła w centralnych dzielnicach stolicy około 20 marca 1832 r. (w jej wyniku w Paryżu zmarło 18 tysięcy osób). Chociaż wśród ofiar epidemii był też premier Casimir Pierre Perier, który zaraził się nią, kiedy odwiedzał chorych w Hôtel-Dieu, w mieście pojawiły się plotki, że rząd celowo zatruwa studnie, aby pozbyć się „wywrotowców”.
Jako okazję do wybuchu powstania republikanie postanowili wykorzystać pogrzeb kolejnej ofiary epidemii, republikańskiego generała Maximiliena Lamarque, 5 czerwca 1832 r. Kondukt żałobny przesuwał się w kierunku cmentarza Père-Lachaise, kiedy na wysokości mostu Austerlitz został przerwany przez człowieka, który nadjechał na koniu w czarnym stroju, z czerwoną flagą. Był to sygnał do powstania, które trwało zaledwie dwa dni.
Powstańcy odnieśli początkowo sukcesy, zdobywając m.in. arsenał i fabrykę broni i opanowując jedną trzecią miasta, przede wszystkim centralne dzielnice biedoty (jak Les Halles), gdzie zaczęto budować barykady. Jednak już po południu tego samego dnia wojska rządowe odzyskały inicjatywę, a następnego dnia stłumiły ostatnie punkty oporu. Rebelia pochłonęła łącznie ok. 800 ofiar – wielu powstańców było na miejscu rozstrzeliwanych na miejscu przez żołnierzy w miarę, jak zdobywali kolejne barykady i punkty oporu.
Powstanie 1832 r. opisał Victor Hugo w swojej powieści Nędznicy, a pierwowzorem jednego z bohaterów powieści Gavroche’a, który zginął na barykadzie, był podobno walczący w powstaniu trzynastoletni chłopiec Joseph.
Powstanie w kwietniu 1834.
Kolejnym zrywem republikanów było powstanie w kwietniu 1834 r. Było ono przygotowywało przez Stowarzyszenie Praw Człowieka ("Société des droits de l’homme") – półlegalną organizację karbonarską, sam wybuch nastąpił jednak spontanicznie. Kiedy w kwietniu 1834 w Lyonie wybuchło kolejne powstanie tkaczy, rząd Thiersa prewencyjnie polecił aresztować w Paryżu 150 przywódców republikanów, zamknął lewicową gazetę "La Tribune" i obsadził miasto wojskiem.
W reakcji na te posunięcia 13 kwietnia mieszkańcy biednych dzielnic Les Halles i Saint-Denis znów zareagowali ustawieniem barykad, opór powstańców był jednak o wiele słabszy niż dwa lata wcześniej, i wojsko szybko wypierało powstańców. W południe 14 kwietnia broniła się już tylko jedna barykada na rue Transnonain. Kiedy z sąsiedniej kamienicy pod numerem 12 padł pojedynczy strzał w stronę żołnierzy, ci, rozwścieczeni, zaatakowali tę kamienicę i wymordowali wszystkich jej mieszkańców – kilkadziesiąt osób. Wydarzenie to (wymordowani mieszkańcy domu nie mieli nic wspólnego z powstańcami, byli niewinnymi ofiarami) bardzo przyczyniło się do spadku popularności króla i premiera Thiersa.
Z aresztowanych 2000 powstańców zarzuty postawiono 164 osobom; proces w sądzie oskarżeni wykorzystali do propagowania swoich poglądów i oskarżeń monarchii, przez co wyroki ogłoszono dopiero w grudniu 1835 r. i styczniu 1836 r. (wcześniej część uwięzionych powstańców zdołała zbiec z więzienia Sainte-Pelagie). Wyroki nie były surowe, a po trzech miesiącach wszyscy skazani zostali uwolnieni na mocy amnestii z okazji zaślubin syna króla, która objęła też jeszcze odbywających kary powstańców z 1832 r.
Zamach Giuseppe Fieschiego.
Już w następnym roku po stłumieniu powstania kwietniowego w Paryżu doszło do próby zamachu na króla, której dokonał Giuseppe Fieschi, rzekomy anarchista i prześladowany politycznie, w rzeczywistości pospolity przestępca, były żołnierz i agent policji, który, dokonując zamachu, mógł się kierować motywami osobistymi (wcześniej został wydalony ze służby, wdał się też w nieszczęśliwy romans z 15-letnią Niną Petit, córką dawnego towarzysza z więzienia). Przyłączył się do nielegalnego Stowarzyszenia Praw Człowieka i wspólnie z kilkoma innymi jego działaczami zbudował tzw. machinę piekielną – 25 połączonych karabinów, które miały jednocześnie wystrzelić, zabijając króla i jego synów.
Do zamachu doszło 28 lipca 1835 r. podczas parady wojskowej przy Boulevard du Temple, której nie odwołano, chociaż policja była ostrzeżona, że tego dnia ktoś może próbować pozbawić króla życia. Fieschi oddał wystrzał z domu pod numerem 50, na którym obecnie znajduje się upamiętniająca ten fakt tablica. Kule drasnęły czoło króla i zabiły pod nim konia, zginęło łącznie 19 osób, w tym marszałek Édouard Mortier; król i jego dwóch synów, którzy też brali udział w paradzie, wyszli z zamachu cało. Fieschi, który sam został ranny podczas wybuchu, został aresztowany i po procesie wraz ze wspólnikami stracony.
Wydarzenie to stało się przyczyną zaostrzenia kursu wobec ugrupowań opozycyjnych i republikańskich. Między innymi we wrześniu 1835 r. wprowadzono poprawki do prawa prasowego, które umożliwiały nakładanie wysokich grzywien za obrazę majestatu i nawoływanie do obalenia monarchii. Zwiększono też kompetencje policji i prokuratury, które mogły śledzić organizacje „wywrotowe” i dokonywać prowokacji, republikanów i innych działaczy lewicowych nie powstrzymało to jednak przed dalszym organizowaniem spisków i prób zamachów na króla. Zamachów takich dokonali np. były sierżant Louis Alibaud w czerwcu 1836 r., później, w grudniu tego samego roku, robotnik Meunier.
Powstanie w maju 1839.
Kolejną próbą sił pomiędzy rządzącymi a lewicą stało się powstanie w Paryżu w 1839 r. Do próby wywołania rewolty doszło 12 maja 1839 r., kiedy to powstańcy z tajnego, utworzonego rok wcześniej, Stowarzyszenia Pór Roku ("Societé des Saisons") pod przywództwem Louisa Auguste’a Blanquiego, Armanda Barbèsa i Martina Bernarda wyszli na ulice dzielnicy Les Halles i zaczęli budować barykady, nawołując mieszkańców do przyłączenia się do powstania. Chociaż spiskowcom udało się opanować ratusz, próba ta zakończyła się niepowodzeniem – ludność Paryża pozostała bierna. Po południu ratusz otoczyło wojsko i po krótkich walkach (w których zginęło 77 spiskowców i 28 żołnierzy) stłumiło powstanie. Przywódcy zostali aresztowani i skazani na karę śmierci, po interwencji Victora Hugo karę tę zamieniono im jednak na dożywocie, po czym zostali osadzeni w więzieniu na wyspie Mont Saint-Michel, gdzie przebywali do rewolucji lutowej w 1848 r.
Klęska powstania nie oznaczała końca ruchu blankistowskiego (od nazwiska przywódcy Blanquiego), który odegrał znaczącą rolę jeszcze podczas Komuny Paryskiej w 1871 r.
Polacy w Paryżu – Wielka Emigracja.
Kontakty Polaków z Francją i jej stolicą istniały od początku istnienia obu państw i przybierały różne formy – od związków dynastycznych (np. Maria Leszczyńska, córka Stanisława Leszczyńskiego, była żoną króla Ludwika XV) przez wojaże do Paryża zamożnej arystokracji do kontaktów handlowych. Kontakty te uległy zintensyfikowaniu w epoce oświecenia w XVIII w. w związku z modą na francuszczyznę, jednak dopiero wiek XIX przyniósł tu prawdziwy przełom – po 1831 r. Paryż stał się miejscem zamieszkania znacznej liczby Polaków.
Przyczyną tego stanu rzeczy była Wielka Emigracja. Po upadku powstania listopadowego do Francji wyemigrowało ok. 5000 osób, z czego większość osiedliła się w Paryżu. Byli to uczestniczący w powstaniu szlachcice, politycy, pisarze, artyści, ale też prości żołnierze. Emigranci ci zrzeszali się w różnych politycznych ugrupowaniach i organizacjach, reprezentujących różne skrzydła ideowe. Na prawicy największe znaczenie miał konserwatywno-liberalny powstały w 1831 r. Hôtel Lambert księcia Adama Jerzego Czartoryskiego (nazwa pochodzi od siedziby księcia na Wyspie świętego Ludwika). Związane z nim było Towarzystwo Monarchiczne Trzeciego Maja (1843-1848). Nurt republikański reprezentował Komitet Narodowy Polski (1831-1832) Joachima Lelewela, a po jego zamknięciu przez francuską policję wyłonione z niego Towarzystwo Demokratyczne Polskie – największa liczebnie organizacja emigrancka o programie demokratycznym.
W Paryżu w tym czasie mieszkali i działali najwięksi polscy twórcy: Adam Mickiewicz, Juliusz Słowacki, Cyprian Kamil Norwid, Fryderyk Chopin. W 1832 r. w Paryżu założono Towarzystwo Historyczno-Literackie, prowadzące działalność naukową i kulturalną, które w 1838 r. powołało Bibliotekę Polską. W 1842 r. w podparyskim Batignolles (od 1860 r. w granicach Paryża) utworzono Szkołę Narodową Polską (tzw. szkołę Batiniol).
Wiele z tych organizacji i instytucji funkcjonowało do końca okresu rozbiorów i jeszcze później, a niektóre (jak Biblioteka Polska) działają do dziś.
Paryż w dobie Wiosny Ludów.
Tak zwana Wiosna Ludów, ciąg powstań o podłożu społecznym i narodowowyzwoleńczym, które w 1848 r. wybuchły w całej Europie, w tym w Polsce, miała swój początek w Paryżu.
Rewolucja lutowa.
Wobec dławienia opozycji, cenzury prasy i zakazu zgromadzeń ugrupowania opozycyjne w stolicy postanowiły działać, organizując tzw. publiczne bankiety, na których politycy w przemówieniach domagali się reformy prawa wyborczego; zbierano też podpisy po petycjami w tej sprawie.
Kolejny taki bankiet zaplanowano na 22 lutego 1848 r. w robotniczej dzielnicy Saint Antoine, został on jednak zakazany przez władze. Republikanie skupieni wokół czasopisma "La Réforme" i jego redaktora Alexandre’a Ledru-Rollina zaprotestowali przeciwko tej decyzji – w dniu planowanego bankietu doszło do pierwszych demonstracji i utarczek robotników z Gwardią Narodową, wzniesiono też pierwsze barykady. W nocy Gwardia Narodowa nieoczekiwanie przeszła na stronę demonstrantów, narastające napięcie doprowadziło 23 lutego do dymisji premiera François Guizota, nie uspokoiło to jednak nastrojów. W czasie jednej z kolejnych demonstracji na bulwarze Kapucynów, kiedy demonstranci zgromadzili się przed Ministerstwem Spraw Zagranicznych chronionym przez kordon żołnierzy, z nieznanego kierunku padł strzał. Żołnierze odpowiedzieli salwą, zabijając 20 osób. Ciała zabitych ułożono na wozie i obwożono po Paryżu; wybuchło otwarte powstanie. Król 24 lutego został zmuszony do abdykacji. Tego samego dnia w parlamencie proklamowano II Republikę Francuską i utworzono Rząd Tymczasowy z poetą Alphonsem de Lamartine na czele.
II Republika.
Początkowo nowy rząd jednak zdecydowanie odciął się od radykalnej lewicy, socjalistów nie wpuszczono do ratusza, dopiero później dokooptowano kilku bardziej lewicowych polityków, jak Louis Blanc. Zniesiono niewolnictwo w koloniach, wprowadzono wolność prasy i stowarzyszeń. Utworzono tzw. Komisję Luksemburską (obradującą w Pałacu Luksemburskim), która miała zająć się problemami robotników i ustawodawstwem pracy. Ogłoszono, że każdy ma prawo do pracy i w związku z tym utworzono tzw. Warsztaty Narodowe ("Ateliers nationaux"), realizujące różne roboty publiczne. Wprowadzono też powszechne prawo wyborcze (tylko dla mężczyzn) i w kwietniu przeprowadzono wybory do Zgromadzenia Narodowego.
Po podliczeniu głosów w wyborach okazało się jednak, że dzięki głosom chłopów wybory przyniosły zwycięstwo monarchistom, konserwatystom i liberałom. Wkrótce z rządu usunięto reprezentantów robotników, a z Paryża nakazano wysiedlenie bezrobotnych. 16 kwietnia doszło do demonstracji ludności stolicy i na prowincji, podczas jednej z kolejnych demonstracji 15 maja, po wybuchu powstania wielkopolskiego w Wielkim Księstwie Poznańskim, demonstrowano też na rzecz niepodległości Polski.
Dni czerwcowe.
Powyższy, niekorzystny dla lewicy, rozwój sytuacji politycznej doprowadził do wybuchu kolejnego powstania, tak zwanych dni czerwcowych, które miało miejsce w okresie 22 czerwca – 26 czerwca 1848 r. Jego bezpośrednią przyczyną było rozwiązanie utworzonych w lutym Warsztatów Narodowych, które władze uważały za siedlisko agitacji socjalistycznej. Zatrudnieni w nich młodzi (w wieku 18–25 lat), nieżonaci mężczyźni mieli być teraz wcieleni do wojska, a inni skierowani do pracy na prowincji do robót przy melioracji gruntów, wycinaniu lasów itp. Posunięcie to miało dotknąć 100 tys. osób w samym Paryżu.
22 czerwca do Ministra Pracy Mariego udała się delegacja robotników pod kierownictwem Louisa Pujola, aby przedstawić mu swoje postulaty. Ponieważ żądania protestujących zostały odrzucone, na placu Bastylii zorganizowano demonstrację, na której Pujol wezwał do walki zbrojnej. Pierwszą barykadę ustawiono na rue Bonne Nouvelle, opanowano robotnicze dzielnice Saint-Denis, Saint-Antoine, Les Halles, pod czerwonymi sztandarami domagając się wprowadzenia „republiki socjalnej”.
Następnego dnia (23 czerwca) misję stłumienia rewolty otrzymał od Zgromadzenia Narodowego generał Louis Eugène Cavaignac, którego mianowano komendantem paryskiego garnizonu. Pierwszego dnia pozwolił on powstańcom na opanowanie robotniczych (centralnych i wschodnich) dzielnic Paryża i rozbudowę systemu barykad, ponieważ zaplanował zniszczyć je jednym wielkim uderzeniem. Powstańcy zamierzali uderzyć na ratusz i pałac Tuileries i w ten sposób opanować miasto, z braku broni zrezygnowali jednak z tych planów.
Pomimo tych niedostatków w uzbrojeniu zdesperowani powstańcy (walczący pod hasłem "Du pain ou du plomb" – „chleba lub ołowiu!”) stawili zacięty opór oddziałom gen. Cavaignaca; walki uliczne były też bardziej krwawe niż w poprzednich powstaniach w mieście w latach 1832, 1834 i 1839. Zginęło 4000 powstańców (w tym 1500 rozstrzelanych w doraźnych egzekucjach na barykadach), 1000 żołnierzy (w tym dwóch generałów – Jean Baptiste Fidèle Bréa i François Négrier), na barykadzie zginął też arcybiskup Paryża Denys Auguste Affre, kiedy usiłował doprowadzić do zawieszenia broni pomiędzy stronami.
Stłumienie powstania 26 czerwca położyło kres Wiośnie Ludów we Francji. 28 czerwca Zgromadzenie Narodowe mianowało gen. Cavaignaka przewodniczącym Komisji Wykonawczej, tymczasowego organu władzy wykonawczej (utworzonego 6 maja), i jednocześnie premierem, na których to stanowiskach pozostał do wyborów prezydenckich w grudniu 1848 r.
II Cesarstwo.
Zamach stanu Ludwika Napoleona.
4 listopada 1848 r. uchwalono nową konstytucję, na podstawie której 10 grudnia tego samego roku przeprowadzono wybory prezydenckie. Zdecydowane zwycięstwo odniósł w nich Karol Ludwik Napoleon Bonaparte, bratanek Napoleona Bonaparte. Szybko okazało się jednak, że nadane mu przez konstytucję kompetencje zwycięzca uważa za niewystarczające. Ludwik Bonaparte nie chciał też zaakceptować zapisanego w konstytucji ograniczenia sprawowania urzędu do jednej kadencji, co oznaczało, że musiałby odejść z urzędu w grudniu 1852 r.
Nowo wybrany prezydent zdecydował się na dokonanie zamachu stanu, co nastąpiło 2 grudnia 1851 r. (operację przygotowywano pod kryptonimem „Rubikon”). O godz. 5 rano jeden ze spiskowców generał wyprowadził wojska na ulice Paryża i zajął Zgromadzenie Narodowe i inne strategiczne punkty w mieście. Ludwik Napoleon Bonaparte ogłosił proklamację, w której rozwiązywał Zgromadzenie Narodowe i zapowiadał „restaurację systemu stworzonego przez Pierwszego Konsula”. Deputowani, którzy uniknęli aresztowań, potępili zamach, część z nich wezwała do zbrojnego oporu. W mieście wzniesiono około 70 barykad, na których republikanie bronili się przed wojskami Bonapartego do 5 grudnia. Padło dużo ofiar, tylko 4 grudnia na zginęło blisko 200 obrońców starego porządku (w walkach brał też udział pełniący wówczas mandat deputowanego Victor Hugo); zarówno w Paryżu, jak i na prowincji wojsko szybko jednak stłumiło opór.
14 stycznia 1852 r. ogłoszono nową konstytucję przedłużającą kadencję prezydenta o 10 lat, a 2 grudnia 1852 r. Ludwik Napoleon ogłosił się Cesarzem Francuzów ("Empereur des Français") jako Napoleon III. Oba te akty zostały zatwierdzone przez plebiscyt. Pomimo ograniczenia wolności prasy i uprawnień parlamentu (za jego rządów Paryż nie miał też samorządu miejskiego) nowy cesarz cieszył się poparciem społeczeństwa, zwłaszcza wśród chłopów, gdzie tradycje bonapartystyczne były silne, również dzięki szybkiemu rozwojowi gospodarczemu.
Przebudowa Paryża.
Panowanie Napoleona III zapisało się historii Paryża przede wszystkim dzięki wielkiej przebudowie miasta, którą w latach 1852–1870 nadzorował prefekt miasta Georges-Eugène Haussmann.
Plany przebudowy miasta istniały już od czasów rewolucji francuskiej. Zarządzający miastem pragnęli przede wszystkim uporać się z problemem biednych dzielnic centralnych na prawym brzegu Sekwany (Saint-Denis, Saint-Martin), które stanowiły labirynt średniowiecznych wąskich uliczek o wysokiej (domy miały średnio sześć pięter) zabudowie. Zabudowa taka powodowała problemy sanitarne (epidemie), a także sprzyjała zamieszkom (wąskie uliczki doskonale nadawały się do ustawiania barykad, jak to się okazało podczas powstań w latach 1832, 1834, 1839 i dni czerwcowych 1848 r.) Niestety, te plany budowy szerokich i prostych bulwarów z braku środków z reguły nie były realizowane lub były realizowane w niewielkim zakresie, np. na polecenie Napoleona I w 1802 r. zaczęto budowę Rue de Rivoli, a w 1836 r. przez dzielnice Les Halles i Saint-Denis i przebito Rue Rambuteau (od nazwiska ówczesnego prefekta Paryża).
W przebudowie Paryża za panowania Napoleona III decydującą rolę odegrał prefekt departamentu Sekwany „baron” Georges Haussmann, należy też jednak wspomnieć o zasługach innych osób: ministra spraw wewnętrznych i ministra handlu Victora de Persigny, który zapewnił środki finansowe, oraz Jeana-Charles’a Alphanda Jean-Pierre’a Barillet-Deschamps, którzy zaprojektowali paryskie parki i ogrody. Przy przebudowie pracowało też wielu innych architektów, którzy byli dobierani i nadzorowani przez cesarza Napoleona i Haussmanna.
Przebudowa objęła przede wszystkim dzielnice centralne, w których domy wyburzono, a ich właścicieli przeniesiono na peryferia Paryża. Łącznie rozebrano 20 tys. budynków, na ich miejscu zbudowano 40 tys. nowych o podwyższonym standardzie. Wysokość nowych budynków ograniczono do 20 metrów – wraz z szerszymi ulicami miało to zwiększyć dostęp światła. Wprowadzono też regulacje architektoniczne – budowniczowie mieli dbać o zasady symetrii i harmonii; w praktyce kamienice wznoszono w różnych stylach eklektycznych, a kościoły i inne obiekty użyteczności publicznej w stylach historycznych (neogotyckim, neoromańskim). Styl architektoniczny Paryża po przebudowie czasami nazywa się też haussmannowskim.
Na równie szeroką skalę była zakrojona przebudowa ulic, a właściwie budowa nowych biegnących prosto bulwarów o niespotykanej dotąd szerokości 20-30 metrów. Haussmannowi Paryż zawdzięcza takie arterie jak Boulevard de Sebastopol, Boulevard Saint-Michel, Rue de Rivoli, Avenue Opéra, Rue La Fayette, Boulevard Haussmann, Boulevard Saint-Germain, Boulevard Magenta, przebudowane i poszerzone Pola Elizejskie i inne arterie. U zbiegu bulwarów zakładano wielkie place. Największym i najbardziej znanym jest Plac Gwiazdy (place de l’Étoile – obecnie Place Charles-de-Gaulle) wokół Łuku Triumfalnego, z czasów Haussmanna pochodzi też jednak obecny kształt Place de l’Alma czy Place de la République. Przebudowane dzielnice i arterie komunikacyjne połączono nowymi mostami: Pont de l’Alma, Pont des Invalides, Pont d’Austerlitz, Petit Pont.
Dbano też o inne obiekty infrastruktury. Paryż otrzymał nową sieć kanalizacji i zaopatrzenia w wodę (w oparciu o Kanał Saint Martin), oświetlenie gazowe, po mieście kursowały omnibusy konne.
Z obiektów użyteczności publicznej powstałych w okresie przebudowy należy wymienić nowe budynki dworców Gare de Lyon i Gare du Nord, przebudowę Hal według projektu Victora Baltarda, Opéra Garnier (siedzibę Opery Narodowej aż do 1989 r.), wiele kościołów Saint Augustin, Sainte Trinité, Sainte Clotilde, Saint Ambroise oraz siedziby władz dzielnic Paryża. Obiekty te były często pełne przepychu i miały świadczyć o znaczeniu Paryża i jego ambicjach jako „stolicy świata”.
Jako taka Paryż rzeczywiście był postrzegany w tym czasie, o czym świadczy dwukrotne zorganizowanie w czasach II Cesarstwa wystawy światowej – w latach 1855 i 1867 (do końca XIX Paryż jeszcze trzykrotnie gościł wystawę światową – w latach 1878, 1889 i 1900).
Wreszcie poszerzeniu uległy też granice miasta – 1 stycznia 1860 r. do Paryża dołączono przedmieścia ("faubourgs"). Zamiast 12 dzielnic ("arrondissement"), na które miasto było podzielone od czasów rewolucji francuskiej (utworzono je 11 października 1795 r.), Paryż miał teraz 20 dzielnic. Podział ten i nowe granice Paryża przetrwały zasadniczo do czasów obecnych. Jedynie w 1929 r. do miasta włączono też Lasek Buloński i Lasek Vincennes.
Paryż podczas wojny francusko-pruskiej.
Wybuch wojny.
Napięcie w stosunkach francusko-pruskich narastało co najmniej od 1862 r., kiedy to Otto von Bismarck został premierem Prus. Dążył on do zjednoczenia Niemiec, czego skutkiem były wojny z Danią w 1864 r. i z Austrią w 1866 r. Bezpośrednią przyczyną wybuchu wojny z Francją była sprawa ewentualnej sukcesji Hohenzollernów na tronie hiszpańskim i tzw. depesza emska – opublikowany w prasie i celowo przy tym przez Bismarcka zniekształcony i zaostrzony w wymowie komunikat z rozmowy w tej sprawie pomiędzy królem Prus Wilhelmem I Hohenzollernem i ambasadorem Francji. Obraźliwy w swej treści komunikat doprowadził do 19 lipca 1870 r. do wypowiedzenia przez Francję Prusom wojny, do której jednak kraj nie była przygotowany.
Przygotowania do obrony Paryża.
Klęski, jakich armia francuska doznawała w bitwach, spowodowały, że już 10 sierpnia rozpoczęto przygotowania do obrony Paryża. Miasto było otoczone fortami i posiadało silną artylerię (około 2500 armat), nie miało jednak dostatecznie dużo wyszkolonych żołnierzy, którzy mogliby je bronić. Jednostki liniowe uzupełniano rezerwami, z portów ściągnięto nawet marynarzy z okrętów marynarki wojennej, których początkowo zamierzano wykorzystać do desantu na tyłach wroga na Pomorzu. Z prowincji do obrony miasta ściągnięto Gwardię Narodową, a 12 sierpnia parlament podjął uchwałę o utworzeniu Gwardii Narodowej Terytorialnej ("Garde Nationale Sédentaire"), w której mieli służyć cywile – mieszkańcy zagrożonych miejscowości, w tym przypadku Paryża (spośród członków tej ostatniej rekrutowali się często później walczący w Komunie Paryskiej). 18 sierpnia Napoleon mianował generała Louis Jules’a Trochu komendantem i dowódcą obrony Paryża.
Upadek cesarstwa.
Tymczasem na polu walki nastąpiła katastrofa. 1 września doszło do bitwy pod Sedanem, francuska armia została otoczona; wreszcie po bezskutecznych próbach wyrwania się z okrążenia, następnego dnia, 2 września, cesarz Napoleon wraz z marszałkiem Patrice Mac-Mahonem, 39 generałami i całą armią skapitulował i oddał się do niewoli.
Klęska pod Sedanem wywołała wstrząs w Paryżu i całym społeczeństwie francuskim. Pod naciskiem tłumu Zgromadzenie Narodowe zdetronizowało cesarza, którego obarczano winę za przegraną, i 4 września proklamowało III Republikę Francuską (przetrwała ona aż 70 lat, do ponownej klęski Francji w wojnie z Niemcami w 1940 r.). Nową republiką kierował Rząd Obrony Narodowej, prezydentem mianowano gen. Trochu, a ministrem wojny i spraw wewnętrznych Léona Gambettę.
Okrążenie Paryża.
Niekorzystna sytuacja militarna zastała Paryż w dużej mierze nieprzygotowanym do obrony. Zdołano ewakuować jedynie 100 tys. mieszkańców, w mieście pozostało ponad 2 miliony ludzi. Zmobilizowano 450 tys. obrońców, ale było wśród nich tylko 80 tys. żołnierzy armii regularnej i 14 tys. marynarzy marynarki wojennej. Resztę stanowili słabo, albo w ogóle niewyszkoleni członkowie Gwardii Narodowej, Gwardii Narodowej Terytorialnej i ochotnicy (tzw. "franc-tireurs", którzy uzbrajali się na własny koszt i z reguły nie uznawali autorytetów). 15 września do stolicy przybył generał Auguste-Alexandre Ducrot. Jego pierwszym zadaniem było utrzymanie wzgórz pod Châtillon, aby zapobiec zdobyciu Wersalu i uniemożliwić nieprzyjacielowi ostrzał artyleryjski Paryża. Zbyt słabe siły Francuzów spowodowały jednak, że bitwa stoczona 19 września z pruską armią feldmarszałka Helmutha von Moltke zakończyła się przegraną obrońców – Paryż został okrążony przez wojska pruskie i sprzymierzone z nimi bawarskie, wirtemberskie i saskie.
Zaraz na początku oblężenia Bismarck zaproponował ostrzał artyleryjski Paryża, aby wymusić jego szybką kapitulację, niemieckie dowództwo i król Wilhelm I nie wyrazili jednak na to zgody, obawiając się reakcji międzynarodowej na bombardowanie ludności cywilnej, a także wskazując, że szybka kapitulacja stolicy pozostawiłaby duże siły niepokonanych jeszcze oddziałów francuskich, co pozwoliłoby im na ponowne rozpoczęcie wojny z Prusami. Postanowiono więc wziąć miasto głodem i tymczasem kontynuować walki na reszcie terytoriów Francji.
Oblężenie.
Obrońcy początkowo nie tracili ducha. Większość rządu pozostała w Paryżu, jedynie część gabinetu jeszcze przed zamknięciem pierścienia oblężenia wysłano do Tours. Luwr zamieniono w fabrykę broni, Gare de Lyon w odlewnię armat, a Gare d’Austerlitz w warsztaty produkujące balony. Tych ostatnich używano do łączności i komunikacji po tym, jak Niemcy wykryli kabel telegraficzny Paryż – Rouen zatopiony w Sekwanie. W łączności posługiwano się również gołębiami pocztowymi, które przenosiły meldunki, ale też prywatną korespondencję, częściowo (dla zmniejszenia ciężaru) w postaci mikrofilmów. Uważa się, że podczas oblężenia Paryża po raz pierwszy zastosowano powietrzny transport medyczny – z oblężonego miasta wywieziono balonami 160 rannych żołnierzy.
Balonami wydostało się z Paryża też kilku polityków, między innymi Léon Gambetta, aby na prowincji dalej organizować obronę przed Prusakami.
Niepomyślna dla Francuzów passa nadal jednak trwała. Próby przerwania oblężenia pod Chevilly-Larue 30 września i Châtillon 13 października zakończyły się niepowodzeniem. Tymczasem wojska niemieckie zajmowały dalsze terytoria Francji, skapitulowały między innymi twierdze w Strasburgu (28 września) i Metz (24 października). Francuzi znowu próbowali kontratakować i 28 października odbili Le Bourget na przedpolach Paryża, 30 października utracili je jednak z powrotem. Te niepowodzenia spowodowały 31 października próbę wzniecenia rewolty w Paryżu – mieszkańcy opanowali wiele gmachów publicznych, w tym merostwo, domagając się ustąpienia nieudolnych wojskowych i polityków, po raz pierwszy padły też żądania ustanowienia komuny. Zamieszki te poparła jednak tylko słaba Gwardia Narodowa Terytorialna, 2 listopada wojsko i policja przywróciły porządek; w stosunku do uczestników zajść nie wyciągnięto poważniejszych konsekwencji.
Aby podnieść morale paryżan, 30 listopada znowu wydany został rozkaz do ataku z oblężonego miasta w kierunku Champigny, Creteil i Villiers-sur-Marne. Podczas tego największego wypadu z oblężonego Paryża (siły francuskie pod dowództwem gen. Ducrot liczyły 80 tys. żołnierzy) Francuzi odbili wprawdzie Creteil i Champigny, jednak już 3 grudnia zostały wyparte z powrotem przez wojska wirtemberskie, tracąc prawie 10 tys. zabitych i rannych. Ostatnia próba przerwania okrążenia miała miejsce pod Buzenval 19 stycznia 1871 r., tym razem straty francuskie wyniosły 4 tysiące.
Niepowodzenia te doprowadziły do zmiany na stanowisku dowodzącego obroną miasta. 20 stycznia generała Trochu zastąpił gen. Joseph Vinoy, który też nie był jednak w stanie przerwać oblężenia. 23 stycznia doszło do kolejnych zamieszek w mieście stłumionych przed Gwardię Narodową.
Kapitulacja Paryża.
Tymczasem nastroje w mieście coraz bardziej się pogarszały. Było coraz mniej żywności, której ceny tak poszły w górę, że duża część ludności mogła kupować tylko chleb (ceny jego były regulowane przez rząd). W restauracjach serwowano mięso koni, psów, kotów i szczurów. Zjedzono nawet zwierzęta z miejscowego zoo, w tym dwa słonie o imionach Kastor i Polluks.
Do szybkiego zakończenia oblężenia zaczęli też dążyć oblegający. Obawiano się, że przedłużające się oblężenie pozwoli Francji na odbudowę armii, że zima utrudni zaopatrzenie wojsk niemieckich; wreszcie wśród niemieckich żołnierzy zaczęły szerzyć się choroby, np. gruźlica.
Koniec oblężenia nastąpił, kiedy 25 stycznia Wilhelm I (który tydzień wcześniej, 18 stycznia, w Wersalu został proklamowany cesarzem zjednoczonych Niemiec) przekonał gen. Helmuta von Moltke, aby uzgadniał swoje posunięcia z Bismarckiem. Ten natychmiast polecił ostrzeliwać Paryż z ciężkich dział Kruppa. Miasto, które podczas oblężenia doznało największych zniszczeń w swojej nowożytnej historii, skapitulowało 28 stycznia 1871 r.
Komuna Paryska.
Komuna Paryska w ścisłym znaczeniu tego słowa oznacza samorząd miejski (fr. "commune" – gmina, też gmina miejska) Paryża, ustanowiony 28 marca i zarządzający nim do 28 maja 1871 r. Bieg wypadków historycznych spowodował jednak, że pojęcie to zaczęło oznaczać największe, najdłuższe i najkrwawsze powstanie o podłożu społecznym w historii Paryża.
Chociaż mniejsze miasta francuskie cały czas cieszyły się uprawnieniami samorządowymi, podczas panowania Napoleona III Paryż (jak też i Lyon) ze względu na często w nim wybuchające powstania był tych uprawnień pozbawiony. Powodowało to niezadowolenie społeczeństwa miasta, którego biedniejsze warstwy dodatkowo domagały się większej „sprawiedliwości społecznej” i w którym od dawna popularnym hasłem było nawoływanie do utworzenia „demokratycznej i socjalnej republiki” ("la république démocratique et sociale"). Czary goryczy dopełniło długie oblężenie zakończone klęską w wojnie z Niemcami.
Zawarcie pokoju z Niemcami.
Kapitulacja Paryża oznaczała wreszcie przerwanie prawie półrocznej blokady. Mieszkańcy otrzymali znaczną pomoc w postaci żywności i opału od Wielkiej Brytanii, ale też od Niemiec – Bismarck nakazał wysłać głodującej ludności pociągi z żywnością. W mieście stacjonowały oddziały niemieckie, 17 lutego odbyły one uroczystą defiladę dla uczczenia zwycięstwa, później wycofano je na wschodnie peryferie Paryża.
Wstępny pokój kończący działania wojenne z Niemcami podpisano 26 lutego w Wersalu, ostatecznie wojna zakończyła się podpisaniem 10 maja 1871 r. traktatu pokojowego we Frankfurcie nad Menem, na mocy którego Francja utraciła Alzację i Lotaryngię i musiała zapłacić kontrybucję w wysokości pięciu miliardów franków w złocie.
Jednym z warunków kapitulacji było zorganizowanie w kraju nowych wyborów, do których doszło 8 lutego. Wybory przyniosły zdecydowane zwycięstwo konserwatystom, 13 lutego urząd prezydenta objął Louis Adolphe Thiers.
Nastroje w mieście przed wybuchem powstania.
Już na początku rządów, chcąc spłacić niemieckie kontrybucje, nowy rząd podjął kilka niepopularnych decyzji. Mieszkańcom Paryża nakazano spłacić (z odsetkami) zaległe od września 1870 r. czynsze, jak też inne publiczne zobowiązania, których spłatę w całej Francji zawieszono w listopadzie. Zarządzenia te, jak również ogólne rozgoryczenie przegraną wojną i okupacją miasta przez Prusaków przyczyniały się do radykalizacji nastrojów w mieście. Do tego dochodził fakt, że w czasie oblężenia wielu paryżan służyło w Gwardii Narodowej. Teraz, po zakończeniu wojny, oddziały te nadal zachowały swoją strukturę. W dzielnicach robotniczych same wybierały oficerów, którymi często byli socjaliści, anarchiści i inni radykałowie. Utworzono „Komitet Centralny” Gwardii w celu ewentualnego kontynuowania walki z Niemcami lub obrony III Republiki przed domniemaną próbą przejęcia władzy przez monarchistów po przegranych przez lewicę lutowych wyborach.
Wybuch powstania.
Jeszcze przed wkroczeniem oddziałów niemieckich do Paryża gwardziści postanowili ukryć w „bezpiecznych miejscach” kilkaset armat, aby nie wpadły w ręce nieprzyjaciela. Armaty te i tak uważali za swoją własność, ponieważ odlano je podczas wojny częściowo ze składek ludności Paryża. W przewiezieniu armat na nowe miejsca pomagali im zwykli mieszkańcy, a jednym z takich „bezpiecznych” miejsc było wzgórze Montmartre.
Thiers, widząc w fakcie posiadania tak dużej ilości broni zagrożenie dla władz, ale też niebezpieczeństwo sprowokowania kolejnego konfliktu z Niemcami, 18 marca nakazał wojsku odebranie gwardzistom armat; wśród żołnierzy regularnej armii doszło jednak do buntu. Dowodzący żołnierzami generał Claude Lecomte został ściągnięty z konia i razem z przypadkowo znajdującym się w pobliżu generałem Clementem Thomasem w spontanicznej egzekucji rozstrzelany na rue Rosiers na Montmartre (obaj generałowie byli odpowiedzialni za masakry podczas dni czerwcowych, co prawdopodobnie przyczyniło się do ich śmierci).
Do buntu przyłączyły się też inne jednostki wojska, powstanie rozszerzało się tak szybko, że Thiers nakazał natychmiastową ewakuację z Paryża rządu i wiernych mu oddziałów do Wersalu. Od momentu wejścia Prusaków do wybuchu powstania miasto opuściło też od 100 do 200 tys. mieszkańców, przeważnie z zamożniejszych warstw społeczeństwa. Jedyną władzą w mieście stał się Komitet Centralny Gwardii, który na 26 marca zarządził wybory do Komuny.
Władze Komuny.
W skład nowo wybranej Rady Komuny weszło 92 członków, w tym wielu robotników wykwalifikowanych, a także inteligencja (jak lekarze i dziennikarze). Było wśród nich wielu działaczy politycznych reprezentujących różne opcje lewicowe, od umiarkowanych republikanów do radykalnych marksistów i anarchistów. Przewodniczącym Rady wybrano weterana ruchu blankistowskiego Louis Auguste’a Blanquiego, ten z powodu uwięzienia 17 marca nie objął jednak stanowiska. Komitet próbował wymienić go na arcybiskupa Paryża Georges’a Darboy i innych zakładników, którzy zostali wzięci przez Komunę, Thiers nie wyraził jednak na to zgody (zakładnicy ci, łącznie z arcybiskupem, zostali zamordowani pod koniec istnienia Komuny). 28 marca oficjalnie proklamowano utworzenie Komuny Paryskiej.
Program i polityka Komuny.
Komuna Paryska w dużej mierze odwoływała się do dziedzictwa rewolucji francuskiej. Świadczyła o tym sama jej nazwa (fr. "Commune de Paris"), będąca powtórzeniem nazwy organu władzy utworzonego w Paryżu w czasie rewolucji w 1792 r. Ponownie wprowadzono francuski kalendarz rewolucyjny, trójkolorową flagę zastąpiono jednak czerwonym sztandarem. Uchwalono wiele dekretów, mających odzwierciedlać socjaldemokratyczny charakter Komuny (choć z powodu krótkości jej rządów tylko niektóre z nich zostały wprowadzone w życie), jak umorzenie zaległych czynszów za cały okres oblężenia, zniesienie pracy w nocy w piekarniach, przyznanie rent nie tylko wdowom, ale i konkubinom oraz dzieciom gwardzistów poległych w wojnie, odroczenie spłaty zobowiązań wynikających z długów i umorzenie odsetek, zwrot robotnikom narzędzi, które podczas oblężenia musieli zastawić w miejskich lombardach, czy prawo robotników do przejęcia zakładu, jeśli został opuszczony przez właściciela (za odszkodowaniem właściciela).
Skład Rady Komuny, a także nastroje panujące wśród działaczy w poszczególnych dzielnicach, były aczkolwiek o wiele bardziej radykalne, niż można się spodziewać po tym dość umiarkowanym (w zasadzie socjaldemokratycznym) programie. Wśród komunardów oprócz blankistów Louisa Auguste’a Blanquiego można było spotkać radykalnych republikanów, tzw. neojakobinów, marksistów zrzeszonych w paryskiej sekcji I Międzynarodówki, a także różne odłamy anarchistyczne – bakuninistów (zwolenników anarchizmu kolektywistycznego Michała Bakunina) i proudhonistów, propagujących poglądy samego ojca anarchizmu – Pierre’a Josepha Proudhona.
Radykalizm był też widoczny w stosunku komunardów do Kościoła. Zerwano konkordat z 1802 r. i zadeklarowano rozdział państwa od Kościoła, w praktyce polegający na sekularyzacji majątków kościelnych, usunięciu religii ze szkół, a także aresztowaniu wielu duchownych i zakonników.
Wyżej wymienione odłamy w Radzie Komuny często wchodziły w spory między sobą odnośnie do przyszłego kształtu Francji i jej modelu ustrojowego. W końcu zwyciężyła koncepcja federalistyczna; według proklamacji Komuny z 19 kwietnia Paryż miał stać się miastem autonomicznym w stosunku do reszty kraju, podobnie jak inne francuskie miasta.
Symbolicznym końcem starego porządku miało stać się obalenie kolumny Vendôme z posągiem cesarza Napoleona I, które nastąpiło już pod koniec rządów Komuny 16 maja. Po stłumieniu Komuny władze oskarżyły o kierowanie zniszczeniem kolumny malarza Gustave’a Courbeta, członka Rady Komuny, i sfinansowały jej odbudowę m.in. ze środków uzyskanych ze sprzedaży zarekwirowanych obrazów malarza, chociaż podobno sam Courbet był przeciwny niszczeniu kolumny.
Atak sił rządowych.
Thiers cały czas dążył do rozprawienia się z Komuną, na działania mógł sobie jednak pozwolić dopiero na początku kwietnia, kiedy to siły wiernych mu oddziałów uległy znacznemu wzmocnieniu. Do 20 tys. wojska, których już posiadał, dołączyło 60 tys. żołnierzy wypuszczonych z niemieckiej niewoli, do tego doszło 40 tys. żołnierzy z prowincji (w większości z rodzin chłopskich, jak oceniano, odpornych na „lewicową propagandę”). Wojska wersalskie (jak je nazywano od siedziby rządu Thiersa) 2 kwietnia zaatakowały pozycje komunardów na zachodnich i południowych przedmieściach Paryża (od północy i wschodu stacjonowały wojska pruskie, które nie mieszały się do konfliktu i pozostawiły Thiersowi wolną rękę). Dowódcą wersalczyków był marszałek Patrice Mac-Mahon. Po dwudniowych walkach i zdobyciu ważnych bastionów na przedpolach Paryża wojska rządowe zaprzestały dalszego natarcia i ograniczyły się do bombardowania Paryża z dział dalekiego zasięgu. Komunardzi zaczęli natomiast budować na ulicach miasta barykady, przygotowując się do walk ulicznych.
26 kwietnia wersalczycy znowu przeszli do otwartego ataku, zdobywając kolejne wioski i forty broniące Paryża, m.in. fort Issy i 13 maja fort Vanves. Postępy te były o tyle łatwiejsze, że żołnierze Komuny – członkowie Gwardii Narodowej – byli na ogół słabo wyszkoleni. Do tego dochodziły problemy z dyscypliną i brak fachowości dowódców, którzy swoje stanowisko często zawdzięczali właściwym przekonaniom politycznym, a nie kompetencjom wojskowym. Naczelnym wodzem wojsk Komuny Paryskiej od 5 maja był Polak Jarosław Dąbrowski, były spiskowiec, działacz stronnictwa Czerwonych w Polsce, który w drodze na Sybir zbiegł z więzienia przejściowego w Moskwie i od 1865 r. przebywał we Francji. Generałem Komuny Paryskiej był też Walery Antoni Wróblewski, który dowodził wojskami na lewym brzegu Sekwany.
Po zdobyciu fortu Issy Thiers wystosował do Komuny ultimatum z żądaniem poddania się, które zostało odrzucone. Wersalczycy zaczęli się przygotowywać do szturmu na miasto.
Krwawy tydzień.
Wersalczycy wkroczyli do miasta przez bramę Saint-Cloud 20 maja dzięki zdradzie gwardzisty Jules’a Ducatela i niedbałości obrońców. Komunardzi dopiero pod dwóch dniach zorientowali się, że nieprzyjaciel jest w granicach miasta. System barykad i fortyfikacji miejskich był jeszcze niedostatecznie rozbudowany i nie mógł powstrzymać przeciwnika przez zdobywaniem kolejnych dzielnic. Podczas walk wojska rządowe dopuszczały się masakr. Na miejscu zginęło lub rozstrzelano bez sądu około 30 tys. osób, na barykadach zginął Jarosław Dąbrowski 23 maja i inni przywódcy Komuny. Ostatnimi punktami oporu, które zdobyto 28 maja, były wschodnie dzielnice miasta – Belleville i Ménilmontant oraz cmentarz Père-Lachaise.
Na okrucieństwa wersalczyków odpowiedzieli też obrońcy, którzy na początku Komuny wzięli 74 zakładników z wyższych i średnich klas społeczeństwa. Odpowiedni „dekret o zakładnikach” wydano już 5 kwietnia; na mocy artykułu 5 tego dekretu miano rozstrzeliwać trzech zakładników za każdego zabitego komunarda. Początkowo nie stosowano tego przepisu, większość zakładników (w tym arcybiskup Paryża Georges Darboy) w istocie jednak została rozstrzelana podczas „krwawego tygodnia”. W ostatnich dniach oporu komunardzi podpalili też szereg budynków rządowych jak pałac Tuileries, Palais de Justice i ratusz (Hôtel de Ville).
Po stłumieniu Komuny nastąpiła fala represji. Sądy wydały 10.137 wyroków: 93 osoby skazano na karę śmierci (z tego 23 wyroki wykonano), 251 na przymusowe roboty, 4586 deportowano do francuskiej kolonii Nowej Kaledonii, resztę skazano na kary więzienia. Amnestię dla uwięzionych ogłoszono dopiero w 1880 r.
Trzecia Republika.
Sprawy ustrojowe III Republiki Francuskiej uporządkowała wreszcie nowa konstytucja, którą uchwalono w 1875 r. Wprowadzała ona dwuizbowy parlament – Zgromadzenie Narodowe, składające się z Izby Deputowanych i Senatu. Zgromadzenie wybierało na siedmioletnią kadencję prezydenta posiadającego szerokie kompetencje.
Rządy republikanów.
W parlamencie monarchiści, którzy jeszcze po stłumieniu Komuny Paryskiej mieli nadzieję na przywrócenie monarchii, powoli tracili na znaczeniu, chociaż zasiadali w parlamencie aż do 1905 r. Rządy zdominowali republikanie, wśród których przeważały dwa nurty – umiarkowany i radykalny. Do końca lat 90. XIX wieku władzę sprawowali republikanie umiarkowani (tzw. „oportuniści”), którzy starali się pogodzić różne ideologie. Odwoływano się do też dziedzictwa rewolucji francuskiej – w 1879 r. Marsylianka stała się hymnem państwowym, a od 1880 r. 14 lipca (rocznica zdobycia Bastylii) jest świętem narodowym Francji. W latach 1881–1882 wprowadzono reformę szkolną, na mocy której edukacja szkolna stała się obowiązkowa, bezpłatna i laicka. W 1880 r. uchwalono też amnestię dla jeszcze uwięzionych i deportowanych na Nową Kaledonię komunardów.
Z drugiej strony w 1873 r. Zgromadzenie Narodowe uchwaliło, aby na wzgórzu Montmartre, jednym z „mateczników” Komuny Paryskiej, gdzie w 1871 r. trwały zażarte walki i gdzie obie walczące strony dokonywały egzekucji, wybudować bazylikę Serca Jezusowego – Sacre Coeur, „dla odkupienia zbrodni komunardów” ("expier les crimes des communards"). Budowę bazyliki ukończono dopiero w 1919 r. i do tego czasu świątynia w świadomości mieszkańców Paryża nabrała wprawdzie już innego znaczenia. Stała się symbolem pojednania, a dzisiaj najczęściej (błędnie) przyjmuje się, że upamiętnia ofiary wojny francusko-pruskiej. Według znajdującej się w świątyni inskrypcji inicjatorami budowy bazyliki byli przemysłowcy Alexandre Legentil i Hubert Rohault de Fleury, którzy jesienią 1870 r. złożył ślubowanie, że doprowadzą do budowy świątyni.
Sprawa Dreyfusa.
Ugrupowaniem opozycyjnym w stosunku do oportunistów byli republikanie radykalni, do których liderów należał późniejszy premier (w latach 1906–1909 i 1917-1920) Georges Clemenceau. Udało mi dojść do władzy w 1899 r. między innymi dzięki sprawie kapitana artylerii Alfreda Dreyfusa, członka Sztabu Generalnego, którego w 1894 r. oskarżono o szpiegostwo na rzecz Niemiec. Proces tego wojskowego żydowskiego pochodzenia i jego niesłuszne, jak się później okazało, skazanie i zesłanie na Wyspę Diabelską u wybrzeży Gujany Francuskiej głęboko podzieliły francuskie społeczeństwo. Szczególną rolę odegrał tu list otwarty pisarza Émile’a Zoli do prezydenta Francji Félixa Faure, opublikowany pod tytułem "J’Accuse...!" („Oskarżam!”) w 1898 r. Sprawa Dreyfusa, który na skutek nacisków opinii publicznej w 1899 r. został ułaskawiony przez prezydenta, a w 1906 r. całkowicie zrehabilitowany, ujawniła głębokie podziały ideologiczne i światopoglądowe pomiędzy środowiskami prawicy, Kościoła, konserwatystów i nacjonalistów ze środowiskami lewicy i liberałów.
Rozwój gospodarczy.
Zawirowania polityczne na francuskiej scenie politycznej nie przeszkodziły w szybkim rozwoju gospodarczym kraju i Paryża. Pomimo kryzysów, jakie okresowo nawiedzały Francję, w okresie od 1880 do 1914 r. produkcja przemysłowa niemal podwoiła się, a kraj stał się czwartą potęgą gospodarczą świata.
Rozwój gospodarczy nie ominął też Paryża i jego bezpośredniej okolicy (obszaru metropolii). Przyczyniał się do tego również rozwój nauki i techniki. W 1888 r. Ludwik Pasteur założył w stolicy Instytut Pasteura, mający znaczne zasługi w badaniach w dziedzinie mikrobiologii i zwalczaniu chorób zakaźnych. Już w kilkanaście lat po wynalezieniu samochodu w 1898 r. w Boulogne-Billancourt pod Paryżem otwarto zakłady Renault, mające tam swoją siedzibę do dzisiaj. W innej podparyskiej miejscowości Suresnes już po I wojnie światowej zbudowano fabrykę samochodów Citroën, której początkiem był mały zakład mechaniczny André Citroëna. Suresnes było też siedzibą zakładów lotniczych Louisa Blériota, francuskiego pioniera lotnictwa.
Paryż podczas wystaw światowych.
Dynamiczny rozwój nauki, techniki i gospodarki były prezentowane na kolejnych wystawach światowych, które (po wystawach w latach 1855 i 1867) znowu kilkakrotnie zostały organizowane w Paryżu. Były to ważne wydarzenia w życiu miasta, ponieważ z ich okazji zrealizowano wiele budzących podziw inwestycji, częściowo do dzisiaj zachowanych w krajobrazie miasta.
Wystawa w 1878.
Trzecia wystawa światowa miała miejsce w Paryżu w 1878 r., a jej głównym celem było przedstawienie odbudowy miasta i kraju po wojnie francusko-pruskiej (ekspozycja francuska zajmowała połowę powierzchni ekspozycyjnej; Niemcy były jedynym większym krajem, który nie wziął udziału w wystawie). Główny budynek wystawy znajdował się na Polu Marsowym, oprócz tego zbudowano też (obecnie już nieistniejący) pałac Trocadéro. Na wystawie zaprezentowano takie nowinki techniczne jak telefon Alexandra Grahama Bella, fonograf Thomasa Edisona; w ogrodzie pałacu Trocadéro i na Polu Marsowym pokazano też głowę i inne fragmenty Statui Wolności, którą po ukończeniu w 1886 r. odsłonięto w Nowym Jorku jako dar Francji dla Stanów Zjednoczonych.
Wystawa w 1889 r. Budowa wieży Eiffla.
Kolejną wystawę zorganizowano w stulecie wybuchu rewolucji francuskiej w 1889 r. Jej sceną były znowu Pola Marsowe, pałac Trocadéro, a także kompleks Les Invalides i nabrzeża Sekwany. Liczba zwiedzających była rekordowa; różne szacunki mówią, że wystawę zwiedziło od 20 do 30 milionów osób. Sama kolejka kursująca po wystawie w ciągu sześciu miesięcy przewiozła ponad 6 milionów osób.
Symbolem wystawy, który, jak się później okazało, stał się symbolem całego Paryża i jedną z najsłynniejszych budowli świata, stała się wieża Eiffla, zbudowana jako główne wejście na teren wystawy przez architekta Gustave’a Eiffla i inżyniera Maurice’a Koechlina. Wieżę zaprojektowano w pracowni Eiffla w 1884 r., a jej budowa trwała od 1886 do 1889 r. Wykonano ją jako konstrukcję kratową z
tzw. kutego żelaza (właściwie gatunku stali) z prefabrykowanych elementów, które produkowano w Levallois-Perret, a następnie montowano na miejscu w Paryżu. Budowę ukończono 31 marca 1889 r., kiedy to Eiffel wspiął się na szczyt wieży i wywiesił z niej flagę francuską. W momencie ukończenia budowy wieża Eiffla była najwyższą budowlą na świecie, palmę pierwszeństwa w tej dziedzinie oddała dopiero w 1930 r., kiedy w Nowym Jorku wybudowano wyższy od niej Chrysler Building, a później, w 1931 r., jeszcze wyższy Empire State Building.
Wieża Eiffla spotkała się od razu z uznaniem zwykłych paryżan, jej budowa budziła natomiast protesty artystów – pisarzy, malarzy, rzeźbiarzy, architektów, którzy również po ukończeniu wieży żądali jej rozebrania. Według pierwotnych planów wieża miała stać tylko przez 20 lat (do 1909 r.), po czym miała rzeczywiście miała zostać zdemontowana. Władze miejskie doceniły jednak przydatność konstrukcji do celów komunikacyjnych (łączności radiowej) i jako obserwatorium meteorologiczne, postanowiono więc pozostawić budowlę.
Wystawa w 1900.
Ostatnią wystawą światową w XIX wieku była wystawa zorganizowana w Paryżu w 1900 r. W zamierzeniu miała podsumować mijający wiek i wskazywać kierunki rozwoju XX wieku. Z nowinek technicznych po raz pierwszy pokazano na niej np. kinematograf, skonstruowany krótko wcześniej, w 1895 r. przez braci Lumière (pierwsza projekcja filmu "Wyjście robotników z fabryki Lumière w Lyonie", która miała miejsce w Paryżu 28 grudnia 1895 r., jest uważana za narodziny kina), wystawa upamiętniła się jednak przez wydarzenia jej towarzyszące oraz przedsięwzięcia architektoniczne i inwestycje w infrastrukturę Paryża.
Z okazji wystawy zbudowano nowe dworce, jak Gare de Lyon i Gare d’Orsay (obecnie Musée d’Orsay). Zbudowano też nowy Most Aleksandra III oraz nowe pawilony wystawowe: Grand Palais i Petit Palais.
Trwałym osiągnięciem wystawy było otwarcie 19 lipca paryskiego metra – trzeciego w Europie po kolei podziemnej w Londynie i Budapeszcie. Duże walory artystyczne ma zachowane do dzisiaj 86 wejść do metra z tamtego czasu, zaprojektowane przez Hectora Guimarda w stylu secesyjnym.
Ważnym wydarzeniem towarzyszącym wystawie były też II Igrzyska Olimpijskie, w których po raz pierwszy mogły uczestniczyć kobiety.
Belle époque.
Gwałtowny rozwój nauki i techniki, zdobycze cywilizacyjne, jakie stały się udziałem krajów europejskich, a także długi czas stabilizacji i pokoju pomiędzy wojną francusko-pruską a I wojną światową spowodował, że epoka ta zyskała sobie miano "belle époque" („pięknej epoki”).
Nowe prądy w sztuce.
Pojęcie "belle époque" wiąże się aczkolwiek chyba jeszcze bardziej z życiem artystycznym i nowymi prądami w sztuce, które mnożyły się w owym czasie. Jak i wcześniej, na przełomie XIX i XX wieku Paryż był uważany za artystyczną stolicę świata, do której ciągnęli literaci, malarze, rzeźbiarze z prowincji, ale też i z innych krajów.
Pierwszym z takich zrywających z przeszłością prądów był impresjonizm, którego nazwa pochodzi od tytułu obrazu "Impresja, wschód słońca" Claude’a Moneta, wystawionego w 1874 w paryskim atelier Nadara w 1874 r. Najpierw obdarzany ironicznymi uwagami przez akademików, w ostatnich latach XIX wieku impresjonizm sam stał się kierunkiem przebrzmiałym, a artyści zaczęli zwracać się ku nowym prądom, jak kubizmowi, którego prekursorami w Paryżu byli Pablo Picasso i Georges Braque, lub fowizmowi (Henri Matisse). Już po zakończeniu I wojny światowej w Paryżu bujnie rozwijały się dadaizm i surrealizm.
O ile powyższe awangardowe kierunki w sztuce wymagały pewnego wyrobienia artystycznego i spotykały się z uznaniem raczej znawców, wśród szerszych warstw społeczeństwa (paryskiego mieszczaństwa) z nowych prądów szczególną popularnością cieszyła się secesja, we Francji (i krajach anglosaskich) nazywana "Art Nouveau". Płynne, faliste linie, abstrakcyjna lub roślinna ornamentacja i subtelna, pastelowa kolorystyka były wyróżnikiem nie tylko obrazów i grafiki, lecz również sztuki użytkowej i dekoracyjnej, a także architektury. Swoje apogeum paryska secesja osiągnęła podczas wystawy światowej w 1900 r. Czołowym artystą secesyjnym był już wspomniany Hector Guimard, projektant wejść do stacji paryskiego metra, na przełomie wieków w Paryżu działał też bardzo popularny czeski malarz i grafik Alfons Mucha.
Nowe prądy artystyczne związane z szeroko pojmowanym modernizmem szerzyły się nie tylko w sztuce, lecz i w innych dziedzinach twórczości – literaturze, teatrze, muzyce. W 1913 r. w Paryżu odbyła się prapremiera "Święta wiosny" – baletu Igora Strawinskiego. Spektakl wywołał może największy skandal w historii muzyki. Nowa, pełna „dzikości” rytmika tego dzieła, ostra instrumentacja i dysonansowe współbrzmienia były tak niezwykłe dla przyzwyczajonej do klasycznego baletu publiczności, że tak zaczęła głośno protestować; harmider tak zagłuszał muzykę, że nie słyszeli jej tancerze, w końcu na sali doszło do bijatyki pomiędzy przeciwnikami a zwolennikami tej nowego stylu w twórczości baletowej.
Dzielnica artystyczna Montmartre.
Pod koniec XIX wieku życie artystyczne Paryża zaczęło koncentrować się w północnej dzielnicy Montmartre, wokół Bazyliki Sacre Coeur. Z dzielnicą tą, włączoną do miasta dopiero przez Napoleona III w 1860 r., związani byli m.in. Pablo Picasso, Vincent van Gogh, Henri de Toulouse-Lautrec, Maurice Utrillo. Szczególnie sławna stała się kamienica Bateau-Lavoir, w której mieszkało wielu artystów malarzy, w tym Picasso, który namalował tu "Panny z Awinionu". Mieszkających tu artystów odwiedzał Guillaume Apollinaire, czołowy przedstawiciel paryskiej awangardy, do której należeli też Jean Cocteau i Gertrude Stein.
Ten klimat bohemy (cyganerii artystycznej) panujący na Montmarte w połączeniu z sąsiedztwem Pigalle – „dzielnicy czerwonych latarni” – sprawił, że w dzielnicy zaczęły powstawać teatrzyki, kabarety, często o podejrzanej reputacji, z których najsłynniejszym stał się Moulin Rouge.
Wielka powódź w 1910.
Na przełomie stycznia i lutego 1910 roku miasto nawiedziła wielka powódź. Obfite opady deszczu spowodowały wylanie Sekwany i zalanie centrum miasta, w tym dworca Gare d’Orsay i piwnic Luwru. Na niektórych ulicach paryżanie musieli korzystać z łodzi, na innych ustawiono kładki dla pieszych. Maksymalny poziom wody wyniósł 8,62 m, zniszczeniu uległo około 20.000 domów.
Jakkolwiek zniszczenia prędko usunięto, już cztery lata później Francję i Europę spotkał o wiele poważniejszy kataklizm – wybuchła Wielka Wojna.
I wojna światowa.
Wybuch wojny. Cud nad Marną.
Wybuch I wojny światowej, która dla Francji zaczęła się 3 sierpnia 1914 r., kiedy to Niemcy wypowiedziały jej wojnę, Paryżanie, jak i reszta Francuzów, powitali początkowo z entuzjazmem, widząc w niej sposobność do wzięcia rewanżu za porażkę 1870/71 r. Entuzjazm opadł, kiedy miasto zapełniło się uchodźcami z ogarniętych walkami Belgii i północno-wschodnich departamentów, a do Paryża coraz bardziej zbliżała się szybko nacierająca armia niemiecka. Już na początku września Niemcy doszli do Luzarches, ok. 30 km od Paryża. Ponieważ krajowi groziła powtórka sytuacji z 1870 r., postanowiono ewakuować rząd do Bordeaux, gdzie pozostał on do grudnia 1914 r.
W ocaleniu miasta we wrześniu 1914 r. pomógł tzw. cud nad Marną, czyli kontratak wojsk francuskich pod dowództwem generała Josepha Joffre’a, który odepchnął wojska niemieckie na północny wschód nad rzekę Oise. Według legendy armię francuską przewiozły wtedy na front paryskie taksówki, które na ten czas zarekwirował dla wojska gen. Joseph Gallieni, komendant wojskowy Paryża. Podobno kiedy generał zobaczył żołnierzy jadących na front taksówkami, skomentował: „Cóż, nareszcie coś niebanalnego!” ("Eh bien, voilà au moins qui n’est pas banal!"). W rzeczywistości tylko część wojska (ok. 6000 rezerwistów piechoty) przetransportowano na front tą drogą (wykorzystano do tego ok. 600 taksówek).
Bombardowania miasta.
Do końca wojny w 1918 r. toczyły się przeważnie już tylko walki pozycyjne na północno-wschodnich rubieżach Francji. Chociaż były one bardzo krwawe i kosztowały kraj bardzo dużo wysiłku ludzkiego, materiałowego i finansowego, Paryż nie był bezpośrednio zagrożony z wyjątkiem okresowych nalotów lotnictwa i zeppelinów niemieckich. Na krótki czas zmieniło się to w ostatnim roku wojny, kiedy to od marca do sierpnia Niemcy ostrzeliwali miasto z tzw. działa paryskiego o zasięgu 130 km. Działo to (często mylone z Grubą Bertą, która była wykorzystywana przez Niemców w Belgii i na froncie w północnej Francji, nie w Paryżu) wystrzeliło łącznie 400 pocisków (granatów), z czego tylko 180 spadło na teren centrum Paryża. Ostrzały te przyniosły 286 ofiar wśród ludności cywilnej, w tym 88 osób, które zginęły pod gruzami trafionego przez pocisk kościoła St-Gervais-et-St-Protais w dzielnicy Le Marais podczas mszy w wielki piątek 29 marca 1918 r. Broń ta miała duże znaczenie psychologiczne dla obniżania morale ludności Paryża, podobnie jak pociski V-1 i V-2 w II wojnie światowej, nie mogła jednak już zmienić wyniku wojny.
Do rosnącej frustracji paryżan, jak i reszty Francuzów warunkami życia podczas wojny przyczyniały się nie tylko okazjonalne bombardowania, lecz przede wszystkim rosnące straty na froncie i pogłębiające się kłopoty z zaopatrzeniem (jak w całej Europie, żywność była racjonowana). Wreszcie wojna zakończyła się podpisaniem zawieszenia broni 11 listopada 1918 r. w Compiègne, na północny wschód od Paryża. W następnym roku, w święto narodowe 14 lipca, ulicami Paryża przeszła wielka defilada dla uczczenia zwycięstwa.
Okres międzywojenny.
Po traumie I wojny światowej, która we Francji pochłonęła 1.400.000 ofiar, powszechnym hasłem w kraju stało się "Plus jamais ça" („Nigdy więcej”). Te nastroje pacyfistyczne utrzymywały się aż do końca okresu międzywojennego i stały się, niestety, jedną z przyczyn II wojny światowej.
Lata dwudzieste.
Szalone lata.
Tymczasem w gospodarce światowej nastąpił okres prosperity, bujnego rozwoju przemysłu i spekulacji giełdowych, który przynosił z sobą ducha optymizmu i wiary w przyszłość. Rozwój ten pozytywnie oddziaływał też na życie kulturalne i społeczne. Cały okres lat dwudziestych we Francji zyskał sobie miano "Les Années folles" („szalone lata”), która to nazwa dobrze określa ich klimat. Następowały gwałtowne przemiany w obyczajach i modzie. Wśród młodych kobiet nastała moda na „chłopczycę” ("garçonne"); zaczęły one nosić krótkie fryzury i sukienki, stawały się coraz bardziej wyemancypowane. Popularne stało się tango, które do Paryża trafiło z Argentyny jeszcze przed wojną (w 1911 r.). Powszechnie słuchano też jazzu, czemu epoka ta zawdzięcza (zwłaszcza w krajach anglosaskich) swoją drugą nazwę: "jazz age".
Sztuka lat dwudziestych.
W sztuce lat dwudziestych Paryż nadal pozostawał stolicą świata, chociaż dominowały już inne prądy niż przed wojną. W 1920 r. w Paryżu pojawił się dadaizm, który narodził się w Zurychu w 1916 r. Pierwszą wystawę dadaistyczną pokazano w 1921 r. w Salonie Niezależnych (utworzonym jeszcze za II Cesarstwa, w 1882 r.). Po kilku latach dadaizm ustąpił miejsca wywodzącemu się z niego surrealizmowi, którego miejscem narodzin i głównym ośrodkiem był Paryż. Główne założenia ruchu sformułował André Breton w swoim "Manifeście surrealistycznym", opublikowanym w 1924 r. Kierunek okazał się bardzo żywotny i płodny artystycznie, a do jego głównych przedstawicieli mieszkających na stałe lub okresowo w Paryżu oprócz Bretona należeli Max Ernst, Giorgio de Chirico, Salvador Dalí, René Magritte, Luis Buñuel. W Paryżu zmontowano też i w 1929 r. po raz pierwszy pokazano "Psa andaluzyjskiego" Luisa Buñuela, uważany za arcydzieło filmu surrealistycznego.
Montparnasse.
W latach dwudziestych nastąpiły też zmiany w „geografii artystycznej” Paryża.
Na kilka lat przed I wojną światową artyści i literaci zaczęli przenosić się z Montmartre do innej dzielnicy Paryża – Montparnasse na lewym brzegu Sekwany. Już po wojnie dzielnica ta stała się centrum artystycznym i intelektualnym Paryża. Często w nędznych warunkach mieszkali i tworzyli tu tacy później uznani artyści i pisarze jak Marc Chagall, Max Jacob, Marcel Duchamp, Henri Rousseau, André Breton, Salvador Dalí, Joan Miró. Montparnasse przyciągało też wielu cudzoziemców, również Polaków, jak Mojżesza Kislinga. W latach dwudziestych osiedliła się tu duża artystyczna i literacka kolonia amerykańska, a wśród nich pisarze Ernest Hemingway, William Faulkner i Francis Scott Fitzgerald. Z artystów lżejszej muzy najsłynniejszą Amerykanką w Paryżu była natomiast tancerka i piosenkarka Josephine Baker, występującą w paryskich lokalach od 1925 r. (w 1937 r. uzyskała francuskie obywatelstwo).
Olimpiada w 1924.
W 1924 r. w Paryżu po raz drugi (i jak dotąd ostatni) zorganizowano Igrzyska Olimpijskie. Były to ostatnie igrzyska, którymi kierował twórca nowoczesnej idei olimpizmu, baron Pierre de Coubertin. Igrzyska te były szczególnie ważne dla Polski, ponieważ była to pierwsza letnia olimpiada, na których wystąpiła w nich polska reprezentacja zdobywając też medale. Józef Lange, Jan Łazarski, Tomasz Stankiewicz i Franciszek Szymczyk zdobyli srebrny medal w kolarstwie w wyścigu drużynowym na dystansie 4 km, a Adam Królikiewicz otrzymał brązowy medal w jeździectwie w konkursie skoków.
Wystawa światowa w 1925.
Międzynarodowa Wystawa Sztuki Dekoracyjnej i Wzornictwa w Paryżu trwała od kwietnia do października 1925 r. Zaprezentowano styl art déco, a także nowy i nieznany modernizm reprezentowany przez Le Corbusiera, Roberta Mallet-Stevensa oraz Konstantina Mielnikowa eksponującego konstruktywizm. Urzędnicy zasłonili pawilon Le Corbusiera płotem, który usunięto dopiero po interwencji architekta w ministerstwie kultury. Pawilony będące często okazałymi, luksusowymi budynkami autorstwa najwybitniejszych architektów tamtej epoki reprezentowały wiele krajów świata poza Niemcami, których nie zaproszono ze względu na ich negatywną rolę w I wojnie światowej. Polski pawilon wraz z eksponowaną w nim sztuką zdobył rekordową ilość nagród i doskonałe recenzje w prasie francuskiej.
Lata trzydzieste.
Wielki kryzys. Budownictwo socjalne w Paryżu.
Wielki kryzys, który zaczął się na nowojorskiej giełdzie 29 października 1929 r. ogarnął Francję od 1931 r. Kryzys oznaczał koniec "les années folles" i początek okresu napięć społecznych, wywołanych pogarszającymi się warunkami życia. Upadające zakłady powodowały powiększanie armii bezrobotnych, którzy żyli w nędzy. Sytuację jeszcze bardziej zaostrzały problemy mieszkaniowe stolicy. W 1931 r. liczba mieszkańców Paryża osiągnęła 2.891.000 – był to najwyższy poziom zaludnienia w historii stolicy Francji, już nigdy później nie osiągnięty (obecnie Paryż liczy niewiele ponad 2 miliony mieszkańców). Dla ludzi tych brakowało mieszkań, biedniejsi paryżanie musieli żyć w warunkach często urągających zasadom higieny. Aby załagodzić te problemy, jeszcze w latach dwudziestych zrealizowano projekt budownictwa socjalnego pod nazwą "Les habitations à bon marché" (HBM). Nowe domy budowano na tzw. zewnętrznych bulwarach (boulevards des Maréchaux), w miejscu dawnych fortyfikacji Thiersa z lat 1841–1844 r. Ponieważ fortyfikacje te w obliczu nowej techniki wojennej były już przestarzałe, w latach dwudziestych wyburzono je i zbudowano na ich miejscu domy mieszkalne (obecnie przebiega tędy wewnętrzna obwodnica Paryża, tzw. Péripherique).
Kryzys polityczny w lutym 1934.
Już od zakończenia wojny we Francji narastały napięcia pomiędzy siłami skrajnej lewicy, zwłaszcza z Francuskiej Partii Komunistycznej (powstałej na skutek odłączenia się od socjalistów w 1920 r.) i prawicy, wśród której szczególnie aktywne było ugrupowanie "Jeunesses Patriotes" („Młodzież Patriotyczna”) Pierre’a Taittingera, założone w 1924 r. Szacuje się, że to drugie ugrupowanie w samym Paryżu miało około 6000 członków.
Kryzys gospodarczy i nieumiejętność rządów poradzenia sobie z tą sytuacją (w latach 1932–1934 władzę we Francji sprawowało kolejno pięć rządów lewicowych) doprowadziły wreszcie do wybuchu w lutym 1934 r. Bezpośrednim zapalnikiem wydarzeń stała się afera Stavisky’ego, finansisty żydowskiego pochodzenia, który, sprzedając bezwartościowe obligacje i zaciągając kredyty pod zastaw fałszywej biżuterii, doprowadził do ruiny wiele osób. Stavisky był wielokrotne sądzony, zawsze jednak wypuszczano go za kaucją, prawdopodobnie dzięki koneksjom z warstwami rządzącymi, w tym z premierem Camille Chautemps. Po jego ucieczce z Paryża i śmierci w Chamonix w tajemniczych okolicznościach (oficjalnie podano, że popełnił samobójstwo) 8 stycznia 1934 r. prawica oskarżyła władze o zlecenia zabójstwa Stavisky’ego, aby zatuszować skandal. Kiedy nowy premier Édouard Daladier usunął ze stanowiska znanego z prawicowych sympatii prefekta paryskiej policji Jeana Chiappe, spowodowało to wrzenie na prawicy.
6 lutego dziennik "L'Action Française" należący do prawicowej Akcji Francuskiej wezwał do protestu przez Pałacem Burbońskim – siedzibą Izby Deputowanych Zgromadzenia Narodowego. Do ogromnej demonstracji (według różnych szacunków wzięło w niej udział od 100 do 200 tys. zwolenników prawicy) doszło wieczorem tego samego dnia. Kiedy demonstranci próbowali wedrzeć się do budynku parlamentu, na pobliskim moście Concorde policja otworzyła ogień, zabijając 7 osób. Do gwałtownych starć z policją i bojówkami komunistycznymi, które przybyły na pomoc policji, doszło w rejonie kościoła La Madeleine, Avenue des Champs-Élysées, Wielkich Bulwarów i przede wszystkim Place de la Concorde; demonstranci podpalili m.in. gmach Ministerstwa Marynarki. Zamieszki ustały dopiero o północy.
W rozruchach tego dnia zginęło 16 demonstrantów i 1 policjant, nie był to jednak bilans ostateczny lutowego kryzysu. Na demonstrację prawicy zareagowała lewica, organizując 9 lutego kontrdemonstrację w okolicy dworców Gare du Nord i Gare de l’Est; 12 lutego przeprowadzono natomiast jednodniowy strajk powszechny. Łączna liczba ofiar śmiertelnych lutowego kryzysu wyniosła 28 osób.
Paradoksalnie wydarzenia te spowodowały wzrost znaczenia lewicy, która ostro zwalczała ugrupowania prawicowe, oskarżając je o sympatyzowanie z Niemcami Hitlera i Włochami Mussoliniego. 14 lipca 1935 r. w Paryżu odbyła się wielka demonstracja lewicy, w której wzięło udział 500 tys. osób, a w 1936 r. utworzono koalicyjny Front Ludowy z premierem Léonem Blumem, który utrzymał się jednak tylko przez rok do 1937 r.
Wystawa światowa w 1937.
W 1937 r. w Paryżu odbyła się szósta (i jak dotąd ostatnia) wystawa światowa w tym mieście. Uwagę zwiedzających przyciągał m.in. pawilon hiszpański, w którym wystawiano obraz "Guernica" Pabla Picassa, namalowany w tym samym roku dla upamiętnienia bombardowania miasta Guernica podczas trwającej właśnie wojny domowej w Hiszpanii. Najbardziej monumentalnymi budowlami były jednak dwa pawilony – radziecki i niemiecki, stojące naprzeciwko siebie. Na szczycie pawilonu radzieckiego ustawiono ogromną rzeźbę "Robotnik i kołchoźnica" (późniejszy symbol wytwórni filmowej Mosfilm), w pawilonie niemieckim dominującym elementem była wysoka wieża zwieńczona nazistowskim orłem i swastyką. Twórcą pawilonu niemieckiego był architekt Albert Speer, który wcześniej podczas wizyty w Paryżu przypadkowo zapoznał się z planami radzieckimi i odpowiednio do nich zaprojektował jego kształt architektoniczny – jego projekt w zamierzeniu symbolizował „bastion”, jaki nazizm miał stanowić wobec komunizmu.
W wystawie światowej wzięła też udział Polska, a jej największym sukcesem było zdobycie złotego medalu za parowóz Pm36-1 (wyprodukowano tylko dwa parowozy z tej serii, pierwszy w obudowie aerodynamicznej zaginął a drugi z nich przetrwał wojnę i do dzisiaj jest atrakcją turystyczną w parowozowni w Wolsztynie jako „Piękna Helena”).
Grand Prix na wystawie otrzymał projekt polskiego architekta Jana Bogusławskiego "Wnętrze Week-endowe". Polski pawilon autorstwa Pniewskiego, Brukalskiego, Lacherta i Szanajcy zbudowano w samym centrum wystawy obok niemieckiego. Inżynier Stanisław Hempel postawił 41-metrowy maszt z wielką polską flagą, która zasłaniała niemiecki pawilon co uwieczniono na fotografiach i filmach.
II wojna światowa.
Zajęcie Paryża.
II wojna światowa zaczęła się dla Francji 3 września 1939 r., kiedy to Francja i Wielka Brytania w odpowiedzi na agresję Hitlera na Polskę wypowiedziały Niemcom wojnę. Była to jednak dziwna wojna ("drôle de guerre"): armie sojusznicze nie podejmowały poważniejszych działań zaczepnych, żołnierze spędzali większość czasu na swoich pozycjach. Wreszcie 10 maja 1940 r. Hitler uderzył na Francję, Belgię i Luksemburg. Do Paryża, który został ogłoszony miastem otwartym Niemcy doszli po miesiącu, zajmując go 14 czerwca. Wcześniej, 10 czerwca, miasto opuścił rząd, ewakuując się do Bordeaux. Z miasta nastąpił też prawdziwy exodus uciekającej przed Niemcami ludności cywilnej; szacuje się, że od maja do czerwca z Paryża uciekło ok. 1,6 miliona mieszkańców (większość powróciła po kapitulacji).
Armia francuska skapitulowała 22 czerwca. Dwie trzecie kraju, łącznie z Paryżem, znalazło się pod okupacją niemiecką; na pozostałym terytorium utworzono szczątkowe „Państwo Francuskie” ze stolicą w Vichy. Następnego dnia, 23 czerwca, miasto odwiedził Hitler. Oficjalnie – aby osobiście „pogratulować swoim oddziałom rozprawienia się z odwiecznym wrogiem”, faktycznie – aby zwiedzić miasto w towarzystwie Albera Speera, Arno Brekera i Paula Gieslera, co zajęło im 3 godziny.
Życie w okupowanym mieście.
Przez cały okres okupacji w Paryżu stacjonował duży garnizon niemiecki, w mieście mieszkało też wielu pracowników cywilnej administracji niemieckiej. Miasto było upragnionym miejscem służby żołnierzy niemieckich, jak też miejscem, gdzie chętnie spędzali urlopy. Na jego ulicach często organizowano parady wojskowe, po służbie żołnierze odwiedzali specjalnie dla nich wyznaczone kina i domy publiczne. Aktywnie działało gestapo, korzystając z siatki agentów i konfidentów. Z Niemcami kolaborowała też faszystowska milicja ("Milice Française"), która współdziałała w zwalczaniu ruchu oporu i prześladowaniu Żydów.
Postawy społeczeństwa francuskiego i mieszkańców Paryża wobec okupanta były zróżnicowane. Wielu Francuzów współpracowało z Niemcami, np. składając donosy do gestapo (często załatwiono przy tym prywatne porachunki), inni angażowali się w ruch oporu, większość mieszkańców wybierała nieangażowanie się w żadną działalność i dążenie do przetrwania w trudnych warunkach okupacji. Pomimo częstej kolaboracji dominowała niechęć do Niemców; niemieccy żołnierze nazywali nawet Paryż "la ville sans regard" („miasto bez spojrzenia”) – większość paryżan spuszczała wzrok, mijając na ulicy umundurowanych Niemców.
Prześladowanie Żydów.
Przed wojną (jak i obecnie) Paryż był dużym skupiskiem ludności żydowskiej. Żyło ich wtedy w mieście około 300 tys., choć (w przeciwieństwie do Polski tamtego czasu) zdecydowana większość Żydów była zasymilowana. 21 września nowe władze nakazały Żydom rejestrować się na policji (w departamencie Sekwany zarejestrowało się prawie 150 tys.), wkrótce potem rozpoczęły się prześladowania. Ograbiano ich z kosztowności, zakazano wstępu do parków i restauracji. Żydzi musieli nosić żółtą oznakę z napisem "Juif" („Żyd”).
Obóz w Drancy.
W sierpniu 1941 r. w Drancy pod Paryżem utworzono obóz przejściowy dla Żydów. Pierwszymi więźniami było 4.000 Żydów aresztowanych podczas obławy w Paryżu. Obóz był czteropiętrowym budynkiem zaprojektowanym jeszcze przed wojną z przeznaczeniem na mieszkania socjalne dla 700 osób, okresowo było w nim jednak osadzonych nawet do 7.000 więźniów. Do lipca 1943 r. obozem kierowała policja francuska, potem zarząd przejęli Niemcy.
W obozie panowały bardzo trudne warunki, szerzyły się choroby, osadzonym w nim więźniom zmniejszano racje żywnościowe, byli oni bici. Z obozu wybierano też zakładników, których rozstrzeliwano w odwecie za udane akcje francuskiego ruchu oporu, np. w grudniu 1941 r. rozstrzelano 40 Żydów po zamachu na oficerów policji niemieckiej. Od 1942 r. do wyzwolenia w sierpniu 1944 r. z obozu wysyłano transporty do obozów zagłady (przeważnie Auschwitz-Birkenau), gdzie większość więźniów była mordowana. Łącznie w ponad 60 konwojach z Drancy wysłano 67 tys. Żydów, z których tylko 3% przeżyło wojnę. Przez obóz w Drancy w 1944 r. przeszło też 44 żydowskich dzieci z Izieu pod Lyonem, które trafiły tam na rozkaz Klausa Barbie, szefa gestapo w Lyonie (prawie wszystkie zginęły potem w Oświęcimiu).
Obława na Welodromie Zimowym.
W Paryżu podczas okupacji wielokrotnie przeprowadzano masowe aresztowania Żydów, np. 10 maja 1941 r. zatrzymano 4 tys. osób, obławy powtarzały się też w następnych latach, w historii najbardziej zapisało się jednak wydarzenie znane jako obława na Welodromie Zimowym ("la rafle du Vel’ d’Hiv"), do której doszło w lipcu 1942 r. W miesiącu tym Niemcy postanowili zatrzymać i deportować Żydów nieposiadających francuskiego obywatelstwa, którzy przybyli do Francji z Niemiec, Austrii, Polski, Czechosłowacji i innych krajów. Podczas obławy gestapo ściśle współpracowało z policją francuską. Wczesnym rankiem 16 lipca 1942 r. francuscy policjanci zatrzymali w Paryżu i najbliższej okolicy 12 884 osób (w większości kobiety i dzieci). Z tego 6 tys. trafiło do obozu w Drancy, a resztę przetransportowano na Welodrom Zimowy – zadaszony tor kolarski w pobliżu wieży Eiffla, gdzie przed wojną organizowano m.in. wyścigi sześciodniowe. Zatrzymani Żydzi przebywali tam przez pięć dni w fatalnych warunkach. Mieli do dyspozycji jedynie pięć toalet i jeden kran z wodą, sytuację pogarszała wysoka temperatura panująca na welodromie przykrytym szklanym dachem. Żywność otrzymywali od Czerwonego Krzyża i kilku lekarzy i pielęgniarek, którym pozwolono wejść na teren obiektu. Już na welodromie wiele osób zginęło, próbując uciekać, lub popełniając samobójstwo. Po pięciu dniach zatrzymanych zabrano do Drancy i innych obozów przejściowych, a następnie do obozów zagłady, gdzie większość zginęła.
Powstanie w Paryżu.
Alianci wylądowali w Normandii 6 czerwca 1944 r., jednak wyzwolenie Paryża nie było ich pierwszoplanowym celem. Głównodowodzący gen. Dwight Eisenhower był bardziej zainteresowany marszem w kierunku Renu i dalej na Niemcy. Bieg wypadków spowodował jednak zmianę planów i dzięki temu Paryż uniknął losu Warszawy, zniszczonej podczas powstania w 1944 r.
W miarę, jak wojska alianckie coraz bardziej zbliżały się do stolicy Francji, w Paryżu rosły nastroje antyniemieckie. 13 sierpnia Paryski Komitet Wyzwolenia (CPL) po raz pierwszy wezwał do powstania, wybuchły też pierwsze strajki. Najpierw zastrajkowali pracownicy metra i żandarmeria, 15 sierpnia dołączyła do nich policja, a 16 sierpnia listonosze. Tego samego dnia Niemcy popełnili ostatnią wielką zbrodnię wojenną w Paryżu. Agent gestapo zwabił 35 młodych członków ruchu oporu FFI ("Forces Françaises de l’Intérieur") do Lasku Bulońskiego, gdzie zostali rozstrzelani. 18 sierpnia komendant FFI regionu paryskiego Henri Rol-Tanguy zarządził mobilizację wszystkich paryżan do walki z Niemcami, tego samego dnia ogłoszono też strajk powszechny.
Następnego dnia, 19 sierpnia wybuchło powstanie. Na ulicach zaatakowano oddziały niemieckie, rozlepiono plakaty z zarządzeniem o mobilizacji; szczególnie zacięte walki toczono pod budynkami ministerialnymi, Prefekturą Policji (koło katedry Notre Dame) i na przedmieściach. Jeszcze tego samego dnia niemiecki komendant miasta von Choltitz zgodził się na krótki rozejm, w zamian zażądał jednak wydania powstańców, których zamierzał rozstrzelać, i wysadzenia w powietrze budynków, z których ostrzeliwano oddziały niemieckie. W odpowiedzi następnego dnia (20 sierpnia) walki wybuchły na nowo, zaczęto też budować barykady. Wkrótce powstańcy opanowali większość miasta, w rękach Niemców pozostały jednak strategiczne punkty. 23 sierpnia von Choltitz nakazał spalenie Grand Palais, czołgi zaczęły ostrzeliwać barykady. Szacuje się, że łącznie w powstaniu zginęło ok. 1500 żołnierzy ruchu oporu i cywili.
Wyzwolenie.
W przeciwieństwie do Warszawy, w której powstanie wybuchło w tym samym miesiącu co w Paryżu, stolica Francji nie pozostała osamotniona. Pomocy udzieliły i wyzwoliły miasto wprawdzie nie wojska amerykańskie czy brytyjskie, lecz głównie francuskie z Wolnej Francji, walczące w szeregach aliantów. Na wieść o wybuchu powstania generał Philippe Marie Leclerc, dowódca 2. Dywizji Pancernej, na polecenie generała de Gaulle 21 sierpnia pchnął do Paryża straż przednią swojej dywizji pod dowództwem kapitana Raymonda Dronne z zapowiedzią odsieczy. Chociaż na operację tę zdecydowano się bez konsultacji z Amerykanami, gen. Dwight Eisenhower zaaprobował ją i zgodził się wesprzeć Francuzów amerykańską 4. Dywizją Piechoty. Pierwsze oddziały Wolnych Francuzów dotarły do przedmieść Paryża 24 sierpnia i po przełamaniu niemieckiej obrony wieczorem wdarły się do miasta, budząc powszechny entuzjazm paryżan. Następnego dnia (25 sierpnia) do Paryża dotarła już cała francuska dywizja pancerna i amerykańska piechota, podejmując walki uliczne z niemieckim garnizonem. O godz. 10.30 przekazano Niemcom ultimatum z żądaniem poddania się w ciągu trzydziestu minut, które niemiecki komendant miasta Dietrich von Choltitz przyjął, oddając się do niewoli. Tego samego dnia ok. godz. 17 do Paryża przybył też de Gaulle. Choć został entuzjastycznie powitany przez władze powstańcze, odmówił ich uznania, żądając niezwłocznego przekazania władzy sobie i rządowi tymczasowemu. Następnego dnia (26 sierpnia) Polami Elizejskimi przeszła defilada zwycięstwa, powtórzona 29 sierpnia, kiedy do Paryża przybyły też inne wojska amerykańskie.
Plany zniszczenia Paryża.
Hitler nie chciał, aby Paryż wpadł w ręce aliantów niezniszczony i jeszcze przed rozpoczęciem walk o miasto wydał rozkaz, aby w razie konieczności wycofania się z Paryża zbombardować i wysadzić w powietrze wszystkie znaczniejsze budowle i mosty. Dietrich von Choltitz nie wykonał tego rozkazu i miasto podczas sierpniowych walk nie doznało większych zniszczeń. Ocalenie Paryż zawdzięcza też Pierre’owi Taittingerowi, przewodniczącemu Rady Miejskiej w czasach okupacji (przed wojną założycielowi już wspomnianej skrajnie prawicowej organizacji "Jeunesses Patriotes") oraz konsulowi szwedzkiemu Raoulowi Nordlingowi, którzy jeszcze przed wybuchem powstania, 17 sierpnia, odwiedzili von Choltitza, aby odwieść go od planów zniszczenia stolicy. Sam von Choltitz w swoich wspomnieniach opisywał, jak w ostatnich dniach okupacji Hitler dzwonił do niego i dopytywał się "Brennt Paris?" („Czy Paryż płonie?”) i przypisywał zasługę ocalenia Paryża wyłącznie sobie. Niezależnie od budzącego kontrowersje postępowania von Choltitza podczas wojny pozostaje faktem, że za niewykonanie rozkazu Hitlera został "in absentia" skazany na karę śmierci – niewykonaną z uwagi na fakt znajdowania się w niewoli.
Paryż powojenny.
Od Rządu Tymczasowego do V Republiki Francuskiej.
Funkcjonujący od 3 czerwca 1944 r. Tymczasowy Rząd Republiki Francuskiej z de Gaullem na czele 9 września przeniósł się z Algieru do Paryża i już w październiku został uznany na arenie międzynarodowej. Wyzwolona Francja kontynuowała wojnę z Niemcami i po zakończeniu wojny miała swoje strefy okupacyjne w Niemczech i Austrii.
De Gaulle oddał władzę 26 stycznia 1946 r., kiedy Komisja Konstytucyjna zadecydowała o ograniczeniu władzy prezydenckiej na rzecz partii politycznych. 10 października tego samego roku powołano IV Republikę.
IV Republika, oparta na rządach parlamentarnych, była tworem niestabilnym i targanym konfliktami partyjnymi. Sytuację pogorszyła jeszcze wojna algierska, tocząca się w latach 1954–1962, która głęboko podzieliła społeczeństwo francuskie na algierskich kolonistów i prawicę, dążących do utrzymania kolonii oraz lewicę, która opowiadała się za negocjacjami z Frontem Wyzwolenia Narodowego Algierii. Kiedy w końcu w obliczu zagrożenia wojną domową 13 maja 1958 r. prezydent René Coty poprosił de Gaulle’a, aby stanął na czele rządu, ten zgodził się pod warunkiem, że sam przygotuje nową konstytucję, w której kompetencje prezydenta zostaną znacznie rozszerzone i że zostaną rozpisane nowy wybory. W ten sposób, w drodze swoistego „zamachu stanu”, po wprowadzeniu 5 października 1958 r. nowej konstytucji we Francji ustanowiono V Republikę, istniejącą do dziś.
Wpływ wojny algierskiej na sytuację w Paryżu.
Powstanie OAS.
Wkrótce po objęciu władzy de Gaulle zaczął skłaniać się ku wycofaniu francuskich wojsk z Algierii i przyznaniu temu krajowi niepodległości. 8 stycznia 1961 r. we Francji z inicjatywy de Gaulle’a odbyło się referendum, w którym trzy czwarte ludności opowiedziało się za prawem Algierii do samostanowienia. Spowodowało to reakcję sił prawicowych, które dążyły do utrzymania kolonii. Zimą 1960/61 r. we frankistowskim Madrycie powstała "Organizacja Tajnej Armii" (OAS), wśród której przywódców byli m.in. Raoul Salan i Pierre Lagaillarde. W kwietniu 1961 r. w Algierze doszło do nieudanej próby zamachu stanu, tzw. „puczu generałów”, którzy próbowali powstrzymać proces wyzwalania się Algierii spod francuskiego panowania; po stłumieniu puczu jego przywódców uwięziono.
Masakra 17 października 1961 r..
Wojna prowadzona w Algierii pod koniec lat 50. przeniosła się na teren Francji i w 1961 r. doprowadziła w Paryżu do największej tragedii w powojennej historii miasta.
Od 1958 r. Front Wyzwolenia Narodowego (FLN), który dotąd prowadził walkę w Algierii, zaczął organizować zamachy również w Paryżu. Ofiarą zamachów padali przede wszystkim policjanci. Zamachowcy mieli duże poparcie wśród swoich rodaków – szacuje się, że w tym czasie w Paryżu i okolicach mieszkało ok. 150 tys. Algierczyków. Pomiędzy Algierczykami a policją zaczęły narastać napięcia, które przeradzały się we wzajemną nienawiść i prowadziły do drastycznych sytuacji. Dokonywano przeszukiwań domów Algierczyków, podczas których dochodziło do aktów przemocy, wielu Algierczyków zatrzymywano i osadzano w ośrodkach odosobnienia, w tym na Welodromie Zimowym, na którym w 1942 r. przetrzymywano paryskich Żydów. Podobno już wtedy miały miejsce przypadki wrzucania Algierczyków do Sekwany.
Po krótkiej przerwie w sierpniu 1961 r. zamachy FLN uległy nasileniu. Od sierpnia do października w Paryżu i okolicach zginęło 11 policjantów, a 17 odniosło rany. W związku z tym 5 października dla Algierczyków wprowadzono godzinę policyjną od 20.30 do 5.30. FLN wezwał do demonstracji przeciwko temu środkowi, która miała odbyć się 17 października. Władze zakazały demonstracji i obsadziły drogi dojazdowe, stacje metra itp., aby uniemożliwić uczestnikom dotarcie na nią. W całym mieście zorganizowano obławy, w których zatrzymano ok. 11 tys. osób, nie tylko Algierczyków, ale też Marokańczyków, Tunezyjczyków, a nawet hiszpańskich i włoskich imigrantów. Zgromadzono ich w obiektach sportowych (Palais de Sports i Stadionie Coubertina) oraz komisariatach stolicy.
Mimo tych środków ok. 4 do 5 tys. zdołało wziąć udział w demonstracji na Wielkich Bulwarach. Przed kinem Rex na Boulevard Poissonnière oraz na moście Neuilly policja otworzyła ogień, zabijając szereg osób. Broniących się Algierczyków topiono w Sekwanie, wrzucając ich do rzeki z mostu Saint Michel przy katedrze Notre Dame. Również późnej w nocy Algierczyków zgromadzonych w Palais des Sports i na Stadionie Cobertina torturowano; wiele osób zamordowano na miejscu, lub topiąc w Sekwanie. Bilans ofiar nie jest znany. W 1961 r. policja przyznawała się tylko do dwóch ofiar śmiertelnych, obecnie historycy szacują, że mogło być ich nawet 200.
We francuskich mediach tego czasu masakra została praktycznie przemilczana, zaczęto o niej mówić dopiero w latach 90. Odpowiedzialnością za masakrę obarcza się Maurice’a Papona, ówczesnego szefa paryskiej policji, który nawoływał do rozprawienia się z Algierczykami. Papon kolaborował też z Niemcami w czasie wojny i był odpowiedzialny za deportacje Żydów, za co w 1997 r. stanął przed sądem i w 1998 r. został skazany na 10 lat. W 2002 r. wyszedł z więzienia ze względu na stan zdrowia i zmarł w 2007 r.
Masakra 8 lutego 1962.
8 lutego 1962 r. w Paryżu doszło do kolejnej tragicznej w skutkach demonstracji przeciwko polityce Francji w Algierii, tym razem zorganizowanej przez powiązany z Francuską Partią Komunistyczną związek zawodowy CGT. Podczas tłumienia demonstracji przez policję na stacji metra Charonne zginęło dziewięciu związkowców. Ich pogrzeb 13 lutego stał się wielką demonstracją polityczną, w której wzięło udział kilkaset tysięcy osób.
„Dzień Szakala”.
Dążenie de Gaulle’a do zakończenia wojny algierskiej doprowadziło wreszcie 18 marca 1962 i do porozumienia w Évian-les-Bains i zawieszenia broni pomiędzy wojskami francuskimi i FLN. Oznaczało to praktycznie zgodę na niepodległość Algierii. Nie mogąc pogodzić się z tym faktem, OAS zdecydowała się na walkę terrorystyczną, przeprowadzając we Francji i w samym Paryżu serię zamachów bombowych. Kilkakrotnie próbowano też dokonać zamachu na gen. de Gaulle’a. Najbardziej znaną próbą był zamach 22 sierpnia 1962 r. w Petit Clamart na przedmieściu Paryża, którego dokonała grupa kierowana przez Jeana Bastien-Thiry (niezwiązana bezpośrednio z OAS, lecz mająca podobna do niej cele). Zamachowcy ostrzelali z broni maszynowej samochód prezydenta, w którym jechał on razem z żoną; de Gaulle i inni jadący samochodem wyszli jednak z zamachu cało. Bastien-Thiry został aresztowany i 11 marca 1963 r. stracony. Zamach ten stał się kanwą powieści "Dzień Szakala" Fredericka Forsytha, która dwukrotnie (w latach 1973 i 1997) została sfilmowana.
W 1963 r. główne struktury OAS zostały rozbite i organizacja ta praktycznie zakończyła działalność. Jej ideologia do dzisiaj ma jednak sympatyków, do niektórych jej haseł odwołuje się też Front Narodowy, założony w 1972 r. przez Jean-Marie Le Pena.
Nowe prądy w sztuce i kulturze. Egzystencjalizm.
Po II wojnie światowej Paryż utracił swoją pozycję kulturalnej stolicy świata. Po wojnie ważniejszą pozycję w życiu kulturalnym zaczął zajmować Nowy Jork; a obecnie rozwój nowoczesnych technik komunikowania się sprawił, że trudno znaleźć jedno miasto nadające kierunki w rozwoju kultury i sztuki.
Pomimo tego Paryż pozostał ważnym ośrodkiem życia intelektualnego. Największym wkładem Francji do współczesnej filozofii we wczesnych latach powojennych jest myśl egzystencjalistyczna, której wybitnym przedstawicielem był związany całe życie z Paryżem Jean-Paul Sartre (jego towarzyszką życiową była feministka i pisarka Simone de Beauvoir).
W kulturze popularnej – w piosence – obok Georges’a Brassensa i Charles’a Aznavoura z paryskich artystów największą sławę zdobyła Édith Piaf, nieodłącznie związana z Paryżem, która w dzieciństwie i młodości wychowywała się na ulicach miasta i w paryskich klubach zaczynała karierę.
Maj 1968.
Od lat 60., głównie pod wpływem nowych prądów płynących ze Stanów Zjednoczonych, we Francji następowały coraz większe zmiany obyczajowe i kulturowe. W połączeniu z czynnikami ekonomicznymi i politycznymi doprowadziły one wreszcie do przesilenia, które przeszło do historii jako maj 1968 r.
Zapalnikiem rewolty maja 1968 r. stały się protesty studenckie na uniwersytecie w podparyskim Nanterre, podczas których domagano się zmian w systemie szkolnictwa wyższego. Kiedy 2 maja władze zamknęły tamtejszy uniwersytet, następnego dnia, 3 maja, paryscy studenci, mimo zakazu władz, zorganizowali wiec protestacyjny na Sorbonie. Policja siłą usunęła protestujących studentów z terenu uniwersytetu, używając gazu łzawiącego, na co ci zaczęli obrzucać policjantów kostkami brukowymi. Już pierwszego dnia zajść doszło do walk ulicznych w całej Dzielnicy Łacińskiej; zatrzymano 600 uczestników zajść.
W kolejnych dniach protesty studenckie rozszerzały się, również na inne miasta uniwersyteckie we Francji, wreszcie 10 maja na ulicach Paryża zaczęto budować barykady. W nocy z 10 na 11 maja policja usunęła barykady, a brutalność, z jaką to uczyniono, doprowadziła do fali solidarności ze strajkującymi studentami. 13 maja związki zawodowe ogłosiły strajk powszechny. Po wycofaniu policji z Sorbony studenci ponownie ją zajęli; uniwersytet stał się forum wymiany myśli i propagandy różnych lewicowych i lewackich nurtów (jak anarchizmu, maoizmu itp.), forum takim był też np. paryski teatr Odeon, Akademia Sztuk Pięknych ("École des Beaux-Arts") i inne obiekty.
Tymczasem strajk powszechny rozszerzył się cały kraj; szacuje się, że objął on 8-10 milionów osób, była to największa liczba strajkujących w krajach demokratycznych. Protesty coraz bardziej się radykalizowały, żądano ustąpienia de Gaulle’a. Zagrożony w swojej władzy prezydent postanowił wreszcie sięgnąć po środki ostateczne – 30 maja wygłosił przemówienie radiowe, na którym wezwał do zakończenia strajków, w przeciwnym wypadku grożąc wprowadzeniem stanu wyjątkowego. De Gaulle rozwiązał też Zgromadzenie Narodowe i zapowiedział nowe wybory. Spowodowało to w czerwcu stopniowe wygaśnięcie protestów i opanowanie sytuacji.
Jednym ze skutków protestów było podzielenie Uniwersytetu Paryskiego w 1970 r. na trzynaście osobnych uczelni, które mają jednak wspólny rektorat. Trzy z tych uczelni mają w swojej nazwie wciąż nazwę Sorbona.
Rozwój miasta w okresie powojennym.
Od stłumienia paryskiego maja w 1968 r. do końca lat 90. sytuacja polityczna w stolicy była raczej stabilna. Strajki i demonstracje polityczne nie przybierały tak gwałtownej formy jak w latach 60. i wcześniej.
Cały czas od zakończenia wojny prowadzono też inwestycje, budowano nowe obiekty, remontowano zabytki. W odnowie budynków szczególnie zasłużył się André Malraux, pisarz, a od 1959 r. (pierwszy w historii Francji) minister kultury w rządzie de Gaulle’a. Zapoczątkował on program sanacji starych kamienic Paryża (szczególnie we wschodnich, zaniedbanych, dzielnicach miasta), dzięki czemu odzyskały one dawną świetność.
Inwestycje Georges’a Pompidou.
Wiele inwestycji zrealizowano lub rozpoczęto za rządów prezydenta Georges’a Pompidou, który w 1969 r. zastąpił de Gaulle’a. Najbardziej znaną budowlą kojarzoną z jego nazwiskiem jest Centre Georges Pompidou, znane też jako Centre Beabourg, zbudowane w latach 1971–1977. Mieści ono m.in. muzeum sztuki współczesnej ("Musée National d’Art Moderne") oraz główną bibliotekę publiczną stolicy ("Bibliothèque Publique d’Information"). W momencie otwarcia przez prezydenta Valéry’go Giscarda d’Estaing w 1977 r. budynek szokował swoją nowoczesną formą – wszystkie instalacje wyprowadzono na zewnątrz i pomalowano na jaskrawe kolory, aby dzięki temu zyskać większą swobodę w kształtowaniu wnętrza. Obecnie budynek jest powszechnie akceptowany i stanowi jedną z atrakcji turystycznych Paryża.
Inną kontrowersyjną decyzją prezydenta Pompidou było wyburzenie zabytkowych hal i wybudowanie na ich miejscu węzła sieci metra i szybkiej kolei aglomeracji paryskiej R.E.R. Châtelet-Les-Halles. Z jednoznacznie negatywną oceną spotkało się natomiast wybudowanie w latach 1969–1972 drapacza chmur wieży Montparnasse, o której powszechnie sądzi się, że szpeci stolicę.
Inwestycje François Mitteranda.
Dla rozbudowy stolicy zasłużył się też François Mitterrand, prezydent Francji w latach 1981–1995. Zbudowana za jego rządów w latach 1984–1989 piramida ze szkła i metalu przed Luwrem, służąca jako główne wejście do muzeum, stała się jednym z symboli Paryża, pomimo kontrastu, jaki stanowi ustawienie tej nowoczesnej budowli naprzeciwko zabytkowego muzeum. Z mniejszym entuzjazmem spotkało się wybudowanie w tych samym latach Opéra Bastille, którą otwarto na dwusetną rocznicę wybuchu rewolucji francuskiej w 1989 r. (jako siedziba Opery Narodowej zastąpiła ona Opéra Garnier) – oprócz zbyt modernistycznej formy budynkowi zarzuca się słabą akustykę. Inne inwestycje Mitterranda to nowy budynek Biblioteki Narodowej ("Bibliothèque Nationale de France") oraz Grande Arche (Wielki Łuk) w La Défense.
La Défense.
Szczególny charakter ma rozbudowa dzielnicy La Défense, która, ściśle biorąc, nie jest częścią Paryża, ani osobną jednostką administracyjną, lecz obszarem leżącym na zachód od niego, na terenie trzech gmin: Nanterre, Courbevoie i Puteaux. Przed wojną były tu przedmieścia przemysłowe. Po wojnie zaczęto tu stawiać wieżowce, najpierw w sposób nieuporządkowany, we wrześniu 1958 r. powstał jednak "Établissement Public Pour l’Aménagement de La Défense" (EPAD, Publiczny Komitet Budowy La Défense), który wykupił działki, uzbroił je i wystawił na sprzedaż. Centralnym punktem dzielnicy było wtedy "Centre des nouvelles industries et technologies" (CNIT, Centrum Nowych Technologii i Przemysłu), wokół którego budowano nowe wieżowe. Było to budynki tzw. pierwszej generacji. W latach 70. doszły do tego wieżowce drugiej, a w latach 80. trzeciej generacji. Jednocześnie ukształtowano współczesną strukturę urbanistyczną dzielnicy. Osią La Défense jest przedłużenie tzw. Paryskiej Osi Historycznej – linii prostej biegnącej od Luwru przez Pola Elizejskie do Łuku Triumfalnego i dalej do Porte Maillot, za którą zaczyna się dzielnica. Na końcu tej linii stoi Grande Arche (Wielki Łuk). La Défense nie jest dzielnicą mieszkaniową, lecz centrum finansowym i biznesowym, porównywalna do londyńskiego City lub centrum finansowego we Frankfurcie nad Menem.
Przedmieścia Paryża.
Granice administracyjne Paryża w zasadzie pokrywają się z przebiegiem Bulwaru Peryferyjnego ("Péripherique"), wewnętrznej obwodnicy Paryża, zbudowanej w latach 1963–1973 w miejscu dawnych fortyfikacji miejskich (poza "Péripherique" w granicach miasta jest tylko Lasek Buloński i Lasek Vincennes).
Ponieważ jest to obszar stosunkowo niewielki (powierzchnia Paryża liczy 105 km², a po odjęciu Lasku Bulońskiego i Lasku Vincennes – 87 km), stolica Francji jest miastem bardzo zatłoczonym, w którym trudno pozyskać ziemię pod nowe budownictwo. Dlatego też już od XIX wieku obserwuje się rozrost przedmieść ("banlieues") Paryża, które, otaczając go zwartym pierścieniem, razem z nim tworzą obszar aglomeracji i metropolii.
Geografia demograficzna aglomeracji Paryża ukształtowała się jednak inaczej niż w aglomeracjach w innych krajach, np. Wielkiej Brytanii czy w Polsce. Podczas gdy w Londynie, Nowym Jorku czy Warszawie ludzie z klasy średniej opuszczają centra miast, przenosząc się „na wieś” i dojeżdżając tylko do pracy do centrum, w Paryżu nie obserwuje się tej tendencji. Ludzie bogatsi wolą pozostawać w mieście, warstwy biedniejsze (w tym imigranci) osiedlają się natomiast na przedmieściach Paryża ("banlieues"), często tworząc tam getta, w których szerzy się bezrobocie i przestępczość. Tak więc, podczas gdy w języku angielskim słowo „przedmieścia” ("suburbs") ma pozytywne konotacje jako miejsce zamieszkania warstwy zamożniejszej, w języku francuskim ma skojarzenia raczej negatywne.
Jest to obraz uproszczony, w rzeczywistości trendy demograficzne kształtują się różnie w zależności od wielu czynników, a jednym z nich jest położenie geograficzne. Na ogół "banlieues" położone na zachód od Paryża są zamożniejsze od przedmieść leżących na wschód od miasta (zasada ta dotyczy również dzielnic samego Paryża i była prawdziwa w całej historii miasta).
Współcześni merowie Paryża.
Jacques Chirac.
W 1871 r., po stłumieniu Komuny Paryskiej, władze III Republiki zlikwidowały urząd mera Paryża, obawiając się, że osoby sprawujące tę funkcję będą miały zbyt dużą władzę. Urząd ten przywrócił dopiero prezydent Valéry Giscard d’Estaing w 1977 r., a pierwszym współczesnym merem Paryża został Jacques Chirac z prawicowego Zgromadzenia na rzecz Republiki, który sprawował tę funkcję aż do 1995 r., kiedy to został wybrany prezydentem Francji. Już po wyborach prezydenckich opozycja, a także satyryczny tygodnik "Le Canard enchaîné" wielokrotnie zarzucały Chiracowi korupcję, nepotyzm i niegospodarność, jakich miał się dopuszczać, sprawując urząd mera; z powodu immunitetu prezydenckiego próby wyjaśnienia tych spraw nie dały jednak skutku. Po odejściu Chiraca z urzędu prezydenta i wygaśnięciu immunitetu wstępnie postawiono mu zarzutu sprzeniewierzenia funduszy publicznych, sprawa jednak nie jest jeszcze zakończona.
Jean Tiberi.
Następcą Jacques’a Chiraca na stanowisku mera Paryża w 1995 r. został Jean Tiberi, uprzednio mer 5. dzielnicy Paryża, który sprawował ten urząd do 2001 r., będąc jednocześnie deputowanym do Zgromadzenia Narodowego. Podobnie jak Chirac, Tiberi również był uwikłany w skandale polityczne, tym razem związane z manipulacjami na listach wyborczych. Tiberiemu zarzucano, że w 3. i 5. dzielnicy Paryża w spisach wyborców rejestrowano osoby, które w rzeczywistości nie mieszkały tam, aby pomóc mu w zwycięstwie do Zgromadzenia.
Bertrand Delanoë.
W 2001 r. urząd mera Paryża objął Bertrand Delanoë z Partii Socjalistycznej, który funkcję tę sprawuje do dzisiaj. Jest on pierwszym od czasów Komuny Paryskiej w 1871 r. politykiem z lewicy, który stanął na czele Rady Miejskiej Paryża; jest też pierwszym politykiem francuskim, który dokonał coming-outu – w wywiadzie telewizyjnym w 1998 r. (jeszcze przed objęciem funkcji mera) publicznie przyznał, że jest homoseksualistą.
Delanoë, który wygrał wybory na stanowisko mera na czele koalicji złożonej z socjalistów, zielonych i komunistów, zarządzając Paryżem, realizuje wiele punktów z programu lewicy. Od 2002 r. każdego lata ciężarówki zwożą piasek nad brzeg Sekwany, gdzie jest tworzona plaża z palmami, kąpieliskami i innymi atrakcjami dla uboższych rodzin, które nie mogą wyjechać na wakacje nad prawdziwe morze. W trosce o środowisko Delanoë dąży też do ograniczenia ruchu samochodowego, tworząc pasaże dla pieszych; w 2006 r., po 70 latach od wycofania z miasta ostatnich tramwajów, w Paryżu znowu uruchomiono linie tramwajowe, a 2007 r. uruchomiono publiczny system wynajmu rowerów Vélib’, z których paryżanie mogą korzystać bezpłatnie lub za niewielką opłatą.
Konflikty społeczne i rasowe w Paryżu na progu XXI wieku.
Po wypadkach maja 1968 r. w społeczeństwie francuskim, jak i w innych społeczeństwach zachodniej Europy nastąpiły głębokie przemiany. Pojawienie się na scenie politycznej i w życiu społecznym „pokolenia 68”, które czynnie uczestniczyło w wypadkach maja 1968 r. lub popierało protestujących wtedy studentów i strajkujących, spowodowało, że Francuzi stali się narodem o lewicowych sympatiach, uważających za coś naturalnego bezpieczeństwo socjalne i opiekę państwa. Z drugiej strony postawa taka często stoi w konflikcie z możliwościami państwa, które w coraz mniejszym stopniu może sobie na taką opiekę pozwolić.
Do konfliktów tych dochodzą napięcia na tle rasowym, spowodowane imigracją do Francji ludności muzułmańskiej, przede wszystkim z Algierii i innych krajów Maghrebu, która w metropolii Paryża zamieszkuje głównie wschodnie przedmieścia stolicy, tworząc tam getta socjalne.
Po ponad trzech dekadach względnego spokoju społecznego na początku nowego wieku można zaobserwować ponowny wzrost napięć na tle społecznym i, po raz pierwszy w nowoczesnej historii Francji, rasowym, a na ulicach odbywają się wielusettysięczne demonstracje i wybuchają zamieszki.
Demonstracje przeciwko Le Penowi w 2002.
Coraz większe problemy z integracją ludności muzułmańskiej, rozczarowanie Unią Europejską i pogłębiające się trudności gospodarcze od lat 70. sprzyjały wzrostowi znaczenia skrajnej prawicy, przede wszystkim Frontu Narodowego Jean-Marie Le Pena. Le Pen wielokrotnie kandydował też w wyborach prezydenckich, a wyborach w 2002 r. po raz pierwszy udało mu się przejść do drugiej tury, pokonując kandydata socjalistów Lionela Jospina. We Francji spowodowało to szok. W całym kraju zorganizowano demonstracje przeciwko Le Penowi, a do największej doszło w Paryżu podczas obchodów Święta Pracy 1 maja na ulice w proteście przeciwko skrajnej prawicy wyległo 400 tys. mieszkańców stolicy (tego dnia w Paryżu odbyła się też demonstracja zwolenników Le Pena, która zgromadziła 20 tys. osób).
Nastrój mobilizacji społecznej (podobny do tego, jaki panował podczas wyborów prezydenckich w Polsce w 1990 r., kiedy to do drugiej rundy przeszedł Stanisław Tymiński) doprowadziła do zwycięstwa Chiraca, na którego głosowała również lewica. Le Pen uzyskał niecałe 18% głosów.
Zamieszki na tle rasowym w 2005.
W 2005 r. doszło do największych od 1968 r. zamieszek w metropolii Paryża, które później rozlały się na teren całej Francji. Bezpośrednia przyczyną rozruchów była śmierć w podparyskim Clichy-sous-Bois 25 października dwóch nastolatków (Bouna Traoré i Zyed Benna) z rodzin imigranckich, którzy zginęli porażeni prądem w stacji transformatorowej, uciekając tam przed policją (nie jest do końca jasne, czy policja ich ścigała, wiadomo, że patrol policji przyjechała na plac budowy w sprawie domniemanego włamania, wiadomo też, że chłopcy nie popełnili przestępstwa, a uciekali, ponieważ nie chcieli być przesłuchiwani przez policję). Rozruchy wybuchły jeszcze tego samego dnia, najpierw w samym Clichy-sous-Bois, później też na innych przedmieściach Paryża i w samym mieście, wreszcie w całej Francji. Brała w udział przede wszystkim młodzież z rodzin imigranckich z krajów Maghrebu i czarnej Afryki, chociaż wśród ich uczestników była też młodzież europejska (portugalska, a nawet francuska). Podpalano samochody, atakowano obiekty użyteczności publicznej (w tym instalacje elektryczne), podpalano szkoły, rabowano też jednak sklepy, wdzierano się do metra i rabowano podróżnych.
3 listopada zamieszki rozprzestrzeniły się z regionu paryskiego też do innych miast Francji. 8 listopada prezydent Chirac ogłosił stan wyjątkowy, rozruchy trwały jednak jeszcze do połowy listopada (stan wyjątkowy obowiązywał do 4 stycznia 2006 r.). Bilans zamieszek to prawie 9 tys. spalonych samochodów, prawie 3 tys. aresztowanych, 126 rannych policjantów i strażaków i 1 ofiara śmiertelna.
Zamieszki po wygraniu wyborów prezydenckich przez Sarkozy’ego w 2007.
Po wygranych wyborach 6 maja 2007 r. kolejnym prezydentem Francji został Nicolas Sarkozy, reprezentujący prawicową Unię na rzecz Ruchu Ludowego. Wybór Sarkozy’ego wzbudził powszechne niezadowolenie środowisk lewicowych, które zwycięzcę często określały mianem „faszysty”. W nocy po ogłoszeniu wyborów w centrach dużych miast wielu niezadowolonych wyszło na ulice, podpalając samochody, demolując sklepy i budynki rządowe. W Paryżu walki z policją były szczególnie nasilone na Placu Bastylii. Policja użyła gazu łzawiącego, w Paryżu aresztowano łącznie 79 osób.
Fundamentalizm islamski.
Zamach w styczniu 2015.
Atak terrorystyczny fundamentalistów islamskich, miał miejsce 7 stycznia 2015 roku w siedzibie magazynu satyrycznego „Charlie Hebdo”. W zamachu zginęło 12 osób. Rozpoczął on serię kilku ataków terrorystycznych, które miały miejsce w Paryżu do 9 stycznia 2015.
Zamach z listopada 2015.
W 13 listopada 2015 w Paryżu nastąpiła seria ataków terrorystycznych. Ataki rozpoczęły się o 21:16 czasu lokalnego. W krótkim odstępie czasu doszło do trzech eksplozji i sześciu strzelanin. Eksplozje miały miejsce przy Stade de France w północnej części Saint-Denis. Najkrwawszy atak miał miejsce w teatrze Bataclan. Zamachowcy wzięli zakładników i starli się z policją. Policja przypuściła szturm teatru, który zakończył się 14 listopada 2015 o 0:58 czasu lokalnego. Zabito ośmiu sprawców, a służby wciąż szukają wspólników. Zginęło 137 osób, w tym 87 w Bataclan. Ponad 300 zostało rannych, z czego 99 osób było w ciężkim stanie. W odpowiedzi na ataki prezydent Francji François Hollande ogłosił w orędziu telewizyjnym o 23:58 czasu lokalnego stan wyjątkowy oraz tymczasowe zamknięcie granic we Francji. Za zamachami stali członkowie tzw. Państwa Islamskiego.
Klęski żywiołowe.
15 kwietnia 2019 wybuchł pożar katedry Notre-Dame.
Rozwój ludnościowy miasta.
Poniższa tabela przedstawia liczbę ludności Paryża na przestrzeni wieków. W starożytności i średniowieczu można zaobserwować tendencję falową – powracające wzrosty i spadki liczby ludności, co było spowodowane licznymi wojnami, epidemiami i klęskami głodu. Epidemie powtarzały się nawet jeszcze w XIX wieku, i tak podczas epidemii cholery w 1832 r. zmarło ok. 20 tys. osób. Dopiero rewolucja przemysłowa w XIX w. doprowadziła do gwałtownego wzrostu liczby mieszkańców. Około 1846 r. Paryż osiągnął liczbę miliona mieszkańców, a w 1876 r. mieszkało tu już dwa miliony osób. Największą liczbę mieszkańców miasto miało w 1921 r. – prawie 3 miliony. Od tego czasu następuje powolny spadek, spowodowany migracjami ludności na prowincję i do przedmieść. W okresie powojennym gwałtownie zwiększyła się za to liczba ludności metropolii Paryża, do której oprócz miasta w jego administracyjnych granicach należy region Île-de-France. Podczas gdy 1946 r. obszar ten zamieszkiwało 5,85 miliona osób, w 2005 r. liczba ta się podwoiła do 11,6 miliona. Przyczynami tej migracji z Paryża na przedmieścia są rosnące czynsze w stolicy, ale także decentralizacja niektórych gałęzi przemysłu oraz budowa nowych centrów finansowych poza granicami miasta, np. La Défense
Dane w poniższej tabeli dla okresu do 1784 r. opierają się na szacunkach historyków Jacques’a Dupâquiera und Alfreda Fierro, od 1801 do 1999 na spisach ludności, a dla 2005 r. na szacunkach.

</doc>
