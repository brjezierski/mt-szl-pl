<doc id="1658868" url="https://pl.wikipedia.org/wiki?curid=1658868" title="Parzeplinowate">
Parzeplinowate

Parzeplinowate ("Gunneraceae") – rodzina roślin z rzędu parzeplinowców ("Gunnerales"). Obejmuje jeden rodzaj – parzeplin, znany też jako gunnera, gunera ("Gunnera"). Należą do niego 63 gatunki. Są to byliny kłączowe występujące głównie na półkuli południowej w pasie zwrotnikowym (w klimacie umiarkowanie ciepłym) w Ameryce Południowej, Afryce, Nowej Zelandii, Tasmanii i Oceanii. Najdalej na północ spotykane są na Hawajach, w Ameryce Centralnej, w Malezji i Filipinach. Rosną one w wilgotnych lasach oraz nad brzegami wód i na mokradłach. Naukowa nazwa rodzajowa upamiętnia norweskiego botanika i biskupa Johanna Ernsta Gunnerusa.
Rośliny z tego rodzaju uprawiane są jako ozdobne – zwłaszcza gatunki wyróżniające się okazałymi liśćmi lub niskie sadzone jako rośliny okrywowe.
Systematyka.
Rodzina siostrzana dla "Myrothamnaceae" w obrębie rzędu parzeplinowców ("Gunnerales"), stanowiącego jeden ze starszych kladów dwuliściennych właściwych. W systemie APG II (2003) opcjonalne włączano do tej rodziny rodzaj "Myrothamnus", w ujęciu systemu APG III wyodrębniany.
Rodzina ujmowana jako takson monotypowy obejmuje rodzaj parzeplin, znany też jako gunnera, gunera ("Gunnera" L. ). Nazwy synonimiczne to: "Dysemone" Sol. ex G.Forst., "Gunneropsis" Oerst., "Milligania" Hook.f., "Misandra" Comm. ex Juss., "Misandropsis" Oerst., "Panke" Molina, "Pankea" Oerst., "Perpensum" Burm.f., "Pseudo-gunnera" Oerst.
Ekologia.
Rośliny z rodzaju parzeplin są jedynymi roślinami okrytonasiennymi żyjącymi w symbiozie z sinicami z rodzaju trzęsidło "Nostoc". Sinice te są bakteriami zdolnymi do wiązania azotu atmosferycznego, a żyjąc endosymbiotycznie wewnątrz komórek pędów, przekazują część związków azotowych gospodarzowi.
Zastosowanie.
Gatunki osiągające znaczne rozmiary są z powodu wielkich liści uprawiane jako rośliny ozdobne. Kilka gatunków cenionych jest także ze względu na ozdobne kwiatostany i owoce. Gatunki o mniejszych rozmiarach są uprawiane jako rośliny okrywowe. W Polsce uprawiane są: parzeplin falklandzki, parzeplin Magellana, gunnera falklandzka ("Gunnera magellanica"), parzeplin brazylijski, gunnera olbrzymia, gunnera brazylijska ("Gunnera manicata"), parzeplin chilijski, gunnera chilijska ("Gunnera tinctoria"). Większość uprawianych roślin pod nazwą parzeplin chilijski w istocie stanowi mieszańce tego gatunku i parzeplinu brazylijskiego.
"Gunnera macrophylla" uprawiana jest razem z roślinami krzyżowymi podnosząc ich plony nawet o 50% dzięki uwalnianiu do gleby związków azotu, powstających dzięki symbiozie z sinicami. "G. perpensa" wykorzystywana jest jako lecznicza. Młode ogonki liściowe parzeplinu chilijskiego są jadalne po obraniu skórki.
Uprawa.
Szereg gatunków uprawianych jest na obszarach o ciepłym, łagodnym klimacie. W warunkach polskich gatunkiem najbardziej odpornym na warunki atmosferyczne jest niewielki, darniowy parzeplin Magellana. Ze względu na okazałe liście uprawiany jest także parzeplin brazylijski, którego okazy należy jednak dobrze zabezpieczyć na czas zimy. Większość gatunków wymaga podłoża wilgotnego, przewiewnego i żyznego. Mają duże wymagania świetlne ale jednocześnie należy chronić je przed zbyt intensywnym nasłonecznieniem, mogącym poparzyć liście. Gatunki o okazałym listowiu trzeba osłaniać przed wiatrem mogącym poszarpać liście. Rośliny rozmnażane są przez wysiew nasion jesienią lub wiosną, ewentualnie przez podział kłącza wczesną wiosną.

</doc>
<doc id="1658869" url="https://pl.wikipedia.org/wiki?curid=1658869" title="Gunera">
Gunera



</doc>
<doc id="1658870" url="https://pl.wikipedia.org/wiki?curid=1658870" title="Gunnera">
Gunnera



</doc>
<doc id="1658871" url="https://pl.wikipedia.org/wiki?curid=1658871" title="Just Be Thankful">
Just Be Thankful

Just Be Thankful – solowy album rapera Fo' Clips. Wydany został pośmiertnie 30 maja 1995 roku w Quality Records.

</doc>
<doc id="1658873" url="https://pl.wikipedia.org/wiki?curid=1658873" title="Lokomotiw Abakan">
Lokomotiw Abakan

Lokomotiw Abakan (ros. Футбольный клуб «Локомотив» Абакан, "Futbolnyj Kłub "Łokomotiw" Abakan") – rosyjski klub piłkarski z siedzibą w Abakanie.
Historia.
Chronologia nazw:
Piłkarska drużyna Lokomotiw została założona w 1968 w mieście Abakan.
W tym że roku zespół debiutował w Klasie B, grupie 6 Mistrzostw ZSRR, w której występował dwa sezony.
Po reformie systemu lig ZSRR w 1970 jako Stroitiel Abakan występował w Klasie B, grupie 4. Jednak został wycofany z rozgrywek.
Dopiero w 1989 pod nazwą Sajany Abakan startował w Drugiej Lidze, grupie 4, ale zajął ostatnie 19 miejsce i spadł z rozgrywek na poziomie profesjonalnym.
W Mistrzostwach Rosji tylko w 1999 już jako Rieformacyja Abakan startował w Drugiej Lidze, grupie Wschodniej, ale już w następnym sezonie 2000 po 9 kolejkach zrezygnował z dalszych występów i został pozbawiony statusu klubu profesjonalnego.
Od 2001 klub występuje w Amatorskiej Lidze.

</doc>
<doc id="1658874" url="https://pl.wikipedia.org/wiki?curid=1658874" title="Sytuacja prawna i społeczna osób LGBT w Południowej Afryce">
Sytuacja prawna i społeczna osób LGBT w Południowej Afryce

Status prawny osób LGBT i sytuacja społeczna osób i grup LGBT w Południowej Afryce.
Prawo wobec kontaktów homoseksualnych.
Kontakty homoseksualne w Południowej Afryce zostały zdepenalizowane 9 października 1998 roku, kiedy Sąd Konstytucyjny tego kraju orzekł, że prawo zakazujące aktywności seksualnej pomiędzy mężczyznami jest niezgodne z konstytucją. Od 1 stycznia 2008 roku wiek osób legalnie dopuszczających się stosunków hetero- i homoseksualnych został zrównany i wynosi 16 lat.
Ochrona prawna przed dyskryminacją.
Od 1996 roku orientacja seksualna jest jedną z kategorii chronionych przed dyskryminacją w konstytucji kraju. Południowa Afryka jest pierwszym krajem na świecie, który zawarł taki przepis w swojej konstytucji. Przepisy chroniące przed dyskryminacją na podstawie orientacji seksualnej w miejscu pracy pojawiły się w prawodawstwie państwa w 1998 roku, a w pozostałych kategoriach życia w 2001 roku.
Od 1996 roku geje, lesbijki i biseksualiści nie są wykluczeni ze służby wojskowej z powodu swojej orientacji seksualnej.
Uznanie związków osób tej samej płci.
Od 2006 roku małżeństwa osób tej samej płci są w Południowej Afryce legalne. Kraj ten był piątym na świecie państwem i pierwszym w Afryce, które zalegalizowało małżeństwa homoseksualne. Ustawa je legalizująca została uchwalona przez Zgromadzenie Narodowe w dniu 14 listopada 2006 roku. 28 listopada 2006 roku ustawa została przyjęta przez Narodową Radę Prowincji. 30 listopada 2006 podpis pod ustawą złożyła wiceprezydent Phumzile Mlambo-Ngcuka. Nowe prawo weszło w życie tego samego dnia.
Życie osób LGBT w kraju.
Południowa Afryka uważana jest za kraj tolerancyjny wobec mniejszości seksualnych, w którym osoby homoseksualne mogą liczyć na wsparcie nawet ze strony religijnych przywódców, takich jak arcybiskup Desmond Tutu. Mimo tego kraj nie jest wolny od homofobii. Częste są tam przypadki gwałtu na homoseksualnych kobietach. W zamierzeniu sprawców mają one wyleczyć je z homoseksualizmu.
Każdego roku w Johannesburgu i Kapsztadzie odbywają się parady równości.

</doc>
<doc id="1658875" url="https://pl.wikipedia.org/wiki?curid=1658875" title="Stroitiel Abakan">
Stroitiel Abakan



</doc>
<doc id="1658876" url="https://pl.wikipedia.org/wiki?curid=1658876" title="Wszystko, co chcielibyście wiedzieć o seksie, ale baliście się zapytać">
Wszystko, co chcielibyście wiedzieć o seksie, ale baliście się zapytać

Wszystko co chcielibyście wiedzieć o seksie, ale baliście się zapytać ("Everything You Always Wanted to Know About Sex* (*But Were Afraid to Ask)") – amerykańska komedia z 1972, piąty film w reżyserskim dorobku Woody’ego Allena, inspirowany poradnikiem seksuologicznym pod tym samym tytułem, napisanym przez Davida Reubena.
Zdjęcia do filmu kręcono przez ok. 14 tygodni.
Opis fabuły.
Film składa się z siedmiu niezależnych segmentów, odwołujących się do poszczególnych rozdziałów książki:
1.Czy afrodyzjaki działają?
2.Co to jest sodomia?
3. Dlaczego niektóre kobiety mają kłopoty z osiągnięciem orgazmu?
4. Czy transwestyci są homoseksualistami?
5. Co to są zboczeńcy seksualni?
6. Czy ustalenia lekarzy i klinik prowadzących badania i eksperymenty seksuologiczne są prawdziwe?
7. Co dzieje się podczas ejakulacji?
Obsada.
"(w nawiasach podano numery segmentów, w których występuje dana rola)"

</doc>
<doc id="1658877" url="https://pl.wikipedia.org/wiki?curid=1658877" title="Sajany Abakan">
Sajany Abakan



</doc>
<doc id="1658878" url="https://pl.wikipedia.org/wiki?curid=1658878" title="Skocz złotoczuby">
Skocz złotoczuby



</doc>
<doc id="1658879" url="https://pl.wikipedia.org/wiki?curid=1658879" title="Rieformacija Abakan">
Rieformacija Abakan



</doc>
<doc id="1658880" url="https://pl.wikipedia.org/wiki?curid=1658880" title="Skocz grubodzioby">
Skocz grubodzioby



</doc>
<doc id="1658882" url="https://pl.wikipedia.org/wiki?curid=1658882" title="Reformacja Abakan">
Reformacja Abakan



</doc>
<doc id="1658883" url="https://pl.wikipedia.org/wiki?curid=1658883" title="Eudyptes pachyrhynchus">
Eudyptes pachyrhynchus



</doc>
<doc id="1658884" url="https://pl.wikipedia.org/wiki?curid=1658884" title="Brodawnikowate">
Brodawnikowate



</doc>
<doc id="1658887" url="https://pl.wikipedia.org/wiki?curid=1658887" title="Warcraft II Battle.net Edition">
Warcraft II Battle.net Edition



</doc>
<doc id="1658888" url="https://pl.wikipedia.org/wiki?curid=1658888" title="Obwód Gródek Jagielloński Armii Krajowej">
Obwód Gródek Jagielloński Armii Krajowej

Obwód Gródek Jagielloński ZWZ-AK – terenowa struktura Inspektoratu Zachodniego Okręgu Lwów Armii Krajowej. Kryptonimy: "25", "Ryby".
Początki konspiracji w Obwodzie ZWZ-AK Gródek Jagielloński sięgają 1941, a jego zawiązki powstały w ramach Inspektoratu Lwów-Prowincja.
W sierpniu 1943 zorganizowany był w trzy rejony, a w nich siedem punktów organizacyjnych i 9 plutonów z 23 drużynami. Liczył jednego oficera zawodowego i ośmiu rezerwy, pięciu podchorążych, 6 podoficerów zawodowych i 30 rezerwy, oraz 250 szeregowych. 
W ostatnim kwartale 1943 w obwodzie były już cztery rejony, ale stan ludzi sukcesywnie się zmniejszał. Ludności polska przemieszczała się za San. Liczba podoficerów zmniejszyła się z 36 do 21, szeregowych - z 200 do ok. 170 
Obwód był stosunkowo nieźle uzbrojony. Posiadano jeden ckm i jeden rkm, 40 karabinów i 27 pistoletów ; do broni maszynowej i karabinów posiadano ponad 17 tysięcy amunicji. Broń pochodziła z kampanii 1939, z zakupów od żołnierzy węgierskich i słowackich, oraz z penetracji powracających ze wschodu zbombardowanych pociągów.
Organizacja i obsada personalna obwodu.
Dowództwo:
Rejony:

</doc>
<doc id="1658890" url="https://pl.wikipedia.org/wiki?curid=1658890" title="Spheniscidae">
Spheniscidae



</doc>
<doc id="1658892" url="https://pl.wikipedia.org/wiki?curid=1658892" title="Amur Błagowieszczeńsk">
Amur Błagowieszczeńsk

Amur Błagowieszczeńsk (ros. Футбольный клуб «Амур» Благовещенск, "Futbolnyj Kłub "Amur" Błagowieszczensk") – nieistniejący rosyjski klub piłkarski z siedzibą w Błagowieszczeńsku.
Historia.
Chronologia nazw:
Piłkarska drużyna Amur została założona w 1960 w mieście Błagowieszczeńsk.
W tym że roku zespół debiutował w Klasie B, grupie 5 Mistrzostw ZSRR.
Po reformie systemu lig ZSRR w 1963 okazał się w niższej Klasie B, grupie 5, w której występował do 1991, z wyjątkiem 1970, kiedy to zmagał się w niższej lidze.
W Mistrzostwach Rosji startował w Pierwszej Lidze, grupie Wschodniej, w której zajął przedostatnie 15 miejsce i spadł do Drugiej Ligi, grupy Wschodniej.
W 2005 ponownie startował w Pierwszej Dywizji, ale zajął 19 miejsce i spadł do Drugiej Dywizji, grupy Wschodniej. W 2009 roku klub został rozwiązany.

</doc>
<doc id="1658894" url="https://pl.wikipedia.org/wiki?curid=1658894" title="Puchar Świata w saneczkarstwie 2004/2005">
Puchar Świata w saneczkarstwie 2004/2005

28. sezon Pucharu Świata w saneczkarstwie 2004/2005 rozpoczął się 8 listopada 2004 w niemieckim Altenbergu. Ostatnie zawody z tego cyklu odbyły się 23 stycznia 2005 w niemieckim Winterbergu, gdyż zaplanowana na koniec stycznia próba przedolimpijska w Turynie nie doszła do skutku. Najważniejszą imprezą sezonu były mistrzostwa świata.
Puchar Świata rozegrany został w 8 miastach, 5 krajach, na 2 kontynentach. Najwięcej konkursów odbyło się w Niemczech: Altenberg, Oberhof, Königssee, Winterberg.
W klasyfikacji generalnej jedynek kobiet bezkonkurencyjne były Niemki. Pierwsze miejsce zajęła Barbara Niedernhuber, która trzykrotnie wygrywała zawody i o 10 punktów wyprzedziła Sylke Kraushaar. W jedynkach mężczyzn po raz pierwszy zwyciężył Rosjanin Albert Diemczenko, zwycięzca czterech zawodów. Zaraz za plecami Rosjanina znaleźli się Niemiec Georg Hackl, jego rodak David Möller oraz Austriak Markus Kleinheinz. W dwójkach mężczyzn pierwszy sukces odnieśli Włosi Christian Oberstolz i Patrick Gruber. W pokonanym polu zostawili parę niemiecką André Florschütz i Torsten Wustlich oraz austriackich braci Andreasa i Wolfganga Lingerów. W zawodach drużynowych bezkonkurencyjni byli zwycięzcy wszystkich zawodów, Niemcy. Drugie miejsce w klasyfikacji generalnej zajęły Włochy, a trzecie przypadło Austrii.

</doc>
<doc id="1658896" url="https://pl.wikipedia.org/wiki?curid=1658896" title="Gustav Meyer">
Gustav Meyer

Gustav Meyer (ur. 25 listopada 1850 w Strzelcach Opolskich, zm. 28 sierpnia 1900 w Feldhof k. Grazu) – niemiecki filolog i bałkanista.
Życiorys.
W latach 1867–1871 odbył studia z zakresu filologii klasycznej na Uniwersytecie Wrocławskim. Po ukończeniu studiów podjął pracę nauczyciela w gimnazjum w Gocie, a od 1874 w niemieckojęzycznym gimnazjum w Pradze. W 1876 otrzymał tytuł Privatdozent i rozpoczął wykłady z zakresu gramatyki łacińskiej i greckiej na uniwersytecie Karola w Pradze. W 1875 otrzymał profesurę na uniwersytecie w Grazu, gdzie prowadził zajęcia z sanskrytu i języków klasycznych.
Prowadząc badania nad językiem nowogreckim zainteresował się także językiem albańskim. Należał do grupy badaczy identyfikujących język albański z indoeuropejską grupą językową. Interesował go także folklor albański – w 1884 w piśmie "Archiv für Litteraturgeschichte" wydał zbiór czternastu bajek albańskich. Większość albańskich bajek i przysłów zebrał wśród ludności albańskojęzycznej mieszkającej we Włoszech (Arboresze) i w Grecji.
Od lat 80. do końca swojego życia prowadził badania nad fonetyką i gramatyką historyczną języka albańskiego.

</doc>
<doc id="1658897" url="https://pl.wikipedia.org/wiki?curid=1658897" title="Kościół św. Leonarda w Busku-Zdroju">
Kościół św. Leonarda w Busku-Zdroju

Kościół św. Leonarda w Busku-Zdroju – znajdujący się w powiecie buskim, w województwie świętokrzyskim.
Budynek, cmentarz i murowane ogrodzenie, zostały wpisane do rejestru zabytków nieruchomych województwa świętokrzyskiego.
Obiekt leży na Szlaku Architektury Drewnianej województwa świętokrzyskiego.
Historia.
Świątynia wybudowana w 1699 roku, w miejscu istniejącego tam wcześniej kościoła, jest najstarszą budowlą w Busku-Zdroju. Wykonawcą był cieśla Walenty. Była tu siedziba najstarszej w Busku parafii, erygowanej jeszcze przed założeniem klasztoru norbertanów. Wyremontowana w latach 1997–1998. 
Architektura.
Budowla drewniana na podmurówce, konstrukcji zrębowej wzmacnianej lisicami, orientowana, jednonawowa, z węższym, zamkniętym trójbocznie prezbiterium, niewielką zakrystią od północy i kruchtą od zachodu. Dach nad nawą i prezbiterium wspólny, dwuspadowy kryty gontem z arkadową sygnaturką krytą miedzianą blachą. Ściany szalowane. We wnętrzu profilowana belka tęczowa oraz Grupa Ukrzyżowania z rzeźbami Matki Bożej, św Jana oraz wyciętym w blasze krucyfiksem. Na stropie prezbiterium zachowały się fragmenty późnobarokowej polichromii. W późnobarokowym ołtarzu figura św. Leonarda. W kościele znajduje się rzeźba Matki Bożej z ruchomymi rękami w stawach łokciowych i barkowych, są one wzorowane na XVIII wiecznych lalkach niemieckich.
Otoczenie.
Na cmentarzu wokół kościoła znajdują się nagrobki m.in.
Ostatnie pochówki odbyły się w 2. połowie XIX wieku.

</doc>
<doc id="1658900" url="https://pl.wikipedia.org/wiki?curid=1658900" title="Sachalin Jużnosachalińsk">
Sachalin Jużnosachalińsk

Sachalin Jużnosachalińsk () – rosyjski klub piłkarski z siedzibą w Jużnosachalińsku na wyspie Sachalin.
Historia.
Nazwy:
Piłkarska drużyna "Krylia Sachalina" została założona 5 maja 2004 w mieście Jużnosachalińsk.
W 2005 zespół debiutował w Lidze Amatorskiej, grupie Dalekowschodniej. W następnym sezonie już jako "Sachalin Jużnosachalińsk" zdobył mistrzostwo w swojej grupie i awansował do profesjonalnej Drugiej Dywizji.
W sezonie 2013/14 wygrał grupę wschodnią Drugiej Dywizji i awansował do Pierwszej Dywizji (FNL), w której jednak się nie utrzymał.
W sezonie 2015/16 ponownie występował w Drugiej Dywizji, grupie Wschodniej.

</doc>
<doc id="1658905" url="https://pl.wikipedia.org/wiki?curid=1658905" title="Święta Trójca (obraz Masaccia)">
Święta Trójca (obraz Masaccia)

Święta Trójca – fresk włoskiego malarza quattrocenta Masaccia namalowany ok. 1425 jako epitafium rodziny Lanzich.
Dzieło Masaccia jest uważany za pierwszy obraz w którym zastosowano perspektywę linearną. Powstał prawdopodobnie w wyniku współpracy z florenckim architektem Filippo Brunelleschim (autorem kopuły w katedrze florenckiej). Dzięki jego technice i pomocy, Masaccio namalował obraz, gdzie widz spogląda z obniżonej perspektywy niejako przez otwór w głąb kaplicy. Wrażenie głębi potęguje beczkowate sklepienie oraz kasetonowy sufit.
Malarz połączył dwa motywy: Trójcy Świętej oraz dwoistej natury Jezusa, boskiej i człowieczej.
W centralnym punkcie znajduje się ukrzyżowany Chrystus. Nad nim góruje postać Boga Ojca a pomiędzy nimi w postaci gołębicy, Duch Święty. Po obu bokach krzyża stoi Maria i św. Jan. Scena jest oddzielona wysokim progiem i rzymskim łukiem triumfalnym, będącym nawiązaniem do zwycięstwa Chrystusa nad śmiercią i Zmartwychwstnia. Głębie pomieszczenia akcentują dwie dodatkowe postacie klęczące przed bocznymi pilastrami, fundatorzy obrazu z rodu Lanzich. Oni wraz ze szkieletem są uosobieniem ziemskiej rzeczywistości oczekującej zbawienia.
Powyższa część fresku została przedstawiona nad sarkofagiem, co daje wrażenie pomieszczenia znajdującego się w kaplicy. Na sarkofagu znajduje się inskrypcja a pod nią, namalowany również w perspektywie, szkielet Adama. Według tradycji jego grób znajduje się pod Golgotą. Inskrypcja niesie ostrzeżenie, by nie zapominać, iż wszystko co ziemskie przemija - "Byłem czym ty jesteś, ty będziesz czym jestem ja". 
Fresk ma kompozycje trójkątną. Na podłożu obrazu, przy bliższym zbadaniu widoczne są linie pomocnicze jakimi posłużył się malarz w kompozycji i przedstawienia perspektywy. Centralny punkt od którego wychodzą linie znajduje się na wysokości dolnego stopnia.

</doc>
<doc id="1658918" url="https://pl.wikipedia.org/wiki?curid=1658918" title="Sielenga Ułan Ude">
Sielenga Ułan Ude

Sielenga Ułan Ude (ros. Футбольный клуб «Селенга» Улан-Удэ, "Futbolnyj Kłub "Sielenga" Ułan-Ude") - rosyjski klub piłkarski z siedzibą w Ułan-Ude.
Historia.
Chronologia nazw:
Piłkarska drużyna Łokomotiw została założona w 1958 w mieście Ułan Ude.
W tym że roku zespół debiutował w Klasie B, grupie 6 Mistrzostw ZSRR.
Po reformie systemu lig ZSRR w 1963 okazał się w niższej Klasie B, grupie 5, w której występował do 1989, z wyjątkiem sezonów 1968 i 1969, kiedy to jako Sielenga Ułan Ude reprezentował miasto w Drugiej Grupie A.
W 1990 i 1991 występował w Drugiej Niższej Lidze.
W Mistrzostwach Rosji startował w Pierwszej Lidze, grupie Wschodniej, w której występował dwa sezony, a potem do 2003 w Drugiej Lidze, grupie Wschodniej.
W 2003 klub zajął ostatnie 13 miejsce w Drugiej Dywizji, grupie Wschodniej i został pozbawiony statusu klubu profesjonalnego.
W 2011 przyjął nazwę Buriatija Ułan Ude, a 24 marca 2012 ponownie wrócił do historycznej nazwy Sielenga Ułan Ude.
Obecnie występuje w Amatorskiej Lidze, grupie Syberyjskiej.

</doc>
<doc id="1658920" url="https://pl.wikipedia.org/wiki?curid=1658920" title="Kristałł Nieriungri">
Kristałł Nieriungri



</doc>
<doc id="1658921" url="https://pl.wikipedia.org/wiki?curid=1658921" title="Łokomotiw Ułan Ude">
Łokomotiw Ułan Ude



</doc>
<doc id="1658924" url="https://pl.wikipedia.org/wiki?curid=1658924" title="Armiejec Ułan Ude">
Armiejec Ułan Ude



</doc>
<doc id="1658925" url="https://pl.wikipedia.org/wiki?curid=1658925" title="Bajkał Ułan Ude">
Bajkał Ułan Ude



</doc>
<doc id="1658928" url="https://pl.wikipedia.org/wiki?curid=1658928" title="Gothic I">
Gothic I



</doc>
<doc id="1658929" url="https://pl.wikipedia.org/wiki?curid=1658929" title="Schronisko PTSM w Górzance">
Schronisko PTSM w Górzance

Schronisko PTSM Górzanka – schronisko położone w miejscowości Górzanka, w Bieszczadach, w dolinie Wołkowyjki, na wysokości ok. 460 metrów n.p.m.
Schronisko uruchomiono w 1988 w dawnym budynku szkoły podstawowej. Składa się z dwóch obiektów – części noclegowej oraz świetlicy. Znajduje się w centrum miejscowości, kilkadziesiąt metrów od przystanku autobusowego.
Szlaki turystyczne.
W pobliżu schroniska biegnie pieszy szlak turystyczny (początek w Lesku przy synagodze):

</doc>
<doc id="1658931" url="https://pl.wikipedia.org/wiki?curid=1658931" title="Apteryx">
Apteryx

Apteryx – rodzaj ptaka z rodziny kiwi (Apterygidae).
Zasięg występowania.
Rodzaj obejmuje gatunki występujące na Nowej Zelandii.
Morfologia.
Długość ciała 50–65 cm, długość dzioba samców 63–155 mm, samic 75–205 mm; masa ciała samców 880–3060 g, samic 1000–3850 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1658932" url="https://pl.wikipedia.org/wiki?curid=1658932" title="Apteryx australis">
Apteryx australis



</doc>
<doc id="1658935" url="https://pl.wikipedia.org/wiki?curid=1658935" title="Sibiriak Brack">
Sibiriak Brack

Sibiriak Brack (ros. Футбольный клуб «Сибиряк» Братск, "Futbolnyj Kłub "Sibiriak" Bratsk") – rosyjski klub piłkarski z siedzibą w Bracku, w obwodzie irkuckim.
Historia.
Chronologia nazw:
Piłkarska drużyna Pursiej została założona w 1967 w mieście Brack.
W tym że roku zespół debiutował w Klasie B, grupie 6 Mistrzostwach ZSRR.
Po reformie systemu lig ZSRR w 1970 jako Sibiriak Brack okazał się w niższej Klasie B, grupie 4.
W latach 1971–1973 występował w Drugiej Lidze. W 1973 klub zdobył mistrzostwo w swojej grupie jednak w turnieju finałowym zajął ostatnie 6. miejsce, co spowodowało, że klub został rozwiązany.
Dopiero w 1976 klub został odrodzony pod nazwą Eniergija Brack, który w latach 1976–1978 kontynuował występy w Drugiej Lidze.
Kolejne odrodzenie nastąpiło po 20 latach. W 1997 startował Sibiriak Brack, który w turnieju finałowym Amatorskiej Ligi zdobył awans do Drugiej Dywizji, grupy Wschodniej Mistrzostw Rosji, w której występuje do dziś.

</doc>
<doc id="1658936" url="https://pl.wikipedia.org/wiki?curid=1658936" title="Live at the O2 Arena">
Live at the O2 Arena

„Live at the O2 Arena” – pierwszy koncertowy album Katie Melua wydany na płycie CD. Zarejestrowany koncert miał miejsce 8 listopada 2008 roku w O2 Arena w Londynie.
Lista utworów.
Dodatkowo na płycie winylowej znajdują się:

</doc>
<doc id="1658938" url="https://pl.wikipedia.org/wiki?curid=1658938" title="Mistrzostwa Świata w Hokeju na Lodzie 2009 (I Dywizja)">
Mistrzostwa Świata w Hokeju na Lodzie 2009 (I Dywizja)

Mistrzostwa Świata w Hokeju na Lodzie I dywizji 2009 odbyły się w dwóch państwach: na Litwie (Wilno) oraz w Polsce (Toruń). Zawody rozgrywane były w dniach 6 - 13 kwietnia. To 13 turniej o awans do Elity mistrzostw świata (wcześniej grupy A).
W tej części mistrzostw uczestniczy 12 drużyn, które podzielone są na dwie grupy, w których rozgrywają mecze systemem każdy z każdym. Najlepsze drużyny awansują do Elity. Najgorsze spadają do II dywizji.
Hale, w których odbyły się zawody to:
Grupa A.
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Nagrody indywidualne.
Dyrektoriat turnieju wybrał trójkę najlepszych zawodników, po jednej na każdej pozycji:
Skład gwiazd wybrany przez dziennikarzy:

</doc>
<doc id="1658940" url="https://pl.wikipedia.org/wiki?curid=1658940" title="Trapista">
Trapista



</doc>
<doc id="1658941" url="https://pl.wikipedia.org/wiki?curid=1658941" title="Salezjanin">
Salezjanin



</doc>
<doc id="1658947" url="https://pl.wikipedia.org/wiki?curid=1658947" title="Limes Saxoniae">
Limes Saxoniae

Limes Saxoniae (łac. „granica Saksonii”) także Limes saxonicus (łac. „granica saska”, niem. Sachsenwall „mur saski”) – graniczny system umocnień pomiędzy Sasami oraz Słowianami z plemienia Obodrzytów. Ustanowiony ok. 810 roku na terenie dzisiejszego niemieckiego landu Szlezwik-Holsztyn na przedłużeniu Limes Sorabicus. Ziemie leżące za limesem zostały podbite przez Saksonów we wczesnym średniowieczu.
Historia.
Ustanowienie limesu przypisuje się Karolowi Wielkiemu, który podbił Germanów i ustanowił wschodnią granicę między nimi a Słowianami. Limes stanowił pas umocnień oddzielający posiadłości Franków od terenów opanowanych przez plemiona słowiańskie, który miał stanowić barierę przed ich ekspansją na zachód Europy. O limesie tym wspomina niemiecki kronikarz i geograf Adam z Bremy w swoim dziele Gesta Hammaburgensis ecclesiae pontificum, który napisał, że limes miał zostać ustanowiony "przez Karola i innych cesarzy".

</doc>
<doc id="1658949" url="https://pl.wikipedia.org/wiki?curid=1658949" title="Starfall">
Starfall

Starfall – trzeci album studyjny szwedzkiej grupy powermetalowej Dragonland. Został wydany w 2004 roku przez Magick Records.

</doc>
<doc id="1658953" url="https://pl.wikipedia.org/wiki?curid=1658953" title="Priesnia Moskwa">
Priesnia Moskwa

Priesnia Moskwa () – rosyjski klub piłkarski z siedzibą w Moskwie.
Historia.
Chronologia nazw:
Historia klubu sięga do 1922, kiedy to w moskiewskiej dzielnicy Krasnaja Priesnia zostało zorganizowane Moskiewskie Kółko Sportowe - MKS. W latach 1923—1925 zespół nazywał się "Krasnaja Priesnia Moskwa". Następnie na bazie tego klubu utworzono drużynę „Piszczewiki”. Wtedy został zorganizowany nowy klub pod nazwą "Triochgorka Moskwa", który reprezentował dzielnicę Krasnaja Priesnia w mistrzostwach Moskwy do 1930 roku.
Klub został założony ponownie dopiero w 1978 i debiutował w Drugiej Lidze, grupie 1 Mistrzostw ZSRR, w której występował do 1989.
W 1990 klub przejął iracki przedsiębiorca Husam Al-Khalidi i nazwał tak jak brzmiała nazwa firmy, czyli "Asmarał Moskwa". 
W 1990 Asmarał występował w Drugiej Niższej Lidze, gdzie zajął pierwsze miejsce i powtórzył ten sukces w następnym 1991 w Drugiej Lidze, grupie Centralnej.
W Mistrzostwach Rosji klub startował w Wyższej Lidze, w której występował dwa sezony, a potem kolejne dwa sezony w Pierwszej Lidze, grupie Wschodniej. 
W 1996 klub występował już w Drugiej Lidze, grupie Centralnej, a w 1997 w Trzeciej Lidze, grupie 3.
W 1998 klub powrócił do Drugiej Dywizji, grupy Centralnej, ale zajął ostatnie 21 miejsce i pożegnał się z rozrywkami na poziomie profesjonalnym.
Potem zespół występował w Lidze Amatorskiej i w 2004 jako Priesnia Moskwa zdobył awans do Drugiej Dywizji, grupy Zachodniej, w której zagrał tylko jeden cały sezon. W następnym sezonie 2006 klub rozegrał 9 kolejek i został rozwiązany.

</doc>
<doc id="1658955" url="https://pl.wikipedia.org/wiki?curid=1658955" title="New Life’m">
New Life’m

New Life’m – polski zespół muzyczny założony w 1992 roku, wykonujący muzykę łączącą pop, soul, blues, funk i jazz.
Historia.
Zespół utworzyli w 1992 roku instrumentaliści: Joachim Mencel, Marcin Pospieszalski i Piotr Jankowski, a po roku doszedł do nich Robert Cudzich. Pierwszym wokalistą zespołu został Mieczysław Szcześniak. Krótko śpiewała w "New Life’m także" Ewa Uryga. Pod koniec lat 90. w zespole zaczęła śpiewać Natalia Niemen, od roku 2005 Basia Włodarska a obecnie Agnieszka Musiał.
"New Life’m" koncertuje w Polsce, Niemczech, Czechach, na Ukrainie i Słowacji. Utwór "Twoja miłość" z albumu pod tym samym tytułem z 1997 był prezentowany w pierwszej dziesiątce najlepszych piosenek plebiscytu TVP1 i PR1 "Muzyczna Jedynka". 
Po blisko 7 latach od wydania płyty "Dla ciebie i dla mnie" zespół nagrał nowy album studyjny. Premiera płyty "Szukam domu" odbyła się 15 kwietnia 2009 roku. Zapowiadała ją ballada "Zakochałam się na 100%" do muzyki Joachima Mencla i słów Beaty Mencel. Do tego utworu nakręcony został także teledysk. Obecnie ukazują się dwie płyty zespołu: jedna z piosenkami Roku ruchu Światło - Życie i druga (premiera kwiecień 2013) z piosenkami autorskimi grupy.

</doc>
<doc id="1658956" url="https://pl.wikipedia.org/wiki?curid=1658956" title="Asmarał Moskwa">
Asmarał Moskwa



</doc>
<doc id="1658957" url="https://pl.wikipedia.org/wiki?curid=1658957" title="Asmaral Moskwa">
Asmaral Moskwa



</doc>
<doc id="1658958" url="https://pl.wikipedia.org/wiki?curid=1658958" title="Krasnaja Priesnia Moskwa">
Krasnaja Priesnia Moskwa



</doc>
<doc id="1658959" url="https://pl.wikipedia.org/wiki?curid=1658959" title="Triochgorka Moskwa">
Triochgorka Moskwa



</doc>
<doc id="1658960" url="https://pl.wikipedia.org/wiki?curid=1658960" title="Triechgorka Moskwa">
Triechgorka Moskwa



</doc>
<doc id="1658961" url="https://pl.wikipedia.org/wiki?curid=1658961" title="Trechgorka Moskwa">
Trechgorka Moskwa



</doc>
<doc id="1658962" url="https://pl.wikipedia.org/wiki?curid=1658962" title="AMO Moskwa">
AMO Moskwa



</doc>
<doc id="1658965" url="https://pl.wikipedia.org/wiki?curid=1658965" title="Efekt Gibbsa">
Efekt Gibbsa

Efekt Gibbsa – charakterystyczny sposób, w jaki zachowuje się aproksymacja funkcji formula_1 szeregiem Fouriera w punktach nieciągłości formula_2 tej funkcji. Wykres nadmiernie oscyluje wokół tego punktu. Można przyjąć, że zjawisko to odzwierciedla trudność naśladowania nieciągłej funkcji przez skończone szeregi sinusów. Nazwa pochodzi od nazwiska Josiah Willarda Gibbsa.
Efekt Gibbsa wyjaśnia powstawanie zakłóceń różnego rodzaju sygnałów i znajduje zastosowanie w przetwarzaniu sygnałów (na przykład w cyfrowej obróbce obrazów). Między innymi wyjaśnia on przyczynę powstawania wysokoczęstotliwościowych oscylacji stanowiących zakłócenia sygnału przy zastosowaniu filtrów o prostokątnych oknach.

</doc>
<doc id="1658966" url="https://pl.wikipedia.org/wiki?curid=1658966" title="Towarzystwo Salezjańskie">
Towarzystwo Salezjańskie



</doc>
<doc id="1658968" url="https://pl.wikipedia.org/wiki?curid=1658968" title="Dedal (pseudonim)">
Dedal (pseudonim)



</doc>
<doc id="1658970" url="https://pl.wikipedia.org/wiki?curid=1658970" title="NHL 09">
NHL 09

NHL 09 – gra komputerowa o tematyce hokejowej, stworzona przez EA Canada oraz EA Montreal, wydana przez EA Sports.

</doc>
<doc id="1658973" url="https://pl.wikipedia.org/wiki?curid=1658973" title="Figura Reya">
Figura Reya

Figura Reya – właściwie figura Reya-Osterrietha, jest to figura wykorzystywana w diagnostyce neuropsychologicznej. Zadanie polega na narysowaniu skomplikowanej figury. Wykonanie jest oceniane według 18 kryteriów. Pozwala to na ocenę zdolności wzrokowo-przestrzennych, pamięci, uwagi, planowania i pamięci roboczej (funkcji wykonawczych). Po raz pierwszy ten test został zaproponowany przez André Reya w 1941 roku i potem standaryzowany przez Paula-Alexandra Osterrietha w 1944 roku. Jest on często stosowany, by ocenić następstwa urazu mózgu, stwierdzić obecność demencji lub by badać stopień rozwoju dzieci.

</doc>
<doc id="1658974" url="https://pl.wikipedia.org/wiki?curid=1658974" title="Smardzowate">
Smardzowate

Smardzowate ("Morchellaceae" Rchb.) – rodzina grzybów z rzędu kustrzebkowców ("Pezizales").
Morfologia.
Owocniki przeważnie kapeluszowate, rzadziej miseczkowate. Płodna powierzchnia główki pokryta głębokimi jamkami (alweolami), bruzdami lub fałdami, sporadycznie całkiem gładka.
W rodzinie tej występują smardze ("Morchella") będące smacznymi grzybami jadalnymi, a także grzyby podziemne. Rodzaj "Morchella" charakteryzuje się owocnikami pofałdowanymi z ciągłym hymenium i dużymi workami na szypułkach. U "Disciotis" owocnik jest kopulasty, siedzący. Grzyby podziemne tworzą owocniki beztrzonowe typu ptychotecium lub stereotecium, a u jednego gatunku ("Fischerula subcaulis") występuje trzon. Dawniej niektóre badania sugerowały, że gatunki z rodziny "Morchellaceae" są grzybami ektomikoryzowymi, ale przynajmniej niektóre gatunki "Morchella" rosną bez żadnych ektomikoryzowych roślin żywicielskich w pobliżu i mogą być uprawiane na podłożach hodowlanych. U gatunków "Morchella" występują anamorfy, które dawniej zaliczano do rodzaju "Costantinella". Anamorfa odnotowano również u rodzaju "Fischerula".
Systematyka.
Pozycja w klasyfikacji według Index Fungorum: "Pezizales, Pezizomycetidae, Pezizomycetes, Pezizomycotina, Ascomycota, Fungi".
Według Index Fungorum bazującego na "Dictionary of the Fungi" do rodziny "Morchellaceae" należą rodzaje:

</doc>
<doc id="1658975" url="https://pl.wikipedia.org/wiki?curid=1658975" title="Tadeusz Daniszewski">
Tadeusz Daniszewski

Tadeusz Daniszewski (właśc. "Dawid Kirszbraun") (ur. 10 czerwca 1904 w Warszawie, zm. 9 sierpnia 1969 w Warszawie) – działacz komunistyczny, wieloletni dyrektor Szkoły Partyjnej KC PPR i PZPR oraz kierownik Zakładu Historii Partii.
II RP.
Urodził się w żydowskiej rodzinie inteligenckiej. Jego ojcem był Stanisław Kirszbraun. Ukończył gimnazjum Zgromadzenia Kupców w Warszawie gdzie rozpoczął działalność społeczno-polityczną. W latach 1918–1919 uczestniczył w organizowaniu pierwszych, luźnych jeszcze kół młodzieży komunistycznej, a następnie (1919–1920) działał w uczniowskich klubach „Samopomoc” i „Samokształcenie” oraz w klubach młodzieży robotniczej na Woli i Powiślu. Od 1921 członek KPRP/KPP. Pod koniec 1928 został sekretarzem Komitetu Okręgowego (KO) KPP w Krakowie. 1929–1930 przebywał w ZSRR, gdzie wykładał w szkole partyjnej i pracował w Komitecie Wykonawczym (KW) Kominternu, a w sierpniu 1930 brał udział w V Zjeździe KPP w Peterhofie. Wielokrotnie aresztowany za działalność komunistyczną. Ostatnim wyrokiem w Warszawie z 24 stycznia 1938 skazany został na 12 lat ciężkiego więzienia bez zaliczenia pobytu w Berezie Kartuskiej. Osadzony w więzieniu w Rawiczu, wydostał się stamtąd wraz z innymi więźniami we wrześniu 1939.
II wojna światowa.
W 1939 po odzyskaniu wolności usiłował bezskutecznie włączyć się do obrony kraju, przedostał się do ZSRR. Tam w latach 1940–1941 był redaktorem naczelnym wydawnictw polskiego Państwowego Wydawnictwa Literackiego w Językach Obcych, a następnie do 1942 pracował w Głównym Zarządzie Politycznym Armii Czerwonej. W 1943–1944 objął stanowisko redaktora odpowiedzialnego za radiostację im. T. Kościuszki. Był także kierownikiem Wydziału Wydawniczego ZG ZPP. Po zajęciu Lublina powrócił do kraju i w listopadzie 1944 podjął działalność w PPR. Jego głównym zadaniem było zorganizowanie Centralnej Szkoły PPR. Po utworzeniu był dyrektorem szkół w Lublinie, a następnie w Łodzi do grudnia 1948.
Okres powojenny.
Od lutego 1948 równolegle organizował w Warszawie Dwuletnią Szkołę Partyjną przy KC PPR-PZPR, której dyrektorem był do 1950. Jednocześnie od września 1948 był kierownikiem Wydziału Historii Partii KC PPR (później KC PZPR), a od 1957 do czerwca 1968 dyrektorem Zakładu Historii Partii przy KC PZPR. W czasie jego 20-letniego kierowania tą placówką przekształciła się ona z kilkuosobowej komórki badawczej o niewielkiej kolekcji druków socjalistycznych w rozbudowaną instytucję naukowo-badawczą, dysponującą rozległym archiwum i jedną z największych bibliotek specjalistycznych w zakresie polskiego i międzynarodowego ruchu robotniczego. Uczestniczył w I Zjeździe PPR. Od Kongresu Zjednoczeniowego PPR i PPS (15-21 grudnia 1948 w Warszawie) do V Zjazdu PZPR był członkiem KC PZPR. Jako delegat KC wziął udział w marcu 1951 w zjeździe KP Szwecji. Przez wszystkie te lata łączył działalność polityczną i organizatorską z pracą naukową. Był kierownikiem Katedry Historii Ruchu Robotniczego w Szkole Partyjnej przy KC PZPR i w Instytucie Nauk Społecznych, prowadził wykłady z historii polskiego i międzynarodowego ruchu robotniczego. 24 lutego 1956 nadano mu tytuł profesora nadzwyczajnego. W latach pięćdziesiątych związany z „frakcją” puławian. W 1959 został zastępcą przewodniczącego Komitetu Nauk Historycznych PAN. Był również członkiem Rad Naukowych Instytutu Historii Wyższej Szkoły Nauk Społecznych przy KC PZPR oraz Zakładu Historii Stosunków Polsko-Radzieckich PAN, członkiem Komisji Koordynacyjnej badań w zakresie historii najnowszej. Był członkiem zarządu Marksistowskiego Zrzeszenia Historyków. W sierpniu 1968 przeszedł na rentę dla zasłużonych.
Został pochowany na cmentarzu Wojskowym na Powązkach (kwatera 31A-4-2).
Dorobek pisarski.
Był autorem wielu artykułów i książek. W latach 1930–1936 ogłosił ok. 70 artykułów w polskiej, rosyjskiej i niemieckiej prasie komunistycznej. W okresie przedwojennym napisał kilka broszur, a także pod pseudonimem T. Nulkowski wydał w 1936 książkę „Proletariat polski w ogniu walk strajkowych”. Po wojnie opublikował 125 artykułów oraz 14 pozycji książkowych.

</doc>
<doc id="1658976" url="https://pl.wikipedia.org/wiki?curid=1658976" title="Sierp i Mołot Moskwa">
Sierp i Mołot Moskwa

Sierp i Mołot Moskwa () – rosyjski klub piłkarski z Moskwy.
Historia.
Nazwy:
Piłkarska drużyna AKS została założona w Moskwie w 1923 
Początkowo drużyna występowała w Mistrzostwach Moskwy (od 1925 jako RKimA - Rejonowy Klub im. Astachowa).
Wiosną 1936 zespół pod nazwą "Sierp i Młot" debiutował w Grupie B Mistrzostw ZSRR, a już jesienią 1936 został mistrzem i zdobył awans do klasy A.
W 1937 klub zmienił nazwę na "Mietałłurg" i startował w Grupie A, w której występował do 1940, kiedy to zajął ostatnie 13 miejsce.
W latach 1948—1949 klub ponownie startował w Drugiej Grupie.
Po reformie systemu lig ZSRR w 1963 ponownie jako "Sierp i Młot" otrzymał prawo występować w Klasie B, grupie 1, w której występował do 1969. 
W 1969 zajął ostatnie 20 miejsce i pożegnał się z rozrywkami na poziomie profesjonalnym.
Dopiero w 1999 klub pojawił się w Amatorskiej Lidze w Mistrzostwach Rosji. Po pięciu sezonach występów w rozgrywkach amatorskich klub został rozformowany. 
W 2009 klub został odrodzony i grał w moskiewskiej LFL (Lidze Amatorskiej) do 2011.
W 2017 roku do rozgrywek Ligi Amatorskiej zgłoszono drużynę o nazwie "Mietałłurg", jednak nie ukończyła ona rozgrywek.

</doc>
<doc id="1658977" url="https://pl.wikipedia.org/wiki?curid=1658977" title="Metałłurg Moskwa">
Metałłurg Moskwa



</doc>
<doc id="1658978" url="https://pl.wikipedia.org/wiki?curid=1658978" title="Metallurg Moskwa">
Metallurg Moskwa



</doc>
<doc id="1658979" url="https://pl.wikipedia.org/wiki?curid=1658979" title="Sierp i Młot Moskwa">
Sierp i Młot Moskwa



</doc>
<doc id="1658980" url="https://pl.wikipedia.org/wiki?curid=1658980" title="Made in Brooklyn">
Made in Brooklyn

Made in Brooklyn (pol. Wyprodukowano w Brooklynie) - to drugi album amerykańskiego członka Wu-Tang Clan, Masta Killa, wydany 8 czerwca 2006 roku nakładem Nature Sounds.

</doc>
<doc id="1658983" url="https://pl.wikipedia.org/wiki?curid=1658983" title="Rezerwat przyrody Sławieńskie Dęby">
Rezerwat przyrody Sławieńskie Dęby

Rezerwat przyrody „Sławieńskie Dęby” – leśny rezerwat przyrody w województwie zachodniopomorskim, w powiecie sławieńskim, w gminie Sławno, 2 km na północny wschód od przystanku osobowego Boleszewo (na linii kolejowej Sławno→ Darłowo), 5 km na północny zachód od Sławna, po południowej stronie drogi do Darłowa.
Został utworzony na mocy zarządzenia Ministra Ochrony Środowiska i Zasobów Naturalnych z dnia 29 grudnia 1987. Zajmuje powierzchnię 34,31 ha. Celem ochrony rezerwatu, według obowiązującego aktu prawnego, jest „zachowanie fragmentu grądu o charakterze naturalnym z licznymi pomnikowymi dębami”. 
Przedmiotem ochrony jest cenny, około 200-letni starodrzew dębowy, w naturalnych biocenozach żyznych lasów liściastych grądu gwiazdnicowego ("Stellario-Carpinetum"), łęgu jesionowo-olszowego ("Circaeo-Alnetum"), olszyny bagiennej ("Ribo nigri-Alnetum") oraz rzadkie i wymierające gatunki roślin i zwierząt.
Rezerwat znajduje się na terenie Nadleśnictwa Sławno. Nadzór nad rezerwatem sprawuje Regionalny Konserwator Przyrody w Szczecinie. Na mocy planu ochrony ustanowionego w 2002 roku, obszar rezerwatu objęty jest ochroną czynną.
0,3 km na wschód od rezerwatu prowadzi znakowany niebieski szlak turystyczny ze Sławna do Darłowa.

</doc>
<doc id="1658984" url="https://pl.wikipedia.org/wiki?curid=1658984" title="Awtomobilist Petersburg">
Awtomobilist Petersburg

Awtomobilist Petersburg (ros. Футбольный клуб «Автомобилист» Санкт-Петербург, "Futbołnyj Klub "Awtomobilist" Sankt-Pietierburg") – rosyjski klub piłkarski z siedzibą w Petersburgu.
Historia.
Chronologia nazw:
Założony w 1931 jako Promkoopieracyja Leningrad. W latach 1931-1935 uczestniczył w miejskich rozgrywkach piłkarskich Leningradu.
Wiosną 1936 zespół pod nazwą Spartak Leningrad debiutował w Grupie B Mistrzostw ZSRR.
W 1937 zajął pierwsze miejsce w Klasie B i awansował do Klasy A, jednak nie utrzymał się w niej.
W 1940 zespół zajął 2 miejsce i ponownie awansował do Klasy A. Jednak wojna w 1941 przeszkodziła ukończyć rozgrywki.
Po zakończeniu wojny w 1945 klub startuje w Drugiej Grupie, w której występuje do 1949.
W 1957 klub ponownie startuje w Klasie B, grupie 1 i spada z niej.
Od 1959 klub już na dłużej zostaje w Klasie B, grupie 1.
Po reformie systemu lig ZSRR w 1963 okazał się w niższej Klasie B, grupie 1, w której występował do 1966. Po zakończeniu sezonu 1966 klub został rozformowany, a na jego bazie utworzony Bolszewik Leningrad.
W latach 80. XX stulecia klub Awtomobilist Leningrad został odrodzony. Zespół występował w rozgrywkach lokalnych (Puchar Leningrada).
W 1992 klub zmienił nazwę na Awtomobilist-Promietiej Petersburg i startował w Amatorskiej Lidze w Mistrzostwach Rosji. Kolejne podejście było w 1997 roku z nazwą Pobieda-Awtomobilist Petersburg.
Obecnie nie występuje w żadnej lidze.

</doc>
<doc id="1658985" url="https://pl.wikipedia.org/wiki?curid=1658985" title="Spartak Leningrad">
Spartak Leningrad



</doc>
<doc id="1658986" url="https://pl.wikipedia.org/wiki?curid=1658986" title="LTI Leningrad">
LTI Leningrad



</doc>
<doc id="1658987" url="https://pl.wikipedia.org/wiki?curid=1658987" title="Awtomobilist Leningrad">
Awtomobilist Leningrad



</doc>
<doc id="1658988" url="https://pl.wikipedia.org/wiki?curid=1658988" title="Buriewiestnik Leningrad">
Buriewiestnik Leningrad



</doc>
<doc id="1658989" url="https://pl.wikipedia.org/wiki?curid=1658989" title="Burewiestnik Leningrad">
Burewiestnik Leningrad



</doc>
<doc id="1658991" url="https://pl.wikipedia.org/wiki?curid=1658991" title="Luca Cordero di Montezemolo">
Luca Cordero di Montezemolo

Luca Cordero di Montezemolo (ur. 31 sierpnia 1947 w Bolonii) – włoski menedżer.
Były Prezydent Ferrari S.p.A. (od 1991) której był również pełnomocnym administratorem (do września 2006), prezydent FIAT S.p.A. (od 2004), Międzynarodowego Targu w Bolonii, Luiss (wł. "Libera Università Internazionale degli Studi Sociali" – Wolnego Międzynarodowego Uniwersytetu Nauk Socjalnych) oraz spółki włoskich linii kolejowych NTV (wł. "Nuovo Trasporto Viaggiatori"); zarządca spółki kapitałowej dziennika "La Stampa", francuskiej spółki PPR SA (Pinault/Printemps Redoute), Tod’s, Indesit Company, Campari, były prezydent Maserati (od 1997 do 2005). Bierze udział w zarządzie i komisji Assonime. Jest członkiem International Advisory Board Citi Inc. Ufundował Charme, przedsiębiorczy fundusz finansowy, dzięki temu w 2003 roku zakupił Poltrona Frau SpA, firmę zajmującą się wyposażeniem wnętrz, której jest również członkiem rady nadzorczej, oraz w 2004, Ballantyne, międzynarodowej marki produkcji kaszmiru, do której dołączyły również marki takie jak Cappellini, Thonet i Gufram.
W przeszłości wykonał zlecenia prezydenta FIEG (Federazione Italiana Editori Giornali) i przemysłu w prowincji Modeny, zarządcy spółki Unicredit, TF1, dyrektora generalnego RCS Video, Cinzano International oraz Itedi.
Był prezydentem Confindustrii od 25 maja 2004 do 13 marca 2008.
Jest prezydentem Telethonu od 20 czerwca 2009 roku, również jego nominacja na zarządcę administracji przypada na 7 lipca tego samego roku.
Życiorys.
Jest synem Massimo Cordero dei marchesi di Montezemolo (1920–2009) i Clotilde Neri (1922), siostrzeniec neurologa Vincenzo Neri. Luca di Montezemolo należy do antycznej rodziny z Piemontu, która przez pokolenia służyła dynastii Sabaudzkiej. Kolejnym, znanym reprezentantem tej samej rodziny jest kardynał Andrea Cordero Lanza di Montezemolo.
Nauka i sportowa pasja.
W młodym wieku wstępuje do uczelni marynarki wojennej im. Francesco Morsini w Wenecji, jednak bez ukończenia trzyletnich studiów, kończąc jedynie naukę w liceum katolickim im. Massimiliano Massimo w Rzymie. Kończy studia na wydziale Prawa na uniwersytecie „La Sapienza” w Rzymie w 1971 roku, a następnie uczęszcza na niektóre zajęcia z Prawa Międzynarodowego na Columbia University w Nowym Jorku.
Według biura rejestrów Columbia University, w przeciwieństwie do błędnie rozprzestrzenianych informacji w internecie, nigdy nie zapisał się na uczelnię, ani nie uzyskał tytułu magistra w Columbia University Law School.
Rozpoczyna swoją karierę zawodową pracując w biurze prawniczym Chiomenti w Rzymie i w biurze Bergreen &amp; Bergreen w Nowym Jorku.
Wraz z przyjacielem Cristiano Rattazzi, bierze udział w wielu wyścigach na włoskich torach wyścigowych, będąc na pokładzie Fiat 500 Giannini w kolorze czerwieni koralowej. Oprócz tego jest zapisane jego przystąpienie do wyścigu Marathon de la Route w Nürburgring w sierpniu 1969 roku, na pokładzie samochodu FIAT 125 S seryjnej produkcji.
Przygodę międzynarodowych wyścigów rozpoczyna u boku Pino Ceccato, poza już wspomnianym Cristiano Rattazzi, jako kierowca samochodów FIAT 124 S i 125 S; przedstawiając się w dobrym świetle, został przywołany przez Cesare Fiorio jako oficjalny kierowca rajdowy Lancii we współpracy z Daniele Audetto.
Pierwszym wyścigiem rajdowym obu kierowców był Rally d’Italia w San Remo na pokładzie Lancii Fulvia 1600 HF; następnie przystępując również do wyścigów na wyspie Elba, wyścigów „999 minut” i Rally del Medio Adriatico.
Pierwsze kontakty z Ferrari.
Kontakt z Enzo Ferrari rozpoczął się wówczas, gdy młody Luca, będąc gościem transmisji radiowej, odparł ciężki atak ze strony jednego ze słuchaczy, który uważał, że ryzyko jest zbyteczne w sporcie takim jak wyścigi samochodowe.
W 1973 wstępuje do Ferrari jako asystent Enzo Ferrari i był odpowiedzialny za stajnię wyścigową Ferrari. Pod jego zarządem Ferrari powraca dominując w wyścigach Formuły 1 zdobywając tytuł mistrzostw świata konstruktorów Formuły 1 przez trzy lata z rzędu, od 1975 do 1977 roku, oraz dwa tytuły mistrza świata w Formule 1 wraz z Niki Laudą w latach 1975 i 1977, niewiele brakowało aby zdobyć również tytuł w 1976 roku. Od jedenastu lat zespół Ferrari nie osiągał takich nagród.
Doświadczenia międzynarodowe.
Pozostawia Ferrari w 1977 roku i staje się odpowiedzialnym za stosunki międzynarodowe firmy FIAT. Wykonywał to zadanie aż do 1981 roku. Następnie dzięki kolejnym znajomościom zostaje powołany na dyrektora generalnego Itedi, organizacji typu "holding" która zarządza dziennikiem "La Stampa" oraz innymi działalnościami Fiat Group w sektorze wydawniczym.
Od 1984 do 1986 roku jest dyrektorem generalnym Cinzano International, spółki Exor – Instituto Finanziario Industriale (IFI), i jest odpowiedzialny za zorganizowanie przystąpienia do regat o "America’s Cup" zespołu "Azzurra Challenge". Dzięki aktywności żeglarskiej Montezemolo ma zaszczyt podniesienia wizerunku Cinzano, jednak ta zasługa uległa przeszkodzie za sprawą błędnego wyboru przedsiębiorczego młodego Cordero di Montezemolo. W konsekwencji nie wyprodukowano wystarczającej ilości towaru, aby zaspokoić ilość zleceń, dlatego też Cinzano tylko w nieznacznym stopniu podnosi wizerunek własnej marki. Przy okazji przejścia do Cinzano, Cesare Romiti oświadcza na łamach dziennika La Repubblica w 1985 roku: „W firmie Fiat, znaleźliśmy wiele osób, które domagały się pieniędzy, aby przedstawić kogoś dla Adwokata. Jednego z nich wsadziliśmy do więzienia, drugiego wysłaliśmy do Cinzano” na co Montezemolo się zgodził: „To prawda, że popełniłem błąd. Aby wzmocnić kontakt z Gianni Agnelli pozwoliłem sobie wydać osiemdziesiąt milionów na skrzynkę z pustą księgą Enzo Biagi”. Za przyznanie się do winy nie został nigdy osądzony.
Nagrody.
W 1997 otrzymał Trofeum Lorenzo Bandiniego.

</doc>
<doc id="1658998" url="https://pl.wikipedia.org/wiki?curid=1658998" title="De Jouwer">
De Jouwer



</doc>
<doc id="1659008" url="https://pl.wikipedia.org/wiki?curid=1659008" title="Aleksandr Rodzianko">
Aleksandr Rodzianko

Aleksandr Pawłowicz Rodzianko, ros. Александр Павлович Родзянко (ur. 13 sierpnia 1879, zm. 6 maja 1970 w Nowym Jorku) – rosyjski wojskowy (generał lejtnant), emigracyjny pisarz i działacz kombatancki.
Życiorys.
W latach 1897–1899 jako kornet służył w pułku kawalergardzkim w składzie Korpusu Paziów. Jednocześnie uprawiał sport konny. W 1902 roku uczestniczył w międzynarodowych zawodach konnych w Turynie. W 1903 roku wansował do stopnia porucznika. W 1907 roku ukończył oficerską szkołę kawaleryjską ze stopniem sztabsrotmistrza, zaś we wrześniu 1908 roku francuską szkołę kawaleryjską w Saumur. Następnie tymczasowo dowodził szwadronem kawalerii Jego Wysokości, po czym w 1909 roku przejął dowództwo pułkowego oddziału ćwiczebnego. Od końca 1909 r. dowodził 2 szwadronem kawalerii. 6 grudnia 1911 roki awansował do stopnia rotmistrza, a rok później - pułkownika. W 1912 roku wziął udział w Igrzyskach Olimpijskich w Sztokholmie. 
Brał udział w I wojnie światowej w szeregach 2 pułku kawalerii Kozaków kubańskich, zaś od października 1914 roku − 1 liniowego pułku kozackiego jako zastępca dowódcy. W lipcu 1915 roku powrócił do macierzystego pułku kawalergardzkiego. Od 1 maja 1916 roku dowodził pułkiem oficerskiej szkoły kawaleryjskiej, od 22 kwietnia 1917 roku − I brygadą 17 dywizji kawalerii. Od czerwca do lipca tego roku pełnił funkcję komendanta garnizonu Rygi. Od 1 października tymczasowo dowodził 17 dywizją kawalerii. Po zawarciu między bolszewikami i Niemcami pokoju brzeskiego w marcu 1918 roku, wraz z częścią sztabu Frontu Północnego pozostał w Pskowie. Został internowany przez Niemców i trafił do obozu w Niemczech. 
Kiedy wojska niemieckie opuściły miasto 25 listopada tego roku, przyjechał do Rygi, gdzie na brytyjskim okręcie wojennym wraz z księciem Anatolijem P. Liwenem spotkał się z przedstawicielem Ententy. Uzyskał zgodę uzyskania pomocy dla sformowania antybolszewickich oddziałów wojskowych w państwach bałtyckich. Jednakże została ona wkrótce cofnięta, w związku z czym uzyskał wsparcie od Niemców. Jego oddziały weszły w skład Pskowskiego Korpusu Ochotniczego, którego dowództwo mianowało A. P. Rodziankę generałem majorem. 20 stycznia 1919 roku przybył on do Rewla w Estonii, otrzymując dowództwo Południowej Grupy Wojsk Korpusu Północnego, która działała w rejonie Juriewa. W lutym tego roku sformował, a następnie został dowódcą 2 brygady Korpusu. Pod koniec lutego brygada powstrzymała natarcie oddziałów bolszewickich na Psków. W kwietniu przy wsparciu części oficerów rosyjskich i dowództwa armii estońskiej przejął faktyczne dowództwo Korpusu Północnego. W maju zorganizował wiosenną nieudaną ofensywę z terytorium Estonii na Piotrogród. 
1 czerwca objął formalnie dowództwo Korpusu (przemianowanego na Korpus Północno-Zachodni, a następnie na Armię Północno-Zachodnią). Od sierpnia był skonfliktowany z gen. lejt. Nikołajem N. Judeniczem, który zyskiwał coraz większy autorytet wśród żołnierzy. Generał A. P. Rodzianko przygotowywał plan jesiennej ofensywy na Piotrogród. 2 października w stopniu generała lejtnanta został zastępcą dowódcy Armii gen. N. N. Judenicza. Objął dowództwo 3 dywizji, która zdobyła Gatczynę i Carskie Sioło. 23 listopada został wysłany do Wielkiej Brytanii w celu zdobycia finansowej i materialnej pomocy. Po rozformowaniu Armii Północno-Zachodniej 22 stycznia 1920 roku, wyjechał poprzez Sztokholm do Niemiec. W 1921 roku w Berlinie opublikował swoje wspomnienia z okresu wojny domowej pt. "Воспоминания о Северо-Западной армии", w których mocno skrytykował gen. N. N. Judenicza. Następnie wyemigrował do USA, gdzie stanął na czele pułkowego stowarzyszenia kawalergardów i miejscowego Związku Paziów.
Linki zewnętrzne.
Biografia gen. Aleksandra P. Rodzianki (jęz. rosyjski)

</doc>
<doc id="1659012" url="https://pl.wikipedia.org/wiki?curid=1659012" title="Wieniec-Lipiny">
Wieniec-Lipiny



</doc>
<doc id="1659020" url="https://pl.wikipedia.org/wiki?curid=1659020" title="Waiśja">
Waiśja



</doc>
<doc id="1659021" url="https://pl.wikipedia.org/wiki?curid=1659021" title="Scheduled Tribes">
Scheduled Tribes



</doc>
<doc id="1659023" url="https://pl.wikipedia.org/wiki?curid=1659023" title="Turandot (radioodbiornik)">
Turandot (radioodbiornik)

Turandot – polski monofoniczny radioodbiornik produkowany w Zakładach Radiowych im. Marcina Kasprzaka w Warszawie. Umożliwia odbiór stacji na falach długich, średnich, krótkich i UKF. Posiada 8 obwodów strojonych (9 dla UKF), wbudowaną antenę ferrytową, pojemnościową i dipolową, regulatory barwy tonów (klawiszowe i dwa obrotowe), oraz gniazda antenowe, gramofonowo-magnetofonowe i głośnikowe. Układ odbiornika (superheterodynowy), zmontowany jest na płytce drukowanej. Elementami aktywnymi jest 6 lamp elektronowych (ECH 81, ECC 85, EBF 89, ECC 83, EL 84 i EM 80). Układ elektroniczny zawiera również 2 diody germanowe (DOG 53) i prostownik selenowy (SPS-6B-250/100).

</doc>
<doc id="1659024" url="https://pl.wikipedia.org/wiki?curid=1659024" title="Scheduled Castes">
Scheduled Castes



</doc>
<doc id="1659025" url="https://pl.wikipedia.org/wiki?curid=1659025" title="NIYA">
NIYA

Niya - piąty album studyjny polskiej grupy muzycznej Batalion d’Amour. Wydawnictwo ukazało się w grudniu 2005 roku nakładem wytwórni muzycznej Metal Mind Productions.

</doc>
<doc id="1659028" url="https://pl.wikipedia.org/wiki?curid=1659028" title="Adagio 62126">
Adagio 62126

Adagio 62126 – polski radioodbiornik produkowany w Zakładach Radiowych Diora. Umożliwia odbiór stacji na falach długich, średnich i krótkich. Posiada płynną regulację barwy dźwięku, wbudowaną antenę ferrytową i automatyczną regulację wzmocnienia. Układ odbiornika (superheterodynowy) zmontowany jest na płytce drukowanej i zawiera 3 lampy elektronowe (ECH 81, EBF 89 i ECL 82).

</doc>
<doc id="1659029" url="https://pl.wikipedia.org/wiki?curid=1659029" title="Nasi goreng">
Nasi goreng

Nasi goreng (malajski/indonez. dosł. „smażony ryż”) – tradycyjne danie kuchni malajskiej i indonezyjskiej, w swojej najprostszej postaci składające się z uprzednio ugotowanego i pozostawionego do wystudzenia ryżu, usmażonego z dodatkiem cebuli i przypraw.
Historia.
Potrawa pochodzi z kuchni chińskiej, gdzie nosi nazwę 炒飯 (pinyin: "chăofàn", również w znaczeniu „smażony ryż”). Prawdopodobnie przybyła na Półwysep Malajski wraz z imigrantami chińskimi i uległa pewnej modyfikacji pod wpływem miejscowych upodobań kulinarnych.
Nasi goreng jako narodowe danie indonezyjskie.
W wersji indonezyjskiej podstawowymi składnikami są: ryż, "kecap manis" (słodki sos sojowy), oraz liczne inne dodatki, jak pokrojony omlet, warzywa, mięso, sambal, "kerupuk" (chrupki smażony makaron), sosy i dipy. Jest mocno przyprawiany lokalnymi korzeniami. Nasi goreng jest często spożywany jako danie bankietowe, ma wiele odmian.

</doc>
<doc id="1659035" url="https://pl.wikipedia.org/wiki?curid=1659035" title="Adam DMT-445">
Adam DMT-445

Adam DMT-445 – polski radioodbiornik z zegarem produkowany w Zakładach Radiowych Diora. Umożliwia odbiór stacji na falach długich, średnich krótkich i UKF. Posiada płynną regulację barwy dźwięku, wbudowaną antenę ferrytową, gniazda antenowe i uziemienia, gniazdo magnetofonowo-gramofonowe i przyciskowy przełącznik zakresów. Układ odbiornika (superheterodynowy) zawiera 10 tranzystorów i 9 diod. Wbudowany zegar klapkowy może automatycznie włączać i wyłączać odbiornik lub służyć jako budzik.

</doc>
<doc id="1659036" url="https://pl.wikipedia.org/wiki?curid=1659036" title="Pochwiak wielkopochwowy">
Pochwiak wielkopochwowy

Pochwiak wielkopochwowy, pochwiak pochwiasty ("Volvariella volvacea" (Bull.) Singer) – gatunek grzybów z rodziny łuskowcowatych ("Pluteaceae").
Systematyka i nazewnictwo.
Pozycja w klasyfikacji według Index Fungorum: "Volvariela, Pluteaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1786 r. Jean Baptiste Bulliard nadając mu nazwę "Agaricus volvaceus". Obecną, uznaną przez Index Fungorum nazwę nadał mu w 1951 r. Rolf Singer, przenosząc go do rodzaju "Volvariella".
Synonimów łacińskich jest 20. Niektóre z nich:
Alina Skirgiełło w 1999 r. wprowadziła nazwę pochwiak pochwiasty, Władysław Wojewoda jednak uznał ja za nieodpowiednią, gdyż wszystkie pochwiaki mają pochwę i w swoim zestawieniu wielkoowocnikowych grzybów Polski w 2003 podał nazwę pochwiak wielkopochwowy.
Występowanie i siedlisko.
W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Jest rzadki również w całej Europie.
Rośnie na próchnicznej ziemi i na rozkładających się resztkach organicznych.
Znaczenie.
Saprotrof, Grzyb jadalny. Jest uprawiany w Azji południowo-wschodniej i na Dalekim Wschodzie. Pochwiaki wielkopochwowe są bardzo popularne w kuchni tajskiej, kupowane są w krajach azjatyckich świeże, w Europie spotyka się jedynie suszone lub w puszkach.
Pochwiaki często uprawiane są na matach ze słomy ryżowej i zbierane niedojrzałe, przed pęknięciem osłony. Łatwo się przystosowują i dojrzewanie zajmuje im od czterech do pięciu dni. Najlepiej rosną w klimatach subtropikalnych o dużych rocznych opadach. Nie są znane żadne źródła mówiące o ich hodowli przed XIX wiekiem. Przypominają trującego muchomora zielonawego (sromotnikowego), ale odróżniają je od niego różowe zarodniki, białe w przypadku muchomora. Mimo tego, wiele osób, w szczególności imigrantów z południowo-wschodniej Azji, gdzie pochwiak wielkopochowy jest powszechny, zatruło się na skutek tej pomyłki.

</doc>
<doc id="1659039" url="https://pl.wikipedia.org/wiki?curid=1659039" title="Natalija Trocenko">
Natalija Trocenko

Natalija Trocenko, ukr. Наталія Троценко (ur. 7 listopada 1984) – ukraińska sztangistka, dwukrotna mistrzyni Europy.
Największym jej sukcesem jest dwukrotne mistrzostwo Europy. Tytuły najlepszej zawodniczki Starego Kontynentu zdobyła w Lignano Sabbiadoro w 2008 roku i rok później w Bukareszcie. Startuje w kategorii do 53 kg.

</doc>
<doc id="1659040" url="https://pl.wikipedia.org/wiki?curid=1659040" title="Hermann Schloffer">
Hermann Schloffer

Hermann Schloffer (ur. 13 maja 1868 w Grazu, zm. 21 stycznia 1937 w Pradze) – austriacki chirurg.
Studiował medycynę na Uniwersytecie we Fryburgu i w Grazu, w 1892 otrzymał tytuł doktora medycyny. Następnie praktykował w Pradze jako asystent i docent, od 1903 do 1911 chirurg i profesor na Uniwersytecie w Innsbrucku, a potem na Uniwersytecie Karola w Pradze.
W marcu 1907 Schloffer dokonał pierwszego zabiegu usunięcia gruczolaka przysadki z dojścia przez zatokę klinową. Pacjent zmarł po kilku tygodniach. Jego imię związane jest też z eponimiczną nazwą guza Schloffera, będącego guzem rzekomym powłok brzusznych wikłającym gojenie się rany pooperacyjnej.

</doc>
<doc id="1659041" url="https://pl.wikipedia.org/wiki?curid=1659041" title="Kościół św. Marcina w Oporowie">
Kościół św. Marcina w Oporowie

Kościół św. Marcina w Oporowie – zabytkowy, gotycki kościół parafialny z I poł. XV w. Jest to budowla jednonawowa, wzniesiona na planie wydłużonego prostokąta, z wieżą od strony zachodniej i kryptą grobową w podziemiach. Połączony jest z domem zakonnym ojców paulinów.

</doc>
<doc id="1659042" url="https://pl.wikipedia.org/wiki?curid=1659042" title="Jewgienij Znosko-Borowski">
Jewgienij Znosko-Borowski

Jewgienij Znosko-Borowski lub Eugène Znosko-Borovsky, ros. Евгений Александрович Зноско-Боровский (ur. 28 sierpnia 1884 w Pawłowsku, zm. 30 grudnia 1954 w Paryżu) – francuski szachista pochodzenia rosyjskiego, autor książek o tematyce szachowej, krytyk muzyczny, teatralny i literacki.
Życiorys.
Pierwsze szachowe sukcesy odniósł na początku XX wieku na Turniejach Wszechrosyjskich: dz. VI-VII m. w Kijowie (1903, wspólnie z Mojżeszem Łowckim), IV m. w Sankt Petersburgu (1905/06) oraz dz. III-IV m. w Łodzi (1907, wspólnie z Henrykiem Salwe). W 1906 r. zadebiutował w Ostendzie na arenie międzynarodowej, zdobywając nagrodę za najpiękniejszą partię (przeciwko Amosowi Burnowi). W tym samym roku w silnie obsadzonym turnieju w Norymberdze podzielił IX-XI m. (wspólnie z Siegbertem Tarraschem i Milanem Vidmarem), otrzymując tytuł mistrza. W 1907 r. w kolejnym silnie i licznie obsadzonym (29 uczestników) turnieju w Ostendzie podzielił XII-XIV m. (wspólnie z Erichem Cohnem i Rudolfem Spielmannem), pokonując m.in. jednego ze zwycięzców, Akibę Rubinsteina.
Poza grą turniejową, zajmował się również organizacją życia szachowego na terenie Sankt Petersburga i Rosji, redagował również szachowe rubryki w kilku czasopismach. Po Rewolucji październikowej wyemigrował do Francji, przyjmując obywatelstwo tego kraju. W okresie międzywojennym uczestniczył w wielu turniejach, znaczące wyniki osiągając m.in. w Weston (1924, III m. za Maxem Euwe i George'em Alanem Thomasem), Paryżu (1930, I m.) oraz NIcei (1930, III m. za Saviellym Tartakowerem i George'em Alanem Thomasem). Po zakończeniu II wojny światowej w szachowych turniejach występował już bardzo rzadko, nie odnosząc sukcesów (m.in. Zaanstreek 1946 – ostatnie XII m. oraz Lucerna 1949 – przedostatnie VII m.).
Pomimo braku spektakularnych międzynarodowych sukcesów, uznawany był za silnego szachistę, zdolnego do pokonania najlepszych na świecie (na swoim koncie posiadał zwycięstwa nad m.in. José Raúlem Capablanką, Maxem Euwe, Dawidem Janowskim, Akibą Rubinsteinem i Siegbertem Tarraschem). Często uczestniczył w seansach symultanicznych, osiągając bardzo dobre wyniki. Według retrospektywnego systemu rankingowemu Chessmetrics, najwyższą punktację osiągnął w grudniu 1914 r., z wynikiem 2613 punktów notowany był wówczas na 18. miejscu na świecie. Był jednym z ostatnich żyjących szachistów o liczbie Morphy’ego równej 2.
Największe uznanie w świecie szachowym przyniosła mu działalność pisarska, jego książki ukazywały się w językach m.in. rosyjskim, niemieckim, francuskim, angielskim, hiszpańskim i były wielokrotnie przedrukowywane.

</doc>
<doc id="1659043" url="https://pl.wikipedia.org/wiki?curid=1659043" title="Eugene Znosko-Borowski">
Eugene Znosko-Borowski



</doc>
<doc id="1659054" url="https://pl.wikipedia.org/wiki?curid=1659054" title="Made In Brooklyn">
Made In Brooklyn



</doc>
<doc id="1659055" url="https://pl.wikipedia.org/wiki?curid=1659055" title="Phoenix (film)">
Phoenix (film)

Phoenix ("Phoenix") – amerykański film sensacyjny z roku 1998.
Fabuła.
Harry Collins jest doświadczonym gliniarzem z Phoenix. To porządny facet, ale ma jedną poważną wadę - jest nałogowym hazardzistą. Popada w poważne długi finansowe. Ale lichwiarz ma dla niego propozycje - w zamian za umorzenie długów, Harry wykona mokrą robotę. Zamiast tego, policjant z 4 kumplami planują napad na kasyno miejscowego gangstera...

</doc>
<doc id="1659058" url="https://pl.wikipedia.org/wiki?curid=1659058" title="JWM">
JWM

JWM ("Joe’s Window Manager") – menadżer okien dla X Window System stworzony przez Joe Wingbermuehle’a. Został napisany w języku C i wykorzystuje jedynie Xlib jako minimum. Poprzez odpowiednie flagi kompilacji można dodać obsługę:
JWM zapewnia interfejs podobny do Windows 98, który można modyfikować za pomocą motywów. Joe’s Window Manager jest domyślnym menadżerem okien w takich dystrybucjach jak Damn Small Linux i Puppy Linux.

</doc>
<doc id="1659059" url="https://pl.wikipedia.org/wiki?curid=1659059" title="Mistrzostwa Europy w Zapasach 2008">
Mistrzostwa Europy w Zapasach 2008

63. Mistrzostwa Europy w zapasach odbywały się od 1 kwietnia do 6 kwietnia w 2008 roku w Tampere w Finlandii.

</doc>
<doc id="1659060" url="https://pl.wikipedia.org/wiki?curid=1659060" title="Bożena Gaj">
Bożena Gaj

Bożena Gaj (ur. 23 grudnia 1951 w Proszowicach) – polska nauczycielka i polityk, posłanka na Sejm I kadencji.
Życiorys.
Ukończyła w 1974 studia na Wydziale Filologii Słowiańskiej Uniwersytetu Jagiellońskiego. Pracowała jako nauczycielka języka polskiego. W latach 1991–1993 sprawowała mandat posłanki na Sejm I kadencji. Została wybrana z listy Sojuszu Kobiet Przeciw Trudnościom Życia, zblokowanej z KPN. Należała do klubu parlamentarnego Konfederacji Polski Niepodległej. Zasiadała w Komisji Edukacji, Nauki i Postępu Technicznego oraz w Komisji Polityki Społecznej.

</doc>
<doc id="1659063" url="https://pl.wikipedia.org/wiki?curid=1659063" title="Joe's Window Manager">
Joe's Window Manager



</doc>
<doc id="1659066" url="https://pl.wikipedia.org/wiki?curid=1659066" title="Tom Goegebuer">
Tom Goegebuer

Tom Goegebuer (ur. 27 marca 1975 w Gandawie) – belgijski sztangista, mistrz Europy.
Największym jego sukcesem jest mistrzostwo Europy w Bukareszcie zdobyte w 2009 roku w kategorii do 56 kg.

</doc>
<doc id="1659072" url="https://pl.wikipedia.org/wiki?curid=1659072" title="Maria Barucka">
Maria Barucka

Maria Teresa Barucka (ur. 14 września 1939 w Częstochowie) – polska pedagog i polityk, posłanka na Sejm RP I kadencji.
Życiorys.
Urodzona w rodzinie robotniczej. W 1953 ukończyła Szkołę Podstawową Nr 22 w Częstochowie. Później uczęszczała do Liceum Pedagogicznego dla Wychowawczyń Przedszkoli w Częstochowie, a następnie do Liceum Ogólnokształcącego dla Pracujących, które ukończyła 14 czerwca 1957. Studiowała na Politechnice Częstochowskiej, a potem na Wieczorowym Uniwersytecie Marksizmu-Leninizmu w Częstochowie. 20 czerwca 1970 ukończyła studia pedagogiczne na Wydziale Humanistycznym Uniwersytetu Marii Curie-Skłodowskiej w Lublinie. Pracowała w szkołach częstochowskich (podstawowych i LO), głównie jako nauczycielka. W latach 80. działała w „Solidarności”. Była współzałożycielką Unii Laikatu Katolickiego, pełniła też liczne funkcje społeczne.
W 1991 uzyskała mandat posłanki na Sejm I kadencji. Została wybrana z listy ogólnopolskiej kandydatów w okręgu częstochowskim z ramienia Wyborczej Akcji Katolickiej. Należała do Klubu Parlamentarnego Zjednoczenia Chrześcijańsko-Narodowego. Zasiadała w Komisji Edukacji, Nauki i Postępu Technicznego, a także w dwóch podkomisjach. W 1993 organizowała regionalne struktury Bezpartyjnego Bloku Wspierania Reform, później wycofała się z działalności politycznej.

</doc>
<doc id="1659073" url="https://pl.wikipedia.org/wiki?curid=1659073" title="Natalja Zabołotna">
Natalja Zabołotna

Natalja Aleksandrowna Zabołotna (ros. Наталья Александровна Заболотная; ur. 15 sierpnia 1985 w Salsku) – rosyjska sztangistka, wicemistrzyni olimpijska z Aten, trzykrotna wicemistrzyni świata, pięciokrotna mistrzyni Europy.
Największym jej sukcesem jest srebrny medal igrzysk olimpijskich 2004. Startowała w kategorii do 75 kg. Podczas igrzysk olimpijskich w Londynie w 2012 roku zajęła drugie miejsce w wadze ciężkiej, jednak została zdyskwalifikowana za stosowanie dopingu.

</doc>
<doc id="1659075" url="https://pl.wikipedia.org/wiki?curid=1659075" title="Mistrzostwa Świata w Hokeju na Lodzie 2009/Pierwsza Dywizja">
Mistrzostwa Świata w Hokeju na Lodzie 2009/Pierwsza Dywizja



</doc>
<doc id="1659078" url="https://pl.wikipedia.org/wiki?curid=1659078" title="Swietłana Carukajewa">
Swietłana Carukajewa

Swietłana Kaspołatowna Carukajewa (ros. Светлана Касполатовна Царукаева; ur. 25 grudnia 1987 w Władykaukazie) – rosyjska sztangistka, czterokrotna medalistka mistrzostw świata i trzykrotna medalistka mistrzostw Europy. Startowała w kategorii do 63 kg. 
W 2012 roku zdobyła srebrny medal podczas igrzysk olimpijskich w Londynie, wyprzedziła ją tylko Majia Maneza z Kazachstanu. W kwietniu 2017 roku została zdyskwalifikowana i pozbawiona medalu po tym jak w jej organizmie wykryto doping. Brała też udział w igrzyskach olimpijskich w Pekinie cztery lata wcześniej, jednak nie była klasyfikowana. 
Na mistrzostwach świata w Paryżu w 2011 roku zwyciężyła, ustanawiając rekord świata w rwaniu z wynikiem 117 kg. Ponadto wywalczyła srebrne medale podczas mistrzostw świata w Santo Domingo (2006), mistrzostw świata w Chiang Mai (2007) i mistrzostw świata w Goyang (2009).
Linki zewnętrzne.
 

</doc>
<doc id="1659080" url="https://pl.wikipedia.org/wiki?curid=1659080" title="Lee McConnell">
Lee McConnell

Lee McConnell (ur. 9 października 1978) – szkocka lekkoatletka odnosząca największe sukcesy w sprintach i biegach sztafetowych. W 2017 roku po dyskwalifikacji sztafety rosyjskiej przyznano sztafecie brytyjskiej, w której skład wchodziła również McConnell brązowy medal mistrzostw świata z Berlina, oraz mistrzostw świata z Daegu.

</doc>
<doc id="1659084" url="https://pl.wikipedia.org/wiki?curid=1659084" title="Walenty Marchlewski">
Walenty Marchlewski

Walenty Marchlewski (ur. 14 lutego 1898 w Kurkorzu w powiecie wąbrzeskim, zm. 26 marca 1925 w Poznaniu) – podporucznik obserwator Wojska Polskiego, kawaler Orderu Virtuti Militari.
Życiorys.
Urodził się w rodzinie Walentego i matki z Pierzgalskich. 21 lipca 1917, po złożeniu matury w Gnieźnie, został powołany do służby w armii niemieckiej i przydzielony do 49 pułku piechoty. 24 czerwca 1917 roku został skierowany do szkoły lotniczej przy 2 Lotniczym Oddziale Zapasowym w Pile (niem. "Fliegerersatz Abteilung Nr. 2"). 21 lutego 1919, po zakończeniu działań wojennych, zgłosił się do służby w Armii Wielkopolskiej. Został przydzielony do Szkoły Lotniczej w Poznaniu, skąd został skierowany na I Kurs Oficerskiej Szkoły Obserwatorów Lotniczych w Warszawie. Kursu nie ukończył z powodu skierowania do Szkoły Podchorążych Piechoty w Warszawie, którą ukończył w styczniu 1920 roku z pierwszą lokatą.
W styczniu został skierowany na III kurs Oficerskiej Szkoły Obserwatorów Lotniczych, który ukończył w czerwcu i został przydzielony do 8 eskadry wywiadowczej jako obserwator. W czasie wojny z bolszewikami wykazał wielką odwagę i zaangażowanie.
Po zakończeniu działań wojennych ukończył jeszcze Szkołę Podchorążych Piechoty w Bydgoszczy. We wrześniu 1921 roku, przeniesiony został do rezerwy, ale z równoczesnym zatrzymaniem w służbie czynnej. Zweryfikowany w stopniu podporucznika ze starszeństwem z dniem 1 czerwca 1919 w korpusie oficerów aeronautycznych. W tym samym roku rozpoczął studia prawnicze na Uniwersytecie Poznańskim. W styczniu 1925 roku został przeniesiony z 1 do 3 pułku lotniczego w Poznaniu i przydzielony do 31 eskadry lotniczej.
Zginął 26 marca 1925 roku w wypadku lotniczym. Czekając na start na lotnisku został uderzony w głowę skrzydłem innego lądującego samolotu. Zginął na miejscu. Został pochowany na cmentarzu garnizonowym w Poznaniu.

</doc>
<doc id="1659086" url="https://pl.wikipedia.org/wiki?curid=1659086" title="Tatjana Matwiejewa">
Tatjana Matwiejewa

Tatjana Matwiejewa (ros. Татьяна Матвеева; ur. 26 lutego 1985 w Zimie) – rosyjska sztangistka, wicemistrzyni świata, mistrzyni Europy. Obecnie startuje w kategorii do 69 kg.

</doc>
<doc id="1659087" url="https://pl.wikipedia.org/wiki?curid=1659087" title="Oblężenie Warszawy (1794)">
Oblężenie Warszawy (1794)



</doc>
<doc id="1659089" url="https://pl.wikipedia.org/wiki?curid=1659089" title="Jorge Álvares">
Jorge Álvares

Jorge Álvares (zm. 8 lipca 1521) – portugalski podróżnik i żeglarz. Pierwszy Europejczyk, który dotarł drogą morską do Chin.
W 1513 został wysłany przez wicekróla Goa Afonso de Albuquerque na wyczarterowanej od Birmańczyków dżonce z Malakki w celu zbadania możliwości nawiązania kontaktów handlowych z Chinami. Dotarł do wyspy Lantau i w delcie Rzeki Perłowej założył pierwsze osady portugalskie.

</doc>
<doc id="1659090" url="https://pl.wikipedia.org/wiki?curid=1659090" title="Jadwiga Berak">
Jadwiga Berak

Jadwiga Berak (ur. 15 października 1945 w Białymstoku, zm. 6 października 2017) – polska urzędniczka i polityk, posłanka na Sejm RP I kadencji, była wiceminister rolnictwa.
Życiorys.
Z wykształcenia specjalistka ochrony roślin. Ukończyła studia na Wydziale Rolniczym Akademii Rolniczej w Lublinie. Pracowała m.in. w Centralnym Urzędzie Planowania, bankowości spółdzielczej i inspekcji ochrony roślin.
Była związana z Klubem Inteligencji Katolickiej w Radomiu. W 1991 kandydowała do Sejmu w okręgu radomskim z listy Wyborczej Akcji Katolickiej. Mandat objęła w 1992, zastępując zmarłego w trakcie kadencji Mariana Kępkę i wykonując go do 1993. Należała do klubu parlamentarnego Zjednoczenia Chrześcijańsko-Narodowego. Zasiadała w Komisji Rolnictwa i Gospodarki Żywnościowej, Komisji Polityki Gospodarczej, Budżetu i Finansów oraz Komisji Nadzwyczajnej do rozpatrzenia projektów ustaw w ramach Paktu o przedsiębiorstwie państwowym.
W 1997 bez powodzenia kandydowała do Sejmu z listy Akcji Wyborczej Solidarność (z rekomendacji Koalicji Konserwatywnej, do której należała od 1994). Wiosną 1998 premier Jerzy Buzek powołał ją na funkcję podsekretarza stanu w Ministerstwie Rolnictwa i Gospodarki Żywnościowej (przekształconym następnie w Ministerstwo Rolnictwa i Rozwoju Wsi). Stanowisko to zajmowała do jesieni 2001.
Pochowana na cmentarzu komunalnym w Radomiu.

</doc>
<doc id="1659091" url="https://pl.wikipedia.org/wiki?curid=1659091" title="Ruth Kasirye">
Ruth Kasirye

Ruth Kasirye (ur. 10 czerwca 1982 w Mukono) – norweska sztangistka, dwukrotna wicemistrzyni Europy. Startuje w kategorii do 63 kg.

</doc>
<doc id="1659095" url="https://pl.wikipedia.org/wiki?curid=1659095" title="NKF Japanese Encoder">
NKF Japanese Encoder

nkf (skrót od Network Kanji Filter) - program dla systemu UNIX służący do kodowania znaków w języku japońskim. Wspiera JIS, Shift JIS, EUC-JP, a także Unicode.
Linki zewnętrzne.
http://sourceforge.jp/projects/nkf/ - Strona projektu w języku japońskim.

</doc>
<doc id="1659099" url="https://pl.wikipedia.org/wiki?curid=1659099" title="Triduum paschalne">
Triduum paschalne



</doc>
<doc id="1659100" url="https://pl.wikipedia.org/wiki?curid=1659100" title="Muhadżirstwo">
Muhadżirstwo



</doc>
<doc id="1659103" url="https://pl.wikipedia.org/wiki?curid=1659103" title="Nicholas Pileggi">
Nicholas Pileggi

Nicholas D. Pileggi (ur. 22 lutego 1933 w Nowym Jorku) – amerykański pisarz, scenarzysta i producent filmowy pochodzenia włoskiego.
Napisał dwie powieści – "Chłopcy z ferajny" ("Wiseguy: Life in a Mafia Family") i "Casino" – o tematyce dotyczącej działania gangów i mafii w Stanach Zjednoczonych. Obie zostały zekranizowane przez Martina Scorsese. Pileggi wraz z Scorsesem był współautorem scenariuszy obu filmów. Obok scenariopisarstwa zajmuje się także działalnością producencką.
W 1987 poślubił dziennikarkę i scenarzystkę Norę Ephron, która zmarła w 2012.

</doc>
<doc id="1659104" url="https://pl.wikipedia.org/wiki?curid=1659104" title="Zespół klasztorny Sióstr Boromeuszek w Jastrzębiu-Zdroju">
Zespół klasztorny Sióstr Boromeuszek w Jastrzębiu-Zdroju

Klasztor Sióstr Boromeuszek i kościół Najświętszego Serca Pana Jezusa – zespół rzymskokatolickich obiektów sakralnych mieszczący się na terenie Jastrzębia-Zdroju na osiedlu Zdrój. 
W jego skład wchodzą: 

</doc>
<doc id="1659109" url="https://pl.wikipedia.org/wiki?curid=1659109" title="Eqrem Çabej">
Eqrem Çabej

Eqrem Hysen Çabej (ur. 7 sierpnia 1908 w Eskişehirze, Imperium Osmańskie, zm. 13 sierpnia 1980 w Rzymie) – albański językoznawca i etnolog.
Życiorys.
Syn Hysena i Lishesh. W dzieciństwie przeniósł się wraz z rodziną do Gjirokastry. W 1921 ukończył tam szkołę elementarną, W 1923 wyjechał do Austrii, gdzie ukończył gimnazjum w Klagenfurcie, a następnie podjął studia z zakresu filologii i językoznawstwa w Grazu i w Wiedniu. W Wiedniu zetknął się z czołówką ówczesnych slawistów i historyków – Paulem Kretschmerem, Nikołajem Trubieckojem, Karlem Patschem i Norbertem Joklem. Pod kierunkiem Jokla, Çabej poświęcił się badaniom nad ewolucją języka albańskiego i zbierał materiały wśród mieszkających na Sycylii Arboreszy.
Pierwszy tekst, który opublikował w 1929 dotyczył poezji Lasgusha Poradeciego. 7 października 1933 obronił pracę doktorską, opublikowaną później w piśmie "Italoalbanische Studien", wydawanym w Wiedniu. Rok później powrócił do Albanii i podjął pracę nauczyciela języka albańskiego w gimnazjum w Szkodrze, a następnie w Elbasanie i w liceum w Tiranie. Po agresji włoskiej na Albanię w 1939, wyjechał z kraju i do 1944 przebywał w Rzymie.
W 1942 odmówił propozycji pracy w Instytucie Studiów Albańskich, działającym pod egidą włoską. W czasie okupacji niemieckiej przez kilka miesięcy piastował tekę ministra edukacji w rządzie Rexhepa Mitrovicy. W lipcu 1944 powrócił do kraju, gdzie został jednym z organizatorów Instytutu Nauk – centralnej instytucji naukowej, która przygotowała utworzenie pierwszego w dziejach Albanii uniwersytetu. W 1952 otrzymał tytuł profesora. Był specjalistą w zakresie fonetyki języka albańskiego, ale także literatury albańskiej i etnologii. W 1972 był członkiem komisji, przygotowującej nowy, ujednolicony standard współczesnego języka albańskiego i jednym z założycieli Albańskiej Akademii Nauk.
Imię Çabeja nosi uniwersytet w Gjirokastrze, a także ulice w Tiranie, Prisztinie i w Prizrenie. W 2003 (pośmiertnie) został uhonorowany orderem "Honor Narodu" (Nderi i Kombit).

</doc>
<doc id="1659110" url="https://pl.wikipedia.org/wiki?curid=1659110" title="Lycurgus (piłka siatkowa mężczyzn)">
Lycurgus (piłka siatkowa mężczyzn)

Lycurgus – holenderski męski klub siatkarski z Groningen założony w 1952 roku. Trzykrotny mistrz Holandii, czterokrotny zdobywca Pucharu Holandii i sześciokrotny zwycięzca meczu o Superpuchar Holandii.
W sezonie 2017/2018 występuje w najwyższej klasie rozgrywek klubowych w Holandii - Eredivisie - pod nazwą Abiant Lycurgus Groningen.
Historia.
Klub Lycurgus założyli 19 września 1952 roku Joop van der Veen, Harm Veenhoff i Dick van Mansom. Trzej założyciele byli wcześniej członkami klubu Oranje Nassau. Początkowo klub składał się z dwóch sekcji: siatkarskiej i piłkarskiej. W 1977 roku, po ogłoszeniu bankructwa przez sekcję siatkarską, sekcja piłkarska postanowiła się oderwać i utworzyć oddzielny klub pod tą samą nazwą.
Lycurgus po raz pierwszy do Eredivisie awansował w 1973 roku. Z najwyższej klasy rozgrywkowej spadł w 1987 roku. Klub powrócił do Eredivisie w 1998 roku, w której utrzymał się do końca sezonu 2001/2002. Przed sezonem 2002/2003 głównym sponsorem Lycurgus została firma Anker Groep i od tego sezonu przyjął nazwę Anker Groep Lycurgus. Po roku gry w 1e divisie, w sezonie 2003/2004 klub ponownie występował w Eredivisie. W sezonie 2005-2006, po uzyskaniu nowego głównego sponsora, klub występował pod nazwą Menzis Lycurgus. W latach 2006-2008 Lycurgus startował pod szyldem firmy Bol Networks pod nazwą Bol Networks Lycurgus.
Od sezonu 2008/2009 głównym sponsorem klubu jest firma Abiant Uitzendgroep (do 2011 roku nosząca nazwę AB Groningen), stąd klub przyjął nazwę AB Groningen Lycurgus, a od sezonu 2011/2012 - Abiant Lycurgus Groningen. W sezonie 2008/2009 Lycurgus zadebiutował w europejskich pucharach - w Pucharze Challenge odpadł w 1/16 finału. W sezonie 2015/2016 Abiant Lycurgus Groningen zdobył pierwszy tytuł mistrza Holandii, zwyciężył także w rozgrywkach Pucharu Holandii i w meczu o Superpuchar. W sezonie 2016/2017 obronił tytuł mistrzowski oraz zdobył Superpuchar. Zadebiutował także w eliminacjach do Ligi Mistrzów, gdzie w III rundzie uległ belgijskiemu klubowi .
Bilans od sezonu 1998/1999.
Poziom rozgrywek:
Kadra.
Sezon 2017/2018
Sezon 2008/2009

</doc>
<doc id="1659112" url="https://pl.wikipedia.org/wiki?curid=1659112" title="AB Groningen/Lycurgus">
AB Groningen/Lycurgus



</doc>
<doc id="1659113" url="https://pl.wikipedia.org/wiki?curid=1659113" title="Ludwik Nazimek">
Ludwik Nazimek

Ludwik Nazimek (ur. 21 sierpnia 1890 w Niepołomicach, zm. 11 lipca 1922 w Krakowie) – porucznik pilot Wojska Polskiego, kawaler Krzyża Srebrnego Orderu Wojennego Virtuti Militari.
Życiorys.
Był synem Józefa i Marii z Sumarów. Maturę złożył w Gimnazjum Realnym w Krakowie. W marcu 1909 zgłosił się na ochotnika do odbycia jednorocznej służby w cesarskiej i królewskiej Armii. Po zakończeniu służby wojskowej rozpoczął studia w Akademii Handlowej w Wiedniu. 1 sierpnia 1914 został zmobilizowany do 13 pułku piechoty. W jego składzie, w czasie I wojny światowej, walczył na froncie wschodnim. Był czterokrotnie ranny. W 1918 został skierowany do Szkoły Lotniczej w Wiener Neustadt. Szkołę ukończył z licencją pilota w stopniu chorążego i przydzielony został do parku lotniczego na lotnisku rakowickim w Krakowie. Tam zastał go koniec wojny.
W listopadzie 1918 wziął czynny udział w zajęciu lotniska rakowickiego, rozbrojeniu austriackiej załogi i przejęciu sprzętu. Pod koniec tego miesiąca rozpoczął służbę w 1 eskadrze wywiadowczej w Krakowie, jednak szybko został przeniesiony na stanowisko instruktora do Niższej Szkoły Pilotów. W czasie wojny z bolszewikami został przydzielony do 5 eskadry wywiadowczej i z nią wyruszył na front. W czasie walk na Ukrainie oraz walk z 1 Armią Konną pod Lwowem odznaczył się męstwem i wielkim zaangażowaniem. 12 lipca 1920 został awansowany został na podporucznika przez dowódcę Frontu Południowego. 14 października tego roku został zatwierdzony w stopniu podporucznika wojsk lotniczych i zaliczony do rezerwy z równoczesnym powołaniem do czynnej służby na czas wojny.
Po zawarciu rozejmu skierowany został wraz z eskadrą do Przemyśla. Tam w grudniu 1921 został ciężko ranny w wypadku lotniczym. Po sześciomiesięcznym leczeniu wrócił do lotnictwa. Został przydzielony do 2 pułku lotniczego w Krakowie. 3 maja 1922 został zweryfikowany w stopniu porucznika ze starszeństwem z 1 czerwca 1919 i 3. lokatą w korpusie oficerów aeronautycznych. 11 lipca tego roku zginął śmiercią lotnika w czasie lotu służbowego. Został pochowany na Cmentarzu Rakowickim.

</doc>
<doc id="1659115" url="https://pl.wikipedia.org/wiki?curid=1659115" title="Coup de grâce">
Coup de grâce

Coup de grâce (fr. wym. ), także cios łaski, cios miłosierdzia – śmiertelny cios zadany cierpiącej lub rannej istocie (czyli po prostu dobicie jej). W tym wyrażeniu zamyka się dobijanie cywili lub żołnierzy, przyjaciół lub wrogów za zgodą lub bez ich zgody. "Coup de grâce" może również oznaczać zniszczenie tonącego statku. Podczas II wojny światowej uszkodzone statki były często niszczone przez własną eskortę, gdyż po prostu nie opłacało się ich naprawiać. Zwrot ten może również oznaczać popełniane przez samurajów seppuku.
W klasycznych pojedynkach na śmierć i życie, gdy jeden z walczących został poważnie ranny, dobijano go. Podobnie było w czasie walk gladiatorów, w tym przypadku jednak najpierw potrzebna była zgoda cesarza.
Innym znaczeniem wyrażenia "coup de grâce" jest śmiertelny cios kata zadany dogorywającej ofierze tortur.

</doc>
<doc id="1659116" url="https://pl.wikipedia.org/wiki?curid=1659116" title="Efekt pamięciowy">
Efekt pamięciowy



</doc>
<doc id="1659117" url="https://pl.wikipedia.org/wiki?curid=1659117" title="Octavius Sturges">
Octavius Sturges

Octavius Sturges (ur. 19 sierpnia 1833 w Londynie, zm. 3 listopada 1894) – brytyjski lekarz, pediatra. Wprowadził do medycyny termin pląsawicy ("chorea").
Życiorys.
Urodził się w Connaught Square w Londynie 19 sierpnia 1833 roku jako dwunaste dziecko (ósmy syn – stąd imię) Johna i Elisabeth Sturgesów. Uczęszczał do King's College School, po czym został wysłany do East India Company's Military College w Addiscombe. Po ukończeniu nauki przez dwa lata służył w wojsku jako oficer w East India Company w Bombaju. Jego karierę wojskową zakończyło błędne rozpoznanie u niego tętniaka aorty. Z rokowaniem kilku miesięcy życia w 1857 powrócił do Anglii; tam stwierdzono u niego rozstrzeń serca, być może spowodowaną indyjskim klimatem. Do końca życia miał jednak niedomykalność zastawki mitralnej, objawiającą się m.in. typowym rumieniem policzków ("facies mitralis").
W lipcu 1858 rozpoczął naukę w Emmanuel College w Cambridge, a następnie rozpoczął praktykę w St. George's Hospital. W 1861 otrzymał tytuł B. A., w 1862 tytuł bakałarza (M. B.). W 1867 w Cambridge został doktorem medycyny (M. D.). Członek Royal College of Physicians od 1863, od 1870 z tytułem „fellow”. Prowadził też prywatną praktykę przy Wimpole Street. Od 1873 lekarz asystent w Children's Hospital przy Great Ormond Street. Jeden z założycieli Guthrie Society, wybrany na dwa lata na przewodniczącego pierwszej kadencji.
Miał słaby słuch, co prawdopodobnie przyczyniło się do jego przedwczesnej śmierci. W październiku 1894 w Cavendish Square, niedaleko domu w którym się urodził i mieszkał w dzieciństwie, potrąciła go dorożka. Sturges nie odniósł żadnych widocznych obrażeń, jednak osiem dni później zmarł z objawami ostrej niewydolności serca. Ponieważ badanie pośmiertne nie wykazało żadnych odchyleń, zgon przypisano urazowi psychicznemu jakiego doznał w wypadku.
Został pochowany na Kensal Green Cemetery.
Dorobek naukowy.
Sturges zajmował się przede wszystkim pediatrią; publikował cenione prace na temat wad serca u dzieci i krztuśca. Wprowadził do medycyny termin pląsawicy ("chorea").

</doc>
<doc id="1659118" url="https://pl.wikipedia.org/wiki?curid=1659118" title="Bugsy Siegel">
Bugsy Siegel

Benjamin „Bugsy” Siegel (ur. 28 lutego 1906 w Nowym Jorku, zm. 20 czerwca 1947 w Beverly Hills) – amerykański gangster żydowskiego pochodzenia.
Bugsy Siegel urodził się w rodzinie ubogich Żydów, pochodzących z guberni podolskiej, należącej wówczas do rosyjskiego imperium. W młodości dołączył do gangu na Manhattanie. Poznał wówczas Moe Sedwaya i Meyera Lansky’ego. Bugsy pracował wówczas jako morderca na zlecenie. W czasach prohibicji zajmował się przemycaniem alkoholu z pomocą Charlesa „Lucky” Luciano i Franka Costello, gangsterów rodziny Genovese. Wraz z Albertem Anastasią, Vitem Genovese i Joem Adonisem w 1931 roku dokonali zamachu na Joego Masserię, co zakończyło wojnę gangów z lat 1929–1931. W 1932 roku Bugsy został aresztowany za hazard, lecz wypuszczono go.
28 stycznia 1929 roku poślubił Estę Krakower, z którą miał dwie córki, Millicent i Barbarę. W 1937 roku Benjamin Siegel wyjechał do Beverly Hills, gdzie zamieszkał we własnej willi. W 1939 roku Bugsy, Whitey Krakower (brat Esty) i dwaj inni gangsterzy zamordowali Harry’ego Greenberga za donoszenie policji. 30 stycznia 1942 roku został oskarżony za to morderstwo, lecz ława przysięgłych 21 lutego uznała go za niewinnego.
W latach 40. Bugsy robił interesy w Las Vegas, zarabiając na tym miliony dolarów. Stał się słynny dzięki otwarciu Hotelu Flamingo. Przejmował także inne interesy w Las Vegas. 20 czerwca 1947 roku nieznany morderca zastrzelił go w jego własnym domu kilkoma pociskami z karabinka M1.
W 1991 roku nakręcono film "Bugsy" w reżyserii Barry’ego Levinsona, opowiadający o losach Benjamina Siegela. Tytułową rolę zagrał Warren Beatty.

</doc>
<doc id="1659121" url="https://pl.wikipedia.org/wiki?curid=1659121" title="Związek hatha jogi Brama Jogi">
Związek hatha jogi Brama Jogi

Związek hatha jogi Brama Jogi – związek wyznaniowy tradycji hinduistycznej. Kieruje się zasadami zawartymi w Jogasutrach oraz naukami współczesnego guru o imieniu Bellur Krishnamachar Sundararaja Iyengar z Puny w stanie Maharasztra w Indiach.
Historia.
Związek został zarejestrowany w MSWiA 7 grudnia 1998 i umieszczony na liście „Kościoły i związki wyznaniowe wpisane do rejestru kościołów i innych związków wyznaniowych” pod pozycją 149.
Założycielem i osobą kierującą jest matematyk Tadeusz Gajnert. Siedziba władz znajduje się w Łodzi.
Doktryna.
Członkowie związku dążą do zrealizowania trwałej jedności atmana i brahmana w stanie medytacyjnym samadhi, poprzez praktyki metod szkoły Iyengara.

</doc>
<doc id="1659125" url="https://pl.wikipedia.org/wiki?curid=1659125" title="Hush Hush">
Hush Hush

Hush Hush – piosenka (ballada) zespołu The Pussycat Dolls stworzona na ich drugi studyjny album "Doll Domination", w której głównie śpiewa liderka zespołu Nicole Scherzinger. Utwór zanim stał się singlem zadebiutował na liście "Russian Chart" na miejscu 38. Hush Hush była czwartą piosenką amerykańskiego artysty, która zyskała pierwsze miejsce w Rosji (poprzednim utworem nr.1 była piosenka Hot n Cold Katy Perry).
Hush Hush; Hush Hush.
Utwór Hush Hush został zremiksowany i wydany na reedycji płyty "Doll Domination 2.0" oraz ' pod nazwą Hush Hush; Hush Hush (choć czasami nazywana przez stacje radiowe Hush Hush (I will Survive) bądź po prostu Hush Hush), również i ta wersja była wykonywana podczas trasy "Doll World Domination Tour". Remiks piosenki różni się nie tylko inną melodią (za którą odpowiedzialny jest DJ Dave Audé), ale także słowami, gdyż dodano słowa z piosenki Glorii Gaynor pt. I will survive.
Oficjalnie remiks stał się szóstym i ostatnim singlem z „ery” albumu "Doll Domination".
Teledysk.
26 maja 2009 r. na stronie PerezHilton.com pojawił się oficjalny teledysk. Wideo rozpoczyna scena, w której Nicole Scherzinger śpiewa pierwszą zwrotkę w wannie po czym zbliżając się do refrenu wychodzi z niej i przechodzi do innego pomieszczenia ze schodami (motyw z obrazu M.C. Eschera pt. Relativity) w tym samym czasie wychodzą również pozostałe dziewczyny z zespołu. Następnie dziewczyny i inni ludzie tańczą w sali dyskotekowej (w scenie pojawia się Perez Hilton i Carmen Electra). Potem Nicole wchodzi do pomieszczenia, w którym na dwóch dużych lampach „huśtają się” Kimberly Wyatt i Ashley Roberts. Kolejna scena ponownie ma miejsce w sali dyskotekowej (znowu pojawia się Perez Hilton i Carmen Electra). Gdy zaczyna się motyw ze słowami I Will Survive ukazuje się Nicole na tle wielkiej kuli, potem dziewczyny tańczą z partnerami. Teledysk kończy się pojawieniem całego „budynku” i pomieszczeń gdzie rozgrywały się poszczególne sceny.
W klipie wykorzystano laptop ufundowany przez firmę HP oraz butelkę Campari.

</doc>
<doc id="1659126" url="https://pl.wikipedia.org/wiki?curid=1659126" title="Vito Dellino">
Vito Dellino

Vito Dellino (ur. 16 kwietnia 1982 w Bari) – włoski sztangista, wicemistrz Europy, olimpijczyk.
Największym jego sukcesem jest wicemistrzostwo Europy w Bukareszcie zdobyte w 2009 roku w kategorii do 56 kg.

</doc>
<doc id="1659134" url="https://pl.wikipedia.org/wiki?curid=1659134" title="Daniel Henke">
Daniel Henke

Daniel Henke (ur. 1980) – polski goalballista. Zawodnik drużyny Biersin Bierutów od 2003 roku. Od 2007 roku zawodnik reprezentacji Polski goalballu.
W roku 2008 zdobył z Biersinem Bierutów wicemistrzostwo Polski i drugie miejsce w klasyfikacji strzelców w sezonie 2008 zdobywając 65 bramek.

</doc>
<doc id="1659138" url="https://pl.wikipedia.org/wiki?curid=1659138" title="Jelcz T120M">
Jelcz T120M

Jelcz T120M – wysokopodłogowy autobus międzymiastowy, produkowany w latach 1993–2004 przez firmę Jelcz. Od innych modeli serii Jelcz T120 różnił się głównie zastosowaniem silnika firmy MAN.
W autobusie stosowano osie firmy Jelcz – typu NZ6A2 z przodu oraz MT 1032A z tyłu.

</doc>
<doc id="1659139" url="https://pl.wikipedia.org/wiki?curid=1659139" title="Tamal">
Tamal

Tamal, l. mn. tamales, z języka nahuatl "tamalli" (dosłownie „zawinięty”) – danie meksykańskie pochodzenia przedkolumbijskiego (jadano je już około 5-8 tysięcy lat temu), składające się z nadziewanego ciasta z mąki kukurydzianej, gotowane na parze po uprzednim owinięciu liściem z kolby kukurydzy (czasami również innymi liśćmi). Istnieje wiele różnych wersji smakowych, na ostro, na słodko, z farszem mięsnym (wieprzowina, wołowina, kurczak) lub serowym. Potrawa ta jest popularna również w Peru i innych krajach Ameryki Łacińskiej. Podawana jest z salsą, często dostępna na ulicznych stoiskach, a najpopularniejsza w okresie bożonarodzeniowym.

</doc>
<doc id="1659140" url="https://pl.wikipedia.org/wiki?curid=1659140" title="Motocyklowe Mistrzostwa Świata 2009">
Motocyklowe Mistrzostwa Świata 2009

Motocyklowe Mistrzostwa Świata 2009 to 61 edycja tej imprezy. Cykl rozpoczął się 12 kwietnia 2009 w Katarze. Ostatnią eliminacją był wyścig o Grand Prix Walencji 26 października.
Mistrzostwa rozegrane zostały w 14 krajach na 4 kontynentach, aż trzy eliminacje rozegrane zostały w Hiszpanii. Planowano rozegranie jeszcze wyścigu o Grand Prix Węgier, ale na czas nie został wybudowany tor Balatonring. Wyścig o GP Węgier prawdopodobnie odbędzie się w 2010 roku.
Obrońcami tytułów byli:

</doc>
<doc id="1659149" url="https://pl.wikipedia.org/wiki?curid=1659149" title="Vencelas Dabaya">
Vencelas Dabaya

Vencelas Dabaya Tientcheu (ur. 28 kwietnia 1981 w Kumbie) – kameruński sztangista reprezentujący także Francję, wicemistrz olimpijski, dwukrotny medalista mistrzostw świata i wielokrotny medalista mistrzostw Europy.
Kariera.
Pierwszy sukces w karierze osiągnął w 1999 roku, kiedy w barwach Kamerunu zdobył brązowy medal w wadze piórkowej na igrzyskach afrykańskich w Johannesburgu. Na rozgrywanych trzy lata później igrzyskach Wspólnoty Narodów w Manchesterze zwyciężył w wadze lekkiej. W 2004 roku wystartował na igrzyskach olimpijskich w Atenach, gdzie w tej samej kategorii wagowej był piąty.
Od 2005 roku startuje w barwach Francji. Jeszcze w tym samym roku zajął trzecie miejsce podczas mistrzostw świata w Doha, ulegając tylko Chińczykowi Shi Zhiyongowi i Lee Bae-youngowi z Korei Południowej. Na mistrzostwach świata w Santo Domingo rok później był już najlepszy, wyprzedzając Shi Zhiyonga i Bułgara Demira Demirewa. W 2008 roku zajął drugie miejsce na igrzyskach olimpijskich w Pekinie, rozdzielając na podium Chińczyka Liao Hui i Tigrana Martirosjana z Armenii. Brał też udział w rozgrywanych cztery lata później igrzyskach w Londynie, ale spalił wszystkie próby w rwaniu i ostatecznie nie był klasyfikowany. Zdobył ponadto pięć medali mistrzostw Europy, w tym złoty na ME w Strasburgu (2007) oraz srebrne na ME we Władysławowie (2006), ME w Lignano Sabbiadoro (2008), ME w Bukareszcie (2009) i ME w Antalyi (2012).

</doc>
<doc id="1659151" url="https://pl.wikipedia.org/wiki?curid=1659151" title="Chimichanga">
Chimichanga

Chimichanga – potrawa meksykańska. Rodzaj burrito smażonego na oleju lub maśle, popularnego na północy Meksyku, szczególnie w stanach Sonora i Sinaloa. Pszenną tortillę o różnych rozmiarach pokrywa się farszem mięsnym i składa tworząc prostokątną torebkę. Często zdarzają się również inne dodatki, jak fasola, ryż, ser. Danie podawane jest z pikantnymi sosami lub guacamole.

</doc>
<doc id="1659152" url="https://pl.wikipedia.org/wiki?curid=1659152" title="Obwód Augustów Armii Krajowej">
Obwód Augustów Armii Krajowej

Obwód Augustów Armii Krajowej – terenowa struktura Inspektoratu Suwałki w Okręgu Białystok Armii Krajowej. Kryptonim: „Olcha”
Akcja „Burza” w obwodzie.
Ppłk Władysław Liniarski „Mścisław”, dowódca Okręgu „Sarna”, w rozkazie z 20 kwietnia 1944 nadał oddziałom (zgrupowaniom) partyzanckim nazwy poszczególnych pułków. Obwód augustowski miał odtworzyć 1 pułk Ułanów Krechowieckich. Jego tymczasowa nazwa na czas formowania brzmiała "oddział partyzancki 1 pułku ułanów". Podstawą odtworzenia były oddziały partyzanckie oraz Kedywu.
Oddziały partyzanckie.
Samodzielne patrole:
Bilans akcji „Burza”.
W akcji „Burza” brało udział: 6 oficerów i ok. 300 szeregowych.
Wykonano: 15 zasadzek ogniowych, stoczono trzy mniejsze walki, rozbrojono około 50 żołnierzy niemieckich. Zdobyto: dwa ckm-y, pięć lkm, sześć rkm, 18 pistoletów maszynowych, 118 kb, 350 granatów i sześć motocykli. Zniszczono siedem samochodów i trzy motocykle.
Straty nieprzyjaciela: około 40 zabitych, 60 rannych oficerów i żołnierzy oraz 35 wziętych do niewoli (po rozbrojeniu i przesłuchaniu wypuszczeni).
Straty własne: jeden zabity, dwóch lekko rannych.
Ponadto dowódca 1 pułku ułanów krechowieckich AK oceniał:
„"Na skutek przeprowadzonej akcji „Burza” ludność miejscowa została uchroniona od rabunku przez poszczególne patrole i pojedynczych żołnierzy nieprzyjaciela. Cofające się oddziały specjalne nie zdążyły wykonać zniszczeń i podpaleń wsi. Szybciej i łatwiej zostały opanowane lasy augustowskie przez wojska sowieckie”".
Nieścisłości w literaturze wspomnieniowej.
Były dowódca okręgu AK Sarny (Białystok) ppłk Władysław Liniarski w swojej powojennej relacji uplasował odtworzenie i akcję „Burzy” 1 pułku ułanów AK w obwodzie AK Sokółka
W szeregu innych prac jako dowódcę 1 pułk ułanów AK wymienia się por. Franciszka Eysymonta „Wira” (zamiast plut. Stefana Ejsmonta ps. „Wir”. dowódcy oddziału partyzanckiego w obwodzie AK Sokółka) lub majora Edwarda Jaświłkę ps. „Zaremba”.
Z dokumentacji dowództwa Okręgu AK Białystok wynika jednak, że w obwodzie tym odtwarzał się 42 pułk piechoty AK i częściowo 3 pułk szwoleżerów AK.
Sprawozdanie dowódcy obwodu augustowskiego „Olchy”. kpt. Bronisława Jasińskiego ps. „Komar”. „Łom” – dowódcy 1 pułku ułanów AK i ustalenia Kazimierza Krajewskiego i Tomasza Łabuszewskiego publikowane w ich źródłowej książce o Białostockim Okręgu AK-AKO (Warszawa 1997), pozwalają skorygować szereg dotychczasowo przyjętych ustaleń literatury wspomnieniowej.
Według innych źródeł oddziały partyzanckie wchodzące w skład odtworzonego w konspiracji 1 pułku Ułanów Krechowieckich, w zasadzie nie prowadziły walk, znane są dwa starcia jedno w czerwcu 1944 roku, gdy oddział „Adama” zaatakował kolumnę niemieckich samochodów oraz wysadzenie w nocy z 18 na 19 lipca pociągu jadącego na wschód w rejonie Sokółki.
Represje po wojnie.
Na terenie Inspektoratu miała miejsce „obława augustowska”.
Tradycje odtworzonego 1 Pułku Ułanów kultywuje 1 Podlaska Brygada Obrony Terytorialnej.

</doc>
<doc id="1659154" url="https://pl.wikipedia.org/wiki?curid=1659154" title="Jang Sŏng T’aek">
Jang Sŏng T’aek

Jang Sŏng T’aek, również Jang Song Thaek, kor. 장성택, IPA: [dʑaŋ suŋ tɛk] (ur. 2 lutego 1946 w Kangwŏn, zm. 12 grudnia 2013 w Pjongjangu) – północnokoreański polityk, mąż Kim Kyŏng Hŭi, siostry Kim Dzong Ila - przywódcy Korei Północnej w latach 1994-2011. Wiceprzewodniczący Komisji Obrony Narodowej KRLD od 7 czerwca 2010 do 8 grudnia 2013.
Życiorys.
Jang ukończył Wyższą Szkołę im. Kim Ir Sena i w latach 1969-1979 studiował za granicą, w Moskwie. Po powrocie poślubił Kim Kyŏng Hŭi, młodszą siostrę Kim Dzong Ila. Zajmował stanowisko wiceprzewodniczącego Partii Pracy Korei. 25 listopada 2004 został odwołany z tego stanowiska. W marcu 2006 ponownie pojawił się publicznie, towarzysząc Kim Dzong Ilowi w oficjalnej podróży do Chin. W październiku 2007 Koreańska Centralna Agencja Prasowa potwierdziła nominację Janga na stanowisko wiceprzewodniczącego Partii Pracy Korei. Jang przejął wówczas odpowiedzialność za policję, sądownictwo oraz bezpieczeństwo wewnętrzne. Uczestniczył również w oficjalnym lunchu w czasie wizyty prezydenta Korei Południowej Roh Moo-hyuna w Korei Północnej.
W kwietniu 2009 Jang wszedł w skład Narodowej Komisji Obrony, co stanowiło wyraźny znak jego awansu w strukturach władzy. 7 czerwca 2010 został mianowany wiceprzewodniczącym Narodowej Komisji Obrony, najwyższego ciała wojskowego.
Jang Sŏng T’aek był ojcem Jang Kŭm Sŏng, która kształciła się w Paryżu. Chciała poślubić mężczyznę uważanego za wrogiego ideologicznie. Jej rodzice zdecydowanie sprzeciwili się temu związkowi. W 2006 odmówiła powrotu do Pjongjangu i we wrześniu 2006 popełniła samobójstwo, przedawkowując leki.
Kiedy po śmierci Kim Dzong Ila w grudniu 2011 nowym przywódcą KRLD został ogłoszony jego syn Kim Dzong Un, Jang Sŏng T’aek był uważany przez zagranicznych analityków za "de facto" główną postać systemu północnokoreańskiego. W 2012, z jego inicjatywy, Prezydium Najwyższego Zgromadzenia Ludowego KRLD ogłosiło dekret o amnestii skazańców „dla uczczenia przypadającej w tym roku 100. rocznicy urodzin Kim Ir Sena i 70. urodzin Kim Dzong Ila". Jednak 3 grudnia 2013 Jang został zdymisjonowany. 9 grudnia 2013 Koreańska Centralna Agencja Prasowa poinformowała o odsunięciu Janga ze wszystkich zajmowanych stanowisk oraz z partii. Został oskarżony o zachowania demoralizujące, korupcję oraz niewłaściwe zarządzanie finansami państwa. 12 grudnia 2013 agencja poinformowała o przeprowadzeniu procesu przez trybunał wojskowy. Jang Sŏng T’aek został skazany na karę śmierci wykonaną rzekomo przez rozszarpanie i zjedzenie przez psy myśliwskie. Egzekucję wykonano tuż po ogłoszeniu wyroku. Dekret o amnestii został odwołany. Informacje jakoby Jang Sŏng T’aek, został zabity przez psy, podał w wątpliwość publicysta "The Washington Post" Max Fisher. Wskazał on iż pierwsza poinformowała o tym gazeta z Hongkongu, znana z artykułów sensacyjnych i braku wiarygodności, a nie jak dotąd zwykle posiadające najświeższe informacje z Korei Północnej, media chińskie i południowokoreańskie. Według informacji podawanych przez południowokoreańską agencję prasową „Yonhap” po śmierci T’aeka prześladowani mieli być członkowie jego rodziny, z czego większość prawdopodobnie została zabita. Jednak w styczniu 2020 jego żona pojawiła się publicznie na powitaniu nowego roku, co jednoznacznie obaliło pogłoski o jej zabiciu.

</doc>
<doc id="1659160" url="https://pl.wikipedia.org/wiki?curid=1659160" title="Motocyklowe Grand Prix Kataru 2009">
Motocyklowe Grand Prix Kataru 2009

Wyścigi o Motocyklowe Grand Prix Kataru 2009 odbyły się 12 kwietnia 2009 na torze Losail International Circuit. Była to pierwsza eliminacja Motocyklowych Mistrzostw Świata w 2009 roku. Zawodnicy po raz szósty walczyli o wielką nagrodę Kataru.
W Polsce przebieg rywalizacji transmitowała stacja komercyjna Sport Klub.
Program zawodów.
Program zawodów na stronie motogp.pl
Przebieg wyścigów.
Wyścigi odbyły się 12 kwietnia. Odwołano wyścig w klasie MotoGP.

</doc>
<doc id="1659167" url="https://pl.wikipedia.org/wiki?curid=1659167" title="Zdzisław Sobora">
Zdzisław Sobora

Zdzisław Sobora (ur. 2 października 1952) - polski lekkoatleta, który specjalizował się w trójskoku. 
Osiągnięcia.
Czwarty zawodnik halowych mistrzostw Europy w San Sebastián (1977) z wynikiem 16,30 m. Cztery razy zdobywał medale mistrzostw kraju na stadionie. Ośmiokrotny reprezentant Polski w meczach międzypaństwowych (2 zwycięstwa) w latach 1977-1982. Przez całą karierę startował w barwach Olimpii Poznań.

</doc>
<doc id="1659174" url="https://pl.wikipedia.org/wiki?curid=1659174" title="Cerkiew Narodzenia Przenajświętszej Bogarodzicy w Białym Borze">
Cerkiew Narodzenia Przenajświętszej Bogarodzicy w Białym Borze

Cerkiew Narodzenia Przenajświętszej Bogarodzicy – cerkiew greckokatolicka w Białym Borze, postmodernistyczna, wzniesiona w latach 1993–1997 według projektu Bogdana Kotarby; wpisana do rejestru zabytków w 2019.
Historia.
Wybudowana w latach 1992–1997 według projektu prof. Jerzego Nowosielskiego we współpracy z architektem Bogdanem Kotarbą. Świątynia nawiązuje do surowej architektury bazylik starochrześcijańskich. Posiada małe okienka, prosty blok fasady z wieżyczkami i podwójnie półkolistym przyczółkiem. Wnętrze powtarza schemat trójnawowej bazyliki: centralna, nieco obniżona część zwieńczona jest niewielką kopułą z wyobrażeniem Pantokratora; czarne kolumny oddzielają boczne galerie od głównej nawy. Sugestywny i ascetyczny nastrój cerkwi buduje niezwykła, kolorystyczna harmonia oparta na kontraście ciemnozielonych ścian i stropów, białych przegród i czerwonych portali. Ikonostas zredukowany został do trzech ikon: widniejącego w prześwicie carskich wrót Ukrzyżowania, oraz wizerunków Chrystusa i Marii. Kolorystycznym dopełnieniem i ideowym zwornikiem przestrzeni jest – umieszczony tuż pod kopułą, w centrum nawy – czerwony sześcienny tetrapod, gdzie przyjmuje się sakramenty, zapala świece i inauguruje modlitewne śpiewy. W czasie większych świąt rolę ikonostasu pełni płaska fasada cerkwi: z potrójnym wejściem ikonami Archaniołów i veraiconem.
Parafia greckokatolicka w Białym Borze powstała w 1957, należy do eparchii wrocławsko-koszalińskiej.
W 2005 umieszczona została na liście "Polska. Ikony architektury".
Cerkiew w 2019 została wpisana do rejestru zabytków województwa zachodniopomorskiego; w momencie wpisu był to najmłodszy zabytek w kraju.

</doc>
<doc id="1659178" url="https://pl.wikipedia.org/wiki?curid=1659178" title="Grand Prix Brdy">
Grand Prix Brdy

Grand Prix Brdy – międzynarodowy mityng lekkoatletyczny organizowany w latach 1975–1978 w Bydgoszczy. Zawody odbywały się w czerwcu na stadionie Zawiszy. Druga i trzecia edycja mityngu – kolejno w 1976 i 1977 – była połączona z memoriałem Janusza Kusocińskiego. Podczas zawodów osiągnięto kilka dobrych wyników m.in. Piotr Bielczyk w roku 1976 ustanowił rekord Polski w rzucie oszczepem wynikiem 90,78.

</doc>
<doc id="1659181" url="https://pl.wikipedia.org/wiki?curid=1659181" title="Admirałtiejec Leningrad">
Admirałtiejec Leningrad

Admirałtiejec Leningrad (ros. Футбольный клуб «Адмиралтеец» Ленинград, "Futbolnyj Kłub "Admirałtiejec" Leningrad") – rosyjski klub piłkarski z siedzibą w Leningradzie.
Historia.
Chronologia nazw:
Założony w 1937 jako Sudostroitiel Leningrad i reprezentował "Admirałtiejski Zawod" (Stocznię) w Leningradzie.
W 1939 zespół debiutował w Grupie B Mistrzostw ZSRR.
W 1940 zajął 11. miejsce i kontynuował występy w Grupie B. Jednak wojna w 1941 przeszkodziła ukończyć rozgrywki.
Po zakończeniu wojny dopiero w 1957 jako Awangard Leningrad ponownie startował w Klasie B, grupie 1, w której zajął pierwsze miejsce, a następnie w turnieju finałowym również zajął pierwsze miejsce i awansował do Klasy A.
W 1958 klub zmienił nazwę na Admirałtiejec Leningrad i debiutował w klasie A, jednak zajął ostatnie 12. miejsce i spadł z powrotem do Klasy B.
W 1959 sytuacja powtórzyła się. Klub zajął pierwsze miejsce w Klasie B, grupie 1, a następnie w turnieju finałowym również zajął pierwsze miejsce i powrócił do Klasy A.
Drugie podejście w Klasie A było dużo lepsze, w 1960 klub zajął 10. miejsce, a w 1961 – 14. miejsce.
Jednak na początku 1962 klub został rozwiązany, a jego miejsce w Klasie A zajął klub Dinamo Leningrad.

</doc>
<doc id="1659182" url="https://pl.wikipedia.org/wiki?curid=1659182" title="Elityzm">
Elityzm



</doc>
<doc id="1659185" url="https://pl.wikipedia.org/wiki?curid=1659185" title="Galeria GAK „Wyspa Skarbów” w Gdańsku-Sobieszewie">
Galeria GAK „Wyspa Skarbów” w Gdańsku-Sobieszewie

Galeria Gdańskiego Archipelagu Kultury „Wyspa Skarbów” w Gdańsku-Sobieszewie – galeria wystawiennicza najmłodszego oddziału Gdańskiego Archipelagu Kultury, otwartego 25 czerwca 2004 na Wyspie Sobieszewskiej. Placówka, oprócz działalności dydaktycznej, prezentuje takie dziedziny sztuk plastycznych jak malarstwo, grafika, rysunek, rzeźba, fotografia. Organizuje spotkania autorskie i wykłady. Mieści się w budynku (domu kultury) GAK „Wyspa Skarbów” przy ulicy Turystycznej 3 w Gdańsku Sobieszewie, prowadzona przez instruktora plastyki Paulinę Llera Arias (2009). W galerii swoje prace prezentowali m.in.: Krystyna Andrzejewska-Marek, Marta Branicka, Danuta Joppek, Piotr Szczepański, Marek Szczęsny, Grażyna Tomaszewska-Sobko, Eugeniusz Szczudło, Zbigniew Wąsiel.

</doc>
<doc id="1659186" url="https://pl.wikipedia.org/wiki?curid=1659186" title="Robert Cudzich">
Robert Cudzich

Robert Cudzich – polski gitarzysta, związany prawie od początku z zespołem "New Life’m", komponuje muzykę i pisze teksty utworów.
Dyskografia.
Z New Life’m:
Siódma Trąba:

</doc>
<doc id="1659187" url="https://pl.wikipedia.org/wiki?curid=1659187" title="Andrej Mozoláni">
Andrej Mozoláni

Andrej Mozoláni (ur. 17 grudnia 1976) – słowacki kulturysta. Dwukrotny mistrz Słowacji, dwukrotny mistrz Europy oraz jednokrotny mistrz Świata w kulturystyce.
Życiorys.
Jego miastem rodzinnym są Pieszczany. Absolwent Wydziału Wychowania Fizycznego i Sportu Uniwersytetu Komeńskiego w Bratysławie.
Należy do Międzynarodowej Federacji Kulturystyki i Fitnessu (IFBB). W 2004 i 2006 roku uzyskał tytuł mistrza Europy w kulturystyce amatorskiej. W 2005 w wywalczył tytuł mistrza świata na zawodach w Szanghaju.
W 2016 raper Palermo MC wydał piosenkę „Mozolani Comeback”, hołdującą powrót Mozolániego na scenę kulturystyczną. Zrealizowano także toczący się na siłowni teledysk, w którym wystąpili między innymi Mozoláni oraz Tomáš Kašpar.
Mieszka w Żylinie. Żonaty z Anną Mozoláni (z domu Urbaníková), która także jest kulturystką. Wysoce wykwalifikowany trener kulturystyki. Prowadzi centrum fitness o nazwie Mozolani Trainings Fitness Club.

</doc>
<doc id="1659190" url="https://pl.wikipedia.org/wiki?curid=1659190" title="Holy War">
Holy War

Holy War – drugi album studyjny szwedzkiej formacji powermetalowej Dragonland. Wydany w 2002 roku przez Black Lotus Records.

</doc>
<doc id="1659193" url="https://pl.wikipedia.org/wiki?curid=1659193" title="Gruchacz siwoskrzydły">
Gruchacz siwoskrzydły

Gruchacz siwoskrzydły ("Psophia crepitans") – gatunek ptaka z rodziny gruchaczy (Psophiidae), zamieszkujący północną część Ameryki Południowej. Zwykle spotykany w stadach. Niezwykle ostrożny; zaniepokojony wydaje miękkie, buczące dźwięki lub chrapliwe okrzyki. Wykorzystywany przez plemiona leśnych Indian jako „pies stróżujący”.

</doc>
<doc id="1659197" url="https://pl.wikipedia.org/wiki?curid=1659197" title="Homoikoniczność">
Homoikoniczność

Homoikoniczność (łac. "homo" - ten sam, "icon" - przedstawienie) - to cecha języków programowania, w których reprezentacja programu jest jednocześnie podstawową strukturą danych wykorzystywaną w języku.
Wykorzystanie i zalety.
Zaletą homoikoniczności jest prostsze rozszerzenie języka o nowe koncepcje programistyczne, ponieważ dane reprezentujące kod, mogą być przekazywane między meta a podstawowymi układami programu. Homoikoniczność pozwala także na pisanie programów, które piszą programy.
Przykłady.
Języki programowania uważane za homoikoniczne to rodzina Lisp a także Nemerle, Curl, REBOL, SNOBOL, XSLT, XQuery, TRAC, Tcl, Io, Ioke, Joy, Factor, Pico, PostScript, Prolog, R, Mathematica oraz V.
W systemie architektury von Neumanna cechę tę ma również surowy kod maszynowy a istotą typu danych są bajty w pamięci.

</doc>
<doc id="1659199" url="https://pl.wikipedia.org/wiki?curid=1659199" title="Adam Czechowicz">
Adam Czechowicz

Adam Czechowicz (ur. 20 lutego 1981 w Gorzowie Wielkopolskim) – polski żużlowiec.
Licencję żużlową uzyskał w 1998 i w tym roku bronił barw macierzystego klubu Stali Gorzów Wielkopolski. Od 1999 startuje w Kolejarzu Opole.

</doc>
<doc id="1659200" url="https://pl.wikipedia.org/wiki?curid=1659200" title="Eustachy Sanguszko">
Eustachy Sanguszko



</doc>
<doc id="1659201" url="https://pl.wikipedia.org/wiki?curid=1659201" title="Konrad von Preysing">
Konrad von Preysing

Johann Konrad Maria Augustin Felix Graf von Preysing Lichtenegg-Moos (ur. 30 sierpnia 1880, zm. 21 grudnia 1950 w Berlinie) – niemiecki duchowny katolicki, kardynał, doktor teologii.
Życiorys.
Pochodził z arystokratycznej rodziny. Święcenia kapłańskie przyjął 29 lipca 1912 w Innsbrucku. 9 września 1932 został wybrany biskupem Eichstätt. 18 października 1932 przyjął sakrę z rąk arcybiskupa Jacobusa von Haucka (współkonsekratorami byli biskupi Matthias Ehrenfried i Sigmund Ow Felldorf). 5 lipca 1935 objął biskupstwo Berlina, na którym pozostał już do śmierci.
W lutym 1938 był współkonsekratorem Franza Justusa Rarkowskiego, katolickiego biskupa polowego sił zbrojnych III Rzeszy.
18 lutego 1946 Pius XII wyniósł go do godności kardynalskiej z tytułem prezbitera Sant'Agata de’ Goti.

</doc>
<doc id="1659204" url="https://pl.wikipedia.org/wiki?curid=1659204" title="Piotr Ambrożewicz">
Piotr Ambrożewicz

Piotr Alfons Ambrożewicz herbu Bajbuza (ros. Петр Михайлович Амброжевич, ur. 28 października 1855 w majątku Oknista, zm. 18 grudnia 1922 w Poznaniu) – polski lekarz wojskowy, ginekolog, położnik, balneolog.
Życiorys.
Urodził się w majątku rodowym Oknista na Kowieńszczyźnie, jako syn szlachcica Michała Mateusza Ambrożewicza herbu Bajbuza. Miał trzech starszych braci: Michała Aleksandra, Stefana (ur. 1847) i Romana Piotra (ur. 1849). Uczęszczał do gimnazjum w Dyneburgu, następnie studiował medycynę w Akademii Medyko-Chirurgicznej w Petersburgu jako stypendysta rządowy. Dyplom lekarza i akuszera otrzymał "cum eximia laude" w 1883 roku. Następnie odbył służbę wojskową jako młodszy lekarz w 143. Pułku Dorohobużskim; stacjonował m.in. w Briańsku, gdzie wydawał i redagował czasopismo medyczne „Akuszerka” (Акушерка). Czasopismo było wydawane przez trzynaście lat, od 1890 do 1913. Jego adresatami były akuszerki, felczerki i felczerzy; autorami publikowanych na jego łamach artykułów – lekarze Petersburskiego i Moskiewskiego Zakładu Położniczego oraz Instytutu Położniczego w Petersburgu.
Od 1893 Ambrożewicz przebywał w Odessie. Tam kontynuował wydawanie pisma, poza tym piastował stanowiska naczelnego lekarza Pawłowskiego Położniczego Zakładu i dyrektora przyzakładowej szkoły położnych. W 1897 założył własne sanatorium w Limanie Kujalnickim (Andryjewskim) pod Odessą, które szybko zyskało dużą popularność w Rosji i za granicą, przybywali do niego także Polacy. Sanatorium doktora Ambrożewicza opisane zostało we "Wspomnieniach odessity, 1914-1916" Eugeniusza Janiszewskiego. Po rewolucji październikowej zakład uspołeczniono, nałożono też wysoką kontrybucję. Za jej niespłacenie Ambrożewicz został aresztowany, jednak po dwóch miesiącach zwolniono go dzięki interwencji wysoko postawionych dawnych kuracjuszy. Powrócił wtedy do Polski i praktykował jako lekarz chorób kobiecych w Poznaniu. Po 1917 członek zwyczajny Poznańskiego Towarzystwa Przyjaciół Nauk (do 1922).
Zmarł na zawał mięśnia sercowego. Wspomnienie pośmiertne napisał Romuald Matuszewski.
Życie prywatne.
Był żonaty z Rosjanką, Kapitoliną z domu Jagodzin. W Odessie urodziło się im pięcioro dzieci: Włodzimierz (1895–1940), Michał, Elżbieta, Natalia i Zofia (po mężu Rudomino-Dusiatska). Włodzimierz podjął studia na Wydziale Lekarskim Noworosyjskiego Uniwersytetu w Odessie z zamiarem kierowania sanatorium po ojcu.

</doc>
<doc id="1659205" url="https://pl.wikipedia.org/wiki?curid=1659205" title="Lista postaci serialu Gwiezdne wrota">
Lista postaci serialu Gwiezdne wrota

Poniżej znajduje się lista postaci występujących w serialu "Gwiezdne wrota" oraz związanych z nim filmach pełnometrażowych, zatytułowanych ' oraz '.
Abydosianie.
Mieszkańcy Abydos są prostymi ludźmi, których populację liczy się w tysiącach. Goa’uld Ra, który władał nimi, zabraniał im pisania i czytania w obawie, że ludzie poznają prawdę o własnym pochodzeniu. Po śmierci Ra wielu mieszkańców zamieszkuje w pobliżu Wrót. Po zniszczeniu Ra, uwierzywszy, że nie jest on ich bogiem, zaprzestali także wydobycia naquadah. Wielu nauczyło się angielskiego od doktora Jacksona, który żył z nimi przez rok.
Przymierze czterech wielkich ras galaktyki.
Przymierze, które zostało zawiązane pomiędzy czterema wysokorozwiniętymi rasami we wszechświecie, okresowo spotykając się i prowadząc dysputy na ważne z ich punktu widzenia tematy. Przymierze zawiązali Pradawni, Asgard, Noxowie i Furlingowie. SG-1 spotykają podczas swoich wypraw przedstawicieli trzech z tych ras.
Noxowie.
Są pokojowo nastawioną, kochającą naturę rasą i są jedną z najstarszych i najbardziej zaawansowanych w galaktyce. Są bardzo podobni do ludzi, choć zarówno włosy, jak i ubiór odzwierciedlają ich leśne otoczenie. Wielu z nich żyje na łonie natury, pozostali przebywają w latającym mieście w pobliżu Wrót. Są wegetarianami. Twierdzą, że źródłem ich sił jest umysł. Posiadają zdolność (lub też technologię) maskowania wszystkiego i wszystkich, czynienia niewidzialnym bez względu na rozmiar obiektu. Posiadają kodeks etyczny, wierzą, że życie każdej istoty jest święte. Odmawiają brania udziału w jakimkolwiek działaniu dążącym do skrzywdzenia innej osoby, jeśli mogą być za to bezpośrednio odpowiedzialni. Nie walczą nawet w obronie własnej.
Tollanie.
Tollanie to jedna z najbardziej zaawansowanych przesiedlonych ludzi. Są uparci, aroganccy i uważają, że każdy inny gatunek z technologią poniżej ich jest prymitywny. Ich prawo zakazuje im dzielenia się technologią z mniej zaawansowanymi gatunkami. Są pokojowo nastawionymi ludźmi. Rządzeni są przez demokratyczny skład wysoko postawionych Tollan (Kurią). Wielu z tych oficjałów silnie wierzy w niemalże ksenofobiczny styl życia kiedy chodzi o inne gatunki. Technologia jest tak daleko zaawansowana w porównaniu z ziemską, że skonstruowali nawet własne Gwiezdne Wrota (z pomocą Noxów).
Pierwotna planeta Tollan została zniszczona po podarowaniu sąsiedniej planecie (Sericie) technologii wyprzedzającej ich własną. Mieszkańcy Serity użyli tej technologii do wywołania wojny i zniszczenia samych siebie, czyniąc orbitę Tollany niestabilną. Gatunek został zmuszony do ewakuacji do innego świata, który nazwali Tollaną. Tollanie ponieśli porażkę z rąk Anubisa, którego wysłannik Tanith zmiótł stolicę Tollany z powierzchni ziemi. Tollanie ewakuowali całą planetę na statki, lecz wiele z nich zostało zestrzelonych. Nie wiadomo czy ktokolwiek przetrwał atak.
Znani przedstawiciele:
Lagaranie.
Lagaranie są rozdarci międzynarodowymi konfliktami. Rasa Langaran obejmuje mieszkańców trzech państw – Kelowny, Terranii i Andari. Jedynie w obliczu groźby Goa’uldów decydują się na kruche przymierze, pod kierownictwem Wspólnej Rady Rządzącej. Jednym z ich pierwszych działań było nazwanie ich świata Langarą. Kelownanie odkryli Gwiezdne wrota na swojej planecie ok. 1986 roku (ziemskiego czasu), wraz z licznymi artefaktami Goa’uldów. Również unikalną czyni planetę naquadria, pochodna naquadah, która została sztucznie stworzona przez władającego niegdyś planetą Goa’ulda Thanatosa. Naquadria znajduje się na terytorium Kelownan i to oni zbudowali z niej bombę, którą użyli przeciwko swoim wrogim sąsiadom. Przez stulecia Langarańska kultura rozwijała się w izolacji od reszty galaktyki. Ich rozwój porównywalny jest ze Stanami Zjednoczonymi w połowie XX wieku. Gdy projekt budowy bomby naquadriowej przybrał zły obrót, Daniel Jackson poświęcił swoje życie, by powstrzymać przeładowanie urządzenia które wysadziłoby stolice Kelowny w powietrze. Jonas Quinn, dostarczając Ziemianom naquadrii, naraził się Rządowi Kelowny i był zmuszony prosić o azyl na Ziemi, jednak po tym jak planeta i jej trzy zjednoczone narody uniknęły zniewolenia przez Goa’ulda, wrócił do domu, pomagając budować nową przyszłość Langary.

</doc>
<doc id="1659207" url="https://pl.wikipedia.org/wiki?curid=1659207" title="Konrad Graf von Preysing">
Konrad Graf von Preysing



</doc>
<doc id="1659209" url="https://pl.wikipedia.org/wiki?curid=1659209" title="Konrad von Preysing Lichtenegg-Moos">
Konrad von Preysing Lichtenegg-Moos



</doc>
<doc id="1659211" url="https://pl.wikipedia.org/wiki?curid=1659211" title="The Battle of the Ivory Plains">
The Battle of the Ivory Plains

The Battle of the Ivory Plains – pierwszy album studyjny szwedzkiej grupy powermetalowej Dragonland. Wydany przez Black Lotus Records w 2001 roku.
Lista utworów.
Źródło.
Wykonawcy.
Źródło.

</doc>
<doc id="1659212" url="https://pl.wikipedia.org/wiki?curid=1659212" title="Kościół Świętej Trójcy w Bielsku-Białej">
Kościół Świętej Trójcy w Bielsku-Białej

Kościół św. Trójcy w Bielsku-Białej – zabytkowy kościół rzymskokatolicki w Bielsku-Białej, znajdujący się na Górnym Przedmieściu, przy ul. Sobieskiego. Jest kościołem parafialnym (parafia Trójcy Przenajświętszej) i należy do diecezji bielsko-żywieckiej (Dekanat Bielsko-Biała I – Centrum. Do 2014 roku pełnił funkcję kościoła garnizonowego. Powstał w stylu późnogotyckim w latach 1604–1608 i był kilkakrotnie przebudowywany.
Historia.
Został zbudowany w latach 1604–1608 w stylu późnogotyckim przez mistrza murarskiego Szymona Georga jako pierwsza zupełnie nowa świątynia protestancka w mieście. Powstał dla upamiętnienia ofiar epidemii dżumy, która w 1599 zdziesiątkowała ludność miasta. Stanął na założonym w 1550 cmentarzu protestanckim i został w 1608 poświęcony jako kościół cmentarny.
W okresie kontrreformacji był ostatnim protestanckim kościołem w Bielsku. Przez katolików został przejęty w 1654, będąc odtąd kościołem filialnym parafii św. Mikołaja. Otaczający go cmentarz był we wspólnym użytkowaniu zarówno katolików, jak i protestantów.
Kościół w 1659 spłonął, odbudowano go dopiero w roku 1775. W 1808 strawił go kolejny pożar. Po odbudowie był użytkowany jako magazyn soli. W latach 1826–1831 został przebudowany staraniem proboszcza bielskiego ks. Mateusza Opolskiego, dodano wtedy nawę boczną i wieżę. W 1883, po kolejnej przebudowie, stał się kościołem szkolnym. W 1896 otaczający kościół cmentarz został zamknięty i zamieniony na plac kościelny oraz ogród.
W 1928 bielska firma R. Juttner &amp; F. Bolek rozpoczęła sześcioletnią przebudowę kościoła. W tym czasie wydłużono nawę główną w kierunku zachodnim z dodaniem portalu i bocznej galerii. W 1934 przesunięto także wieżę ze środka na koniec kościoła i dobudowano nawę boczną.
Jednocześnie od 1928 zaczął pełnić funkcję kościoła garnizonowego.
W 1933 odbyły się w kościele uroczystości związane z 250 rocznicą „wiktorii wiedeńskiej”. Z tej okazji wmurowano w nim tablicę upamiętniającą Jana III Sobieskiego, a ulicę, przy której stoi nazwano jego imieniem.
W 1958 erygowano parafię Trójcy Przenajświętszej. Kościół św. Trójcy stał się kościołem parafialnym. W latach 80. XX wieku w sąsiedztwie kościoła zostały wybudowane salki katechetyczne, rozpoczęto też budowę nowej plebanii, prace jednak przerwano z powodów finansowych.
Architektura.
Kościół jest budynkiem dwunawowym z dużym prezbiterium zakończonym apsydą.
Z powodu licznych przebudów kościół posiada zniekształcone cechy stylowe z wątkami późnogotyckimi (skarpy i prezbiterium) oraz barokowymi (nawy).
Wnętrze utrzymane jest w duchu posoborowym. Jednym z niewielu elementów starszego wyposażenie jest XIX-wieczny ołtarz główny, w którym w formie płaskorzeźby przedstawiono Trójcę Świętą: Bóg Ojciec jako starzec z brodą, Syn Boży jako młody mężczyzna z krzyżem siedzący na obłokach oraz Duch Święty jako unosząca się nad nimi gołębica. W prezbiterium od północy znajduje się gotycki portal do zakrystii oraz empora na piętrze z balustradą (wnęka kolatorska). Na ścianach i suficie nie ma żadnych fresków ani malowideł.
Do najcenniejszych zabytków ruchomych należą XVIII-wieczny obraz św. Antoniego, krucyfiks z XVIII wieku, organy z 1883, neorenesansowe konfesjonały oraz neogotycka rzeźba Madonny z Dzieciątkiem zwana Matką Boską Podhalańską S. Maultza z 1929 w ołtarzu głównym.
W ściany nawy wmurowano:

</doc>
<doc id="1659213" url="https://pl.wikipedia.org/wiki?curid=1659213" title="Kościół garnizonowy św. Trójcy w Bielsku-Białej">
Kościół garnizonowy św. Trójcy w Bielsku-Białej



</doc>
<doc id="1659214" url="https://pl.wikipedia.org/wiki?curid=1659214" title="Kościół garnizonowy w Bielsku-Białej">
Kościół garnizonowy w Bielsku-Białej



</doc>
<doc id="1659216" url="https://pl.wikipedia.org/wiki?curid=1659216" title="Kościół Trójcy Przenajświętszej w Bielsku-Białej">
Kościół Trójcy Przenajświętszej w Bielsku-Białej



</doc>
<doc id="1659217" url="https://pl.wikipedia.org/wiki?curid=1659217" title="Kościół Trójcy Świętej w Bielsku-Białej">
Kościół Trójcy Świętej w Bielsku-Białej



</doc>
<doc id="1659219" url="https://pl.wikipedia.org/wiki?curid=1659219" title="Gospodarka Niemiec">
Gospodarka Niemiec

Gospodarka Niemiec – rozwinięta społeczna gospodarka rynkowa, największa w Europie i czwarta na świecie (po USA, Chinach i Japonii). Jest największym rynkiem w Unii Europejskiej. Gospodarka RFN jest nie innowacyjna, charakteryzuje ją niechęć do inwestycji. Potwierdza to niski poziom udzielanych kredytów firm na działania innowacyjne i inwestycje (według MFW) w stosunku do innych krajów. 
Niemcy są trzecim po Chinach i USA światowym eksporterem. Z 1,339 bln dolarów w 2014 roku mają nadwyżkę handlową 284 mld euro. Eksport stanowi ponad jedną trzecią produkcji krajowej.
Niemcy posiadają w narodowym skarbcu 3,4 tys. ton złota.
Waluta.
Walutą w Niemczech jest euro, które dzieli się na 100 centów. Do 2002 r. obowiązywała marka niemiecka.
Głównym centrum finansowym o światowym znaczeniu jest Frankfurt nad Menem, m.in. siedziba Europejskiego Banku Centralnego, Frankfurckiej Giełdy Papierów Wartościowych ("Börse Frankfurt"), Deutsche Banku, Dresdner Banku oraz Commerzbanku.
Produkt krajowy brutto.
Produkt krajowy brutto wyniósł w 2013 roku 3,629 bilionów USD. Na jednego mieszkańca przypadało 43,4 tys. USD i plasuje Niemcy na 7. miejscu w Unii Europejskiej oraz na 16. miejscu w świecie. W 2008 gospodarka ChRL przerosła pod względem PKB gospodarkę niemiecką.
Deficyt budżetowy.
Wieloletni deficyt budżetowy, a szczególnie wysokie koszty zjednoczenia Niemiec, spowodowały, że zadłużenie tego kraju jest wysokie i wynosi ponad 1,5 bln euro (co odpowiada 18 tys. euro/mieszkańca). Jednak to zadłużenie jest dziś realnie większe, bo do tego należy doliczyć przewidywane zobowiązania państwa wobec przechodzących na emeryturę pracowników sfery budżetowej w randze urzędnika (są one płacone bezpośrednio z budżetu, a nie przez ubezpieczenia emerytalne) i do 2012 sumują się na kolejne 4 do 5 bilionów euro (źródło: "Bund der Steuerzahler"). Obsługa niemieckiego zadłużenia, duże i ciągle rosnące koszty systemu opieki zdrowotnej i systemu emerytalnego, a także bezrobocie, to dziś największe problemy niemieckiej gospodarki.
Od początku istnienia RFN wszystkie jej budżety były z deficytem. Obecne zadłużenie Niemiec odpowiada około 81% PKB, podczas gdy kwotowo wyższe zadłużenie Stanów Zjednoczonych wynosi 10 bilionów dolarów (stan na 2009 r.) i również kwotowo wyższe zadłużenie Japonii 160% (ok. 7 bln dolarów). W odniesieniu do PKB niemiecki dług porównywalny jest do większości krajów wysoko rozwiniętych. Zadłużenie i związane z nim odsetki, rosnące koszty systemu opieki zdrowotnej i systemu emerytalnego, jak również bezrobocie (ok. 3,37 mln bezrobotnych), stanowią poważny problem finansowy i tym samym gospodarczy.
Niemcy przez kilka lat nie dotrzymywali kryteriów konwergencji, podpisanych w Maastricht (dotyczących stabilności euro). Dla ratowania finansów państwa przeprowadza się od lat cięcia w systemach ubezpieczeń społecznych, co jednak tylko w nieznacznym stopniu poprawiło sytuację. W 2006 roku Niemcy po raz pierwszy od paru lat dotrzymali kryteriów z Maastricht.
Eksport.
Eksport, będący podstawą niemieckiej gospodarki, walnie przyczynił się do ożywienia gospodarczego tego kraju. Niemcy są obecnie drugim, po Chinach (a przed USA), eksporterem na świecie. Wartość eksportu w 2011 wyniosła około 1543 mld USD. Eksportowane są przede wszystkim: maszyny, samochody, narzędzia przemysłowe, elektronika, wyroby tekstylne, chemikalia, aparatura precyzyjna, stal, artykuły rolno-spożywcze, uran, węgiel kamienny i brunatny, nawozy i tworzywa sztuczne.
Siła niemieckiego eksportu wiąże się między innymi z dominującą pozycją Niemiec w Unii Europejskiej. Niemcy są największym płatnikiem netto w Unii Europejskiej, ale jednocześnie najwięcej zyskują na wspólnym rynku. Jak wskazuje Przemysław Żurawski vel Grajewski: "„Niemiecka rola płatnika UE nie jest więc rolą charytatywną, lecz dobrze skalkulowanym interesem gospodarczym (...)”". Warto jednak zauważyć, iż już w połowie lat 50. XX wieku Niemcy pod względem wartości wyeksportowanych towarów znalazły się na trzecim miejscu na świecie, po USA i Wielkiej Brytanii, a w latach 1986–1988 były nawet światowym liderem pod względem eksportu.
Rolnictwo.
Niemcy to największy na świecie producent piwa i chmielu. Na południu kraju (dokładnie na Nizinie Górnoreńskiej) uprawia się winorośl. Hoduje się głównie bydło i trzodę chlewną, a uprawia buraki cukrowe, zboża, ziemniaki, owoce, warzywa i winogrona. Ważną pozycje zajmują produkty mleczarskie. 3% ludności czynnej zawodowo pracuje na rolnictwie.
Przemysł.
Na dzień 30 września 2011 roku w Niemczech zarejestrowanych było 1 000 385 przedsiębiorstw. Zatrudnianych w nich było około 5 156 807 osób. Obrót wyniósł 497 271 miliardów euro.
Do najlepiej rozwiniętych gałęzi przemysłu w Niemczech należą: przemysł elektromaszynowy, rafineryjny, energetyczny oraz hutniczy i chemiczny. Na całym świecie cenione są także niemieckie wyroby z dziedzin przemysłu odzieżowego (Adidas), a także z dziedzin optyki i zaawansowanych technologii (high-tech). Niemiecki przemysł chemiczny osiągnął czołową pozycję na świecie, jego głównym ośrodkiem jest Ludwigshafen am Rhein (siedziba firmy BASF). Ku tej samej pozycji w świecie zmierza także motoryzacja. Niemcy są największym eksploatatorem węgla brunatnego i soli potasowych na świecie. Znamienną rolę w gospodarce odgrywa Nadreński Okręg Przemysłowy, w skład którego wchodzi Zagłębie Ruhry – jeden z największych obszarów przemysłowych świata. Duże obszary przemysłowe zlokalizowane są również wokół Hamburga, Hanoweru, Salzgitter, Saarbrücken, Frankfurtu nad Menem, Stuttgartu i Monachium. Przemysł na wschodnim terytorium państwa koncentruje się głównie w Zagłębiach Saskim i Łużyckim, a także w rejonach Berlina, Lipska, Chemnitz i Drezna. Ogromną rolę w gospodarce kraju odgrywają korporacje o zasięgu międzynarodowym, skore do inwestycji poza granicami kraju, co przyczynia się do rozwoju wielu, także silnych gospodarczo państw. Firmy inwestują w badania naukowe i rozwijają własne ośrodki badawcze, co pozwala na szybkie wdrażanie nowoczesnych, wysokiej jakości produktów.
Liczba zatrudnionych w niemieckim przemyśle wykazuje od lat tendencję spadkową. Każdego dnia z Niemiec przenosi się ok. 1500 miejsc pracy (ok. 500 000 rocznie) do państw Europy Wschodniej i Azji.
Energetyka.
Niemcy są liderem światowym we wdrażaniu energetyki odnawialnej. Zgodnie ze strategią energetyczną z 2010 r. udział energii odnawialnej w całości konsumpcji energii elektrycznej powinien osiągnąć co najmniej 35% w 2020 r., 50% w 2030 r., 65% w 2040 r. i 80% w 2050 r.
Górnictwo węgla kamiennego powoli przestaje być jednym z dominujących gałęzi przemysłu w Niemczech. Niemiecki rząd planuje stopniowe zamknięcie wszystkich kopalń w kraju do 2012 roku. W 2004 roku na terenie Niemiec funkcjonowało 9 kopalń zatrudniających 42 000 osób (w 1980 roku funkcjonowało 39 kopalń zatrudniających 186 800 osób). Zużycie węgla kształtuje się następująco: elektrownie – 75%, przemysł stalowy – 24%, ogrzewanie – 1% (dane z 2004 roku). Produkcja energii elektrycznej z węgla wynosiła w 2004 roku 10% (w 1990 roku – 26%).
Od podpisania protokołu w Kioto podejmuje się starania dla zmniejszenia emisji dwutlenku węgla do atmosfery, choć z drugiej strony w 2002 roku przyjęto ustawę o stopniowej likwidacji elektrowni jądrowych. Jednakże już po kilku latach (w 2009 roku) rozpoczęto proces uchylania tej ustawy, a w 2010 r. rząd federalny wydłużył okres eksploatacji bloków jądrowych z 32 do 60 lat.
Gospodarka odpadami.
Niemcy są jednym z europejskich i światowych liderów w odzyskiwaniu odpadów. W 2009 r. odzyskały 63% odpadów miejskich, 80% odpadów przemysłowych i handlowych oraz 90% odpadów budowlanych i z rozbiórek. Roczne obroty niemieckiego sektora gospodarki odpadami wynoszą 50 miliardów euro. Niemcy eksportują technologie środowiskowe; opanowały m.in. 25% światowego rynku technologii przetwarzania odpadów w cyklu zamkniętym.
Emisja gazów cieplarnianych.
Z wysoką pozycją gospodarczą wiąże się znaczący udział w światowej emisji gazów cieplarnianych. W 2018 Niemcy odpowiadały za ok. 2% emisji dwutlenku węgla pochodzenia kopalnego w skali świata i 21,8% w skali Unii Europejskiej, zajmując w niej pierwsze miejsce. Łączna emisja równoważnika dwutlenku węgla z obszaru Niemiec wyniosła w 1990 roku 1 241,599 Mt, z czego 1 018,059 Mt stanowił dwutlenek węgla. W przeliczeniu na mieszkańca emisja wyniosła wówczas 12,868 t dwutlenku węgla, a w przeliczeniu na 1 dolar PKB 410 kg. Po roku 1990 całkowita emisja dość jednostajnie spadała. W 2018 emisja dwutlenku węgla pochodzenia kopalnego wyniosła 752,655 Mt, a w przeliczeniu na mieszkańca 9,146 t i w przeliczeniu na 1 dolar PKB 197 kg. Przez cały czas główną branżą odpowiedzialną za tę emisję była energetyka, a na drugim miejscu transport. Mimo ogólnego spadku w większości branż, emisje z transportu pozostawały na zbliżonym poziomie. W całkowitej emisji gazów cieplarnianych dwutlenek węgla zawsze stanowił przytłaczającą większość. W 2015 emisje metanu z obszar Niemiec stanowiły 12,9% emisji Unii Europejskiej, stawiając ten kraj na drugiej pozycji po Wielkiej Brytanii. Z kolei emisje podtlenku azotu stanowiły 14,3% emisji Unii Europejskiej, stawiając ten kraj na drugiej pozycji po Francji. Zauważalne były też emisje gazów fluorowanych.
Transport.
Transport drogowy.
Drogi w Niemczech podzielone są na następujące kategorie:
Po niemieckich drogach o łącznej długości 650 tys. km (dane z 2011), w tym ponad 12,8 tys. km autostrad, jeździ ponad 46 mln samochodów osobowych i 8 mln ciężarowych.
Transport kolejowy.
W Niemczech istnieje 48 215 km (dane z 2006) linii kolejowych. Ważną rolę w ruchu pasażerskim odgrywają szczególnie eksploatowane od 1991 r. pociągi dużych prędkości ICE, których prędkość dochodzi do 300 km/godz. Dominującym przedsiębiorstwem kolejowym jest Deutsche Bahn AG.
Transport lotniczy.
W kraju działają 164 porty lotnicze, z czego 14 międzynarodowych. Największy z nich to port lotniczy Frankfurt.
Transport morski.
Głównymi portami morskimi są: Hamburg, Wilhelmshaven, Brema, Rostock i Lubeka.
Żegluga śródlądowa.
W Niemczech długość szlaków wynosi 7467 km. Główną rzeką w żegludze śródlądowej jest Ren. Najważniejsze kanały to: kanał Kiloński oraz kanał Ren-Men-Dunaj. Głównymi portami śródlądowymi są: Duisburg i Magdeburg.
Telekomunikacja.
W 2002 roku w Niemczech było 56 milionów użytkowników telefonów komórkowych oraz 32 milionów użytkowników Internetu. W kraju działa ponad 800 nadawców radiowych i 300 telewizyjnych. Niemiecka firma Deutsche Telekom należy do największych firm telekomunikacyjnych na świecie.
Turystyka.
Turystyka w Niemczech jest bardzo dobrze rozwinięta. Głównymi ośrodkami turystycznymi są: Berlin, Monachium i Hamburg. Przez turystów są zwiedzane głównie lasy (Lasy Turyńskie, Lasy Bawarskie i Schwarzwald), a z jezior – Jezioro Bodeńskie. Najczęściej odwiedzanym landem jest Bawaria. Najwięcej zabytków kultury znajduje się w Kolonii, Akwizgranie i w Stralsundzie.
Targi.
Istotnym narzędziem rozwoju i prowadzenia eksportu jest wystawiennictwo, rozwinięte w tym kraju na równie wielką skalę, jaką odgrywa jego gospodarka na świecie. Szereg imprez ma znaczenie globalne, wśród nich można wymienić m.in. Targi Hanowerskie wraz z CeBIT, Targi Książki we Frankfurcie nad Menem, organizowane na terenach Targów Berlińskich takie imprezy wystawiennicze jak InnoTrans, Internationale Tourismus-Börse, Internationale Funkausstellung, Internationale Grüne Woche Berlin. Ważną rolę odgrywają też targi w Düsseldorfie, Essen, Frankfurcie nad Menem, Hamburgu, Kolonii, Lipsku, Norymberdze, Monachium i Stuttgarcie.
Historia.
Reparacje wojenne nałożone na Niemcy mocą traktatu wersalskiego uniemożliwiały rozwój gospodarczy. W latach 1922–1923 nastąpiła w Niemczech hiperinflacja. 1 dolar amerykański był wart 4 200 000 000 marek niemieckich. Hitler, po dojściu do władzy, odmówił dalszego spłacania reparacji, uruchomił system robót publicznych dla bezrobotnych, a gospodarkę przestawił na tory produkcji militarnej. Sytuacja gospodarcza znacznie się poprawiła. Istotny wkład w rozwój bilateralnych stosunków gospodarczych pomiędzy Niemcami a ZSRR miała w tym okresie działalność radzieckiej spółki Russgertorg.
Pod koniec wojny gospodarka znalazła się w krytycznej sytuacji.
Po wojnie w Niemczech (na początku tylko w Bizonii) pod kierunkiem Ludwiga Erharda przeprowadzono reformy, które miały na celu przestawienie gospodarki z wojennej na pokojową z wieloma elementami wolnego rynku. U podstaw niemieckiego „cudu gospodarczego” legł ogromny wysiłek inwestycyjny zarówno biznesu, jak i państwa. Państwo uczestniczyło bezpośrednio w inwestowaniu i organizowaniu przedsięwzięć. W latach 1953–1954 stopa inwestycji rządu była wyższa niż prywatnego biznesu. W 1966 r. w wyniku pierwszej większej recesji światowej w latach powojennych oraz wzrostu bezrobocia, rząd podał się do dymisji. Władzę objęła koalicja CDU i SPD (chrześcijańscy demokraci i socjaldemokraci). Pierwszym jej krokiem było uchwalenie ustawy o stabilizacji i wzroście. Miała się ona opierać na syntezie ordoliberalizmu i keynesizmu. Wyznaczała 4 cele: stałe ceny, pełne zatrudnienie, trwały wzrost oraz zrównoważony bilans handlu zagranicznego. Do realizacji ustawy powołano: Radę ds. Koniunktury, Radę Planowania Finansów i Radę Ekspertów. Bank centralny, cieszący się dużą samodzielnością, zaczął odgrywać coraz większą rolę.
Problemy gospodarcze w latach 2003–2005.
Niemieckie zadłużenie osiągnęło w styczniu 2006 nowy rekordowy stan: 1,49 biliona euro = ok. 5,81 biliona PLN, co odpowiadało ok. 18 tys. € na głowę mieszkańca. Do tego dochodziły przewidywane zobowiązania państwa względem przechodzących na emeryturę pracowników sfery budżetowej w randze urzędnika, które płacone są bezpośrednio z budżetu, a nie przez ubezpieczenie emerytalne i do 2012 sumowały się na kolejne 4 do 5 bilionów euro (źródło: niem. "Bund der Steuerzahler"). Od początku istnienia RFN wszystkie jej budżety były z deficytem. Zadłużenie i związane z nim odsetki, rosnące koszty systemu opieki zdrowotnej i emerytalnego, jak również bezrobocie (ok. 3,37 mln ludzi), stanowiły poważny problem gospodarczy. Niemcy nie dotrzymywali od kilku lat, podpisanych w Maastricht, kryteriów konwergencji (dotyczących stabilności euro).
W 2006 roku Niemcy po raz pierwszy od kilku lat dotrzymały kryteria z Maastricht. W 2006 roku nastąpiła wyraźna poprawa sytuacji gospodarczej. Wzrost gospodarczy prognozowany na początku roku na 1% wyniósł ostatecznie 2,7%.
Liczba zatrudnionych w niemieckim przemyśle wykazuje od lat tendencję spadkową. Każdego dnia z Niemiec przenosi się ok. 1500 miejsc pracy (ok. 500 000 rocznie) do państw Europy Wschodniej i Azji. Mimo tego, przemysł wnosi ok. 30% do PKB, a jego podstawową gałęzią jest motoryzacja i związane z nią branże. Od podpisania protokołu w Kioto podejmuje się starania dla zmniejszenia emisji dwutlenku węgla do atmosfery, choć z drugiej strony ustanowiono zakaz budowy nowych i plan zamknięcia działających elektrowni atomowych.
Kryzys finansowy.
Gospodarka niemiecka silnie odczuła światowy kryzys finansowy. W lutym 2009 odnotowano spadek produkcji przemysłowej w ujęciu rocznym o 20,6%. Był to szósty kolejny miesięczny spadek (w stosunku do stycznia 2009 o 2,7%).
Różnice między landami zachodnimi a wschodnimi.
Wciąż widać różnice gospodarcze między starymi krajami związkowymi a nowymi. We wschodnich landach w latach 1990–1991 bezrobocie wynosiło 15%, a potem wzrosło do 33%. W tym czasie upadło tam wiele zakładów przemysłowych.
Nowe landy zdane są na dofinansowanie z zachodnich landów na rozwój gospodarki i infrastruktury. Do końca 2006 r. do b. NRD przetransferowano w różnej formie około 2000 mld euro. Obecnie na pomoc dla wschodnich landów przeznacza się ok. 4% PKB landów zachodnich. PKB per capita na obszarze b. NRD osiągnął poziom 67,3% poziomu zachodnioniemieckiego, wpływy podatkowe osiągają 45% poziomu zachodniego.
Lista krajów związkowych Niemiec według wskaźnika rozwoju społecznego.
Lista krajów związkowych Niemiec według wskaźnika rozwoju społecznego w 2019 roku.
Likwidowanie miejsc pracy na rzecz Polski.
W 2020 roku Volkswagen ogłosił, że zlikwiduje 5 tysięcy miejsc pracy w RFN i przeniesie produkcję do Polski.

</doc>
<doc id="1659220" url="https://pl.wikipedia.org/wiki?curid=1659220" title="Księga dżungli (anime)">
Księga dżungli (anime)

 – japoński serial animowany oparty na podstawie powieści Rudyarda Kiplinga o tej samej nazwie. Wyprodukowany przez Nippon Animation i Mondo TV (wersje filmowe) w reżyserii Fumio Kurokawy. W Japonii miał swoją premierę od 2 października 1989 do 29 października 1990 na kanale TV Tokyo.
Fabuła.
Serial anime opowiada o chłopcu imieniem Mowgli, który został wychowany przez wilki w wielkiej puszczy, gdzie staje się niekoronowanym królem indyjskiej dżungli. Ma także przyjaciół: niedźwiedzia Baloo i czarną panterę Bagheerę. Razem stawiają opór do walki z tygrysem Shere Kahnem.
Wersja polska.
Polonia 1 / Super 1.
W Polsce serial emitowany był po raz pierwszy na kanale Polonia 1 z francuskim dubbingiem i polską wersją lektorską (czytaną przez Jacka Brzostyńskiego) przygotowaną przez Studio Publishing. W późniejszym czasie wielokrotnie powtarzany, także na siostrzanym kanale Super 1.
TV4 / TV6.
Od 2013 roku serial był emitowany na kanałach TV4 i TV6 z angielskim dubbingiem i polskim lektorem. TV6 nadaje serial w wersji z udogodnieniem dla dzieci niesłyszących i słabosłyszących.
Wersja filmowa.
Księga dżungli (ang. "The Jungle Book") – wersja pełnometrażowa z 1990 roku, okrojona, zmontowana z odcinków serialu. Czas trwania projekcji 95 minut. Wersja z angielskim dubbingiem i polskim lektorem.
Wersja DVD.
W Polsce serial został także był dystrybuowany przez RosMedia i wydany na DVD oraz w pakiecie 3 płyt DVD (razem 277 min). Wersja z angielskim dubbingiem i polskim lektorem Ireneuszem Machnickim.
Wersja francuska.
Piosenkę "C'est moi Mowgli" śpiewał Alexandre.

</doc>
<doc id="1659225" url="https://pl.wikipedia.org/wiki?curid=1659225" title="Puchar Świata w saneczkarstwie 2003/2004">
Puchar Świata w saneczkarstwie 2003/2004

27. sezon Pucharu Świata w saneczkarstwie 2003/2004 rozpoczął się 10 listopada 2003 w łotewskiej Siguldzie. Ostatnie zawody z tego cyklu odbyły się 1 lutego 2004 w niemieckim Schönau am Königssee. Najważniejszymi imprezami sezonu były mistrzostwa świata oraz mistrzostwa Europy.
Puchar Świata rozegrany został w 8 miastach, 5 krajach, na 2 kontynentach. Najwięcej konkursów odbyło się w Niemczech: Altenberg, Winterberg, Königssee.
W klasyfikacji generalnej jedynek kobiet bezkonkurencyjne były Niemki. Pierwsze miejsce zajęła Sylke Otto, która pięciokrotnie wygrywała zawody, a w pozostałych trzech zajmowała drugie miejsce. W jedynkach mężczyzn po raz czwarty zwyciężył Włoch Armin Zöggeler, zwycięzca czterech zawodów. Zaraz za jego plecami znaleźli się Niemcy Georg Hackl oraz David Möller. W dwójkach mężczyzn trzeci sukces odnieśli Niemcy Patric Leitner i Alexander Resch. W pokonanym polu zostawili swoich rodaków André Florschütza i Torstena Wustlicha oraz parę włoską Christian Oberstolz i Patrick Gruber. W zawodach drużynowych bezkonkurencyjni byli zwycięzcy wszystkich zawodów, Niemcy. Drugie miejsce w klasyfikacji generalnej zajęły Włochy, a trzecie przypadło Austrii.

</doc>
<doc id="1659228" url="https://pl.wikipedia.org/wiki?curid=1659228" title="Dinamo Leningrad">
Dinamo Leningrad



</doc>
<doc id="1659232" url="https://pl.wikipedia.org/wiki?curid=1659232" title="Poręby (Nowa Jamka)">
Poręby (Nowa Jamka)

Poręby (niem. Sorge) – przysiółek wsi Nowa Jamka w Polsce, położony w województwie opolskim, w powiecie opolskim, w gminie Dąbrowa.
Od 1950 r. miejscowość należy administracyjnie do województwa opolskiego.

</doc>
<doc id="1659235" url="https://pl.wikipedia.org/wiki?curid=1659235" title="Linia Kolcewaja">
Linia Kolcewaja

Linia Kolcewaja (ros. Кольцева́я ли́ния; pol. "obwodowa" lub "okrężna linia") – linia metra moskiewskiego otwarta 1 stycznia 1950 roku. Budowę zakończono ostatecznie w 1954 domykając okrąg linii. Długość linii wynosi 19,4 km. Kolcewaja liczy 12 stacji. Na mapie oznaczana numerem 5 i brązowym kolorem.
Wnętrza wszystkich stacji linii ozdobiono z wielkim przepychem – stanowią dziś atrakcje turystyczne, jako czołowe przykłady monumentalnej architektury końcowych lat rządów Stalina. Jego wizerunki, w szczególności na wielkich mozaikach, i pomniki zdobiły w pierwszych latach istnienia linii wszystkie stacje linii, ale zostały usunięte wkrótce po jego śmierci.
Linia okrąża centrum Moskwy częściowo pokrywając się z Pierścieniem Sadowym. W północnej części odbija jednak od niego tak by przebiegać w pobliżu głównych dworców kolejowych miasta. Łącznie obsługuje 7 z 9 głównych dworców w Moskwie. Ponieważ mają one w większości charakter końcowy, linia Kolcewaja jest głównym i najszybszym łącznikiem dla przesiadek pomiędzy nimi.
W planach jest budowa równolegle drugiej linii wokół centrum miasta pod nazwą Linia Chodyńskaja (Ходынская линия).
Zajezdnia.
Linia jest obsługiwana przez zajezdnię Tcz-4 Krasnaja Priesnia (ТЧ-4 «Красная Пресня»).

</doc>
<doc id="1659236" url="https://pl.wikipedia.org/wiki?curid=1659236" title="Linia kolejowa nr 279">
Linia kolejowa nr 279

Linia kolejowa nr 279 – jednotorowa linia kolejowa łącząca Lubań Śląski, Gierałtów i Gierałtów Wykroty z Węglińcem. 
Oddana do użytku została 20 września 1865 roku. Zelektryfikowana w 1928; trakcja rozebrana po II wojnie światowej; ponowna elektryfikacja w maju 1986 r.
Ze względu na zły stan, prędkość pomiędzy Lubaniem a Gierałtowem Wykrotami jest ograniczona do 40 km/h.
Od 1 sierpnia 2012 r. regularny ruch pasażerski został wstrzymany. Jerdynie w soboty, niedziele i święta kursował 1 pociąg Przewozów Regionalnych na trasie Zielona Góra – Jelenia Góra – Zielona Góra, bez zatrzymania na przystankach pośrednich w Gierałtowie.
W rozkładzie 2013/2014 Koleje Dolnośląskie prowadzą 4 pary pociągów osobowych pomiędzy Lubaniem a Węglińcem.
Linia została zakwalifikowana przez Biuro Eksploatacji spółki PKP Polskie Linie Kolejowe jako „linia o priorytecie towarowym”.
Remont linii 279.
Linia została zmodernizowana.
Bibliografia.
bazakolejowa.pl

</doc>
<doc id="1659237" url="https://pl.wikipedia.org/wiki?curid=1659237" title="Chrysler Stratus">
Chrysler Stratus



</doc>
<doc id="1659238" url="https://pl.wikipedia.org/wiki?curid=1659238" title="Stefan Johansson (kierowca wyścigowy)">
Stefan Johansson (kierowca wyścigowy)

Stefan Nils Edwin Johansson (ur. 8 września 1956 w Växjö) – szwedzki kierowca wyścigowy.
Kariera.
Początki kariery.
Karierę zaczynał od kartingu. Pierwszy większy sukces odniósł wygrywając brytyjską serię Formuły 3 w 1980 roku. W tym samym czasie zadebiutował w Formule 1 w zespole Shadow. Pierwsze podejście do F1 zakończyło się jednak już po dwóch wyścigach do których Szwedowi nie udało się zakwalifikować. Przez dwa sezony startował w Formule 2 w której radził sobie całkiem nieźle. Zajął w niej czwarte (1981) i ósme miejsce (1982) wygrywając w sumie dwa wyścigi.
Formuła 1.
W 1983 powrócił do Formuły 1 w barwach zespołu Spirit w którym ścigał się też rok wcześniej w Formule 2. Kilka razy był bliski zdobyczy punktowych w słabym samochodzie co zaowocowało kontraktem z zespołem Tyrrell Racing. Dobre występy (m.in. 4 miejsce we Włoszech) sprawiły, że przeszedł do Ferrari. W 1985 zajął 2 drugie miejsca i zaliczył najszybsze okrążenie, a w klasyfikacji końcowej uplasował się na 7 pozycji. W 1986 zdobył swój drugi (ostatni w karierze) czas najszybszego okrążenia. Czterokrotnie kończył wyścig na 3 pozycji i w klasyfikacji kierowców zajął najwyższe w karierze 5 miejsce. Podpisał kontrakt z McLarenem. W następnym sezonie 5 razy stanął na podium, ale nie wygrał pojedynczego wyścigu, nie ruszał do żadnego z pole position, nie uzyskał najszybszego czasu pojedynczego okrążenia. 6 miejsce na koniec sezonu nie wystarczyło do przedłużenia kontraktu. Przeszedł do bardzo słabego Ligiera. Nie zdobył tam ani jednego punktu i znów musiał szukać nowego pracodawcy. Zatrudnił go zespół Onyx Grand Prix. W sezonie 1989 Johansson zdobył 6 punktów i jedno miejsce na podium. To nie zadowoliło szefów zespołu i w następnym roku w wyścigach pojawiał się rzadko. W 1991 był testerem Footwork. Był to jego ostatni sezon w F1.
W F1 nigdy nie wygrał, ani nie startował z pierwszego pola. 2 razy uzyskał najlepszy czas okrążenia, stał 12 razy na podium (4 razy na drugim miejscu, 8 razy na trzecim).
Champ Car.
W 1992 roku przeniósł się do Stanów Zjednoczonych i wystartował w serii CART w której ścigał się przez następne 4 lata. W latach 1993-1995 startował także w prestiżowym wyścigu Indianapolis 500.
Inne serie.
W trakcie kariery Johansson startował również w wyścigach samochodów sportowych, m.in. World Sportscar Championship (wygrał 2 wyścigi w tej serii), 12 Hours of Sebring (zwycięstwa w 1984 i 1997), a także w 24h Le Mans (zwycięstwo w 1997, oraz dwie wygrane w swojej klasie: 1992 i 2003).
Właściciel zespołu.
W 1997 roku, po zakończeniu startów w CART, Johansson założył zespół wyścigowy który startował w latach 1997-1999 w amerykańskiej serii Indy Lights. W 2000 roku we współpracy z biznesmenem Jimem Matthewsem stworzyli zespół Johansson-Matthews Racing startując z nim w serii American Le Mans Series. W kolejnym sezonie w ALMS jego zespół startował przy współpracy z zespołem Arena pod nazwą Johansson Motorsport/Arena Motorsport.
Po roku przerwy, w 2003 Szwed ponownie powrócił jako właściciel zespołu - tym razem w serii Champ Car, w której wystartował American Spirit Team Johansson z dwoma samochodami dla Jimmy'ego Vassera i Ryana Hunter-Reaya. Zespół był niedofinansowany i pomimo zwycięstwa podczas rundy w Australii, po jednym sezonie został rozwiązany.

</doc>
<doc id="1659239" url="https://pl.wikipedia.org/wiki?curid=1659239" title="VK Humenné">
VK Humenné

VK Chemes Humenné – słowacki męski klub siatkarski (jednosekcyjny) z siedzibą w Humenné, założony w 1996 roku pod nazwą Linda Chemes Humenné. Czterokrotny mistrz kraju, trzykrotny zdobywca Pucharu Słowacji, brązowy medalista ligi środkowoeuropejskiej (2014).
Po raz ostatni w słowackiej Extralidze klub wystartował w sezonie 2014/2015.
Tytularnym sponsorem klubu była firma Chemes.
Historia.
Pierwsze męskie drużyny siatkarskie w Humenné powstały w latach 30. XX wieku. Głównym ośrodkiem, w którym rozwijała się siatkówka, był ruch skautowy "TJ SOKOL". Po II wojnie światowej w Humenné istniały następujące kluby siatkarskie: "TJ Tatran", "Chemko", "LCHZZ" oraz "Chemlon".
12 czerwca 1996 roku zarejestrowany został klub Linda Chemes Humenné. Od początku swojego istnienia występował on w najwyższej klasie rozgrywkowej na Słowacji. 5 grudnia 2002 roku zmieniono nazwę klubu na VK Chemes Humenné. W sezonie 2005/2006 zespół został wicemistrzem Słowacji. W sezonie 2007/2008 zdobył swój pierwszy tytuł mistrzowski, natomiast w sezonie 2008/2009 po raz pierwszy zwyciężył w rozgrywkach o Puchar Słowacji.
Od sezonu 2011/2012 występował pod nazwą ŠK Chemes Humenné. W grudniu 2014 roku ze względu na zakończenie współpracy z władzami miasta Humenné klub przeniósł się do Nowej Wsi Spiskiej i do końca sezonu 2014/2015 występował pod nazwą ŠK Chemes Spišská Nová Ves.
W sezonie 2015/2016 męski zespół nie został zgłoszony do rozgrywek ligowych.
Bilans sezonów.
Poziom rozgrywek:
Kadra.
Sezon 2013/2014

</doc>
<doc id="1659240" url="https://pl.wikipedia.org/wiki?curid=1659240" title="VK Chemes Humenné">
VK Chemes Humenné



</doc>
<doc id="1659243" url="https://pl.wikipedia.org/wiki?curid=1659243" title="Maurice Trintignant">
Maurice Trintignant

Maurice Bienvenu Jean Paul Trintignant (ur. 30 października 1917 w Sainte-Cécile-les-Vignes w Vaucluse, zm. 13 lutego 2005 w Nîmes w Gard) – francuski kierowca wyścigowy.
W Formule 1 ścigał się w latach 50. Jeździł m.in. dla Ferrari. Wygrał 2 wyścigi – oba w Monako w 1955 i 1958. W 1954 i 1955 zajmował 4. miejsce w klasyfikacji kierowców. W 1954 wygrał wyścig 24h Le Mans.

</doc>
<doc id="1659244" url="https://pl.wikipedia.org/wiki?curid=1659244" title="Bohaterowie drugoplanowi z serialu Gwiezdne wrota">
Bohaterowie drugoplanowi z serialu Gwiezdne wrota



</doc>
<doc id="1659246" url="https://pl.wikipedia.org/wiki?curid=1659246" title="Demokratyczna Partia Mołdawii">
Demokratyczna Partia Mołdawii

Demokratyczna Partia Mołdawii, PDM (rum. "Partidul Democrat din Moldova") – socjaldemokratyczna partia polityczna w Mołdawii. Została założona w 1998 roku. Obecnym liderem partii jest Pavel Filip.
W wyborach parlamentarnych w 2009 roku PDM uzyskała wynik 12,54% głosów, co dało jej 13 z 101 miejsc w parlamencie.
Razem z Partią Liberalną i Partią Liberalno-Demokratyczną tworzyła koalicję Sojusz dla Integracji Europejskiej.

</doc>
<doc id="1659248" url="https://pl.wikipedia.org/wiki?curid=1659248" title="Roberto Mieres">
Roberto Mieres

Roberto Casimiro Mieres (ur. 3 grudnia 1924 w Mar del Plata, zm. 26 stycznia 2012 w Urugwaju) – argentyński kierowca wyścigowy.
W latach 1953-1955 ścigał się w Formule 1. Początkowo jeździł dla Gordini, później Maserati. Zasłynął z tego, że wyskoczył w czasie jazdy z płonącego samochodu w GP Belgii w 1954. W Formule 1 trzy razy zajmował 4 pozycję w pojedynczym wyścigu, jednak nigdy nie stanął na podium. W klasyfikacji kierowców w 1954 był 11, a w 1955 zajął 8 miejsce.
Mieres ścigał się też w innych seriach. W 1954 zajął 2 miejsce w motocyklowym GP Buenos Aires. Karierę kierowcy zakończył po wypadku w rajdzie Kuby, gdy wjechał w grupę kibiców, zabijając 4 osoby.

</doc>
<doc id="1659250" url="https://pl.wikipedia.org/wiki?curid=1659250" title="Wężówka">
Wężówka



</doc>
<doc id="1659251" url="https://pl.wikipedia.org/wiki?curid=1659251" title="The Virgin Prunes">
The Virgin Prunes

The Virgin Prunes – irlandzki zespół wywodzący się z podobnego nurtu – Lipton Village – co U2. Frontmanem zespołu został Gavin Friday (ur. 1959), najlepszy przyjaciel Bono z czasów szkolnych. Zespół tworzyli: Gavin Friday, Guggi (drugi wokal), Pod, Strong Men i Dik, starszy brat The Edge'a z U2.
The Virgin Prunes odniosło mały sukces komercyjny, a jego brzmienie określono jako punk gotycki. Zespół szokował odważnymi koncertami, wydał kilka płyt, po czym w roku 1986 rozpadł się. Gavin nagrywa solowe płyty, tworzy muzykę do filmów, Gugi został malarzem, a Dick występujący dziś jako Richard Evans (prawdziwe nazwisko) jest gitarzystą w mało znanym zespole. Obie grupy – Virgin Prunes i U2 bardzo się przyjaźniły, często grywali razem.
Dziś Virgin Prunes są uznawani za jeden z ważniejszych zespołów pierwszej połowy lat 80.

</doc>
<doc id="1659252" url="https://pl.wikipedia.org/wiki?curid=1659252" title="Trudowyje Riezierwy Leningrad">
Trudowyje Riezierwy Leningrad

Trudowyje Riezierwy Leningrad () – radziecki klub piłkarski z siedzibą w Leningradzie, istniejący w latach 1954–1960.
Historia.
Drużyna Trudowyje Riezierwy Leningrad została założona na bazie klubu Dinamo Leningrad w 1954 roku i zajęła miejsce Dinama w Grupie A Mistrzostw ZSRR. Nowy klub osiągnął czwarte miejsce w lidze, co było sukcesem.
W 1956 drużyna zajęła ostatnie (12.) miejsce i spadła do Grupy B, podgrupy 2. Tam drużyna zdobyła pierwsze miejsce w 1959, a następnie w turnieju finałowym drugie miejsce.
W 1960 klub Trudowyje Riezierwy został rozwiązany, a na jego bazie ponownie został odrodzony klub Dinamo Leningrad, który zajął jego miejsce w Klasie B, grupie 2. Niektóre źródła łączą wyniki tych dwóch drużyn.

</doc>
<doc id="1659254" url="https://pl.wikipedia.org/wiki?curid=1659254" title="Jump5">
Jump5

Jump5 − nieistniejący już amerykański zespół grający muzykę pop, dance, rock i współczesną chrześcijańską. Podczas swojej kariery sprzedali albumy w nakładzie 1 400 000 kopii.
Historia.
Jump5 działalność rozpoczął w Nashville w 1999 roku. Zespół pierwotnie nazwany był JumpStart, ale nazwa została zmieniona z powodu komiksu o takim samym tytule. Członkowie zespołu podpisali kontrakt z Sparrow Records w 2000 roku, jednak w 2005 rozwiązali współpracę z wytwórnią. Chwilowo zarejestrowani byli we własnym niezależnym "Nevaeh Records". Następnie podpisali kontrakt z "Slanted Records".
Jump5 odbywał trasy koncertowe m.in. z Aaronem Carterem, "Play", A*Teens, "ZOEgirl", "No Secrets", "Dream Street", Radio Disney Live.
9 października 2007 roku we współpracy z "Slanted Records" zespół wypuścił swój ostatni album, zatytułowany Hello &amp; Goodbye, z piosenką "Hello &amp; Goodbye", w nagraniu której wziął udział były członek zespołu − Libby Hodges. Następnie zespół odbył trasę koncertową o tej samej nazwie. Trasa objęła 25 koncertów i przyciągnęła ponad 45 000 widzów. Ostatni koncert, w którym udział wziął również Libby Hodges, odbył się w "Rocketown" w Nashville.
Jump5 został oficjalnie rozwiązany 16 grudnia 2007 roku.

</doc>
<doc id="1659256" url="https://pl.wikipedia.org/wiki?curid=1659256" title="Richard Parks Bland">
Richard Parks Bland

Richard Parks Bland (ur. 19 sierpnia 1835, zm. 15 czerwca 1899) – amerykański polityk i prawnik związany z Partią Demokratyczną.
Kariera.
Richard, dwóch różnych okresach, reprezentował stan Oklahoma w Izbie Reprezentantów Stanów Zjednoczonych. Po raz pierwszy zasiadał w niej w latach 1873–1895 przez jedenaście dwuletnich kadencji. Po przerwie, ponownie zasiadał w Izbie Reprezentantów od 1897 roku aż do śmierci w 1899 roku.
W wyborach prezydenckich w 1896 roku ubiegał się, nieskutecznie, o nominację Partii Demokratycznej.
Był również jednym ze sponsorów ustawy Blanda-Allisona.

</doc>
<doc id="1659258" url="https://pl.wikipedia.org/wiki?curid=1659258" title="Richard P. Bland">
Richard P. Bland



</doc>
<doc id="1659260" url="https://pl.wikipedia.org/wiki?curid=1659260" title="Święty Piotr (film 2005)">
Święty Piotr (film 2005)

Święty Piotr (oryg. "San Pietro") – włoski kostiumowy dramat biblijny z 2005 roku. Inspirowana Nowym Testamentem opowieść o życiu apostoła Szymona Piotra.
Opis fabuły.
Szymon Piotr (Omar Sharif) na wezwanie Jezusa (Johannes Brandrup) porzuca swój zawód rybaka oraz rodzinę i zostaje jego uczniem. Piotr towarzyszy Jezusowi i wraz z nim wędrują przez Palestynę. Spełnia się jednak przepowiednia Jezusa, że po swoim pojmaniu Piotr wyprze się go trzykrotnie. Podczas pojmania Jezusa usiłuje go bronić, atakując mieczem jednego z napastników i obcinając mu ucho.

</doc>
<doc id="1659261" url="https://pl.wikipedia.org/wiki?curid=1659261" title="Strzelectwo na Letniej Uniwersjadzie 2007 – pistolet szybkostrzelny 25 metrów mężczyzn indywidualnie">
Strzelectwo na Letniej Uniwersjadzie 2007 – pistolet szybkostrzelny 25 metrów mężczyzn indywidualnie

Zawody strzeleckie w konkurencji "pistolet szybkostrzelny 25 metrów mężczyzn indywidualnie" odbyły się 11 sierpnia na obiekcie Shooting Range w Bangkoku.
Złoto wywalczył Marcel Gölden, srebro zdobył Leonid Ekimov, zaś brązowy medal przypadł dla Polaka Piotra Daniluka. 
Linki zewnętrzne.
Strona FISU

</doc>
<doc id="1659263" url="https://pl.wikipedia.org/wiki?curid=1659263" title="Vittorio Brambilla">
Vittorio Brambilla

Vittorio Brambilla (ur. 11 listopada 1937 w Monzy, zm. 26 maja 2001 w Camarada di Lesmo) – włoski kierowca wyścigowy. 
Zasłynął ze startów w Formule 1 w latach 1974-80. Na początku jeździł dla teamu March. W 1974 zdobył 1 punkt, który dał mu 18 miejsce w klasyfikacji kierowców. Rok później odniósł swój największy sukces - wygrał GP Austrii. W klasyfikacji był 11. W 1976 zdobył 1 punkt i 19 miejsce na koniec sezonu. Przeszedł do zespołu Surtees. Punktował trzy razy i w klasyfikacji kierowców zajął 16 miejsce. W kolejnym sezonie znów zdobył tylko punkt i zajął 19 pozycję. Dwa ostatnie lata to starty Brambilli dla Alfa Romeo. Nie punktował w tym słabym bolidzie ani razu.

</doc>
<doc id="1659265" url="https://pl.wikipedia.org/wiki?curid=1659265" title="Dyrygent (film)">
Dyrygent (film)

Dyrygent – polski dramat psychologiczny z 1979 roku w reżyserii Andrzeja Wajdy. Adaptacja opowiadania Andrzeja Kijowskiego pod tym samym tytułem. 
Opis fabuły.
Bohaterem filmu jest John Lasocki (John Gielgud), amerykański dyrygent pochodzenia polskiego, który po swej międzynarodowej karierze decyduje się powrócić do Polski, aby poprowadzić okolicznościowy koncert muzyki Ludwiga van Beethovena. Jedną z ulubienic dyrygenta jest Marta Pietryk (Krystyna Janda), której zazdrosny mąż Adam (Andrzej Seweryn) – niespełniony dyrygent bez autorytetu – knuje intrygę przeciwko gościowi.
Produkcja.
Zdjęcia do filmu kręcono w następujących lokacjach:
Recepcja.
"Dyrygent", wyprodukowany przez Zespół Filmowy „X”, należy do kanonu kina moralnego niepokoju. Wajda, reżyserując ów film, świadomie nawiązywał figurą polskiego autorytetu do pielgrzymki papieża Jana Pawła II do Polski w 1979. Film został entuzjastycznie przyjęty za granicą, zdobywając m.in. Srebrnego Niedźwiedzia dla najlepszego aktora (za rolę Seweryna) na 30. MFF w Berlinie oraz nagrodę FIPRESCI na MFF w San Sebastián; mnożyły się porównania z "Próbą orkiestry" (1979) Felliniego. Jednocześnie w Polsce przyjęto film z rezerwą, gdyż polscy krytycy wskazywali na niedopowiedzenia w kwestii konfliktu małżeńskiego między Martą a Adamem, a także na rażąco jednoznaczną postać Lasockiego.
Obsada.
oraz

</doc>
<doc id="1659266" url="https://pl.wikipedia.org/wiki?curid=1659266" title="Moduł CI">
Moduł CI

Moduł CI () – urządzenie umożliwiające odbiór programów płatnych, kodowanych w określonym systemie, np. Conax, Nagravision, Mediaguard, Viaccess i innych, jednakże nieudostępniające bezpośrednio płatnych kanałów z karty abonenckiej. Element systemu dostępu warunkowego.
Zastosowanie.
Moduły CI, zwłaszcza wewnętrzne, najczęściej spotykane są w dedykowanych dekoderach satelitarnych platform cyfrowych oraz w dekoderach telewizji kablowej i naziemnej.

</doc>
<doc id="1659268" url="https://pl.wikipedia.org/wiki?curid=1659268" title="Władimir Głuszko">
Władimir Głuszko

Władimir Głuszko, ros. Владимир Глушко (ur. 1974) – rosyjski sztangista i strongman.
Od 1989 zajmował się podnoszeniem ciężarów. W 2007, za namową rosyjskiego siłacza Michaiła Koklajewa, zajął się sportem strongman.
Mieszka w Krasnodarze.
Wymiary:

</doc>
<doc id="1659269" url="https://pl.wikipedia.org/wiki?curid=1659269" title="Strzelectwo na Letniej Uniwersjadzie 2007 – pistolet szybkostrzelny 25 metrów mężczyzn drużynowo">
Strzelectwo na Letniej Uniwersjadzie 2007 – pistolet szybkostrzelny 25 metrów mężczyzn drużynowo

Zawody strzeleckie w konkurencji "pistolet szybkostrzelny 25 metrów mężczyzn drużynowo" odbyły się 11 sierpnia na obiekcie Shooting Range w Bangkoku.
Złoto wywalczyli Rosjanie. Srebro zdobyli Koreańczycy, zaś brąz przypadł Kazachom.
Rosjanie wynikiem 1716 punkty ustanowili nowy rekord uniwersjady.
Linki zewnętrzne.
Strona FISU

</doc>
<doc id="1659271" url="https://pl.wikipedia.org/wiki?curid=1659271" title="Verpa">
Verpa

Verpa Sw. (naparstniczka) – rodzaj grzybów z rodziny smardzowatych ("Morchellaceae").
Systematyka i nazewnictwo.
Pozycja w klasyfikacji według Index Fungorum: "Morchellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonim nazwy naukowej: "Monka" Adans., "Ptychoverpa" Boud., "Relhanum" Gray.
Polska nazwa podana została w opracowaniu Barbary Gumińskiej i Władysława Wojewody.
Morfologia.
Owocniki podobne budową do rodzaju smardz — przeważnie kapeluszowate. Płodna powierzchnia główki pokryta głębokimi jamkami (alweolami), bruzdami lub fałdami, sporadycznie całkiem gładka.
Ochrona.
W Polsce występują tylko dwa gatunki: naparstniczka czeska i n. stożkowata. Obydwa zostały objęte ścisłą ochroną gatunkową.

</doc>
<doc id="1659275" url="https://pl.wikipedia.org/wiki?curid=1659275" title="Sytuacja prawna osób LGBT w Republice Południowej Afryki">
Sytuacja prawna osób LGBT w Republice Południowej Afryki



</doc>
<doc id="1659276" url="https://pl.wikipedia.org/wiki?curid=1659276" title="Niesamowite opowiastki">
Niesamowite opowiastki

Niesamowite opowiastki (ang. "Freaky Stories") - kanadyjski serial animowany. Emitowany w języku angielskim na kanale YTV, francuskim na Canal Famille i VRAK.TV w Kanadzie, w Polsce na TVN i telewizji regionalnej m.in. TV 5 Wrocław.
W 1997 roku rozpoczęto emisję serialu, stworzonego przez Steve’a Schniera. W każdym odcinku są trzy opowieści i każda z nich rozpoczyna się i kończy zdaniem: "To przydarzyło się naprawdę koledze mojego znajomego/koleżance mojej znajomej…"
Wersja polska.
Wersja polska: dla TVN – Master Film
Tekst: Jan Jakub Wecsile
Czytał: Piotr Borowiec

</doc>
<doc id="1659277" url="https://pl.wikipedia.org/wiki?curid=1659277" title="Music Box Tour">
Music Box Tour

Music Box Tour – pierwsza trasa koncertowa Mariah Carey, która promowała jej trzeci album "Music Box".
Historia.
Była to pierwsza trasa Carey. Nie dawała wielu publicznych koncertów w swoich pierwszych latach w branży muzycznej (głównie z powodu strachu przed publicznością), ale stała się wielką gwiazdą, mającą na koncie dwa świetnie sprzedające się albumy i pięć singli, które stały się #1 zanim wystąpiła publicznie. Miało to miejsce w 1992 roku, gdy wystąpiła ona w programie "MTV Unplugged", który został dobrze oceniony. Następnie w lipcu 1993, wystąpiła na koncercie dla dużej prywatnej publiczności w Proctor's Theatre w Schenectady, Nowy Jork. Nagranie z tego koncertu zostało użyte przez NBC do nadania specjalnego programu oraz na DVD "Here Is Mariah Carey". W ten sposób Carey zdecydowała się na krótką trasę po Stanach Zjednoczonych, aby wypromować album "Music Box", który został wydany dwa miesiące wcześniej. Znaczyło to, że zacznie dawać prawdziwe koncerty na arenach, dla większej publiczności, niż tak, jak miała w zwyczaju, dla mniejszej ilości osób w kameralnych miejscach.
W ten sposób Carey, otwierająca koncert na Miami Arena przed 15 000 osób, przyciągnęła uwagę całego narodu. Później powiedziała, że "Było dobrze dopóki nie weszłam na scenę i nie usłyszałam tego ogłuszającego wrzasku i to było jak wszystko w moim życiu, ten cały niezwykły młyn, przez który przechodziłam, to wszystko doprowadziło do tego wzniosłego momentu, aj byłam tam... I wtedy poległam. Nie przez publiczność- wiedzieli, że to mój pierwszy występ przed nimi i byli bardzo wyrozumiali. Zostałam bardzo źle oceniona. Było bardzo wielu krytyków, którzy chcieli mnie skreślić: 'Ta dziewczyna sprzedała te albumy, nigdy nie była w trasie, załatwmy ją.' I tak zrobili. Włączyłam telewizor tej nocy i facet z CNN mówił: 'Właśnie napisano recenzje i nie mamy dobrych wiadomości dla Mariah Carey.' To mnie zabolało."
W rezultacie, Carey powiedziała, że użyła swojej wściekłości, aby ulepszyć swój występ w Worcester Centrum i otrzymała za to "dobre recenzje" jako wynik swoich starań. Faktycznie "The Boston Globe" nazwał ten koncert "spektakularny występ, który powalił na kolana całą publiczność, dzięki pewności siebie wokalistki" po tym, jak Carey "otrząsnęła się ze swojej początkowej nerwowości". Następnie, koncert o największej oglądalności, który miał miejsce na Madison Square Garden w Nowym Jorku, otrzymał bardzo pozytywną ocenę od Jona Parelesa z "New York Times", choć krytyk z "The Bergen Record" miał mieszane uczucia co do wyprzedanego koncertu. Ale jakiego trasa nie wywarłaby wrażenia, a zwłaszcza oprawa wieczoru otwarcia trasy, to i tak cała Music Box Tour otrzymała opinie negatywne. Carey skomentowała to tak: "Gdy osiągniesz wielki sukces, zazwyczaj ludziom się to nie podoba. Nic nie mogę na to poradzić. Jedyne co mogę zrobić, to tworzyć muzykę, w którą wierzę."
Carey omijała Amerykę Północną w swoich następnych dwóch trasach: Daydream World Tour i Butterfly World Tour. Dopiero podczas trasy Rainbow World Tour powróciła do występów na kontynencie amerykańskim.
Występ.
Występujący postanowili upodobnić scenę do sceny z musicalu "Paint Your Wagon", w której dołączona jest piosenka "They Call the Wind Maria". Na koncercie występował też współpracownik Carey, Walter Afanasieff, który grał na keyboardzie wraz z resztą muzyków. Chórek gospel pokazał się przy kilku kawałkach, tak samo jak w następnych trasach wokalistki. Tancerze także byli obecni na scenie, ale Carey z nimi nie tańczyła, brak, który utrzymał się podczas kolejnej trasy, Daydream World Tour, podczas której tylko trochę z tańczyła na koncertach. W przeciwieństwie do kolejnych tras, Carey starała się ograniczyć zmianę kostiumów do minimum. Przebierała się tylko raz, przed wstępem.
Lista utworów, które Carey wykonywała zawierała jej największe hity w postaci singli ze wszystkich trzech albumów i koncertowego EP, pomieszane z piosenkami, które nie zostały wydane jako single, najwyżej jako b-side. Jedyną nową piosenką, którą zaśpiewała, była jej własna wersja "Just Be Good to Me" The SOS Band, którą zapowiadała jako jej ulubioną "old-schoolową" piosenkę.

</doc>
<doc id="1659278" url="https://pl.wikipedia.org/wiki?curid=1659278" title="Siergiej Flerko">
Siergiej Flerko

Siergiej Flerko, ros. Сергей Флерко (ur. 3 sierpnia 1972, Tuła) – rosyjski sztangista, trójboista siłowy i strongman.
Rekordy życiowe:

</doc>
<doc id="1659281" url="https://pl.wikipedia.org/wiki?curid=1659281" title="Elżbieta Woźniak">
Elżbieta Woźniak

Elżbieta Woźniak z domu Stachurska (ur. 24 marca 1959 w Łodzi) – polska lekkoatletka, sprinterka.
Życiorys.
Ukończyła XX Liceum Ogólnokształcące im. Juliusza Słowackiego w Łodzi oraz Pomaturalne Studium Medyczne.
Startowała na igrzyskach olimpijskich w 1980 w Moskwie, gdzie w biegu na 100 metrów odpadła w przedbiegu, w biegu na 200 metrów w ćwierćfinale, a w sztafecie 4 × 100 metrów razem z koleżankami (Lucyną Langer, Zofią Bielczyk i Grażyną Rabsztyn) zajęła 7. miejsce.
Na Mistrzostwach Europy juniorów w 1975 w Atenach zdobyła srebrny medal w sztafecie 4 × 100 metrów i odpadła w eliminacjach biegu na 100 metrów, a na MEJ w 1977 w Doniecku była 6. na 100 m i 4. w sztafecie 4 × 100 m. Na halowych mistrzostwach Europy w 1984 w Göteborgu odpadła w półfinale biegu na 200 m. Podczas zawodów Przyjaźń-84 w Pradze zajęła 9. miejsce na 200 m i 4. w sztafecie 4 × 100 m.
14 razy wystąpiła w meczach międzypaństwowych reprezentacji Polski. Była wicemistrzynią Polski na 100 m w 1979 i 1980 oraz brązową medalistką na 200 m w 1984 i w sztafecie 4 × 100 m w 1985.
Rekordy życiowe: 100 m – 11,36 s, 200 m – 23,11 s.
Reprezentowała barwy następujących klubów: Rudzki Klub Sportowy (1971-1977), ŁKS Łódź (1978-1983), Start Łódź (1984-1986).

</doc>
<doc id="1659282" url="https://pl.wikipedia.org/wiki?curid=1659282" title="Other Backward Classes">
Other Backward Classes

Other Backward Class (OBC) ("Klasy Upośledzone", "Inne Kasty Prześladowane") – pojęcie prawne w legislacji indyjskiej, dotyczące upośledzonych społecznie i ekonomicznie grup ludności, które nie zostały zakwalifikowane do Scheduled Castes and Scheduled Tribes.
Charakterystyka.
"Other Backward Class" to zbiorcze określenie, używane przez Centralny Rząd Indii w odniesieniu do grup narażonych na dyskryminację ze względu na swoje pochodzenie. Większość z nich zamieszkuje tereny wiejskie, lecz nie posiada ziemi, utrzymując się z pracy najemnej na rzecz tzw. Forward Class. W Konstytucji indyjskiej (art. 340) grupy te zostały określone jako "socially and educationally backward classes" (klasy upośledzone społecznie i edukacyjnie). Lista OBC tworzona przez komisję rządową jest dynamiczna, tzn. kasty mogą zostać doń dodawane lub usuwane w zależności od zmieniających się warunków społecznych. Celem stworzenia pojęcia OBC jest zapewnienie możliwości rozwoju członkom tych grup.
Organy rządowe zajmujące się OBC.
Do roku 1985, sprawami tak zwanych ówcześnie "Backward Classes" zajmowała się "Backward Classes Cell" (BCC) (Komórka ds. Klas Upośledzonych) w Ministerstwie Spraw Wewnętrznych. Wraz ze stworzeniem osobnego Ministry of Welfare (Ministerstwa Dobrobytu) (które w roku 1998 zmieniło nazwę na "Ministry of Social Justice and Empowerment" (Ministerstwo Sprawiedliwości Społecznej i Równego Statusu) sprawy dotyczące grup ludności zaliczonych do "Scheduled Castes" (SC), "Scheduled Tribes" (ST) oraz "Other Backward Classes" (OBC) należą do kompetencji tego nowego Ministerstwa.

</doc>
<doc id="1659284" url="https://pl.wikipedia.org/wiki?curid=1659284" title="Elżbieta Stachurska">
Elżbieta Stachurska



</doc>
<doc id="1659285" url="https://pl.wikipedia.org/wiki?curid=1659285" title="Judo na Letniej Uniwersjadzie 2007 – zespołowo mężczyźni">
Judo na Letniej Uniwersjadzie 2007 – zespołowo mężczyźni

Zawody w judo zespołów męskich odbyły się 17 sierpnia w hali Thammasat University.
Złoto wywalczyli Japończycy. Srebro przypadło Francuzom, a brązowy medal wywalczyli Rosjanie i Koreańczycy (zwycięzcy repasaży).
Linki zewnętrzne.
Strona FISU

</doc>
<doc id="1659297" url="https://pl.wikipedia.org/wiki?curid=1659297" title="Pietrotriest Petersburg">
Pietrotriest Petersburg

Pietrotriest Petersburg (ros. Футбольный клуб «Петротрест» Санкт-Петербург, "Futbolnyj Kłub "Pietrotriest" Sankt-Pietierburg") – rosyjski klub piłkarski z siedzibą w Petersburgu.
Historia.
15 grudnia 2001 przez kompanię budowlaną „Pietrotriest” został założony klub o tej samej nazwie. W 2002 klub występował w Amatorskiej Lidze, zajął drugie miejsce i awansował do Drugiej Dywizji, grupy Zachodniej. W 2004 zajął drugie miejsce w swojej grupie i awansował do Pierwszej Dywizji. Jednak zajął przedostatnie 21 miejsce i spadł z powrotem do Drugiej Dywizji. 
19 marca 2007 przed rozpoczęciem sezonu w Drugiej Dywizji, grupie Zachodniej klub został rozwiązany. Miejsce Pietrotriestu w Drugiej Dywizji przejęło Dinamo Petersburg.
W 2011 roku, gdy Dinamo popadło w kłopoty finansowe, Pietrotriest został odrodzony i przystąpił do gry w Drugiej Dywizji, z której awansował do Pierwszej Dywizji. Gdy po sezonie 2013/14 "nowy" Pietrotriest ostatecznie przestał istnieć jego miejsce znów przypadło "Dinamowcom".

</doc>
<doc id="1659298" url="https://pl.wikipedia.org/wiki?curid=1659298" title="Auriscalpium vulgare">
Auriscalpium vulgare



</doc>
<doc id="1659299" url="https://pl.wikipedia.org/wiki?curid=1659299" title="Herb obwodu czernihowskiego">
Herb obwodu czernihowskiego

Herb obwodu czernihowskiego przedstawia w srebrnym polu czarnego koronowanego dwugłowego orła, ze złotym dziobem i pazurami, czerwonym językiem oraz łapami. Na tarczy piersiowej obrzeżonej złotem w polu błękitnym znak księcia Mścisława, założyciela księstwa czernihowskiego w XI wieku. Herb obwodu nawiązuje do herbu województwa czernihowskiego z lat 1635–1686 I Rzeczypospolitej. Po 1672 r. herbem guberni czernihowskiej był czarny jednogłowy orzeł w koronie, zwrócony w lewo i trzymający w lewej łapie na długim drzewcu krzyż. Obecny herb został przyjęty 11 lipca 2000 roku.

</doc>
<doc id="1659302" url="https://pl.wikipedia.org/wiki?curid=1659302" title="Herb obwodu dniepropetrowskiego">
Herb obwodu dniepropetrowskiego

Herb obwodu dniepropetrowskiego przedstawia na tarczy dzielonej złotymi płomieniami i błękitnymi falami w skos, w polu błękitnym dziewięć (w układzie 4, 3, 2) złotych ośmiopromiennych gwiazd. W polu dolnym srebrnym postać Kozaka z szablą i muszkietem. Herb przyjęty został 19 marca 2002 roku.
Złote płomienie nawiązują do przemysłu metalurgicznego a fale symbolizują Dniepr. Gwiazdy mają symbolizować kozackie osady Starej i Nowej Siczy. Kozak – położenie okręgu na ziemiach Zaporoża.

</doc>
<doc id="1659304" url="https://pl.wikipedia.org/wiki?curid=1659304" title="Akcja „Burza” w Okręgu Tarnopol Armii Krajowej">
Akcja „Burza” w Okręgu Tarnopol Armii Krajowej

Akcja „Burza” w Okręgu Tarnopol AK – część akcji wojskowej zorganizowanej i podjętej przez oddziały Armii Krajowej przeciw wojskom niemieckim w końcowej fazie okupacji niemieckiej, bezpośrednio przed wkroczeniem Armii Czerwonej, prowadzona w granicach II Rzeczypospolitej.
W 1943 komenda okręgu tarnopolskiego prowadziła intensywne przygotowania do „Burzy”, trafnie prognozując, że na początku 1944 Rosjanie wkroczą na teren okręgu. Znaczna część sił znajdowała się pod bronią w terenie, osłaniając skupiska ludności polskiej przed atakami UPA.
Reorganizacja i walki.
4 stycznia Rosjanie przekroczyli granicę województwa. Komendant okręgu wydał rozkaz do rozpoczęcia „Burzy” w inspektoratach: Tarnopol, Czortków i Złoczów.
W ramach „Burzy” okręg miał rozwinąć 12 Dywizję Piechoty AK. W rejonie Brzeżan, Podhajec i Monasterzysk rozwinięto 51 Pułku Piechoty Strzelców Kresowych por. Antoniego Fanderowskiego „Wana”. W rejonie Złoczowa, Zborowa i Buska odtwarzono 52 Pułk Piechoty Strzelców Kresowych por. Michała Horvatha „Kmicica”. 54 Pułk Piechoty Strzelców Kresowych AK planowano rozwinąć w okolicach Tarnopola. Zmobilizowane 51 i 52 pp AK liczyły po około 700 partyzantów.
Dowódcą zgrupowania tych jednostek został kpt. Franciszek Garwola „Dziryt”.
Najwcześniej do „Burzy” przystąpiły oddziały 54 pp Armii Krajowej. 7–8 marca wykolejono 16 pociągów. Na obrzeżach Tarnopola oddziały stoczyły boje z Wehrmachtem. 10 marca 1944 Tarnopol przekształcono w rejon umocniony. Partyzanci nie zdołali przebić się do miasta. Otoczony przez oddziały rosyjskie, garnizon Tarnopola bronił się do 16 kwietnia.
W lipcu oddziały AK nadal realizowały plan „Burza”. Wysadzono kilka mostów, a część opanowano i utrzymano do nadejścia Armii Czerwonej. W pierwszych momentach styczności dochodziło do współdziałania. Zgodnie z rozkazem komendanta Obszaru Lwowskiego z 7 lipca 1944 oddziały AK przy zetknięciu się z regularnymi wojskami sowietów ujawniać się miały jako "„Zgrupowanie 12 DP na polu walki, o składzie: 51 i 52 pp”".
Rozbrojenie.
Komendant Obszaru Lwowskiego polecił 12 DP AK skoncentrować się w rejonie Bóbrki i przejść pod Lwów. Oddziały 51 i 52 pp AK zostały jednak przez Sowietów rozbrajane. Część oficerów i żołnierzy kierowano do obozów formowania Wojska Polskiego, część pozostawiono na krótko w batalionach strzeleckich do obrony miast przed atakami UPA. Znaczną część wywieziono do łagrów i więzień.

</doc>
<doc id="1659307" url="https://pl.wikipedia.org/wiki?curid=1659307" title="Herb obwodu kirowohradzkiego">
Herb obwodu kirowohradzkiego

Herb obwodu kirowohradzkiego przedstawia w czerwonym polu tarczy złotego orła stepowego. Został przyjęty 29 lipca 1998 roku. Godło herbu wzorowane jest na scytyjskim znalezisku archeologicznym z kurhanu Mielgunowskiego na terenie obwodu.

</doc>
<doc id="1659309" url="https://pl.wikipedia.org/wiki?curid=1659309" title="Vastese Calcio 1902">
Vastese Calcio 1902

Football Club Pro Vasto – włoski klub piłkarski z siedzibą w Vasto w regionie Abruzja. Został założony w 1902 roku. Obecnie występuje w Serie D/F.

</doc>
<doc id="1659310" url="https://pl.wikipedia.org/wiki?curid=1659310" title="Right Round">
Right Round

Right Round – singel rapera Flo Ridy, nagrany z piosenkarką Ke$hą, promujący jego drugi album studyjny, "R.O.O.T.S." Piosenka miała swoją premierę na antenach stacji radiowych 20 kwietnia 2009 roku i uplasowała się na szczytach list przebojów w Stanach Zjednoczonych, Kanadzie, Australii i Wielkiej Brytanii. Singel utrzymywał się na szczycie "Billboard" Hot 100 przez sześć tygodni i pokrył się w Stanach Zjednoczonych trzykrotną platyną, rozchodząc się w ok. 3.500.000 kopii. W utworze wykorzystano sample z piosenki „You Spin Me Round (Like a Record)” z 1984 roku zespołu Dead or Alive.

</doc>
<doc id="1659312" url="https://pl.wikipedia.org/wiki?curid=1659312" title="Stanisław Kusiak">
Stanisław Kusiak

Stanisław Kusiak (ur. 7 czerwca 1912 w Trościańcu Wielkim na Podolu - zm. 21 listopada 1989 w Rzepinie) - ksiądz, kanonik.
Gimnazjum w Złoczowie od 1923 roku. Po maturze w 1935 wstąpił do Wyższego Seminarium duchownego we Lwowie. Święcenia kapłańskie otrzymał po decyzji bpa Bolesława Twardowskiego przyśpieszenia ich z powodu nadejścia bolszewików z rąk Eugeniusza Baziaka 20 września 1939 r.
Placówki duszpasterskie.
Uchwałą nr XXXIII/256/2017 Rady Miejskiej w Rzepinie z dnia 23 czerwca 2017 roku zmieniono nazwę ulicy Walki Młodych i nazwano ją ulicą Księdza Stanisława Kusiaka. Jest to wyraz szacunku i uznania mieszkańców Rzepina dla kapłana, który przez wiele lat był proboszczem ich parafii.

</doc>
<doc id="1659316" url="https://pl.wikipedia.org/wiki?curid=1659316" title="Aglaonema zmienna">
Aglaonema zmienna

Aglaonema zmienna ("Aglaonema commutatum") – gatunek roślin z rodziny obrazkowatych ("Araceae"). Pochodzi z tropikalnych obszarów Azji – z Indonezji, Celebes i Filipin. Jest uprawiana jako roślina ozdobna.
Nazewnictwo.
Nazwa "Aglaonema" prawdopodobnie wywodzi się z greckiego – "aglaos" – jaskrawy, "nema" – nić. Roślina posiada kilka synonimów, są to taksony, które dawniej uznawane były za oddzielne gatunki, obecnie są to tylko odmiany aglaonemy zmiennej:
W niektórych książkach określana bywa błędnie nazwą "Aglaonema trewbii".
Biologia.
W naturalnych warunkach rośnie w tropikalnych lasach w warunkach dużej wilgotności i w półcieniu. Uprawiane w mieszkaniach kultywary wytwarzają w ciągu roku tylko 5–6 liści. Kwitną w lecie i czasami wytwarzają nasiona. Roślina jest długowieczna, ale po 2–3 latach uprawy staje się mniej bujna i dlatego najlepiej jest ją odnowić z wcześniej przygotowanych sadzonek. Cała roślina jest silnie trująca. Objawami zatrucia są: pieczenie języka, zaczerwienienie skóry i pojawienie się na nich pęcherzy i silnych stanów zapalnych, arytmia serca i w końcu paraliż układu nerwowego.
Zastosowanie.
Roślina ozdobna. W polskich warunkach klimatycznych jest uprawiana w szklarniach lub w mieszkaniach jako roślina pokojowa. Ostatnio wyhodowano odmiany są bardziej odporne na suche powietrze w naszych mieszkaniach. Jest dość łatwa w uprawie, dobrze nadaje się również do uprawy hydroponicznej. Najczęściej uprawiana jest odmiana 'Silver Queen' ze srebrnymi wybarwieniami na obu stronach blaszki liściowej.

</doc>
<doc id="1659317" url="https://pl.wikipedia.org/wiki?curid=1659317" title="ZGK Cieszyn">
ZGK Cieszyn



</doc>
<doc id="1659318" url="https://pl.wikipedia.org/wiki?curid=1659318" title="Aglaonema commutatum">
Aglaonema commutatum



</doc>
<doc id="1659320" url="https://pl.wikipedia.org/wiki?curid=1659320" title="Herb Sewastopola">
Herb Sewastopola

Herb Sewastopola przedstawia na tarczy dzielonej w skos w polu prawym górnym srebrnym medal Złotej Gwiazdy, w polu lewym dolnym błękitnym srebrną kolumnę na skalistej wysepce i gałązkę wawrzynu.
Herb pochodzi z 1969 roku, a w obecnej wersji przyjęty został 21 marca 2000 roku.
Kolumna wzniesiona na skalistej wysepce przy Bulwarze Przymorskim w 1905 r. zwie się "Pomnikiem Zatopionych Okrętów", a przypomina lata wojny krymskiej – 1854-1855. Autorem pomnika był estoński rzeźbiarz Amandus Adamson.
Złotą Gwiazdę miasto otrzymało za bohaterską obronę podczas II wojny światowej (w 1941 roku).
Poprzedni herb, nadany w 1893 roku, przedstawiał srebrnego gryfa na czerwonym polu, udostojniony w narożniku dwugłowym orłem guberni taurydzkiej. W latach 1994-2000 też był herbem miasta.

</doc>
<doc id="1659321" url="https://pl.wikipedia.org/wiki?curid=1659321" title="Miejski Zakład Komunikacji w Cieszynie">
Miejski Zakład Komunikacji w Cieszynie

MZK Cieszyn to już nieistniejąca spółka komunikacji miejskiej, istniała przez 12 lat, do 2003 roku.
Obsługiwała 10 linii.
Tabor.
Autosan H9-35 – 11 sztukJelcz M125M – 5 sztukDAB 11-0860S – 2 sztukiAutosan H10-11 – 1 sztukaDAB LS575-6x0 – 1 sztukaJelcz M101I – 1 sztuka (kolejne sztuki kupowała firma ZGK)

</doc>
<doc id="1659323" url="https://pl.wikipedia.org/wiki?curid=1659323" title="Aglaonema elegans">
Aglaonema elegans



</doc>
<doc id="1659324" url="https://pl.wikipedia.org/wiki?curid=1659324" title="Hans Lenk">
Hans Lenk

Hans Lenk (ur. 23 marca 1935 w Berlinie) – niemiecki wioślarz, medalista olimpijski. Po zakończeniu kariery sportowej – profesor filozofii.
Sukcesy sportowe.
Podczas letnich igrzysk olimpijskich w Rzymie (1960) zdobył złoty medal w wioślarstwie – w konkurencji ósemek. Był również dwukrotnym złotym medalistą wioślarskich mistrzostw Europy: Poznań 1958 – czwórka bez sternika oraz Mâcon 1959 – ósemka.

</doc>
<doc id="1659325" url="https://pl.wikipedia.org/wiki?curid=1659325" title="Aglaonema warburgii">
Aglaonema warburgii



</doc>
<doc id="1659326" url="https://pl.wikipedia.org/wiki?curid=1659326" title="Powstanie 18 marca 1871 w Paryżu">
Powstanie 18 marca 1871 w Paryżu

Powstanie 18 marca 1871 – powstanie zbrojne w Paryżu, którego wybuch uważa się za początek Komuny Paryskiej.
Geneza.
Po podpisaniu aktu kapitulacji Francji w wojnie francusko-pruskiej ubodzy mieszkańcy Paryża byli szczególnie rozgoryczeni i przekonani, że ich poświęcenie w kilkumiesięcznym oblężeniu stolicy i finansowy wkład w zakup broni i wyekwipowanie Gwardii Narodowej poszły na marne. Obawiając się rozruchów, Adolf Thiers zarządził odebranie Gwardii broni i armat, za które wcześniej zapłacili paryżanie. Nakazał również szczególny nadzór nad dzielnicami robotniczymi.
Przebieg.
Wystąpienia w marcu 1871.
Przez cały marzec 1871 dochodziło do oderwanych przypadków ataków robotników i drobnych rzemieślników na pojedyncze budynki koszarowe lub oddziały wojska nadzorującego mieszkańców ubogich dzielnic miasta. 4 marca zostały zaatakowane koszary Gwardii Republikańskiej na ulicy Mouffetard. Pięć dni później 7., 8. i 16. batalion gwardii ruchomej zbuntowało się przeciw rządowi. 8 i 16 marca robotnicy i popierający ich gwardziści narodowi nie dopuścili żołnierzy do dział stacjonujących na wzgórzu Montmartre i na Placu Wogezów.
17 marca po spotkaniu rządu w budynku Ministerstwa Spraw Zagranicznych Thiers zdecydował, iż zostanie podjęta kolejna próba przejęcia armat, wspierana przez sześć tysięcy piechoty wspartej mitraliezami. Wydał również polecenie demobilizacji Gwardii Narodowej. Na czele wojska stali generałowie Paturel i Lecomte, którzy mieli zająć mosty paryskie, dworce kolejowe, Tuileries i Pola Elizejskie.
Wydarzenia 18 marca.
18 marca o trzeciej nad ranem żołnierze wyruszyli z koszar i dotarli o szóstej na Montmartre. Nie mieli jednak ze sobą koni, by odciągnąć niebronione działa. W międzyczasie na ulicach zaczęli zbierać się mieszkańcy dzielnicy, wielu miało ze sobą broń. Inni roznosili wiadomość o wejściu wojska po całej dzielnicy i zaczęli budować barykady.
Część zgromadzonych zaczęła wzywać żołnierzy do buntu antyrządowego. 88 pułk piechoty pod wodzą Lecomte’a posłuchał robotników i odmówił wykonywania rozkazów strzelania do tłumu, po czym zaaresztował generała. Żołnierze Paturela porzucili broń i rozeszli się. Z tłumem fraternizować się zaczęli również stojący w rezerwie w okolicach placu Pigalle żołnierze pod wodzą gen. Subvielle’a. Wiadomości o takim obrocie sprawy dotarły do rządu dopiero o godzinie 10. Próby organizowania kontrofensywy całkowicie zawiodły, gdyż na stronę powstania przechodziły sukcesywnie kolejne jednostki.
Około 13 generał Lecomte oraz generał Thomas, przypadkowo rozpoznany na ulicy dowódca wojsk rządowych w czasie dni czerwcowych, zostali postawieni przed obywatelskim komitetem czujności działającym na Montmartre. W tym samym czasie wojsko, które przeszło na stronę powstańców, zaczęło zajmować pozostałe dzielnice miasta. Około 15 powstańcy praktycznie kontrolowali stolicę (poza częścią dzielnic zachodnich), zmuszając rząd do ucieczki do Wersalu.
Po południu tłum rozstrzelał generałów Lecomte’a i Thomasa. Nie przeprowadzono natomiast planowanego początkowo marszu na Wersal.

</doc>
<doc id="1659327" url="https://pl.wikipedia.org/wiki?curid=1659327" title="Pływanie na Letniej Uniwersjadzie 2007 – sztafeta 4 × 100 metrów stylem zmiennym kobiet">
Pływanie na Letniej Uniwersjadzie 2007 – sztafeta 4 × 100 metrów stylem zmiennym kobiet

Zawody pływackie w konkurencji 4x100 metrów stylem zmiennym kobiet odbyły się 13 sierpnia na pływalni Aquatic Center of Thammasat University w Bangkoku.
Złoto wywalczyły Japonki (Aya Terakawa, Nanaka Tamura, Yuka Katō, Norie Urabe). Srebro zdobyły Amerykanki (Brooke Bishop, Ellie Weberg, Elaian Breeden, Emily Silver). Brązowy medal przypadł reprezentantantkom Kanady (Kelly Stefanyshyn, Annamay Pierce, MacKenzie Downing, Seanna Mitchell)

</doc>
<doc id="1659329" url="https://pl.wikipedia.org/wiki?curid=1659329" title="Manfred Frank">
Manfred Frank

Manfred Frank (ur. 22 marca 1945 w Wuppertalu) – niemiecki filozof, profesor uniwersytetu w Tybindze.

</doc>
<doc id="1659330" url="https://pl.wikipedia.org/wiki?curid=1659330" title="Ałyje Parusa Petersburg">
Ałyje Parusa Petersburg

Ałyje Parusa Petersburg (ros. Футбольный клуб «Алые паруса» Санкт-Петербург, "Futbolnyj Kłub "Ałyje Parusa" Sankt-Pietierburg") – rosyjski klub piłkarski z siedzibą w Petersburgu.
Historia.
Chronologia nazw:
Założony w 1899 jako Jekatieringofskij Krużok Lubitielej Sporta (JKLS). 2 lipca 2011 zmienił nazwę na Putiłowskij Sankt-Petersburg i reprezentował Fabrykę Kirowa. W 1914 dołączył do Sankt-Petersburgskiej Futbolowej Ligi. W 1924 nazywał się Moskowsko-Narwskij Rajon Leningrad, a potem Krasnyj Putiłowiec Leningrad. W 1935 przyjął nazwę Kirowskij Zawod Leningrad.
W 1938 zespół występował w rozgrywkach Pucharu ZSRR.
W 1946 debiutował w Trzeciej Grupie, podgrupie Zachodniej Mistrzostw ZSRR, w której zajął drugie miejsce i awansował do Drugiej Grupy, podgrupy Centralnej.
W 1947 klub pod nazwą Dzierżyniec Leningrad występował w Drugiej Grupy, podgrupy Centralnej. Potem na długo znika z rozgrywek profesjonalnych.
Dopiero w 1989 klub reaktywowano. Pod nazwą Kirowiec Leningrad rozpoczął rozgrywki w Drugiej Lidze, grupie 5.
W 1990 i 1991 występował w Drugiej Niższej Lidze.
W Mistrzostwach Rosji klub startował w Drugiej Lidze, w której występował dwa sezony pod nazwą Kosmos-Kirowiec Petersburg. W ostatnim sezonie 1993 zajął ostatnie 16 miejsce i ponownie pożegnał się z rozgrywkami na szczeblu profesjonalnym.
Dopiero w 1999 ponownie przystąpił do rozgrywek amatorskich w pierwszej rundzie jako Kirowiec-Ałyje Parusa, a w drugiej rundzie jako Ałyje Parusa.
W 1999-2001 klub występował w Mistrzostwach Rosji spośród zespołów amatorskich. Od 2003 jako Kirowiec-Admirałtiejec Petersburg występuje w mistrzostwach miasta Petersburg.

</doc>
<doc id="1659331" url="https://pl.wikipedia.org/wiki?curid=1659331" title="Dotknięci">
Dotknięci

Dotknięci – polski film fabularny w reżyserii Wiesława Saniewskiego z roku 1989; na motywach opowiadania Andrzeja Kijowskiego pt. "Oskarżony".
Obsada.
oraz

</doc>
<doc id="1659332" url="https://pl.wikipedia.org/wiki?curid=1659332" title="Herb obwodu zaporoskiego">
Herb obwodu zaporoskiego

Herb obwodu zaporoskiego przedstawia w polu czerwonym (malinowym) złotą postać Kozaka z szablą przy boku i muszkietem na ramieniu. Za tarczą znajduje się buława w słup, skrzyżowane buzdygan z buńczukiem i złote bębny. Wszystko to przeplecione jest błękitną wstęgą z nazwą obwodu w języku ukraińskim.
Herb przyjęty został 27 lipca 2001 roku.
Herb obwodu nawiązuje do herbu wojska zaporoskiego z połowy XVII wieku.

</doc>
<doc id="1659333" url="https://pl.wikipedia.org/wiki?curid=1659333" title="Brett Scallions">
Brett Scallions

Brett Allen Scallions (urodzony 21 grudnia 1971 w Brownsville, Tennessee) – muzyk amerykański. W latach 1993-2006 wokalista zespołu Fuel (podwójna platynowa płyta dla albumu "Something Like Human"). Po odejściu z zespołu z powodów osobistych (a nie z powodu problemów z gardłem, jak zostało to przedstawione wcześniej), związany z zespołem The X's i Circus Diablo.
W 2006 roku piosenkarz został sklasyfikowany na 50. miejscu listy 100 najlepszych wokalistów wszech czasów według Hit Parader.
W marcu 2007 wybrany do Riders on the Storm, projektu stworzonego przez Robbiego Kriegera i Raya Manzarka.
Żonaty z Abby Gennet, gitarzystką i wokalistką zespołu Slunt.

</doc>
<doc id="1659334" url="https://pl.wikipedia.org/wiki?curid=1659334" title="Reinhard Löw">
Reinhard Löw

Reinhard Löw (ur. 1949 w Freising, zm. 1994) – niemiecki filozof i historyk.

</doc>
<doc id="1659337" url="https://pl.wikipedia.org/wiki?curid=1659337" title="Daniele Pecci">
Daniele Pecci

Daniele Pecci (ur. 23 maja 1970 roku w Rzymie) – włoski aktor telewizyjny, teatralny i filmowy.
Był dobrze zapowiadającym się piłkarzem rzymskiej drużyny Lazio. W 1990 roku zadebiutował na scenie. W serialu "Żar pustyni/Księżniczka Amina" ("Deserto di fuoco", 1997) jako dziennikarz Terzo. Zwrócił na siebie uwagę kreacją Szawła z Tarsu w telewizyjnym filmie "Święty Piotr" ("San Pietro", 2005) u boku Omara Sharifa i Johannesa Brandrupa. W telefilmie "Jan Paweł II" ("Pope John Paul II", 2005) wystąpił w roli Rzymianina.
Spotykał się z włoską aktorką Biancą Guaccero (ur. 1981). Od 2007 roku jest związany ze szwajcarską aktorką, modelką i piosenkarką Michelle Hunziker.

</doc>
<doc id="1659340" url="https://pl.wikipedia.org/wiki?curid=1659340" title="Zakład Gospodarki Komunalnej w Cieszynie">
Zakład Gospodarki Komunalnej w Cieszynie

ZGK Sp. z o.o. w Cieszynie – spółka komunalna posiadająca wydzielony dział komunikacji miejskiej obsługujący transport publiczny w mieście Cieszyn oraz okolicznych miejscowościach. Od roku 1991 do 1 stycznia 2003 roku jednostką odpowiedzialną za organizację i obsługę komunikacji miejskiej był MZK Cieszyn.

</doc>
<doc id="1659341" url="https://pl.wikipedia.org/wiki?curid=1659341" title="Morchellaceae">
Morchellaceae



</doc>
<doc id="1659342" url="https://pl.wikipedia.org/wiki?curid=1659342" title="Big Bill Broonzy">
Big Bill Broonzy

Big Bill Broonzy, właściwie William Lee Conley Broonzy (ur. 26 czerwca 1893, zm. 15 sierpnia 1958 w Chicago) – amerykański muzyk bluesowy, autor ponad 300 kompozycji, w tym standardu "Key to the Highway", granego przez Claptona, Buddy'ego Guya czy The Rolling Stones.

</doc>
<doc id="1659343" url="https://pl.wikipedia.org/wiki?curid=1659343" title="Phallus hadriani">
Phallus hadriani



</doc>
<doc id="1659344" url="https://pl.wikipedia.org/wiki?curid=1659344" title="Ansgar Beckermann">
Ansgar Beckermann

Ansgar Beckermann (ur. 1945 w Hamburgu) – niemiecki filozof zajmujący się m.in. epistemologią i filozofią umysłu. Jest profesorem na uniwersytecie w Bielefeld.

</doc>
<doc id="1659345" url="https://pl.wikipedia.org/wiki?curid=1659345" title="Herb obwodu żytomierskiego">
Herb obwodu żytomierskiego

Herb obwodu żytomierskiego przedstawia na tarczy o czerwonym polu dzielonym złotym krzyżem na cztery pola, w polu 1 - herb Kijowszczyzny (srebrny św. Michał Archanioła z opuszczonym mieczem i pochwą). W polu 2 - Pogoń, herb Wielkiego Księstwa Litewskiego. Pole 3 - herb Wołynia (srebrny krzyż ). W polu 4 - słońce z herbu Podola. Na błękitnej tarczy sercowej herb Żytomierza. Herb został przyjęty 11 kwietnia 2003 roku i nawiązuje do historycznych herbów ziem wchodzących w skład obwodu.

</doc>
<doc id="1659346" url="https://pl.wikipedia.org/wiki?curid=1659346" title="Reprezentacja Wyspy Man w piłce nożnej mężczyzn">
Reprezentacja Wyspy Man w piłce nożnej mężczyzn

Piłkarska reprezentacja Wyspy Man w piłce nożnej – zespół, reprezentujący Wyspę Man, jednak nienależący do Międzynarodowej Federacji Piłki Nożnej (FIFA), ani do Unii Europejskich Związków Piłkarskich (UEFA).
Członkostwo w Unii Europejskich Związków Piłkarskich i Międzynarodowej Federacji Piłki Nożnej.
W 2015 roku władze Unii Europejskich Związków Piłkarskich wysłały dokument "Campaign 55", w którym proponują członkostwo Isle of Man Football Association w swojej organizacji, oczekując od ich związku dostarczenia szczegółowego raportu na temat dofinansowania ich związku. Obecnie ich związek istnieje od 1890 roku i należy do Angielskiego Związku Piłki Nożnej

</doc>
<doc id="1659347" url="https://pl.wikipedia.org/wiki?curid=1659347" title="Kirowski Zawod Leningrad">
Kirowski Zawod Leningrad



</doc>
<doc id="1659348" url="https://pl.wikipedia.org/wiki?curid=1659348" title="Dzierżiniec Leningrad">
Dzierżiniec Leningrad



</doc>
<doc id="1659349" url="https://pl.wikipedia.org/wiki?curid=1659349" title="Dzierżyniec Leningrad">
Dzierżyniec Leningrad



</doc>
<doc id="1659350" url="https://pl.wikipedia.org/wiki?curid=1659350" title="Kirowiec Leningrad">
Kirowiec Leningrad



</doc>
<doc id="1659351" url="https://pl.wikipedia.org/wiki?curid=1659351" title="Kosmos-Kirowiec Sankt Petersburg">
Kosmos-Kirowiec Sankt Petersburg



</doc>
<doc id="1659352" url="https://pl.wikipedia.org/wiki?curid=1659352" title="Kirowiec Sankt Petersburg">
Kirowiec Sankt Petersburg



</doc>
<doc id="1659353" url="https://pl.wikipedia.org/wiki?curid=1659353" title="Ettore Campogalliani">
Ettore Campogalliani

Ettore Campogalliani (ur. 30 września 1903, zm. 3 czerwca 1992) - włoski kompozytor, muzyk, wokalista oraz nauczyciel.
Campogalliani studiował fortepian w konserwatorium w Bolonii (1921), studiował również kompozycje w konserwatorium w Parmie (1933), oraz podjął studia wokalne w konserwatorium w Piacenzy (1940).
Po krótkiej aktywności kompozytorskiej (wliczając pisanie muzyki dla filmu "Musica proibita" 1942 w reżyserii Carla Campogallianiego), oraz jako pianista, postanowił podjąć się nauczania. Uczył fortepianu w Liceum Muzycznym w Piacenzy oraz śpiewu w konserwatorium w Parmie i w Mediolanie. Zajmował się również pracą jako korepetytor śpiewu i interpretacji w szkole operowej La Scali w Mediolanie.
Campogalliani uczył śpiewu Renatę Tebaldi, Renatę Scotto, Mirellę Freni, Ferruccia Furlanettę, Ruggera Raimondiego, Luciana Pavarottiego, Antonia Carangelę oraz Giuliana Bernardiego.
W 1946, aby uhonorować swojego ojca Francesco, Ettore Campogalliani założył "Accademia Teatrale Francesco Campogalliani", związaną z teatrem i sztuką.

</doc>
<doc id="1659355" url="https://pl.wikipedia.org/wiki?curid=1659355" title="Tadeusz Błoński">
Tadeusz Błoński

Tadeusz Zdzisław Błoński (ur. 27 października 1947 w Przemyślu) – polski i słowacki artysta oraz wykładowca akademicki, od 2005 przewodniczący Klubu Polskiego – Stowarzyszenia Polaków i Ich Przyjaciół na Słowacji.
Po ukończeniu Liceum Sztuk Plastycznych w Jarosławiu podjął studia artystyczne na Wydziale Form Przemysłowych Akademii Sztuk Pięknych w Krakowie, które zakończył w 1972. Rok później wyjechał do Czechosłowacji, gdzie podjął pracę jako nauczyciel akademicki na Wydziale Sztuk Uniwersytetu Technicznego w Koszycach. Od 1977 do 1988 zatrudniony jako pracownik naukowy i kierownik atelier wzornictwa w koszyckiej filii Instytutu Rozwoju Technicznego i Informacji w Pradze. W 1995 uzyskał habilitację na Wydziale Architektury STU w Bratysławie.
Jego zainteresowania artystyczne koncentrują się na malarstwie, rzeźbie, rysunku, fotografii, instalacjach oraz designie. Jest wykładowcą uniwersyteckim w Koszycach, gdzie prowadzi Atelier Produkt Design oraz autorskie Design Studio. Pełni funkcję prezesa Formacji VU – Zrzeszenia Sztuki Wizualnej, zasiada w Radzie Stowarzyszenia Wolnej Sztuki – ASA oraz jest członkiem Związku Projektantów Słowacji –
ZPDS. Od 2007 wykłada na Wydziale Sztuki Uniwersytetu Rzeszowskiego.
Od początku lat dziewięćdziesiątych zaangażowany w działalność polonijną na Słowacji. W 1994 objął obowiązki prezesa koszyckiego oddziału Klubu Polskiego – Stowarzyszenia Polaków i Ich Przyjaciół na Słowacji. Od 2005 pozostaje jego przewodniczącym na szczeblu ogólnokrajowym.
W 2004 został odznaczony Krzyżem Kawalerskim Orderu Zasługi Rzeczypospolitej Polskiej, a dwa lata później medalem Senatu RP.

</doc>
<doc id="1659357" url="https://pl.wikipedia.org/wiki?curid=1659357" title="MZK Cieszyn">
MZK Cieszyn



</doc>
<doc id="1659358" url="https://pl.wikipedia.org/wiki?curid=1659358" title="Jaszczurka hiszpańska">
Jaszczurka hiszpańska

Jaszczurka hiszpańska (inne nazwy jaszczurka zielona hiszpańska, jaszczurka Schreibera) ("Lacerta schreiberi") – gatunek gada z rodziny jaszczurkowatych (Lacertidae).
Wygląd.
Średniej wielkości jaszczurka z głową w kształcie trójkąta, krępym tułowiu, silnych kończynach i długim ogonie. U samców grzbiet w kolorze jasno- lub ciemnozielonym, pokryty gęstym wzorem złożonym z małych czarnych plamek. U samic grzbiet również jest zielony, ale czarne plamy są większe i układają się w podłużne rzędy. Brzuch zielony, ze zdecydowanie mniejszą ilością plamek.
Długość całkowita do 30 cm.
Występowanie.
Występuje na Półwyspie Iberyjskim w jego północno-wschodniej części, na terenie Portugalii i Hiszpanii. Występuje w pobliżu wody, często na wysepkach. W miejscach oddalonych od wody występuje, gdy panuje tam dostatecznie duża wilgotność powietrza.
Środowisko.
Przebywa na piaszczystych, nasłonecznionych obszarach, pokrytych niską roślinnością. Chętnie zasiedla nadmorskie wydmy. Występuje również w górach.
Tryb życia.
Jaszczurka aktywna przez cały dzień, często wygrzewa się na słońcu na krzewach i pniach drzew. Porusza się w środowisku, gdzie znajduje się duża ilość kryjówek. W razie niebezpieczeństwa potrafi wejść do wody, w której nurkuje.
Zjada różne bezkręgowce: pająki, mrówki, szarańczaki, małe chrząszcze. 

</doc>
<doc id="1659360" url="https://pl.wikipedia.org/wiki?curid=1659360" title="Ernesto Lazzatti">
Ernesto Lazzatti

Ernesto Lazzatti (25 września 1915 - 30 grudnia 1988) - piłkarz argentyński noszący przydomek "Pibe de Oro", pomocnik. Później trener, a następnie dziennikarz sportowy.
Urodzony w Ingeniero White Lazzatti w piłkę zaczął grać w 1924 roku w miejscowym klubie Puerto Comercial. Zawodową karierę piłkarską rozpoczął w 1933 roku w klubie Boca Juniors, w którym zadebiutował 8 kwietnia 1934 roku w wygranym 3:2 meczu z Chacarita Juniors. Razem z Boca Juniors już na początku dwa razy z rzędu zdobył mistrzostwo Argentyny - w 1934 i 1935 roku. W reprezentacji zadebiutował 9 sierpnia 1936 roku w wygranym 1:0 meczu z Urugwajem.
Jako gracz klubu Boca Juniors wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Lazzatti zagrał w trzech meczach - z Urugwajem (na pół godziny przed końcem zmienił go José Minella), Brazylią (zastąpił w drugiej połowie Minellę) oraz w decydującym o mistrzostwie barażowym pojedynku z Brazylią.
Po mistrzostwach kontynentalnych jeszcze trzy razy jako członek drużyny Boca Juniors sięgnął po krajowy prymat - w 1940, 1943 i 1944 roku.
Ostatni raz w barwach Boca Juniors Lazzatti zagrał 24 sierpnia 1947 roku w przegranym 1:2 meczu z River Plate. W tym samym roku Lazzatti przeszedł do urugwajskiego klubu Danubio FC. W Boca Juniors rozegrał łącznie 379 meczów (220 zwycięstw i 78 remisów), a dokładniej 33 846 minut oraz zdobył 6 bramek. W 1948 roku, po rozegraniu 50 meczów, zakończył karierę w klubie Danubio. W latach 1936-1937 rozegrał w reprezentacji Argentyny 4 mecze. Z powodu imponujących umiejętności technicznych Lazzatti zyskał sobie przydomek "Pibe de Oro" (czyli Złoty Chłopiec).
Po zakończeniu kariery piłkarskiej Lazzatti spróbował pracy trenerskiej, dwukrotnie kierując drużyną Boca Juniors - w 1950 roku oraz w 1954 roku. W 1954 doprowadził dwój zespół do mistrzostwa Argentyny. Po tym sukcesie nie wrócił już do pracy trenerskiej, poświęcając swój czas dziennikarstwu sportowemu.

</doc>
<doc id="1659361" url="https://pl.wikipedia.org/wiki?curid=1659361" title="Lacerta schreiberi">
Lacerta schreiberi



</doc>
<doc id="1659362" url="https://pl.wikipedia.org/wiki?curid=1659362" title="Jesion w Motarzynie">
Jesion w Motarzynie

Jesion w Motarzynie – drzewo, które było najstarszym i najgrubszym jesionem wyniosłym w Polsce, miało status pomnika przyrody. Rosło we wsi Motarzyno w gminie Dębnica Kaszubska, w otoczeniu innych starych drzew w parku podworskim, tuż przy pałacu. W 2000 roku zostało powalone przez wiatr. Liczyło wówczas około 415 lat. Miało 715 cm obwodu (na wysokości 130 cm). Średnica pierśnicy drzewa wynosiła 227,5 cm, a wysokość 28 m.

</doc>
<doc id="1659365" url="https://pl.wikipedia.org/wiki?curid=1659365" title="Inspektorat Brzeżany Armii Krajowej">
Inspektorat Brzeżany Armii Krajowej

Inspektorat Brzeżany Armii Krajowej – terenowa struktura Okręgu Tarnopol Armii Krajowej.
W ramach Akcji „Burza” odtwarzał 51 pułk piechoty Strzelców Kresowych pod dowództwem por. Antoniego Fanderowskiego "Wana". Liczył ok. 700 żołnierzy.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1659368" url="https://pl.wikipedia.org/wiki?curid=1659368" title="ARW">
ARW



</doc>
<doc id="1659369" url="https://pl.wikipedia.org/wiki?curid=1659369" title="Joseph Kleutgen">
Joseph Kleutgen

Joseph (albo Josef) Wilhelm Karl Kleutgen SJ (ur. 9 kwietnia 1811, zm. 13 stycznia 1883) – niemiecki filozof i teolog katolicki.
Życiorys.
Studiował filologię na uniwersytecie w Monachium. 28 kwietnia 1834 wstąpił do Towarzystwa Jezusowego. Po święceniach kapłańskich w 1837 przez dwa lata był profesorem etyki we Fryburgu w Szwajcarii. W 1843 został mianowany profesorem świętej wymowy w Kolegium Niemieckim w Rzymie. W latach 1843-1856 był zastępcą sekretarza generalnego jezuitów, sekretarzem (1856–62) oraz konsultantem Kongregacji Indeksu i współpracownikiem w przygotowaniu Konstytucji "De fide Catholica”\" Soboru Watykańskiego. Skomponował pierwszy projekt encykliki "Patterni Patris" papieża Leona XIII o scholastyce w 1879.

</doc>
<doc id="1659370" url="https://pl.wikipedia.org/wiki?curid=1659370" title="Staliniec Leningrad">
Staliniec Leningrad



</doc>
<doc id="1659371" url="https://pl.wikipedia.org/wiki?curid=1659371" title="Zapalnik uderzeniowy">
Zapalnik uderzeniowy

Zapalnik uderzeniowy – urządzenie zapalające lub powodujące wybuch materiału wybuchowego natychmiast po uderzeniu w twardą powierzchnię (np. ścianę, pancerz, ziemię). 
Ten typ zapalnika stosowany jest najczęściej w pociskach artyleryjskich lub ręcznych wyrzutniach rakiet, rzadziej w granatach ręcznych. Zapalniki mogą być mechaniczne, elektryczne i chemiczne, a w zależności od czasu zadziałania: o działaniu natychmiastowym, bezwładnościowym, ze zwłoką oraz wielonastawowe. Ze względu na miejsce połączenia z pociskiem mamy głowicowe, denne i boczne.

</doc>
<doc id="1659375" url="https://pl.wikipedia.org/wiki?curid=1659375" title="Real Giulianova">
Real Giulianova

Real Giulianova (wł. Real Giulianova Società Sportiva Dilettantistica a r.l.) – włoski klub piłkarski, mający siedzibę w mieście Giulianova, we wschodniej części kraju, grający od sezonu 2018/19 w rozgrywkach Serie D.
Historia.
Chronologia nazw:
Klub sportowy SS Giuliese został założony w miejscowości Giulianova 7 grudnia 1924 roku. Początkowo zespół rozgrywał jedynie mecze towarzyskie. W sezonie 1926/27 zespół debiutował w rozgrywkach Terza Divisione Abruzzo (D4), ale potem zrezygnował z występów w mistrzostwach i znów grał mecze towarzyskie. W 1929 klub przyjął nazwę SS Pro Italia. W 1933 klub zmienił nazwę na Federazione Sportiva Giuliese, a w 1936 na SP Castrum. W 1939 z nazwą AS Giulianova awansował na rok do Serie C. W latach 1945-1948 ponownie występował w "Serie C", a po spadku przyjął nazwę Freccia d'Oro i startował w Prima Divisione Abruzzo (D5). W 1951 zmienił nazwę na SP Giulianova. W 1970 po raz trzeci awansował do "Serie C". W 1978 po kolejnej reorganizacji systemu lig klub został zakwalifikowany do Serie C2 (D4). W 1979 nazwa klubu została zmieniona na Giulianova Calcio, a w 1980 klub otrzymał promocję do Serie C1, w której grał przez dwa sezony. Od 1996 do 2007 ponownie występował w "Serie C1". Sezon 2009/10 spędził w Lega Pro Prima Divisione (D3). W 2012 klub zrezygnował z dalszych występów i ogłosił upadłość.
W 2012 roku klub "ASD Cologna Paese" przyjął nazwę ASD Città di Giulianova 1924 i startował w rozgrywkach Eccellenza Abruzzo, awansując następnie do Serie D (D5). W 2013 roku inny miejski klub "ASD Giuliesi per sempre" przejął aktywa zbankrutowanego klubu, w tym logo i trofea, oraz został przemianowany na "ASD Giulianova Calcio". Klub na dwa lata do 2015 roku zezwolił drużynie "ASD Città di Giulianova 1924" na tymczasowe używanie logo. Ale po zakończeniu sezonu 2015/16, w którym uzyskał 17.miejsce w grupie F "Serie D" i został zdegradowany do "Eccellenza Abruzzo", z powodów długów zaprzestał swoja działalność.
Wkrótce, klub "ASD Castellalto" z pobliskiej miejscowości Castellalto przeniósł swoją siedzibę do Giulianovy i 30 czerwca 2016 roku przyjął nazwę ASD Real Giulianova, startując w Promozione Abruzzo (D6). W sezonie 2016/17 zwyciężył w grupie A "Promozione Abruzzo" i awansował do "Eccellenza Abruzzo". W następnym sezonie zdobył promocję do Serie D. 27 czerwca 2018 klub zmienił nazwę na Real Giulianova SSD.
Barwy klubowe, strój.
Klub ma barwy żółto-czerwone. Zawodnicy swoje domowe spotkania zazwyczaj grają w pasiastych pionowo żółto-czerwonych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Rubens Fadini w mieście Giulianova o pojemności 4 347 widzów.

</doc>
<doc id="1659378" url="https://pl.wikipedia.org/wiki?curid=1659378" title="Chris Fedun">
Chris Fedun

Christopher Michael Fedun (ur. 14 lutego 1986) aktualnie mieszka w Nashville Tennessee, ale stale podróżuje do LA.
Był częścią grupy Jump5 aż do grudnia 2007, kiedy grupa została rozwiązana. Z Jump5 on zarejestrował 9 albumów i był częścią licznych video clipów, ścieżek dźwiękowych i DVD. Jedno z jego ulubionych doświadczeń z grupą był występ w Białym Domu w 2001.
Aktualnie pracujące nad solową karierą, Fedun był zajęty pisaniem i ścieżką do jego nadchodzącego EP. Oprócz nauki śpiewu, lekcje gry na fortepianie, gitarze, ale również gimnastykii, jazzu, popu, baletu oraz hip-hopu.
Fedun zagrał w kilku teledyskach i gra rolę w nadchodzącym filmie, "Taniec truposzy". Jest nauczycielem tańca w Akademii Tańca w Nashville.

</doc>
<doc id="1659380" url="https://pl.wikipedia.org/wiki?curid=1659380" title="Rajd Dakar 1981">
Rajd Dakar 1981

Rajd Dakar 1981 – trzecia edycja Rajdu Paryż-Dakar. Wystartował 1 stycznia 1981 z Paryża i zakończył się 20 stycznia 1981 w Dakarze. W rajdzie wystartowało 105 motocykli, 166 samochodów i 16 ciężarówek. Ostatecznie rywalizację ukończyło 31 motocykli, 52 samochody i 8 ciężarówek. Całkowita długość trasy wynosiła 6263 km, w tym 3357 km odcinków specjalnych (rajd przebiegał kolejno przez Francję, Algierię, Mali, Górną Woltę, Wybrzeże Kości Słoniowej i Senegal). Rajd otrzymał certyfikat FIA.

</doc>
<doc id="1659386" url="https://pl.wikipedia.org/wiki?curid=1659386" title="Cerkiew Opieki Matki Bożej w Kołobrzegu">
Cerkiew Opieki Matki Bożej w Kołobrzegu

Cerkiew Opieki Matki Bożej w Kołobrzegu – cerkiew greckokatolicka w Kołobrzegu, w województwie zachodniopomorskim. Jest to nowoczesna świątynia wybudowana w latach 1994-1996 i poświęcona 25 maja 1996 roku. Mieści się przy ulicy Szpitalnej 1.
Parafia greckokatolicka w Kołobrzegu istnieje od 1978 roku. Należy do eparchii wrocławsko-koszalińskiej.

</doc>
<doc id="1659387" url="https://pl.wikipedia.org/wiki?curid=1659387" title="Pelizaeus">
Pelizaeus

Osoby o nazwisku Pelizaeus:

</doc>
<doc id="1659388" url="https://pl.wikipedia.org/wiki?curid=1659388" title="Elliot Omozusi">
Elliot Omozusi

Elliot Junior U. Omozusi (ur. 15 grudnia 1988 w Londynie) – angielski piłkarz reprezentujący barwy Charlton Athletic, na wypożyczeniu z Fulham. Gra na pozycji obrońcy - zazwyczaj na prawej stronie, ale może występować także jako środkowy defensor.
Kariera.
Początkowo uczęszczał do szkółki piłkarskiej Fulham, zaś później grał w rezerwach klubu. Pierwszy raz w pierwszym zespole wystąpił w barwach Fulham w meczu drugiej rundy Pucharu Ligi przeciwko Wycombe Wanderers 20 września 2006 roku. 27 października 2007 roku zadebiutował w Premier League w spotkaniu z Sunderlandem (1:1). W sezonie 2007/2008 szkoleniowcem klubu został Roy Hodgson i Omozusi miał większą szansę na grę w pierwszym zespole. Wystąpił wówczas w ośmiu meczach ligowych.
19 lipca 2008 roku przeniósł się do Norwich City na roczne wypożyczenie. Zadebiutował tam 9 sierpnia 2008 roku w spotkaniu Football League Championship z Coventry City, wygranym 2:0. Mimo rocznego wypożyczenia, do Fulham powrócił w styczniu 2009 roku po rozegraniu 21 meczów ligowych w Norwich.
30 października 2009 roku został na dwa miesiące wypożyczony do Charltonu Athletic. Następnego dnia po raz pierwszy zagrał w tym zespole w spotkaniu z Carlisle United. W styczniu okres wypożyczenia został przedłużony do lutego.
Rozegrał dziewięć meczów w reprezentacji Anglii do lat 19.

</doc>
<doc id="1659390" url="https://pl.wikipedia.org/wiki?curid=1659390" title="Klub Polski – Stowarzyszenie Polaków i Ich Przyjaciół na Słowacji">
Klub Polski – Stowarzyszenie Polaków i Ich Przyjaciół na Słowacji

Klub Polski – Stowarzyszenie Polaków i Ich Przyjaciół na Słowacji (słow. "Pol'ský Klub - Spolok Poliakov a ich priatel'ov na Slovensku") – organizacja polonijna na Słowacji powstała w 1994 roku. 
Geneza.
Powstanie pierwszej po II wojnie światowej polskiej organizacji na terenie Słowacji miało swe źródła w spotkaniach mniejszości narodowych z prezydentem kraju Michalem Kováčem przy tzw. Okrągłym Stole (1994). Powołano wówczas do życia Klub Polski - Stowarzyszenie Polaków i Ich Przyjaciół na Słowacji na bazie istniejącego od 1991 stowarzyszenia polskiego w Martinie oraz dwóch komórek: w Bratysławie i Nitrze. Pierwszym prezesem Klubu został wybrany Ryszard Zwiewka. 
Statut i cele działania.
Statut stowarzyszenia wszedł w życie 1 stycznia 1995. Na jego mocy członkami organizacji mogą być nie tylko Polacy, ale również przedstawiciele innych społeczności wyrażający zainteresowanie polską kulturą.
Celem działania Klubu jest podtrzymywanie poczucia narodowego u Polaków zamieszkałych na Słowacji oraz rozbudzenie zainteresowania Polską i polską kulturą wśród innych narodowości kraju. 
Struktura.
Raz na dwa lata zwoływany jest Kongres Klubu Polskiego (ostatni raz w 2005), w którym zasiadają z urzędu prezesi klubów regionalnych oraz lokalnie wybrani delegaci. Bieżącymi sprawami kieruje wybierana przez Kongres na dwuletnią kadencję Rada Klubu Polskiego - w jej skład wchodzą prezes i wiceprezesi, jak również szefowie oddziałów regionalnych. Na czele Kongresu i Rady stoi Prezesem Klubu Polskiego. Obecnie jest nim Tadeusz Błoński. 
Początkowo Klub składał się z trzech oddziałów: w Bratysławie, Martinie i Koszycach. Od 2000 działa również jego filia w Nitrze, a w 2002 dołączył region Środkowe Poważe. 
Według danych na 2003 roku do Klubu należało około 800 członków i sympatyków. 
Oświata i media.
Ważnym elementem działalności Klubu jest polskie szkolnictwo. W ramach działalności organizacji powstały tzw. szkółki języka polskiego, których tworzeniem zajął się pełnomocnik Klubu ds. oświatowych. Poza nauczaniem języka polskiego, młodzi ludzie przyswajają sobie historię i geografię Polski, polskie tradycje oraz elementy kultury. 
Od grudnia 1995 Klub wydaje miesięcznik „Monitor Polonijny” finansowany przez słowackie Ministerstwo Kultury oraz Wspólnotę Polską - ukazuje się w ilości około 600 egzemplarzy. 

</doc>
<doc id="1659393" url="https://pl.wikipedia.org/wiki?curid=1659393" title="Franciszek Jozjasz">
Franciszek Jozjasz

Franciszek Jozjasz (ur. 25 września 1697 w Saalfeld/Saale, zm. 16 września 1764 w Bad Rodach) – książę Saksonii-Coburga-Saalfeld.
Był czwartym synem Jana Ernesta IV, księcia Saksonii-Coburga-Saalfeld, a trzecim drugiej żony swojego ojca, Charlotty Joanny z Waldeck-Pyrmont.
W młodości Franciszek Jozjasz służył w armii cesarskiej.
28 lipca 1720 zmarł jego starszy brat Wilhelm Fryderyk (ur. 16 sierpnia 1691 w Arolsen), a 30 grudnia 1720 zmarł drugi brat Karol Ernest (ur. 12 września 1692 w Saalfeld/Saale), więc był drugim kandydatem do odziedziczenia tytułu księcia Saksonii-Coburga-Saalfeld. Po śmierci Jana Ernesta IV księciem został Christian Ernest, przyrodni brat Franciszka Jozjasza. Dopiero po śmierci Chrystiana Ernesta Franciszek Jozjasz został księciem Saksonii-Coburga-Saalfeld.
Małżeństwo i potomstwo.
2 stycznia 1723 Franciszek Jozjasz ożenił się z Anną Sofią ze Schwarzburga-Rudolstadt. Mieli ośmioro dzieci:
W 1736 został odznaczony Orderem Orła Białego.

</doc>
<doc id="1659395" url="https://pl.wikipedia.org/wiki?curid=1659395" title="Cerkiew Opieki Najświętszej Maryi Panny w Wołowie">
Cerkiew Opieki Najświętszej Maryi Panny w Wołowie

Cerkiew Opieki Najświętszej Maryi Panny w Wołowie – cerkiew greckokatolicka w Wołowie, w województwie dolnośląskim; mieści się w dawnej kaplicy cmentarnej pw. św. Krzyża z 1678 r., przebudowanej i powiększonej na początku XX w. Znajduje się przy ulicy Józefa Piłsudskiego. 
Parafia greckokatolicka w Wołowie istnieje od 1957 roku. Należy do eparchii wrocławsko-koszalińskiej.

</doc>
<doc id="1659396" url="https://pl.wikipedia.org/wiki?curid=1659396" title="Samuel Garman">
Samuel Garman

Samuel Walton Garman (ur. 1843 – zm. 1927) – amerykański naturalista, zoolog z Pensylwanii. Studiował u Louisa Agassiza. W 1868 dołączył do ekspedycji na zachód Ameryki z Johnem Wesleyem Powellem. Był przyjacielem naturalisty Edwarda Drinkera Cope, z którym regularnie korespondował. W 1872 towarzyszył mu w wyprawie, mającej na celu poszukiwanie skamieniałości w Wyoming. W 1873 został asystentem dyrektora herpetologii i ichitiologii w Museum of Comparative Zoology przy Harvard University. Jego prace dotyczyły głównie klasyfikacji ryb, zwłaszcza rekinów, ale także gadów i płazów.

</doc>
<doc id="1659397" url="https://pl.wikipedia.org/wiki?curid=1659397" title="Akcja „Burza” w Okręgu Stanisławów Armii Krajowej">
Akcja „Burza” w Okręgu Stanisławów Armii Krajowej

Akcja „Burza” w Okręgu Stanisławów AK – część akcji wojskowej zorganizowanej i podjętej przez oddziały Armii Krajowej przeciw wojskom niemieckim w końcowej fazie okupacji niemieckiej, bezpośrednio przed wkroczeniem Armii Czerwonej, prowadzona w granicach II Rzeczypospolitej.
10 marca 1944 dowódca okręgu stanisławowskiego kpt. Herman wydał rozkaz operacyjny do rozpoczęcia „Burzy”. Głównym zadaniem oddziałów partyzanckich były uderzenia na transport wroga. Linie kolejowe i drogi przebiegały w terenie górzystym, zalesionym, poprzecinanym licznymi rzekami i strumieniami. Sprzyjało to planowanym akcjom dywersyjnym.
Najwcześniej „Burza” rozpoczęła się w inspektoracie Kołomyja na Pokuciu – najdalej wysuniętym regionie kresów południowo-wschodnich II Rzeczypospolitej. W tych terenach walczyło ok. 900 zaprzysiężonych żołnierzy podziemia w tym ok. 500 członków samoobrony. Miała ona jednak ograniczony wymiar bojowy. Oddziały partyzanckie wykonały szereg akcji dywersyjnych i sabotażowych, doszło do kilku potyczek z Niemcami. Szczególnie skuteczne okazały się wielokrotne akcje dywersyjne na linie kolejowe, nieliczne w tym rejonie.
Tworzone oddziały partyzanckie przyjęły numery i nazwy pułków piechoty wchodzących w skład przedwojennej 11 Karpackiej Dywizji Piechoty Były to: 49 Huculski Pułk Piechoty AK z Kołomyi, 53 Pułk Strzelców Kresowych AK ze Stryja oraz 48 Pułk Strzelców Kresowych AK ze Stanisławowa.
Pod koniec 1943 zmobilizowano 49 pułk piechoty AK. Działał on w rejonie Bitków-Nadwórna. Liczył około 160 partyzantów. W marcu 1944 dołączył do koncentrujących się oddziałów partyzanckich 11 KDP AK pod wsią Majdan. Szybka ofensywa wojsk Frontu Ukraińskiego uniemożliwiała rozwinięcie oddziałów dywizji.
W rejonie Sambora działało Zgrupowanie Wschodnie AK. Ochraniało ono szyby naftowe w rejonie Drohobycza i Borysławia. W tym rejonie doszło do współdziałania 3/53 pp AK mjr. Niemętowskiego z jednostkami szybkimi 1 Frontu Ukraińskiego Iwana Koniewa.
Oddziały AK zmuszone były również do ochrony polskich miast i wsi przed atakami UPA.
Po zdobyciu miast Armia Czerwona rozbroiła oddziały Armii Krajowej. Część sił przeszła do konspiracji.

</doc>
<doc id="1659398" url="https://pl.wikipedia.org/wiki?curid=1659398" title="Kościelniki (Kłodzko)">
Kościelniki (Kłodzko)

Kościelniki (inaczej zwane Książówka, niem.: "Komturhof") – historyczna dzielnica Kłodzka, znajdująca się w zachodniej części miasta, założona w czasach średniowiecza.
Położenie.
Położenie geograficzne.
Kościelniki leżą w zachodniej części Kłodzka. Graniczą z: Szalejowem Dolnym na zachodzie, Zagórzem na południu, osiedlem im. Kruczkowskiego na wschodzie, Leszczynami na północy. Od centrum miasta oddalone jest o ok. 2,5 km.
Warunki naturalne.
Dzielnica położona jest na wysokości 320–340 m n.p.m. na południowym zachodzie od centrum miasta. Obszar ten jest luźno zabudowany, a wokół istniejących budynków ciągną się duże obszary łąk i pól, które są lekko nachylone ku Dolinie Nysy Kłodzkiej.
Historia.
Daty wzmianeko miejscowości ijej oficjalnenazwy według źródeł
Kościelniki należą do jednych z najstarszych folwarków związanych z Kłodzkiem. Powstały prawdopodobnie już w 1. połowie XII wieku jako własność komtura i komandorii joannitów. Jednak nie można wykluczyć teorii, że mogły one istnieć dużo wcześniej, to jest przed 1183 rokiem, czyli czasem, kiedy do Kłodzka sprowadzono zakon joannitów, którzy w tym czasie przejęli majątki kościelne w mieście i jego okolicach. W skład tej posiadłości wchodziła ponadto łąka u ujścia Jaszkówki, za Nysą Kłodzką zwana "Comthur Wiese" (obecnie częściowo na tym terenie znajduje się osiedle Krzyżna Góra). Po przejęciu kościoła i komandorii joannitów przez miasto, Kościelniki stały się folwarkiem miejskim. W 1413 roku czynsz z niego w wysokości 2 marek płacił z niego niejaki Nicklas Gobil.
W XVIII wieku w pobliżu istniejącego już folwarku powstał drugi, zwany "Wallishof", którego posiadaczem był hrabia Georg Olivier von Wallis, który w tym czasie pełnił urząd starosty kłodzkiego. W późniejszym okresie i ten folwark został przejęty przez miasto. Mimo to oba te folwarki były często dzierżawione przez władze miejskie lub nawet sprzedawane w prywatne ręce. W 1818 roku Kościelniki zostały oficjalnie włączone w granice Kłodzka.
W latach 1937–1945 na polach pomiędzy Kłodzkiem a Szalejowem Dolnym, należących do posiadłości Münchhausenów, funkcjonowało wojskowe lotnisko polowe Feldflugplatz Komturhof, skąd startowały samoloty mające na celu rozpoznanie lotnicze. Szczególne znaczenie lotnisko zdobyło wtedy, gdy front osiągnął granicę Śląska (2. poł. stycznia 1945). W czasie oblężenia Wrocławia samoloty przywoziły ciężko rannych do szpitala w Kłodzku.
Po zakończeniu II wojny światowej i przejęciu Kłodzka przez Polskę w 1945 roku w obu folwarkach ulokowano Państwowe Gospodarstwo Rolne „Książówka”, która to nazwa przez pewien czas określała cały obszar tej dzielnicy. Poza tym przy starszym z nich powstało także niewielkie osiedle i nowe budynki gospodarcze. Mieściła się tu także Stacja Doświadczalna Oceny Odmian.
W latach 2016–2018 przez środkową część dzielnicy poprowadzono zachodni odcinek obwodnicy Kłodzka. Od 2017 roku we wschodniej części Kościelnik przy ul. Letniej powstaje tzw. Osiedle Wiosenne złożone z 5 wielorodzinnych bloków mieszkalnych, którego inwestorem jest wrocławska firma budowlana Skomar.
Administracja.
Kościelniki od zawsze dzieliły losy polityczno-administracyjne Kłodzka, będąc jego folwarkiem. Zostały oficjalnie do niego włączone w 1818 roku. Po zakończeniu II wojny światowej znalazł się w granicach Polski. Jako część Kłodzka weszły w skład powiatu kłodzkiego w województwie wrocławskim. Z kolei po zmianach w administracji terenowej w latach 70. XX wieku weszły w skład województwa wałbrzyskiego. W 1999 roku ponownie reaktywowano powiat kłodzki, który wszedł w skład województwa dolnośląskiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się na placu Bolesława Chrobrego, na Starym Mieście. Mieszkańcy wybierają do Rady Miasta pięciu radnych co 5 lat (do 2018 co 4 lata), tworząc okręg wyborczy nr 4, wraz z całą zachodnią częścią miasta.
Edukacja i kultura.
Kościelniki pozbawione są placówek kulturalno-oświatowych. Dzieci w wieku 7–15 lat z obszaru ul. Letniej pobierają naukę w mieszczącej się przy ul. Bohaterów Getta 22 – Szkole Podstawowej nr 6 im. Unii Europejskiej, natomiast pozostała część dzielnicy przypisana jest do obwodu Szkoły Podstawowej nr 3 im. kpt. Stanisława Betleja położonej przy ul. Jana Pawła II 4. Po ukończeniu podstawówki młodzież kontynuuje dalsze kształcenie w większości w szkołach średnich położonych w centrum miasta.
Religia.
Większość mieszkańców Kościelnik stanowią wyznawcy Kościoła rzymskokatolickiego. Dzielnica wchodzi w skład katolickiej parafii Podwyższenia Krzyża Świętego w Kłodzku, która obejmuje swoim zasięgiem całą zachodnią część miasta. Została ona utworzona w 1982 roku z wydzielenia z parafii Wniebowzięcia Najświętszej Maryi Panny, najstarszej jednostki kościelnej w mieście, której korzenie sięgają czasów średniowiecza. Parafia ta wchodzi w skład diecezji świdnickiej. Siedziba parafii Podwyższenia Krzyża Świętego znajduje się na terenie osiedla im. Kruczkowskiego.
Architektura i urbanistyka.
Współczesne Kościelniki zachowały w całości swój układ urbanistyczny, który został ostatecznie ukształtowany w okresie nowożytnym. Składają się na niego dwa zespoły dawnych folwarków miejskich ("Komturhof" i "Wallishof"). Na ich terenie zachowały się stare budowle mieszkalne i gospodarcze, murowane z XVIII wieku, w tym m.in. dom przy ul. Lisiej 6 z 1763 roku, który został przebudowany w 1848 roku. Cechą wspólną łączącą oba folwarki jest to, iż ich zabudowa koncentruje się wokół dziedzińców-majdanów, do których prowadzą bramy z końca XVIII wieku o cechach barokowych.
We wschodniej części dzielnicy na granicy z osiedlem im. Leona Kruczkowskiego przy ul. Letniej rozpoczęto w 2016 roku wznoszenie nowego osiedla złożonego w kilku bloków wielorodzinnych.
W skład Kościelnik wchodzą 3 ulice:
Najcenniejszym zabytkiem na terenie Kościelnik jest położony aktualnie w polu Kamienny Krzyż Męki Pańskiej z 21 maja 1721 roku. Powstał on zapewne w miejscu którędy dawniej przebiegała droga z Kłodzka do pobliskiego folwarku Komturhof.
Rekreacja.
Na terenie osiedla istnieją przydomowe niewielkie ogródki działkowe, które znajdują się wokół bloków powstałych w czasach PRL.
Gospodarka.
Kościelniki pozbawione są ze względu na swoje niewielkie zaludnienie jakiejkolwiek infrastruktury handlowo-usługowej. W północnej części dzielnicy na terenie należącym do 1983 roku do Mikowic działa Stacja Hydrologiczno-Meteorologiczna Instytutu Meteorologii i Gospodarki Wodnej oraz Stacja Doświadczalna Oceny Odmian. W związku z budową we wschodniej części Kościelnik Osiedla Wiosennego przy ul. Letniej 14 powstał pierwszy sklep spożywczy – Żabka.
Infrastruktura.
Transport.
Przez północną granicę Kościelnik przechodzi ważna trasa europejska nr 8 (E67) z Kudowy-Zdroju do przejścia granicznego z Litwą w Budzisku. Pozostałe drogi przebiegające przez dzielnicę mają status lokalnych dróg gminnych. W latach 2016–2018 po wielu latach starań doszło do wybudowania obwodnicy Kłodzka, której zachodni odcinek przebiega przez środek Kościelnik. Stanowi ona początek drogi krajowej nr 33 prowadzącej z Kłodzka do Międzylesia i granicy państwa z Czechami w Boboszowie.
Komunikacja.
Aktualnie na terenie Kościelnik mieszkańcy nie mają dostępu do transportu miejskiego. Dawniej komunikację miejską i podmiejską obsługiwał PKS Kłodzko. Trasy dwóch linii autobusowych przechodziły przez północną granicę dzielnicy (ul. Dusznicka). Mimo to nie znajdował się tutaj żaden przystanek autobusowy, co wynika ze znacznej odległości od zabudowań mieszkalnych.
Liniami prowadzonymi przez PKS Kłodzko i przechodzącymi przez dzielnicę były:
Bezpieczeństwo.
W zakresie ochrony przeciwpożarowej oraz innych miejscowych zagrożeń – Kościelniki podlegają pod rejon działania Powiatowej Straży Pożarnej, mieszczącej się przy ul. Traugutta 7 oraz Komendy Powiatowej Policji w Kłodzku przy pl. Chopina 2. Funkcję dzielnicowego pełni asp. sztab. Rafał Pietrołaj dla ul. Wielisławskiej (Rejon Służbowy nr 6). Ponadto dzielnica została przypisana do VI Rejonu Służbowego Straży Miejskiej w Kłodzku. Patrole pełni tutaj dwóch strażników miejskich: st. insp. Robert Garbowski oraz mł. strażnik Arkadiusz Pawłowicz.

</doc>
<doc id="1659399" url="https://pl.wikipedia.org/wiki?curid=1659399" title="Inspektorat Stanisławów Armii Krajowej">
Inspektorat Stanisławów Armii Krajowej

Inspektorat Stanisławów Armii Krajowej – terenowa struktura Okręgu Stanisławów Armii Krajowej.
Struktura organizacyjna inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1659400" url="https://pl.wikipedia.org/wiki?curid=1659400" title="Cerkiew Świętych Cyryla i Metodego w Międzyrzeczu">
Cerkiew Świętych Cyryla i Metodego w Międzyrzeczu

Cerkiew Świętych Cyryla i Metodego w Międzyrzeczu – cerkiew greckokatolicka w Międzyrzeczu, w województwie lubuskim. Świątynia mieści się w dawnym kościele staroluterańskim z XIX w. przy ulicy ks. Piotra Ściegiennego 4. Budynek znajduje się w rejestrze zabytków nr. 431/94 z 27 grudnia 1994. 
Parafia greckokatolicka w Międzyrzeczu istnieje od 1958. Należy do eparchii wrocławsko-koszalińskiej.

</doc>
<doc id="1659403" url="https://pl.wikipedia.org/wiki?curid=1659403" title="Inspektorat Kołomyja Armii Krajowej">
Inspektorat Kołomyja Armii Krajowej

Inspektorat Kołomyja Armii Krajowej – terenowa struktura Okręgu Stanisławów Armii Krajowej. Kryptonim "Bizmut", "62", "Australia"
Formowanie i działania.
Konspiracja w Kołomyi rozpoczęła się prawie natychmiast po wkroczeniu wojsk bolszewickich 19 września 1939. Organizatorami podziemia byli przede wszystkim kolejarze oraz nieliczni młodzi oficerowie, głównie rezerwy, i zawodowi podoficerowie 49 hps, którym udało się wtopić w społeczność i uniknąć aresztowań.
Na przełomie 1943 i 1944 działał w inspektoracie partyzancki oddział o kryptonimie 1/49 w rejonie Nadworna – Bitków, który potem chronił przed nacjonalistami ukraińskimi, własowcami i niemieckimi dezerterami polskie wsie Św. Józef i Św. Stanisław, kontrolując skrzyżowanie dróg w rejonie Kołomyja–Otynia–Stanisławów. 
W ramach akcji „Burza” w obwoach Kołomyja, Horodenka-Śniatyń, Kosów, Nadworna miał być odtworzony 49 Huculski pułk strzelców. Szybkie zajęcie przez wojska radziecki na przełomie marca i kwietnia 1944 większej części obszaru Inspektoratu uniemożliwiło realizację tych zamierzeń. 
Akcja „Burza” w Inspektoracie rozpoczęła się w marcu 1944. Walczyło ok. 900 zaprzysiężonych żołnierzy podziemia w tym ok. 500 członków samoobrony.
Skład organizacyjny inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1659404" url="https://pl.wikipedia.org/wiki?curid=1659404" title="Inspektorat Stryj Armii Krajowej">
Inspektorat Stryj Armii Krajowej

Inspektorat Stryj Armii Krajowej – terenowa struktura Okręgu Stanisławów Armii Krajowej.
Skład organizacyjny inspektoratu.
Struktura organizacyjna podana za "Atlas polskiego podziemia niepodległościowego":

</doc>
<doc id="1659405" url="https://pl.wikipedia.org/wiki?curid=1659405" title="Łokomotiw Petersburg">
Łokomotiw Petersburg

Łokomotiw Petersburg (ros. Футбольный клуб «Локомотив» Санкт-Петербург, "Futbolnyj Kłub "Łokomotiw" Sankt-Pietierburg") – rosyjski klub piłkarski z siedzibą w Petersburgu.
Historia.
Chronologia nazw:
Założony w 1936 jako Łokomotiw Leningrad.
W 1936 zespół występował w rozgrywkach Pucharu ZSRR.
W 1969 debiutował w Klasie B, grupie 8 Mistrzostw ZSRR, w której zajął przedostatnie miejsce. Potem na długo znika z rozgrywek profesjonalnych.
Dopiero w 1992 klub reaktywowano. W Mistrzostwach Rosji klub startował w Drugiej Lidze, w której występował cztery sezony.
W sierpniu 1996 odbyła się fuzja z klubem Saturn-1991 Sankt Petersburg. Klub przyjął nazwę Łokomotiw-Saturn Sankt Petersburg i zajął miejsce Saturna w Pierwszej Lidze. W listopadzie 1997 klub przywrócił nazwę Łokomotiw Sankt Petersburg.
W 2000 klub w Pierwszej Dywizji zajął ostatnie 20 miejsce i pożegnał się z rozgrywkami na szczeblu profesjonalnym.
W latach 2001-2005 klub występował w Amatorskiej Lidze.

</doc>
<doc id="1659406" url="https://pl.wikipedia.org/wiki?curid=1659406" title="Grosz czynszowy (obraz Masaccia)">
Grosz czynszowy (obraz Masaccia)

Grosz czynszowy ("Płacenie daniny") – obraz włoskiego malarza quattrocenta Masaccia namalowany w latach 1426-1427.
Tematem obrazu są trzy sceny zaczerpnięte z Ew. Mateusza (Mt 17:24-27) opowiadające o epizodzie, który wydarzył się przed bramami miasta Kafarnaum, nad jeziorem Genezaret. Przy wejściu do niego, Jezusa wraz z uczniami zatrzymali poborcy, żądając od nich zapłacenia dwudrachmy – daniny na świątynię. Jezus nakazał Piotrowi złowić rybę i z jej pyszczka wydobyć monetę. Gdy uczeń wykonał polecenie, a cud monety stał się faktem, zapłacono należny podatek. 
Przedstawiony przez Masaccia motyw biblijny nie był nigdy wcześniej przedstawiany przez innych malarzy. Artysta, by ukazać ciąg wydarzeń, podzielił obraz na trzy części, zachowując przy tym przestrzenne przedstawienie postaci i realizm scen. Głównym bohaterem wszystkich trzech motywów jest Św. Piotr. Po lewej stronie Masaccio ukazał Piotra wyciągającego monetę. Po stronie prawej obrazu widoczna jest scena płacenia podatku poborcy przez apostoła. Centralna część zajmująca najwięcej przestrzeni; ukazuje grupę uczniów wraz z samym Chrystusem zatrzymanych przez celnika. Na ich twarzy widoczne jest oburzenie, ich wzrok krąży wokół grupy, a postacie Piotra i Jezusa wskazują gestem na scenę rozgrywającą się po lewej stronie, urzeczywistniającą słowa proroka i nakierowując tym samym widza do odpowiedniej interpretacji obrazu. Wszystkie postacie przedstawione zostały boso, w szatach z czasów starożytnej Grecji i Rzymu. Masaccio wykorzystał efekty światłocieniowe. Światło pada z jednego, precyzyjnie określonego źródła po prawej stronie. Obraz stanowi przykład nowego, renesansowego ujęcia przestrzeni. Każda postać ma cechy indywidualne.
Wybór tematu przez Masaccia mógł być podyktowany również wydarzeniami politycznymi. We Florencji planowano wówczas podniesienie podatków dla wyrównania i uzupełnienia miejskich finansów nadszarpniętych wyprawami wojennymi. System podatkowy wprowadzono w 1427 roku i obciążono nimi zamożnych mieszkańców. Postacie apostołów, ich twarze są prawdopodobnie podobiznami przyjaciół lub uczniów malarza.

</doc>
<doc id="1659407" url="https://pl.wikipedia.org/wiki?curid=1659407" title="Łokomotiw Leningrad">
Łokomotiw Leningrad



</doc>
<doc id="1659409" url="https://pl.wikipedia.org/wiki?curid=1659409" title="Alan Stacey">
Alan Stacey

Alan Stacey (ur. 29 sierpnia 1933, zm. 19 czerwca 1960) – brytyjski kierowca wyścigowy.
Kariera.
W 1957 wziął udział w wyścigu 24h Le Mans. Dziewiąta lokata otworzyła mu drogę do startów w Formule 1. Został kierowcą zespołu Lotus. W 1958 testował bolid. Wziął udział w 1 wyścigu, nie ukończył go z powodu problemów technicznych, ale jechał dobrze, co pozwoliło mu zostać kierowcą wyścigowym Lotusa na kolejne 2 sezony. Bolid był bardzo zawodny. W 1959 wywalczył pole position i jechał na 3 miejscu w jednym z wyścigów w USA (w tamtych czasach państwo to organizowało 2 wyścigi), ale musiał się wycofać z powodu awarii samochodu. Ogólnie szło mu jednak gorzej, ukończył (na 8 pozycji) tylko wyścig w Wielkiej Brytanii. W 1960 nie ukończył 4 pierwszych wyścigów. W GP Belgii bolid zepsuł się już podczas kwalifikacji, co sprawiło, że Stacey musiał startować z dalekiej 17 pozycji. Jechał więc bardzo agresywnie i szybko zyskiwał kolejne lokaty. Na 25 okrążeniu znajdował się już na 6 pozycji, która dawała 1 punkt. Byłby to pierwszy punkt Alana w F1. Nim zdołał go zdobyć doszło do tragedii. Podczas pokonywania szybkiego łuku przy prędkości 190 km/h w jego twarz uderzył ptak. Alan stracił panowanie nad bolidem i jego Lotus został wyrzucony z zakrętu. Wzbił się na dużą wysokość, przeleciał nad bandą i rozbił się doszczętnie. Kierowca zmarł po kilku minutach, jeszcze przed przybyciem służb medycznych (6 okrążeń wcześniej zginął Chris Bristow). Alan Stacey jest 19 śmiertelną ofiarą Formuły 1 (16 w oficjalnych startach).

</doc>
<doc id="1659410" url="https://pl.wikipedia.org/wiki?curid=1659410" title="Łokomotiw-Saturn Sankt Petersburg">
Łokomotiw-Saturn Sankt Petersburg



</doc>
<doc id="1659411" url="https://pl.wikipedia.org/wiki?curid=1659411" title="Lek (album)">
Lek (album)

Lek – debiutancki album Łódzkiego zespołu Thinkadelic, wydany w 1998 roku.
W 1998 roku album uzyskał nominację do nagrody polskiego przemysłu fonograficznego Fryderyka w kategorii „najlepszy album rap/hip-hop”.
Pochodzący z albumu utwór pt. „To nie jest takie łatwe” znalazł się na liście „120 najważniejszych polskich utworów hip-hopowych” według serwisu T-Mobile Music.

</doc>
<doc id="1659413" url="https://pl.wikipedia.org/wiki?curid=1659413" title="Lokomotiw Leningrad">
Lokomotiw Leningrad



</doc>
<doc id="1659414" url="https://pl.wikipedia.org/wiki?curid=1659414" title="Cerkiew Przemienienia Pańskiego w Szprotawie">
Cerkiew Przemienienia Pańskiego w Szprotawie

Cerkiew Przemienienia Pańskiego w Szprotawie – cerkiew greckokatolicka w Szprotawie, w województwie lubuskim. Mieści się przy ulicy Koszarowej 13.
Jest to świątynia mieszcząca się w budynku pokoszarowym z początku XX wieku (poświęcona w dniu 21 sierpnia 1993 roku). Parafia greckokatolicka w Szprotawie istnieje od 1961 roku. Należy do eparchii wrocławsko-koszalińskiej.

</doc>
<doc id="1659416" url="https://pl.wikipedia.org/wiki?curid=1659416" title="Robert Elsie">
Robert Elsie

Robert Elsie (ur. 29 czerwca 1950 w Vancouver, zm. 2 października 2017 w Bonn) – kanadyjski językoznawca, literaturoznawca i tłumacz, albanista.
Życiorys.
Robert Elsie urodził się 29 czerwca 1950 roku w Vancouver. W 1972 ukończył studia na University of British Columbia w Vancouver, uzyskując dyplom z zakresu filologii klasycznej i językoznawstwa. Studia kontynuował na Freie Universität Berlin, na uniwersytetach École pratique des hautes études i Paris IV w Paryżu, Dublin Institute for Advanced Studies oraz na Uniwersytecie Bońskim. Studia zakończył doktoratem, który obronił w 1978 w Instytucie Językoznawstwa w Bonn.
W latach 70. i 80. XX w. jeździł z grupą profesorów i studentów do Albanii i Kosowa, gdzie zafascynował się kulturą tego mało znanego kraju bałkańskiego. Nauczył się języka albańskiego i poświęcił albanistyce. 
W latach 1982–1987 był jako tłumacz pracownikiem niemieckiego ministerstwa spraw zagranicznych. Od 1987 pracował jako tłumacz, koncentrując się na przekładach z języka albańskiego na niemiecki i angielski. 
Od 2002 współpracował jako tłumacz z Międzynarodowym Trybunałem Karnym dla byłej Jugosławii. W latach 2002–2006 tłumaczył podczas procesu serbskiego przywódcy Slobodana Miloševicia (1941–2006). 
Jest autorem tłumaczeń literatury pięknej i dzieł kultury ludowej, esejów poświęconych problematyce albańskiej, a także słowników i opracowań poświęconych literaturze albańskiej. Wydał także tłumaczenia dzieł z języka greckiego i serbskiego.
Zmarł na MND (motor neuron disease) – chorobę, na którą cierpiał od wielu lat. Zgodnie z wolą zmarłego jego doczesne szczątki 18 października 2017 złożono na cmentarzu w Theth.

</doc>
<doc id="1659417" url="https://pl.wikipedia.org/wiki?curid=1659417" title="Elastyczna linia kredytowa">
Elastyczna linia kredytowa

Elastyczna linia kredytowa – ("Flexible Credit Line"), instrument Międzynarodowego Funduszu Walutowego.
O elastyczną linię kredytową mogą starać się kraje o solidnych fundamentach, prowadzące odpowiedzialną politykę w przeszłości. Pierwszy z nowej formy pomocy skorzystał na początku kwietnia 2009 Meksyk.
Dostęp do FCL w Polsce.
W Polsce kwestia dostępu do FCL stała się przedmiotem sporu pomiędzy prezesem Narodowego Banku Polskiego, a Radą Ministrów. Prezes NBP Sławomir Skrzypek stał na stanowisku, iż należy zrezygnować z odnowienia elastycznej linii kredytowej z Międzynarodowego Funduszu Walutowego, czyli dostępu do 20,58 mld USD kredytu z MFW (5 maja 2010 kończyła się umowa z MFW, podpisana w maju 2009). Podobnego zdania był kierowany przez niego Zarząd Narodowego Banku Polskiego, który uważał, że nie jest konieczne występowanie przez Polskę o elastyczną linię kredytową MFW na kolejny okres. Wskazywano na wysokie koszty (ok. 182 mln zł rocznie) i brak potrzeby takiego zabezpieczenia. Na tym tle miał miejsce konflikt z ministrem finansów Jackiem Rostowskim, który – podobnie jak rząd – popierał odnowienie linii. Zdanie odrębne w tej sprawie złożył ówczesny minister gospodarki Waldemar Pawlak, który przychylił się do opinii NBP, że elastyczna linia kredytowa jest już zbędna. Kolejny prezes NBP Marek Belka, niedługo po zaprzysiężeniu, 15 czerwca 2010 złożył wniosek o przedłużenie dostępu do elastycznej linii kredytowej funduszu ("Flexible Credit Line"). Został on rozpatrzony pozytywnie. W grudniu tego samego roku linia kredytowa z MFW, z której może skorzystać Polska, wzrosła z 21 do 29 mld dolarów, a okres, w którym Polska będzie miała do niej dostęp, został wydłużony z roku do dwóch lat (przy koszcie jej utrzymania wynoszącym 107 milionów dolarów na dwa lata).

</doc>
<doc id="1659421" url="https://pl.wikipedia.org/wiki?curid=1659421" title="Cerkiew Przemienienia Pańskiego w Bielicy">
Cerkiew Przemienienia Pańskiego w Bielicy

Cerkiew Przemienienia Pańskiego w Bielicy – cerkiew greckokatolicka w Bielicy, w województwie zachodniopomorskim. 
W dniu 1 września 2012 roku został poświęcony kamień węgielny pod budowę nowej świątyni greckokatolickiej. Pod koniec września 2012 roku zostały już prawie ukończone mury nowej budowli. Cerkiew została konsekrowana w dniu 23 sierpnia 2014 roku przez Włodzimierza Juszczaka, ordynariusza eparchii wrocławsko-gdańskiej
Parafia greckokatolicka w Bielicy istnieje od 2004 roku. Należy do eparchii wrocławsko-koszalińśkiej.

</doc>
<doc id="1659425" url="https://pl.wikipedia.org/wiki?curid=1659425" title="Żywy Skarb Narodowy">
Żywy Skarb Narodowy

 – tytuł nadawany w Japonii mistrzom sztuk i rzemiosł takich jak, np. ukiyo-e, papiernictwo i garncarstwo, a także mistrzom różnych rodzajów tradycyjnego teatru japońskiego, np. bunraku, kabuki. Głównym celem nadawania tego tytułu jest ochrona japońskich tradycji oraz ich kontynuacja. 
Pierwsze tytuły zostały nadane przez japoński rząd w 1950 roku.
Indywidualne odznaczenia.
Lista niektórych osób odznaczonych tytułem "Żywego Skarbu Narodowego":

</doc>
<doc id="1659427" url="https://pl.wikipedia.org/wiki?curid=1659427" title="Cerkiew Narodzenia św. Jana Chrzciciela w Zamienicach">
Cerkiew Narodzenia św. Jana Chrzciciela w Zamienicach

Cerkiew Narodzenia św. Jana Chrzciciela w Zamienicach – cerkiew greckokatolicka w Zamienicach, w województwie dolnośląskim. 
Jest to nowoczesna świątynia wybudowana w latach 2003-2005 (poświęcona 3 września 2005). Parafia greckokatolicka w Zamienicach istnieje od 1976. Należy do eparchii wrocławsko-koszalińskiej.

</doc>
<doc id="1659428" url="https://pl.wikipedia.org/wiki?curid=1659428" title="Russell Watson">
Russell Watson

Russell Watson (ur. 24 listopada 1966 w Salford) – brytyjski tenor wykonujący muzykę operową i popularną. Światową sławę uzyskał po występie z Montserrat Caballé podczas finału Ligi Mistrzów w 1999 roku. 
W 2006 roku zdiagnozowano u niego guza mózgu. Watson jest rozwodnikiem, ma dwie córki. 

</doc>
<doc id="1659429" url="https://pl.wikipedia.org/wiki?curid=1659429" title="Kitakami (rzeka)">
Kitakami (rzeka)

 – rzeka w Japonii, o długości 249 km (najdłuższa rzeka w regionie Tōhoku). Jest jedną z najczystszych rzek w Japonii.

</doc>
<doc id="1659430" url="https://pl.wikipedia.org/wiki?curid=1659430" title="Albula (ryba)">
Albula (ryba)

Albula ("Albula vulpes") – gatunek morskiej ryby z rodziny albulowatych (Albulidae). Ceniona w wędkarstwie sportowym.
Występowanie.
Wody tropikalne zachodniego Atlantyku od Karoliny Północnej do Brazylii, oraz zachodniego Pacyfiku od Kalifornii do Peru. Występuje na głębokości do 80 metrów. 
Opis.
Ciało bocznie spłaszczone o srebrzystych bokach i oliwkowatym grzbiecie. Płetwy szarego koloru. Narybek upodabnia się do swych rodziców dopiero po osiągnięciu 7–8 cm długości.
Osiąga długość około 1 m i 10 kg masy ciała. Może wpływać w wody półsłone, a także w górę rzek śródlądowych.
Jest cenioną rybą w sporcie wędkarskim.

</doc>
<doc id="1659434" url="https://pl.wikipedia.org/wiki?curid=1659434" title="Fustel de Coulanges">
Fustel de Coulanges

Numa Denys Fustel de Coulanges (ur. 18 marca 1830 r. w Paryżu, zm. 12 września 1889 r. w Massy) – historyk francuski, sławę zdobył dziełem "Miasto starożytne" ("La Cité antique") z 1864 r.
Życiorys.
Numa Denys Fustel de Coulanges pochodził z bretońskiej rodziny zamieszkującej w Paryżu. Jego ojciec, oficer marynarki, zmarł wkrótce po narodzinach syna. Fustel został przygarnięty przez dziadka, który, dzięki przyjaźni z dyrektorem, zapewnił mu wstęp do Liceum Karola Wielkiego w Paryżu. 
Jako młody licealista czytał z zapałem "Historię cywilizacji we Francji" François Guizota, która będzie miała znaczący wpływ na jego przyszłość jako historyka. Jak pisze jego biograf, Paul Guiraud, będąc średnio uzdolnionym uczniem, mimo niezbyt wysokiej pozycji na liście, Fustel dostał się na studia na École normale supérieure. W atmosferze epoki sporów ideologicznych pilnie i z konsekwencją odwiedzał szkolną bibliotekę. Jako członek École française d'Athènes, w czasie swojego pobytu w Grecji kierował wykopaliskami na wyspie Chios. Przed wyjazdem do Grecji napisał do przyjaciela: « Nie jadę odkrywać zapomnianych śladów Akropolu, będę obserwował ludzi, tych dawnych i tych współczesnych ».
Lata 1856-57 Fustel spędził na pracy jako profesor w liceum, wchłaniając literaturę. W 1858 r. obronił pracę o greckim historyku Polibiuszu i drugą, po łacinie, o Weście. W 1860 r. został mianowany profesorem historii na uniwersytecie w Strasburgu, gdzie sporządził swoje notatki, które później staną się podstawą do napisania pracy "Miasto starożytne" ("La Cité Antique"), głównego dzieła ukazującego rolę religii w politycznej i społecznej ewolucji Grecji i Rzymu.
Fustel de Coulanges szybko zapragnął opuścić Strasburg (« Prowincja ma swoje dobre strony, jednak nie należy ich nadużywać. Obawiam się, że usnę; staję się leniwy »). Na początku 1870 r., za wstawiennictwem Victora Duruy, otrzymał stanowisko wykładowcy (w randze "maître de conférences") na École normale supérieure, której dyrektorem został w 1883 r. Kilkakrotnie odwiedzał także jako nauczyciel historii Cesarzową Eugenię w Tuileries. 2 września 1870 r. Napoleon III złożył broń pod Sedanem. Gdy wojna prusko-francuska dotarła do bram Paryża, Fustel przywdział mundur gwardii narodowej i uczestniczył w obronie miejskich umocnień. Przeciw aneksji Alzacji i Lotaryngii i bismarckowskiej wojnie najeźdźczej polemizował z Theodorem Mommsenem w kilkakrotnie wznawianej serii artykułów (w 1917 r. pod tytułem "Zagadnienia współczesne" - "Questions contemporaines").
Mimo zaangażowania w badania niektórych kwestii związanych z antykiem jak własność i jej przenoszenie, Fustel de Coulanges zwrócił się ku historii średniowiecznej, z jednej strony by pokazać jak niewiele wspólnego mają instytucje francuskie z prawem germańskim (armie pruskie dopiero co opuściły ziemie francuskie, pozwalając znów wypłynąć założeniom opata Dubos, zgodnie z którymi Frankowie mieli zostać przychylnie przyjęci przez Galów), z drugiej zaś, by przedstawić kilka spośród swoich intuicji metodologicznych. 
Fustel, nauczyciel zdolny przyciągnąć licznych uczniów samą jakością swojej pracy i ascetyzmem intelektualnym, był jednym z tych innowatorów, którzy skierowali francuską historiografię na nowe tory. Uważał, że zaangażowanie polityczne, tak drogie dla Jules'a Micheleta czy Augustina Thierry'ego, powinno zostać wykluczone celem uniknięcia wszelkich przesądów i nadania pierwszeństwa historycznej prawdzie. Paradoksalnie, choć w "Mieście starożytnym" podkreślał, jak nieumiejętne naśladownictwo antyku prowadziło do terroru, dzieło to długo uchodziło za hołd złożony duchowi chrześcijaństwa. Fustel zmuszony był cierpieć reputację klerykała i bonapartysty. W 1876 r. Ernest Bersot, jego poprzednik na stanowisku dyrektora École normale supérieure, pisał do ministra edukacji: « Proszę się nie martwić, dopiero co rozmawiałem z panem Fustel de Coulanges... jest całkowicie francuski i liberalny ». W 1878 r. z propozycji Leona Gambetty Fustel otrzymał katedrę historii średniowiecznej na Sorbonie. Został także członkiem francuskiej akademii nauk moralnych i politycznych ("Académie des sciences morales et politiques").
W 1888 r. Fustel de Coulanges przedstawił w swoim sławnym wstępie do "Monarchii frankijskiej" ("La monarchie franque", tom II jego monumentalnej "Historii instytucji politycznych dawnej Francji","Histoire des institutions politiques de l'ancienne France", której publikacja ruszyła dziesięć lat wcześniej) nakazy metody historycznej, które historyk, skupiony « całkowicie na nauce », winien respektować. 
Fustel planował stworzyć dzieło obejmujące okres od końców cesarstwa rzymskiego aż do rewolucji francuskiej. Nieszczęśliwie, złożony chorobą, do dnia swojej śmierci w 1889 r. zdołał zaledwie zarysować sposoby umieszczenia w dziele ogromnej ilości materiałów, które gromadził od ponad 20 lat. "Histoire des institutions politiques de l'ancienne France" miała więc zostać z pietyzmem dokończona przez jednego z uczniów, Camille Jullian. 
Niektóre tomy, już całkowicie zredagowane przez mistrza, nie wymagały wiele pracy, tutaj: "Galia rzymska" ("La Gaule romaine") i "Geneza reżimu feudalnego" ("Les origines du régime féodal"). Inne, ledwie rozpoczęte, zostały prawie całkowicie przetworzone na podstawie rozproszonych notatek, tutaj opublikowane w 1891 r. "Przemiany monarchii w epoce karloińskiej" ("Les transformations de la royauté pendant l'époque carolingienne"). 
Chociaż nieaktualne mając na względzie współczesne badania, dzieło Fustela pozostaje wciąż cenne ze względu na swą niepowtarzalną jakość, ale przede wszystkim ze względu na dążenie autora by z możliwie największą dokładnością odtworzyć uczucia i potrzeby ludzi czasów przeszłych. Jego wpływ jest ważny, szczególnie dla interpretacji fundamentalnej roli, jaką odgrywały religie w strukturyzacji społeczeństw. Socjolog Émile Durkheim zadedykował swoją pracę uniwersytecką właśnie pamięci Fustela de Coulanges.
Fustel de Coulanges w liście do jednego z przyjaciół pozostawił następujący testament duchowy: « Osiągam wiek, pisał 24 lutego, kiedy nie myśli się już o sobie, a myśli się wiele o dziele, dla którego pracowaliśmy i trudziliśmy się. Moje książki przyjęto wśród zbyt wielu krzyków czy nienawiści, by mogły wywołać jakiś skutek. To wasze pokolenie dokona tego, czego ja chciałem dokonać i skieruje historię na ścieżkę naukową... droga będzie dla was bardziej otwarta. Ja odegrałem rolę skromnego spychacza: usunąłem przeszkody a one rzuciły na mnie swe uroki; ale wy przejdziecie, a nauki historyczne z wami ».
Miasto starożytne ("La Cité antique").
"La Cité antique" szybko stało się bestsellerem. Od 1870 r. następowały kolejne wydania doskonale przyjętej w nauczaniu licealnym książki. Fustel przedstawia w niej jedno ze swoich ulubionych zagadnień - relacje między własnością a instytucjami polityczno-religijnymi. Według niego starożytni nie znali wolności religii, życia prywatnego czy nauczania. Osoba ludzka znaczyć miała niewiele wobec świętej, prawie boskiej, władzy, którą zwał ojczyzną bądź Państwem. 
W szczególności interesuje go silnie dyskutowana w drugiej połowie XIX w. kwestia pochodzenia i rozwoju starożytnej religii. Porównuje korzenie kultury greckiej z hinduskimi i dostrzega ich tożsamość. Zajmuje się też zwyczajami rodzinnymi i praktykami społecznymi świata greckiego i rzymskiego, a badania swe opiera w znacznym stopniu na analizie prawa rzymskiego.

</doc>
<doc id="1659437" url="https://pl.wikipedia.org/wiki?curid=1659437" title="Hrabstwo Muscatine">
Hrabstwo Muscatine

Hrabstwo Muscatine – hrabstwo położone w USA w stanie Iowa z siedzibą w mieście Muscatine. Założone 7 grudnia 1836 roku.

</doc>
<doc id="1659438" url="https://pl.wikipedia.org/wiki?curid=1659438" title="William Borders">
William Borders

 
William Donald Borders (ur. 9 października 1913 w Washington, Indiana, zm. 19 kwietnia 2010) – amerykański duchowny katolicki, arcybiskup Baltimore w latach 1974-1989.
Ukończył katolicką szkołę elementarną, a następnie St. Meinrad's College. Wstąpił do seminarium rodzinnej archidiecezji Indianapolis, lecz w 1936 przeniósł się do seminarium Notre Dame w Nowym Orleanie, odpowiadając na apel tamtejszego arcybiskupa Josepha Rummela, który poszukiwał księży i seminarzystów. Z jego rąk otrzymał święcenia kapłańskie. Stało się to 18 maja 1940. W 1943 wstąpił do armii i został kapelanem w dywizji w Północnej Afryce i Włoszech. Dosłużył się stopnia majora. Po wojnie powrócił do Luizjany i podjął dalszą naukę na Uniwersytecie Notre Dame. W 1961 został inkardynowany do nowo powstałej diecezji Baton Rouge. Dwa lata później został prałatem, a w 1964 rektorem katedry św. Józefa.
2 maja 1968 otrzymał nominację na biskupa nowo utworzonej diecezji Orlando. Sakry udzielił mu 14 czerwca tego samego roku kardynał Luigi Raimondi. Rządy rozpoczął od energicznego wprowadzania reform soborowych. Po sześciu latach został mianowany arcybiskupem Baltimore i honorowym prymasem USA. Zreorganizował archidiecezję w duchu kolegialnym, dzieląc ją na trzy wikariaty z biskupami pomocniczymi na ich czele. Wzmocnił też rolę Rady Duszpasterskiej. 6 kwietnia 1989 przeszedł na emeryturę.

</doc>
<doc id="1659439" url="https://pl.wikipedia.org/wiki?curid=1659439" title="Albula wysmukła">
Albula wysmukła

Albula wysmukła ("Albula nemoptera") – gatunek ryby z rodziny albulowatych.
Występowanie.
Zachodni Atlantyk od Florydy do Brazylii. Występuje na głębokości do 50 metrów.

</doc>
<doc id="1659442" url="https://pl.wikipedia.org/wiki?curid=1659442" title="Fritz Lotmar">
Fritz Lotmar

Fritz Lotmar (ur. 26 października 1876 w Monachium, zm. 24 października 1964 w Bernie) – niemiecki neurolog, neuropatolog.
Urodził się 26 października 1876 w Monachium jako syn Philippa Lotmara, profesora prawa w Bernie. Studiował medycynę na uniwersytetach w Heidelbergu, Monachium, Bernie i Strasburgu. Specjalizował się w neurologii u Déjerine'a w Paryżu, Oppenheima i Cassirera w Berlinie, oraz Alzheimera w Monachium. Habilitował się z medycyny wewnętrznej u Sahliego w Bernie. Potem uczył się jeszcze u Spielmeyera i u Isserlina. W 1934 z powodów politycznych emigrował i osiadł w Bernie. Wykładał neurologię w Bernie od 1942 do 1949.
Jego przyjacielem był Paul Klee.
Zajmował się, między innymi, problematyką afazji. W 1931 roku opublikował monografię na temat patologii jąder podstawy mózgu.

</doc>
<doc id="1659446" url="https://pl.wikipedia.org/wiki?curid=1659446" title="Hrabstwo O’Brien">
Hrabstwo O’Brien

Hrabstwo O’Brien – hrabstwo położone w USA w stanie Iowa z siedzibą w mieście Primghar.

</doc>
<doc id="1659449" url="https://pl.wikipedia.org/wiki?curid=1659449" title="Josef Spielhofer">
Josef Spielhofer

Josef Spielhofer (ur. 11 marca 1896, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Z zawodu pracownik fabryczny. Członek Waffen-SS. Pełnił służbę w obozie głównym Mauthausen od 16 lutego 1942 do 10 stycznia 1944 jako strażnik i kurier. 10 stycznia 1944 przeniesiono go do podobozu "Gross-Raming". Przebywał tam do 25 maja 1944, gdy dostał zawału serca. Spielhofer leczył się następnie przez cztery miesiące w szpitalu w Mauthausen. 10 października 1944 powrócił do służby i kierował komandem więźniarskim w podobozie "Linz III" do 15 kwietnia 1945. Wtedy powrócił do obozu głównego Mauthausen, gdzie był zastępcą "Blockführera" do 5 maja 1945.
Po zakończeniu wojny Spielhofer zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę dożywotniego pozbawienia wolności. Trybunał uznał go za winnego zabójstwa trzech więźniów w maju i październiku 1944 oraz w kwietniu 1945. W wyniku rewizji wyroku 26 lutego 1948, w której ustalono, iż zeznania świadków oskarżenia były niewiarygodne, karę zmniejszono do 2 lat pozbawienia wolności.

</doc>
<doc id="1659450" url="https://pl.wikipedia.org/wiki?curid=1659450" title="Cause and Effect">
Cause and Effect

Cause and Effect – piąty album norweskiej piosenkarki Marii Meny, wydany w 2008 roku. Pierwszym singlem z tego albumu był "Belly Up", lecz ukazał się on tylko w Norwegii. Drugi singel, "All This Time", wydano już w całej Europie.

</doc>
<doc id="1659453" url="https://pl.wikipedia.org/wiki?curid=1659453" title="Hrabstwo Osceola (Iowa)">
Hrabstwo Osceola (Iowa)

Hrabstwo Osceola – hrabstwo położone w USA w stanie Iowa z siedzibą w mieście Sibley.

</doc>
<doc id="1659454" url="https://pl.wikipedia.org/wiki?curid=1659454" title="Friedrich Felsch">
Friedrich Felsch

Friedrich Felsch (ur. 7 czerwca 1901, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Sturmmann.
Życiorys.
Z zawodu piekarz. Członek NSDAP i Waffen-SS. Przeszedł szkolenie w obozie głównym Mauthausen od 26 maj] do 25 sierpnia 1944. Następnie skierowano go do podobozu "Linz III" gdzie przebywał od 25 sierpnia 1944 do 5 maja 1945. Felsch pełnił tam służbę jako strażnik w zakładach Hermann Göring, kierownik komanda więźniarskiego i dowódca oddziału wartowniczego. 
Po zakończeniu wojny Felsch zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę dożywotniego pozbawienia wolności. Jak ustalił Trybunał oskarżony wielokrotnie maltretował więźniów, tak że odnoszono ich następnie do szpitala obozowego. Część z nich na skutek tego zmarła. W wyniku rewizji wyroku w dniu 26 lutego 1948 karę zmniejszono do 20 lat pozbawienia wolności. Potwierdzono wprawdzie zbrodnie Felscha, ale jednocześnie uznano, iż kara jest zbyt surowa. 

</doc>
<doc id="1659456" url="https://pl.wikipedia.org/wiki?curid=1659456" title="Bob Anderson">
Bob Anderson

Robert Anderson (ur. 19 maja 1931 w Hendon, zm. 14 sierpnia 1967 w Northampton) – brytyjski kierowca Formuły 1.
W latach 1963-1967 wystartował w 13 wyścigach. Raz znalazł się na podium (Austria, 1964). Jeździł w barwach zespołu Brabham. Podczas deszczowego treningu na Silverstone w 1967 nie opanował bolidu na mokrej nawierzchni i wypadł z toru rozbijając bolid. Nieprzytomnego kierowcę przewieziono do szpitala w Northampton, gdzie zmarł.

</doc>
<doc id="1659457" url="https://pl.wikipedia.org/wiki?curid=1659457" title="George Goulding">
George Goulding

George Henry Goulding (ur. 16 listopada 1884 w Kingston upon Hull, zm. 31 stycznia 1966 w Toronto) – kanadyjski lekkoatleta, chodziarz.
Początkowo specjalizował się w biegach długodystansowych. W chodzie zaczął startować w 1908. W tym samym roku zdobył mistrzostwo Kanady.
Na igrzyskach olimpijskich w 1908 w Londynie wystąpił w trzech konkurencjach. W chodzie na 3500 metrów zajął 4. miejsce, chodu na 10 mil nie ukończył, a w biegu maratońskim zajął 22. miejsce.
Był mistrzem Kanady w chodzie na 1 milę w 1910 i w chodzie na 2 mile w 1911
Na igrzyskach olimpijskich w 1912 w Sztokholmie startował w rozgrywanym po raz pierwszy chodzie na 10 kilometrów. Zwyciężył zarówno w eliminacjach, jak i w finale. Wysłał potem telegram do żony o treści „Wygrałem – George”.

</doc>
<doc id="1659458" url="https://pl.wikipedia.org/wiki?curid=1659458" title="Europejski Instytut ds. Równości Kobiet i Mężczyzn">
Europejski Instytut ds. Równości Kobiet i Mężczyzn

Europejski Instytut ds. Równości Kobiet i Mężczyzn (ang. "European Institute for Gender Equality", fr. "Institut europeen pour l'égalite entre les hommes et les femmes ") - agencja Unii Europejskiej z siedzibą w Wilnie, która rozpoczęła swoją działalność w 2007 r. Instytut został utworzony rozporządzeniem Rady Unii Europejskiej nr 1922/2006 dnia 20 grudnia 2006 r.
Finansowany przez Komisję Europejską, z budżetem w wysokości 52,5 mln €, Instytut ma wspierać instytucje wspólnotowe oraz kraje członkowskie w promowaniu równego traktowania kobiet i mężczyzn oraz w walce z dyskryminacją płci. Instytut będzie gromadził, analizował i rozpowszechniał wiarygodne dane oraz informacje potrzebne decydentom. Będzie również posiadał centrum dokumentacji oraz bibliotekę, które będą publicznie dostępne.
Zarząd Instytutu składa się z osiemnastu przedstawicieli państw członkowskich UE wyznaczanych przez Radę Unii Europejskiej oraz jednego członka reprezentującego Komisję Europejską. Forum Ekspertów, jako jeden z organów Instytutu składa się z delegatów wyznaczanych przez kraje członkowskie UE (27), Parlament Europejski (2), Komisja Europejska (3), organizacje pozarządowe oraz organizacje pracodawców i pracowników.

</doc>
<doc id="1659460" url="https://pl.wikipedia.org/wiki?curid=1659460" title="Alfred Richter">
Alfred Richter

Alfred Richter (ur. 29 marca 1909, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Rottenführer.
Z zawodu pracownik rolny. Członek Waffen-SS. Pełnił służbę w podobozie KL Mauthausen – "Linz III" od jesieni 1944 do 5 maja 1945. Był tam strażnikiem w jednym z komand więźniarskich. Po zakończeniu wojny Richter zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę dożywotniego pozbawienia wolności. Jak ustalił Trybunał oskarżony wielokrotnie katował więźniów kolbą karabinu, przynajmniej w jednym przypadku ze skutkiem śmiertelnym. W wyniku rewizji wyroku 26 lutego 1948 karę unieważniono. Powołany psychiatra sądowy ustalił bowiem, iż Richter był niepoczytalny zarówno podczas popełniania zarzucanych mu czynów, jak i w trakcie procesu.

</doc>
<doc id="1659461" url="https://pl.wikipedia.org/wiki?curid=1659461" title="Cmentarz żydowski w Sobocie">
Cmentarz żydowski w Sobocie

Cmentarz żydowski w Sobocie – zajmuje powierzchnię 0,34 ha. Data jego powstania pozostaje nieznana, uległ całkowitemu zniszczeniu, najpewniej podczas II wojny światowej, wskutek czego na terenie kirkutu nie zachowały się żadne widoczne ślady pierwotnego charakteru miejsca.

</doc>
<doc id="1659467" url="https://pl.wikipedia.org/wiki?curid=1659467" title="Rajd Dakar 1982">
Rajd Dakar 1982

Rajd Dakar 1982 – czwarta edycja Rajdu Paryż-Dakar. Wystartował 1 stycznia 1982 z Paryża i zakończył się 20 stycznia 1982 w Dakarze. W rajdzie wystartowało 129 motocykli, 233 samochody i 23 ciężarówki. Ostatecznie rywalizację ukończyło 33 motocykle, 87 samochodów i 9 ciężarówek. Całkowita długość trasy wynosiła 10 000 km, w tym 5963 km odcinków specjalnych.

</doc>
<doc id="1659468" url="https://pl.wikipedia.org/wiki?curid=1659468" title="Rzymskokatolicki cmentarz parafialny w Konopnicy">
Rzymskokatolicki cmentarz parafialny w Konopnicy

Rzymskokatolicki cmentarz parafialny w Konopnicy – powstał najpewniej w I połowie XVIII wieku i zajmuje powierzchnię 0,74 ha. Na szczególną uwagę zasługuje drewniana kaplica cmentarna o konstrukcji zrębowej wzniesiona na przełomie XIX i XX wieku.

</doc>
<doc id="1659470" url="https://pl.wikipedia.org/wiki?curid=1659470" title="Związek Stowarzyszeń Zawodowych">
Związek Stowarzyszeń Zawodowych

Związek Stowarzyszeń Zawodowych – największa centrala klasowych związków zawodowych w Polsce działająca w okresie 1920 - 1939, zaś w konspiracji i na emigracji działająca do 1945. Związana politycznie z Polską Partią Socjalistyczną oraz Bundem.
Historia.
Inicjatorem tworzenia jednolitej centrali klasowych związków zawodowych była Polska Partia Socjalistyczna (dotychczasowa Frakcja Rewolucyjna), która zainicjowała w 1916 w Królestwie powstanie Komisji Centralnej Związków Zawodowych, na czele której stali Adam Landy i Tomasz Arciszewski.
Działacze PPS doprowadzili w marcu 1919 do scalenia klasowego ruchu związkowego, początkowo na terenie Królestwa Polskiego, kontynuując działalność Komisji Centralnej Związków Zawodowych. W tym czasie związki klasowe zrzeszone w KCZZ liczyły 61,5 tys. członków. Przewodniczącym KCZZ został Apolinary Porębski, wiceprzewodniczącym Bolesław Czegowski a sekretarzem Antoni Zdanowski.
W lipcu 1919 na konferencji związków z byłego Królestwa oraz Galicji i Śląska Cieszyńskiego utworzono nową KCZZ, którą kierował Zygmunt Żuławski. W jej skład weszli działacze PPS oraz Komunistycznej Partii Robotniczej Polski.
Na Kongresie Klasowych Związków Zawodowych 14 - 16 maja 1920 postanowiono o zbudowaniu jednolitej centrali związkowej - Związku Stowarzyszeń Zawodowych. W centrali rywalizowali wówczas o wpływy, działacze socjalistyczni, komunistyczni i syndykalistyczni. Rywalizacja, doprowadziła do eliminacji wpływów komunistycznych. W 1921 podjęto uchwałę o "zerwaniu wszelkich stosunków z KPRP i przeciwdziałaniu jej akcji w związkach jako szkodliwej dla proletariatu". W 1925 na Kongresie ZSZ zwolennicy PPS stanowili 80,4% delegatów, zaś zwolennicy Bundu 11,5% delegatów.
ZSZ przez cały okres dwudziestolecia prowadził efektywne działania na rzecz scalenia klasowych związków zawodowych. W 1919 jedynie 29% związkowców działało w związkach ogólnokrajowych, zaś w 1926 w strukturach tych znajdowało się już 99,7% związkowców. Jednocześnie tworzono lokalne Rady Związków reprezentujące ZSZ terytorialnie.
Zrzeszenie było organizatorem wielu akcji strajkowych m.in. wielkiego strajku powszechnego kolejarzy w 1923, który zakończył się "Powstaniem krakowskim", walki o ustawodawstwo pracy i ubezpieczeń społecznych. Prowadzono również we współpracy z Towarzystwem Uniwersytetu Robotniczego szeroką akcje kulturalną i oświatową.
Do najsilniejszych związków ZSZ należały m.in.:
Od 1920 Zrzeszenie należało do Międzynarodowej Federacji Związków Zawodowych (tzw. Międzynarodówki Amsterdamskiej). W ramach współpracy międzynarodowej organizowano w 1934 akcje na rzecz solidarności z robotnikami wiedeńskim i austriackim Schutzbundem oraz od 1936 w obronie Republiki Hiszpańskiej.
II wojna światowa.
W trakcie Kampanii wrześniowej 1939 działacze Zrzeszenia uczestniczyli w obronie kraju współorganizując m.in. oddziały Robotniczych Brygad Obrony Warszawy. W trakcie Obrony Warszawy poległ m.in. przewodniczący KCZZ Wilhelm Topinek.
Po wrześniu 1939 działalność Zrzeszenia przeniosła się do konspiracji. Pomimo licznych aresztowań przez okupantów niemieckich (aresztowano m.in. Adama Kuryłowicza i sowieckich (aresztowano m.in. Stanisława Grylowskiego, Mieczysława Mastka), w konspiracji w 1941 utworzono konspiracyjną Komisję Centralną Związków Zawodowych, którą kierowali m.in. Władysław Piontek (ZRPM), a od 1943 Stanisław Macioch, Stanisław Sobolewski (ZZ Transportowców), Aleksander Skrzyński (ZZ Drukarzy), Bolesław Gałaj (ZZ Pracowników Poczt i Telekomunikacji), Franciszek Fijałkowski (Związek Tramwajarzy i Pracowników Użyteczności Publicznej).
Działały również struktury niektórych związków zawodowych oraz terytorialne Rady Związków Zawodowych. W trakcie Powstania warszawskiego ujawniła się Rada Zawodowa m. Warszawy.
Część działaczy związkowych, która znalazła się na emigracji utworzyła 15 lutego 1940 Zagraniczną Reprezentację Centralnej Komisji Związków Zawodowych Polski, którą kierowali na terenie Francji: Jan Stańczyk - przewodniczący, Karol Maxamian - sekretarz i Alojzy Adamczyk.
Po przybyciu do Wielkiej Brytanii przekształcono tę strukturę w: "Reprezentację Zagraniczną Klasowych Związków Zawodowych w Polsce". Reprezentacją kierował Jan Stańczyk, zastępcą był
Alojzy Adamczyk, zaś członkami: Józef Beloński, Tadeusz Ćwik, Jan Kwapiński, Karol Maxamin, Józef Mrożewski.
W ramach reprezentacji działały m.in. Centralna Sekcja Morska Związku Zawodowego Transportowców, oraz utworzony w 1940 Związek Rzemieślników i Robotników Polskich w Wielkiej Brytanii. W 1943 Reprezentacja zrzeszała ok. 1300 polskich związkowców.
Władze ZSZ 1920-1939.
Najwyższą władzą Zrzeszenia był Kongres. Kongres wyłaniał Komisję Centralną Związków Zawodowych. Komisja wyłaniała swój Komitet Wykonawczy.
Prasa.
Organem ZSZ był dwutygodnik "Związkowiec" (1919 - 1923), a następnie "Robotniczy Przegląd Gospodarczy" (1924 - 1939) - redaktor Antoni Zdanowski. Ponadto związki zrzeszone w ZSZ wydawały blisko 50 tytułów prasowych (m.in. "Górnik", "Kolejarz Związkowiec", "Metalowiec", "Włókniarz").
Siedziba.
W 1939 centrala mieściła się w siedzibie Związku Zawodowego Kolejarzy, którego działalność jest kontynuowana obecnie przez Federację Związków Zawodowych Pracowników PKP.

</doc>
<doc id="1659471" url="https://pl.wikipedia.org/wiki?curid=1659471" title="Junction City (Kansas)">
Junction City (Kansas)

Junction City – miasto w Stanach Zjednoczonych, w stanie Kansas, w hrabstwie Geary, położone u zbiegu rzek Smoky Hill i Republican, dających początek rzece Kansas.

</doc>
<doc id="1659472" url="https://pl.wikipedia.org/wiki?curid=1659472" title="Carel Godin de Beaufort">
Carel Godin de Beaufort

Jonkheer Karel Pieter Antoni Jan Hubertus (Carel) Godin de Beaufort (ur. 10 kwietnia 1934 w Maarsbergen, zm. 2 sierpnia 1964 w Kolonii) – holenderski kierowca wyścigowy.
Pochodził z jednego z największych rodów szlacheckich w Holandii. Zaczynał od kartingu i awansował do coraz wyższych serii wyścigowych. Startował w Formule 1 w latach 1957-1964. Związany był z zespołem Porsche. Cztery razy zdobywał po punkcie za szóste miejsca w wyścigach. Podczas treningów przed Grand Prix Niemiec w 1964 wypadł z toru na szybkim zakręcie. Bolid przekoziołkował, kierowca wypadł i został przygnieciony przez wrak. Doznał obrażeń głowy, nóg i narządów wewnętrznych. Zmarł w szpitalu po trzech dniach.

</doc>
<doc id="1659473" url="https://pl.wikipedia.org/wiki?curid=1659473" title="Otto Zink">
Otto Zink

Otto Zink (ur. 1891, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Oberscharführer.
Życiorys.
Z zawodu drukarz. Członek NSDAP i Waffen-SS. Od 22 sierpnia 1942 do 5 maja 1945 pełnił służbę w kompleksie Mauthausen, zarówno w obozie głównym, jak i w podobozach. W podobozie "Linz III" pełnił funkcję "Blockführera" i kierownika kantyny SS. Po zakończeniu wojny Zink zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę 10 lat pozbawienia wolności. Jak ustalił trybunał, oskarżony bił więźniów kijem, na skutek czego przynajmniej dwóch z nich poniosło poważny uszczerbek na zdrowiu. W wyniku rewizji wyroku 26 lutego 1948 karę zmniejszono do 4 lat pozbawienia wolności uznając, iż wymierzono uprzednio kara jest zbyt surowa.

</doc>
<doc id="1659475" url="https://pl.wikipedia.org/wiki?curid=1659475" title="Cava">
Cava

Miejsca:
Ludzie:

</doc>
<doc id="1659478" url="https://pl.wikipedia.org/wiki?curid=1659478" title="Andrzej Maszewski">
Andrzej Maszewski

Andrzej Maszewski, pseudonim "Masza" (ur. 31 maja 1970 r.) – polski kulturysta oraz sędzia zawodów strongman.

</doc>
<doc id="1659479" url="https://pl.wikipedia.org/wiki?curid=1659479" title="SKA Sankt Petersburg (piłka nożna)">
SKA Sankt Petersburg (piłka nożna)

SKA Sankt Petersburg (ros. Футбольный клуб «СКА» Санкт-Петербург, "Futbolnyj Kłub "SKA" Sankt-Pietierburg") – rosyjski klub piłkarski z siedzibą w Sankt Petersburgu.
Historia.
Chronologia nazw:
Założony w 1934 jako ŁDKA Leningrad, chociaż już od 1922 w Pietrogradzie rozgrywano "Armiejskie Igrzyska" z udziałem piłkarzy.
W 1937 zespół startował w rozgrywkach Pucharu ZSRR.
W 1946 debiutował w Trzeciej Grupie, podgrupie Zachodniej Mistrzostw ZSRR, w której zajął 3 miejsce i awansował do Drugiej Grupy, podgrupy Centralnej. W 1949 zajął drugie miejsce w swojej grupie, ale następnie na długo znikł z rozgrywek profesjonalnych.
Dopiero w 1962 klub ponownie startował w Klasie B, podgrupie 1. Po reformie systemu lig ZSRR w 1963 klub okazał się w Klasie B, podgrupie 2. Klub zajął 9 miejsce i ponownie na długo znikł z rozgrywek profesjonalnych.
Dopiero w 1992 klub reaktywowano. Klub startował w Mistrzostwach Rosji spośród zespołów amatorskich, gdzie występował z przerwami do 2000.
W latach 2000-2001 klub występował w Amatorskiej Lidze.

</doc>
<doc id="1659484" url="https://pl.wikipedia.org/wiki?curid=1659484" title="SKA Sankt Petersburg">
SKA Sankt Petersburg



</doc>
<doc id="1659488" url="https://pl.wikipedia.org/wiki?curid=1659488" title="Typranawir">
Typranawir

Typranawir – organiczny związek chemiczny, lek przeciwwirusowy, niepeptydowy inhibitor proteazy ludzkiego wirusa niedoboru odporności (HIV).
Mechanizm działania.
Typranawir jest wybiórczym i silnie działającym inhibitorem proteazy HIV drugiej generacji, w odróżnieniu od wcześniejszych inhibitorów proteaz ma budowę niepeptydową. Hamując proteazę powoduje uwalnianie niedojrzałych cząsteczek wirusa HIV przez zakażone komórki i w ten sposób uniemożliwia zainfekowanie kolejnych komórek. Typranawir jest aktywny wobec większości szczepów HIV opornych na obecnie stosowane inhibitory proteazy.
Farmakokinetyka.
Po zastosowaniu doustnym w dawce 500 mg maksymalne stężenie leku w osoczu krwi osiągane jest po około 1,5–2 godzinach. Spożycie posiłku poprawia wchłanianie i tolerancję typranawiru. Stan stacjonarny stężenia typranawiru w osoczu uzyskiwany jest po średnio 7 dniach stosowania. Lek wiąże się z białkami osocza w 99,9%. Typranawir jest metabolizowany w wątrobie przez układ cytochromu P450. Z tego powodu w terapii typranawirem stosuje się jednocześnie rytonawir hamujący metabolizm tego leku przez wspomniany układ cytochromów. Typranawir w przeważającej ilości wydalany jest z kałem.
Wskazania do stosowania leku.
Lek jest nadal w trakcie badań klinicznych III fazy, do leczenia zakażeń HIV został zarejestrowany w Europie jako lek "ostatniego rzutu". W próbach klinicznych Typranawir podawano jednocześnie z niewielkimi dawkami rytonawiru w skojarzonej terapii przeciwretrowirusowej u osób dorosłych zakażonych wirusem HIV-1, leczonych już wcześniej w ramach terapii HAART, u których wykazano oporność na wiele innych inhibitorów proteazy. Wydaje się, że oporność na typranawir wymaga pojawienia się wielu mutacji.
Skuteczność oraz bezpieczeństwo stosowania typranawiru w leczeniu zakażenia HIV-1 oceniane jest we wciąż trwających dwóch wieloośrodkowych, randomizowanych badaniach klinicznych o akronimach RESIST-1 i RESIST-2. Do badań zakwalifikowano wstępnie 1483 HIV-pozytywnych dorosłych pacjentów otrzymujących wcześniej nieskuteczną terapię HAART w przynajmniej 2 schematach opartych na inhibitorach proteazy, przy czym konieczne musiało być spełnienie określonych warunków dotyczących mutacji genu proteazy szczepów wirusa HIV wykrytych u tych chorych. Chorzy otrzymywali 500 mg typranawiru w skojarzeniu z 200 mg rytonawiru i jednocześnie optymalnie dobrane leki z innych grup wchodzących w skład HAART, bądź też (grupa porównawcza) inny inhibitor proteazy z rytonawirem oraz pozostałymi optymalnie dobranymi preparatami. Po 48 tygodniach trwania próby zaobserwowano istotną statystycznie przewagę stosowania typranawiru w skojarzeniu rytonawirem nad terapią innym inhibitorem proteazy podawanym z rytonawirem.
W piśmiennictwie prezentowane są pierwsze badania dotyczące stosowania typranawiru u dzieci.
Stosowanie leku w ciąży i w okresie laktacji.
Kategoria C. Nie ma odpowiednich danych dotyczących stosowania typranawiru u kobiet w ciąży, dlatego stosowanie tego leku u ciężarnych może być rozważane tylko wtedy, gdy ewentualne korzyści dla matki przeważają nad zagrożeniami dla płodu. Stosowanie typranawiru w czasie karmienia piersią jest przeciwwskazane.
Działania niepożądane.
Do najczęstszych działań niepożądanych wywołanych stosowaniem typranawiru zalicza się: biegunkę, nudności, wymioty, ból głowy, wysypkę, świąd skóry, hiperlipidemię, niechęć do jedzenia i zmęczenie.

</doc>
<doc id="1659489" url="https://pl.wikipedia.org/wiki?curid=1659489" title="Moduł CAM">
Moduł CAM

Moduł CAM ("ang. Conditional Access Module") – urządzenie – karta elektroniczna ("smart card"), stosowana wraz z modułem CI do odbioru płatnych (kodowanych) kanałów telewizyjnych i radiowych. Karta taka posiada własny numer, przypisana jest do konkretnego abonenta i posiada zapisaną informację o tym, które kanały abonent może odbierać w ramach wykupionego abonamentu (pakietu). W zależności od stosowanego systemu kodowania, karta może być ściśle powiązana z konkretnym odbiornikiem satelitarnym (dekoderem), jak to ma miejsce np. w Cyfrowym Polsacie oraz platformie cyfrowej n.
Stosowana zarówno w ofercie abonamentowej (Canal+ ,Cyfrowy Polsat, Orange TV), jak i również w systemie sprzedaży przedpłaconej (telewizja na kartę, NC+ na kartę, Cyfrowy Polsat).

</doc>
<doc id="1659490" url="https://pl.wikipedia.org/wiki?curid=1659490" title="Brandon Hargest">
Brandon Hargest

Brandon Allen Hargest (ur. 17 marca 1987 w Durham) – amerykański piosenkarz, były członek zespołu Jump5. 
Aktualnie razem z siostrą Brittany tworzy duet Guest. Wspólnie nagrali trzy piosenki: "Perfect", "Cover My Eyes" i "Final Straw". Oprócz tego Hargest jest menedżerem artystycznym zespołu pureNRG.
Mieszka w Nashville, w Tennessee, na przedmieściu Franklin.

</doc>
<doc id="1659492" url="https://pl.wikipedia.org/wiki?curid=1659492" title="3 (reedycja)">
3 (reedycja)



</doc>
<doc id="1659494" url="https://pl.wikipedia.org/wiki?curid=1659494" title="Sara Mingardo">
Sara Mingardo

Sara Mingardo (ur. 2 marca 1961 w Mestre) – włoska śpiewaczka (kontralt), wykonująca utwory od dzieł muzyki dawnej, poprzez klasycyzm, romantyzm aż po muzykę XX wieku.
Urodziła się w Wenecji, tam studiowała pod kierunkiem Franco Ghittiego, a następnie w Accademia Chigiana w Sienie. Debiutowała w 1987 w roli Fidalmy w "Il matrimonio segreto" Domenica Cimarosy.
Współpracowała z wieloma, światowej sławy, artystami i zespołami, m.in. z Claudiem Abbadem, Rinaldem Alessandrinim, Jordi Savallem, Johnem Eliotem Gardinerem i wieloma innymi.
Została nagrodzona m.in. nagrodą Grammy za "Les Troyens" Hectora Berlioza, Diapason d’Or za "L’Olimpiade" Antonia Vivaldiego czy Gramophone Award za "Aci, Galatea e Polifemo" Georga Friedricha Händla.
10 kwietnia 2009 wystąpiła w towarzystwie Venice Baroque Orchestra w Filharmonii Krakowskiej w ramach festiwalu Misteria Paschalia.

</doc>
<doc id="1659495" url="https://pl.wikipedia.org/wiki?curid=1659495" title="Ghazal">
Ghazal



</doc>
<doc id="1659496" url="https://pl.wikipedia.org/wiki?curid=1659496" title="Genesis (film 2004)">
Genesis (film 2004)

Genesis ("Genesis") – francuski film przyrodniczy z 2004 roku.
Treść.
Narratorem tego filmu jest człowiek, który postanawia opowiedzieć widzom historię powstania wszechświata, galaktyk, Układu Słonecznego, Ziemi, życia i wreszcie ludzi.

</doc>
<doc id="1659497" url="https://pl.wikipedia.org/wiki?curid=1659497" title="Cmentarz rzymskokatolicki w Marzeninie">
Cmentarz rzymskokatolicki w Marzeninie

Cmentarz rzymskokatolicki w Marzeninie – znajduje się na zachodnim krańcu wsi, w sąsiedztwie dawnego cmentarza ewangelickiego. Data powstania nekropolii pozostaje nieznana. W 1893 cmentarz został ogrodzony staraniem proboszcza Kacpra Kobylińskiego. Oprócz okazałej kaplicy rodziny Sulimierskich herbu Starykoń na cmentarzu zachowały się następujące zabytkowe nagrobki:

</doc>
<doc id="1659498" url="https://pl.wikipedia.org/wiki?curid=1659498" title="Garam Hawa">
Garam Hawa

Garam Hawa ("Gorący wiatr", ang. "Hot Winds" lub "Scorching Winds") – indyjski dramat z 1973 na temat problemów muzułmanów po podziale Indii pozostałych w kraju. Wyreżyserowany przez M. S. Sathyu. Scenariusz na podstawie opowiadania Ismat Chughtai - Kaifi Azmi i żona reżysera Shama Zaidi. Film nakręcono w Agrze i Fateh Sikri. Zapoczątkował on karierę aktorską Farooqa Shaikha. Większość aktorów w filmie to aktorzy teatralni. Balraj Sahni zagrał tu ostatnią i jedną z najważniejszych ról w swojej karierze. Tematem filmu są problemy muzułmańskiej rodziny, która po podziale Indii w 1947 roku pozostała w Indiach i teraz waha się, czy nie powinna emigrować do Pakistanu. To jeden z nielicznych filmów, który zajmuje się tym problemem (oprócz "Mammo" (Shyam Benegala z 1994).
Razem z debiutem Shyam Benegala "Ankur" (1973) film uznawany jest za znak rozpoznawczy artystycznego kina Indii.
W 2005, "Indiatimes Movies" film zaliczono do 25 najbardziej godnych uwagi filmów Bollywoodu, ("Top 25 Must See Bollywood Films").
Film został wybrany jako oficjalny kandydat do Oscara za film nieangielskojęzyczny.
Adaptacja.
Film jest adaptacja opowiadania Ismata Chughtai dokonaną przez uznanego poety piszącego w języku urdu Kaifi Azmi. Film w porównaniu z opowiadaniem pokazuje dramat podziału Indii nie jako coś, co bohater obserwuje (tak jest w książce), ale jako coś, co przeżywa na własnej skórze. Reżyser filmu M.S. Sathyu, powiedział "Chciałem pokazać grę politycznych planów...Jak wielu z nas naprawdę chciało podziału. Popatrzcie, do jakiego cierpienia to się przyczyniło"" .
Wokół tematu - Podział Indii.
To jeden z nielicznych filmów, które zajmują się kontrowersyjną tematyką podziału Indii na Indie i Pakistan. W 1947 roku. Inne filmy na ten temat to "Kartar Singh" (1959) (pakistański), "Chhalia" (Manmohan Desai z 1960), "Dharamputra" (Yash Chopra z 1961), "Tamas" (Govind Nihalani 1986), "Train to Pakistan" (Pamela Rooks 1998),"Shaheed-e-Mohabbat Boota Singh" (Manoj Punj 1999), "" (Anil Sharma - 2001) i "Pinjar" (Chandra Prakash Dwivedi 2003).
Mimo że film podejmuje tematykę podziału Indii został nagrodzony Nagrodą Nargis Dutt za podtrzymywanie jedności Indii (nagrodę te dostał także "Mr. and Mrs. Iyer").

</doc>
<doc id="1659500" url="https://pl.wikipedia.org/wiki?curid=1659500" title="Porozumienie z Hoyvík">
Porozumienie z Hoyvík

Porozumienie z Hoyvík (isl. "Hoyvíkursamningurinn", far. "Hoyvíkssáttmálin") jest traktatem o wolnym handlu, zawartym pomiędzy Wyspami Owczymi a Islandią 31 sierpnia 2005 roku w miejscowości Hoyvík, znajdującej się na wyspie Streymoy, która należy do archipelagu Wysp Owczych. Miasto to leży niedaleko stolicy Wysp, Thorshavn i jest czasem uznawane za jego część.
Traktat ten ma bardzo szeroki zakres, jest wręcz uznawany za jeden z najobszerniejszych, jakie dotychczas podpisano w historii. Gwarantuje swobodny przepływ dóbr, usług, osób oraz kapitału. Traktat mówi też o kompetencjach i ustępstwach rządów, a także zakazuje jakiejkolwiek dyskryminacji, opartej na narodowości, chyba że zostało to uwzględnione w porozumieniu. Jest to bardzo unikatowy dla Islandii traktat, który wprowadza zasady wolnego handlu na towary spożywcze, w których gestii rząd tego kraju był bardzo zachowawczy do tej pory.
Oba kraje w swej gospodarce bazują na rybołówstwie, toteż posiada ono specjalny status, określony w Porozumieniu z Hoyvík. Zniesione nie zostały wszelkie ustalenia wewnętrzne krajów podpisujących porozumienie, mające na celu chronić ten sektor gospodarki.
Poza wolnym handlem traktat wprowadził także zapewnienie o wzajemnej współpracy podpisujących go państw, w sprawach wspólnych dla obu tych krajów. Wzmiankowanymi sektorami tej współpracy były między innymi: kultura, edukacja, sport, opieka medyczna, transport, komunikacja, turystyka, ochrona środowiska, energetyka oraz zarządzanie surowcami naturalnymi.
Ratyfikacja traktatu nastąpiła w roku następnym. Farerski Løgting wprowadził go w życie w swym kraju 2 maja 2006, natomiast islandzki Althing 3 czerwca. 21 sierpnia zaś, na zebraniu Zachodniej Rady Nordyckiej oświadczono, że zgromadzenie zastanawia się nad wprowadzeniem Porozumienia z Hoyvík dla wszystkich trzech członków tejże Rady, co oznaczałoby włączenie Grenlandii i stworzenie zachodnionordyckiej strefy wolnego handlu.

</doc>
<doc id="1659503" url="https://pl.wikipedia.org/wiki?curid=1659503" title="Zbigniew Kaleta">
Zbigniew Kaleta

Zbigniew Wiktor Kaleta (ur. 14 maja 1971 w Opolu) – polski aktor teatralny i filmowy. 
Życiorys.
W 1995 roku ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie. Jednak dyplom obronił rok później. W 1998 roku na II Ogólnopolskim Festiwalu Komedii TALIA'98 w Tarnowie otrzymał nagrodę za rolę Łokcia w przedstawieniu Williama Shakespeare’a "Miarka za miarkę" w reżyserii Tadeusza Bradeckiego w krakowskim Starym Teatrze im. Heleny Modrzejewskiej, z którym się związał na stałe od 1995 roku. Występował także w Teatrze Rozmaitości w Warszawie (2000–2001) oraz Krakowskim Teatrze Scena STU (2002).

</doc>
<doc id="1659504" url="https://pl.wikipedia.org/wiki?curid=1659504" title="SKA Leningrad (piłka nożna)">
SKA Leningrad (piłka nożna)



</doc>
<doc id="1659506" url="https://pl.wikipedia.org/wiki?curid=1659506" title="SKA Leningrad (hokej na lodzie)">
SKA Leningrad (hokej na lodzie)



</doc>
<doc id="1659507" url="https://pl.wikipedia.org/wiki?curid=1659507" title="Dexter Jackson">
Dexter Jackson

Dexter "The Blade" Jackson (ur. 25 listopada 1969) – amerykański kulturysta, reprezentant federacji IFBB. Zdobywca tytułu Mr. Olympia (2008).
W sporcie kulturystycznym aktywnie obecny od roku 1992. W kulturystyce profesjonalnej zadebiutował na zawodach Arnold Classic w 1999 roku, podczas których uplasował się na pozycji siódmej.
Nagrał także film dokumentalny DVD "Dexter Jackson: Titans 2" (2004).

</doc>
<doc id="1659508" url="https://pl.wikipedia.org/wiki?curid=1659508" title="Hatzegopteryx">
Hatzegopteryx

Hatzegopteryx – rodzaj olbrzymiego pterozaura z rodziny azdarchidów (Azhdarchidae) żyjącego w późnej kredzie na terenie współczesnej Europy. Znany jest z niekompletnego szkieletu obejmującego fragment czaszki, niekompletną lewą kość ramienną oraz niezidentyfikowane kości należące do jednego osobnika. Holotyp (FGGUB R1083) odkryto w datowanych na późny mastrycht osadach formacji Densuş-Ciula na północnym zachodzie Basenu Haṭeg w Siedmiogrodzie. Nazwa rodzajowa pochodzi od miejsca znalezienia szczątków oraz greckiego słowa "pteros", oznaczającego skrzydło, zaś gatunkowa gatunku typowego, "Hatzegopteryx thambema" – od greckiego słowa "thambema" („potwór”) i odnosi się do ogromnych rozmiarów pterozaura.
"Hatzegopteryx" cechował się bardzo dużymi rozmiarami oraz masywnie zbudowanymi kośćmi czaszki. Buffetaut i współpracownicy oszacowali jego rozpiętość skrzydeł na ponad dwanaście metrów, co czyniłoby z "Hatzegopteryx" największego znanego pterozaura. Witton i Habib stwierdzili jednak, że długość kości ramiennej, na podstawie której rozpiętość skrzydeł oceniono na ponad 12 m, wynosi nie 90, lecz 80 cm, czyli tyle, ile u kecalkoatla. Autorzy stwierdzili również, że nie ma dowodów, by pterozaury te przekraczały 10–11 m rozpiętości skrzydeł. Czaszka "Hatzegopteryx" mierzyła niemal trzy metry długości i jest jedną z największych czaszek zwierząt żyjących poza wodą. Masywne kości dzioba odróżniają "Hatzegopteryx" od większości innych pterozaurów, których kości były smukłe i wydłużone. Buffetaut i współpracownicy sugerują, że aby umożliwić lot masa czaszki musiała zostać zredukowana poprzez wewnętrzną strukturę kości, w których znajdowały się liczne bruzdki i wydrążenia, długości około 10 mm oddzielone macierzą od niezwykle cienkich kostnych beleczek ("trabeculae") – cecha ta występowała także w niektórych kościach skrzydła "Hatzegopteryx".
W górnokredowych osadach Siedmiogrodu w zachodniej Rumunii odnaleziono liczne skamieniałości kręgowców, m.in. płazów, żółwi, krokodyli, ssaków oraz jaj dinozaurów, jednak zaledwie kilka średniej wielkości pterozaurów o bliżej nieustalonym pokrewieństwie. Początkowo sugerowano, że azdarchidy, jak większość pterozaurów, prowadziły tryb życia podobny do brzytwodziobów, latając nad powierzchnią wody i łowiąc ryby, jednak nowsze badania sugerują, że azdarchidy żyły w większej odległości od mórz. Około połowa szczątków azdarchidów, w tym również "Hatzegopteryx thambema", została odnaleziona w osadach kontynentalnych, co wspiera hipotezę o ich bardziej niż w przypadku innych pterozaurów lądowym trybie życia. Według Wittona i Naisha budowa kończyn i szyj azdarchidów wskazuje, że żywiły się głównie na lądzie, łapiąc niewielkie zwierzęta – podobnie jak współczesne bociany z rodzaju "Ciconia". Odnalezienie mierzącego ponad siedem metrów szlaku tropów azdarchida także wspiera tę teorię.

</doc>
<doc id="1659509" url="https://pl.wikipedia.org/wiki?curid=1659509" title="Hatzegopteryx thambema">
Hatzegopteryx thambema



</doc>
<doc id="1659510" url="https://pl.wikipedia.org/wiki?curid=1659510" title="Cmentarz rzymskokatolicki w Pajęcznie">
Cmentarz rzymskokatolicki w Pajęcznie

Cmentarz rzymskokatolicki w Pajęcznie – został założony najprawdopodobniej w I poł. XIX wieku (najstarszy zachowany nagrobek o czytelnej inskrypcji pochodzi z 1851 roku). Na szczególną uwagę zasługują:
Osobliwością jest lipa drobnolistna o obwodzie 310 cm rosnąca pośrodku nekropolii i uznana za pomnik przyrody.

</doc>
<doc id="1659518" url="https://pl.wikipedia.org/wiki?curid=1659518" title="Ryan Smith (piłkarz)">
Ryan Smith (piłkarz)

Ryan Craig Matthew Smith (ur. 10 listopada 1986 w Londynie, Anglia) – piłkarz grający na pozycji pomocnika lub napastnika. Ma za sobą trzy występy w reprezentacji Anglii do lat 20.

</doc>
<doc id="1659520" url="https://pl.wikipedia.org/wiki?curid=1659520" title="Mural Silva Rerum">
Mural Silva Rerum

Mural Silva Rerum – wielki mural przedstawiający historię Krakowa od czasów najdawniejszych po współczesność, powstały z okazji 750-lecia lokacji Krakowa. Namalowany został na murze oporowym Wzgórza Lasoty przy al. Powstańców Śląskich, w pobliżu stacji kolejowej Kraków Krzemionki. W maju 2007 roku był prawdopodobnie największym na świecie muralem historycznym (5 m wysokości i 90 m długości).
Pomysł zgłoszony został w konkursie na imprezy jubileuszowe przez agencję Zooteka. Projekt graficzny muralu, opracowany przez Jerzego Rojkowskiego (artystę – wówczas studenta Akademii Sztuk Pięknych w Krakowie) z udziałem merytorycznym Artura L. Zakrzewskiego i Tomasza Kubika (Zooteka) oraz historyków krakowskich, został zatwierdzony przez Radę Programową Obchodów Jubileuszu 750-lecia Lokacji Krakowa oraz zaopiniowany przez Muzeum Historyczne Miasta Krakowa. Mural powstał na zlecenie Urzędu Miasta Krakowa, które było rezultatem wygrania konkursu na imprezy jubileuszowe.
Powstanie muralu.
W swoim założeniu mural był sposobem zagospodarowania ściany muru oporowego przy al. Powstańców Śląskich. Prace rozpoczęły się 7 maja 2007 roku, a uroczyste otwarcie odbyło się na Kopcu Krakusa 8 czerwca 2007, w ramach kulminacyjnych wydarzeń jubileuszowych.
Farbę położyli czołowi artyści gatunku: Dean, Malik, Turbos, Mehes, Forin, Impas2000, Cybe, Szejn, Nawer, Cejn, Mck, Maze, Noude, Merazster.
Nazwa muralu "Silva Rerum" nie była przypadkowa, odwołuje się ona do starej tradycji przekazywania wiedzy. Niegdyś w Polsce gromadzono w specjalnych skrzyniach dokumenty i archiwalia, stanowiące cenne źródło informacji. Skrzynie takie nazywano "silva rerum". Historia, jaką twórcy przedstawili za pomocą graffiti, ma być w zamierzeniu taką właśnie kapsułą czasu, w której udało się zawrzeć ponad 1000 lat dziejów Krakowa.

</doc>
<doc id="1659525" url="https://pl.wikipedia.org/wiki?curid=1659525" title="Wydział Zarządzania i Ekonomii Politechniki Gdańskiej">
Wydział Zarządzania i Ekonomii Politechniki Gdańskiej

Wydział Zarządzania i Ekonomii (WZiE) – jeden z wydziałów Politechniki Gdańskiej. WZiE jest członkiem międzynarodowych instytucji takich jak: European Foundation for Management Development [EFMD] oraz Baltic Management Development Association [BMDA]. Wydział należy do najlepszych jednostek akademickich w Polsce, w 2017 uzyskał akredytację w kategorii A, nadaną przez Komitet Ewaluacji Jednostek Naukowych.
Historia.
Wydział powstał w 1993 roku z połączenia Katedry Organizacji i Projektowania Systemów Produkcyjnych z Wydziału Mechanicznego i Instytutu Nauk Ekonomicznych i Humanistycznych. 
Od 1994 r. wydział ma uprawnienia do nadawania stopnia doktora w dziedzinie nauk ekonomicznych, w dyscyplinie ekonomia, a od 2009 w dyscyplinie nauki o zarządzaniu. W 2012 r. wydziałowi przyznano prawo habilitowania z nauk ekonomicznych (dyscyplina: ekonomia), a w 2015 r. pełne prawa akademickie w dyscyplinie nauki o zarządzaniu.
Siedziba mieści się w budynku przy ulicy Traugutta 79 w Gdańsku Wrzeszczu. Gmach zbudowano u podnóża Szubienicznej Góry.
Kierunki.
Studia pierwszego stopnia:
Studia drugiego stopnia:
Studia MBA - Master of Business Administration:

</doc>
<doc id="1659526" url="https://pl.wikipedia.org/wiki?curid=1659526" title="Chamedora wytworna">
Chamedora wytworna

Chamedora wytworna ("Chamaedorea elegans") – gatunek roślin należący do rodziny arekowatych (palm). Pochodzi z obszarów środkowego Meksyku i Gwatemali, do Europy został sprowadzony w 1873. Jest uprawiany jako roślina ozdobna, w Polsce jako roślina pokojowa. Polska nazwa jest spolszczeniem ("Chamaedorea" = chamedora) i przetłumaczeniem nazwy łacińskiej ("elegans" = wytworna).
Biologia.
Roślina jest długowieczna, może rosnąć w mieszkaniu co najmniej 5–6 lat. Rośnie powoli, rocznie przyrastają jej tylko 2-3 liście. Zakwitają już młode okazy, w różnych porach roku. W swoim naturalnym środowisku roślina rośnie w cieniu, pod bardzo wysokimi drzewami. Nadaje się do uprawy hydroponicznej.

</doc>
<doc id="1659528" url="https://pl.wikipedia.org/wiki?curid=1659528" title="Chamaedorea elegans">
Chamaedorea elegans



</doc>
<doc id="1659529" url="https://pl.wikipedia.org/wiki?curid=1659529" title="Neanthe bella">
Neanthe bella



</doc>
<doc id="1659530" url="https://pl.wikipedia.org/wiki?curid=1659530" title="Neanthe elegans">
Neanthe elegans



</doc>
<doc id="1659531" url="https://pl.wikipedia.org/wiki?curid=1659531" title="Cmentarz ewangelicki w Myszakach">
Cmentarz ewangelicki w Myszakach

Cmentarz ewangelicki w Myszakach – cmentarz znajdujący się w leśnym zagajniku na południe od wsi Myszaki.
Do naszych czasów zachowało się tylko kilka zniszczonych nagrobków.

</doc>
<doc id="1659533" url="https://pl.wikipedia.org/wiki?curid=1659533" title="3 (ujednoznacznienie)">
3 (ujednoznacznienie)



</doc>
<doc id="1659534" url="https://pl.wikipedia.org/wiki?curid=1659534" title="Obiecana ziemia">
Obiecana ziemia

Obiecana ziemia – Wydany w 2000 roku, drugi album łódzkiej grupy hip-hopowej Thinkadelic.
W 2000 roku album uzyskał nominację do nagrody polskiego przemysłu fonograficznego Fryderyka w kategorii „najlepszy album rap/hip-hop”.

</doc>
<doc id="1659535" url="https://pl.wikipedia.org/wiki?curid=1659535" title="Bachstelze">
Bachstelze



</doc>
<doc id="1659538" url="https://pl.wikipedia.org/wiki?curid=1659538" title="Chamaedorea">
Chamaedorea



</doc>
<doc id="1659543" url="https://pl.wikipedia.org/wiki?curid=1659543" title="Linia kolejowa nr 388">
Linia kolejowa nr 388

Linia kolejowa nr 388 Konin – Pątnów (od 2013 Ciąg bocznicowy Konin – Pątnów, tor 1P) – niezelektryfikowana jednotorowa linia kolejowa znaczenia miejscowego o długości 9,213 km. Do 1996 roku linia prowadziła do Kazimierza Biskupiego (długość 14,226 km). W połowie 1974 roku na linię wyjechał pierwszy rozkładowy pociąg osobowy, a ruch pasażerski utrzymał się do maja 1996 roku. Od tego czasu na linii występuje tylko sporadyczny ruch towarowy. W założeniach linia miała połączyć dzielnice przemysłowe Konina z centrum miasta. W 2013 wykreślona z wykazu linii kolejowych PKP PLK i przekształcona w ciąg bocznicowy Konin – Pątnów, tor 1P.
Przebieg linii.
Linia kolejowa nr 388 zaczynała się na stacji Konin, gdzie odbijała w lewo od linii nr 3. Następnie równolegle do drogi krajowej nr 25, biegła na północ w pobliżu Elektrowni "Konin", skręcała w kierunku zachodnim, po czym kończyła się za przystankiem Pątnów, na północ od jeziora Gosławskiego. Od około 6 kilometra linii, równolegle biegną tory zelektryfikowanych Kolei Górniczych KWB "Konin", które mają wspólny punkt zdawczo-odbiorczy na posterunku odgałęźnym Przesmyk-Gaj. Do 1996 roku linia mijała wiadukt "Magistrali Lubstowskiej", Elektrownię "Pątnów" i ponownie zmieniała kierunek na północny, kończąc swój bieg w Kazimierzu Biskupim.
Linia znajdowała się w całości na terenie miasta Konin. Do 1996 roku przebiegała przez dwie gminy: Konin i Kazimierz Biskupi oraz trzy miejscowości – Konin, Olszowe i Kazimierz Biskupi. Cała linia leżała na terenie mezoregionu Pojezierze Gnieźnieńskie.
Charakterystyka techniczna.
Linia na całej swej długości była jednotorowa z rozstawem szyn wynoszącym 1435 mm i podlegała pod oddział regionalny w Poznaniu. Prędkość drogowa do 1,618 kilometra linii wynosiła 40 km/h, na pozostałym odcinku ograniczono ją do 30 km/h. Ponadto na linię nałożone były ograniczenia jej użytkowania – korzystanie z linii niemożliwe było od poniedziałku do piątku w godzinach 0:01-6:00 i 22:00-24:00, w soboty w godzinach 0:01-6:00 i 18:00-24:00 oraz cały dzień w niedzielę. Klasa linii miała oznaczenie kodowe "C3", czyli maksymalny nacisk osi wynosił 196 kN/oś (20,0 t/oś), natomiast maksymalny nacisk liniowy – 71 kN/m (7,2 t/m). Linia nie była wyposażona w elektromagnesy samoczynnego hamowania pociągu (SHP).
Historia.
Historia kolei Konin – Kazimierz Biskupi sięga lat 20. XX wieku, kiedy to Konin otrzymał wąskotorowe połączenie z Anastazewem i Sompolnem. Linia kolejowa Anastazewo – Konin Wąskotorowy została wybudowana dzięki staraniom włodarzy Cukrowni Gosławice w 1912 roku, jednak dopiero podczas I wojny światowej niemieckie wojsko przedłużyło linię do ówczesnej podkonińskiej wsi Czarków. Była to jednotorowa linia pasażersko-towarowa, użytkowana do 1965 roku, kiedy to, na odcinku Jabłonka Słupecka – Konin Wąskotorowy, Kopalnia Węgla Brunatnego Konin rozpoczęła rozbiórkę torów pod odkrywkę "Kazimierz Południe".
W latach 50. i 60. XX wieku w północnej części Konina powstały cztery duże zakłady przemysłowe: Elektrownie "Konin" i "Pątnów I", Huta Aluminium Konin oraz Konińskie Zakłady Naprawcze Przemysłu Węgla Brunatnego. W związku ze znacznym oddaleniem przemysłu od osiedli mieszkaniowych, Konin stanął przed problemem przewozu pracowników do miejscowości Gosławice i Pątnów, które w 1976 roku zostały włączone w granice miasta.
W 1971 roku rozpoczęto przygotowania do budowy linii kolejowej z głównej stacji, w kierunku północnym, przez miejscowości Gosławice i Pątnów do Kazimierza Biskupiego. Przedłużono wtedy tunel pod linią nr 3 do nowo powstałego peronu trzeciego, z którego miały odjeżdżać pociągi na północ regionu. W tym samym czasie wzniesiono także lokomotywownię działającą na potrzeby nowej linii. Pierwsze planowe pociągi do Kazimierza Biskupiego odjechały 26 maja 1974 roku.
W latach 1996–2000 planowano zelektryfikować linię, jednak z uwagi na zamknięcie jej dla ruchu pasażerskiego w 1995 roku, plany te porzucono. Inną niezrealizowaną inwestycją miało być przedłużenie linii na północ w kierunku Kleczewa i dalej do Orchowa.
Ostatnim planowym pociągiem pasażerskim był skład relacji Kazimierz Biskupi – Konin, odjeżdżający z Kazimierza dnia 27 maja 1995 roku o godzinie 14:10. W rozkładzie jazdy 1995/1996, znajdują się dwa połączenia, jednak często były one odwoływane.
W czerwcu 1999 roku, z okazji VII Pielgrzymki Jana Pawła II do Polski uruchomiono po torach linii kolejowej 388 i "Magistrali Lubstowskiej" pociągi osobowe relacji Konin – Licheń Stary, które dowoziły pielgrzymów do Bazyliki Matki Bożej Bolesnej Królowej Polski. Utworzenie połączenia było możliwe dzięki porozumieniu PKP PLK i KWB Konin.
Według opublikowanego 29 kwietnia 2013 roku wykazu linii kolejowych PKP PLK, linia 388 została wykreślona z listy D29. Torowisko po linii zostało przekształcone w ciąg bocznicowy Konin – Pątnów, tor 1P.
22 lipca 2013 roku PKP S.A. ogłosiło przetarg na rozbiórkę ponad 1000 obiektów kolejowych. Wśród nich znalazły się także przystanki leżące na linii. Miesiąc później ogłoszono wyniki licytacji elektronicznej, którą w województwie wielkopolskim wygrał Zakład Budowlany Marian Michalak. W 2014 zlikwidowano perony stacji Kazimierz Biskupi oraz przystanku Pątnów Elektrownia, a w styczniu 2015 rozebrano torowisko na odcinku Pątnów – Kazimierz Biskupi oraz zlikwidowano perony przystanku Pątnów.
Rozkład jazdy.
W początkowym okresie funkcjonowania, czyli w 1974 roku linia obsługiwała 12 par pociągów pasażerskich w pełnej relacji oraz 5 par pociągów w skróconej relacji Konin – Maliniec. W roku 1985 linia obsługiwała 14 par pociągów. 10 lat później (1995) były to tylko 4 pary, natomiast w 1996 roku, ostatnim roku funkcjonowania linii w ruchu pasażerskim, 2 pary.
Liczba par pociągów.
Czas przejazdu wynosił od 28 do 47 min; przeważnie było to około 30 min. Dla porównania, obecne czasy przejazdu autobusów PKS na linii o podobnym przebiegu (Konin, D.K. – Gosławice – Kazimierz Biskupi) wynoszą 22-23 minuty, natomiast MZK Konin obsługuje podobną trasę w około 32 minuty.

</doc>
<doc id="1659545" url="https://pl.wikipedia.org/wiki?curid=1659545" title="Princessa">
Princessa



</doc>
<doc id="1659549" url="https://pl.wikipedia.org/wiki?curid=1659549" title="Piotr Jankowski">
Piotr Jankowski



</doc>
<doc id="1659551" url="https://pl.wikipedia.org/wiki?curid=1659551" title="Ariens Kappers">
Ariens Kappers



</doc>
<doc id="1659552" url="https://pl.wikipedia.org/wiki?curid=1659552" title="Kolczak połówkowy">
Kolczak połówkowy



</doc>
<doc id="1659555" url="https://pl.wikipedia.org/wiki?curid=1659555" title="Peter Lorenz">
Peter Lorenz

Peter Lorenz (ur. 22 grudnia 1922 w Berlinie, zm. 6 grudnia 1987 tamże) – niemiecki polityk, działacz CDU.
Życiorys.
Po maturze został powołany do służby pracy i wojska. W czasie II wojny światowej służył na froncie wschodnim. Brał udział w bitwie pod Stalingradem. Po wojnie pracował w magistracie berlińskim, a od 1947 jako dziennikarz. Ukończył prawo na Uniwersytecie Humboldtów i Freie Universität Berlin (był tam przewodniczącym parlamentu studenckiego). Zaangażował się w założenie tego wolnego uniwersytetu w proteście przeciwko polityce władz komunistycznych. W latach 50. zdał państwowe egzaminy prawnicze. Pracował jako adwokat, a od 1965 jako notariusz.
Od 1945 był członkiem CDU. Działał w młodzieżówce partyjnej. W 1961 był wiceprzewodniczącym berlińskiego CDU. Od 1969 do 1981 przewodniczącym CDU w Berlinie Zachodnim. Od 1971 do 1981 członkiem zarządu CDU w RFN.
Od 1954 do 1980 był członkiem berlińskiego parlamentu. Był szefem klubu CDU, zaś od 1967 do 1975 oraz od 1975 do 1980 przewodniczącym parlamentu. Od 1976 do 1977, a następnie od 1980 do swojej śmierci w 1987 zasiadał w Bundestagu. Od 1980 do 1982 był przewodniczącym grupy parlamentarnej posłów CDU i CSU, zajmującej się sprawami Berlina Zachodniego. Od 1982 do 1987 był sekretarzem stanu w rządzie Helmuta Kohla i pełnomocnikiem rządu federalnego w Berlinie Zachodnim. Po wyborach do Bundestagu w 1987 złożył urząd.
Na początku lat 70. był głównym kontrkandydatem Klausa Schütza – rządzącego burmistrza Berlina Zachodniego, z ramienia socjaldemokratów (SPD). Typowano go na zwycięzcę w marcowych wyborach w 1975. Na trzy dni przed wyborami, 27 lutego 1975, został porwany przez skrajnie lewicowych terrorystów z Ruchu 2 Czerwca. W zamian za wypuszczenie Lorenza terroryści domagali się uwolnienia swoich towarzyszy, wśród których byli: Verena Becker, Rolf Heißler, Horst Mahler, Rolf Pohle, Igrid Siepmann oraz Gabriele Kröcher-Tiedemann.
Rząd RFN zgodził się na zamianę. Terroryści odlecieli 3 marca 1975 do Adenu w Jemenie. Następnego dnia Lorenz został uwolniony. W wyborach, które miały miejsce 2 marca, najwięcej głosów zebrała CDU. Jednak burmistrzem pozostał Klaus Schütz, który utworzył socjalliberalną koalicję.

</doc>
<doc id="1659558" url="https://pl.wikipedia.org/wiki?curid=1659558" title="Pojemność martwa zbiornika">
Pojemność martwa zbiornika

Pojemność martwa zbiornika – pojemność poniżej minimalnego poziomu piętrzenia wody w zbiorniku.
Pojemność martwa zbiornika jest wymieniana jako jeden z podstawowych parametrów w dokumentacji wodno-prawnej zbiorników wodnych mających możliwość piętrzenia wody, a jest określana w m³.

</doc>
<doc id="1659559" url="https://pl.wikipedia.org/wiki?curid=1659559" title="Sambal">
Sambal

Sambal – indonezyjski sos chili, podawany do wielu potraw jako danie uzupełniające (tzw. "side dish"). Jest gęstszy niż meksykańska "salsa".
Najczęściej stosowane rodzaje chili obejmują: 
Najpopularniejsze odmiany sambalu.
W zależności od zastosowanych składników rozróżnia się wiele rodzajów sambalu, różniących się pod względem smaku i stopnia ostrości:

</doc>
<doc id="1659561" url="https://pl.wikipedia.org/wiki?curid=1659561" title="Pojemność użytkowa zbiornika">
Pojemność użytkowa zbiornika

Pojemność użytkowa zbiornika – pojemność przeznaczona do wykorzystania wody dla ustalonych celów (np. nawadniania, żeglugi, produkcji energii), zawarta między minimalnym poziomem piętrzenia a normalnym poziomem piętrzenia. 
Pojemność użytkowa zbiornika jest wymieniana jako jeden z podstawowych parametrów w dokumentacji wodno-prawnej dotyczącej zbiorników wodnych, a jest określana w m3.

</doc>
<doc id="1659562" url="https://pl.wikipedia.org/wiki?curid=1659562" title="Mazury (osada w województwie kujawsko-pomorskim)">
Mazury (osada w województwie kujawsko-pomorskim)

Mazury – osada w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
Wieś duchowna, własność biskupów włocławskich, położona było w 1785 roku w powiecie brzeskokujawskim województwa brzeskokujawskiego. W latach 1975–1998 miejscowość należała administracyjnie do województwa włocławskiego.
Niegdyś część dóbr Brzezie, należących do Kronenbergów.
18 stycznia 1945 r. hitlerowcy zamordowali tu 9 Polaków – więźniów Gestapo. Miejsce mordu upamiętnia płyta nagrobna, znajdująca się w głębi lasu, nieopodal szosy Włocławek – Wieniec, na czarnym szlaku „Martyrologii”. Kilkaset metrów od miejsca zbrodni, bezpośrednio przy szosie, postawiono także pomnik. Wykonali go w 1968 r. uczniowie Technikum Przemysłowo-Pedagogicznego z Włocławka.

</doc>
<doc id="1659563" url="https://pl.wikipedia.org/wiki?curid=1659563" title="Polimat">
Polimat



</doc>
<doc id="1659564" url="https://pl.wikipedia.org/wiki?curid=1659564" title="Pojemność powodziowa stała">
Pojemność powodziowa stała

Pojemność powodziowa stała – pojemność przeznaczona do wykorzystywania przy przechodzeniu fali powodziowej, zawarta między normalnym poziomem piętrzenia a maksymalnym poziomem piętrzenia.
Pojemność powodziowa stała jest wymieniana jako jeden z podstawowych parametrów w dokumentacji wodno-prawnej dotyczącej zbiorników wodnych o funkcjach przeciwpowodziowych, a jest określana w m³.

</doc>
<doc id="1659565" url="https://pl.wikipedia.org/wiki?curid=1659565" title="Neanthe">
Neanthe



</doc>
<doc id="1659566" url="https://pl.wikipedia.org/wiki?curid=1659566" title="Pojemność powodziowa forsowana">
Pojemność powodziowa forsowana

Pojemność powodziowa forsowana – pojemność zawarta między maksymalnym poziomem piętrzenia a nadzwyczajnym poziomem piętrzenia. 
Pojemność powodziowa forsowana jest wymieniana jako jeden z podstawowych parametrów w dokumentacji wodno-prawnej dotyczącej zbiorników wodnych o funkcjach przeciwpowodziowych, a jest określana w m3.

</doc>
<doc id="1659568" url="https://pl.wikipedia.org/wiki?curid=1659568" title="Mazury Wieniec">
Mazury Wieniec

Mazury Wieniec – osada leśna w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość należała administracyjnie do województwa włocławskiego.

</doc>
<doc id="1659571" url="https://pl.wikipedia.org/wiki?curid=1659571" title="Adolph Wagner">
Adolph Wagner

Adolph Heinrich Gotthilf Wagner (ur. 25 marca 1835 w Erlangen, zm. 8 listopada 1917 w Berlinie) – niemiecki ekonomista i polityk, przedstawiciel socjalizmu z katedry. Syn Rudolfa Wagnera (1805–1864), niemieckiego anatoma. Brat Hermanna Wagnera (1840–1929), niemieckiego geografa i kartografa.
Życiorys.
Studiował prawo i nauki polityczne. Od 1858 był nauczycielem ekonomii politycznej na Akademii Handlowej w Wiedniu. Od 1863 w Hamburgu, od 1865 profesor zwyczajny w Dorpacie, od 1868 we Fryburgu, od 1870 w Berlinie. Rektor Uniwersytetu Humboldta (wówczas Uniwersytetu Fryderyka Wilhelma). Obok Gustava von Schmollera najbardziej znaczący ekonomista ery Bismarcka. Członek Verein für Socialpolitik.
W pierwszych latach swojej działalności naukowej zajmował się bankowością i polityką walutową. Następnie zwrócił się ku statystyce. Wywarł znaczący wpływ na poglądy Ferdynanda Tönniesa. W 1871 wydał opracowanie "Freie kirchliche Versammlung evangelischer Maenner", w którym skupił się na kwestiach socjalnych, odbiegając od poglądów szkoły liberalnej. Od tego czasu propagował swoje poglądy społeczno-gospodarcze, stając się jednym z głównym reprezentantów „socjalizmu z katedry”.
Zaangażował się także politycznie. Przystąpił do "Conservativen Central-Comitee" (CCC) – towarzystwa o silnie konserwatywnym i antysemickim nastawieniu. Współpracował z Adolfem Stoeckerem. Od lat 80. popierał monarchię i imperialną politykę cesarza Wilhelma, występując przeciwko parlamentaryzmowi. Żądał silniejszej reglamentacji życia gospodarczego i zwiększenia podatków. W latach 1882–1885 poseł do sejmu pruskiego.

</doc>
<doc id="1659572" url="https://pl.wikipedia.org/wiki?curid=1659572" title="Amerykański cmentarz wojenny w Seringes-et-Nesles">
Amerykański cmentarz wojenny w Seringes-et-Nesles

Amerykański cmentarz wojenny w Seringes-et-Nesles (fr.: "Cimetière américain de Seringes-et-Nesles", ang.: "Oise-Aisne American Cemetery and Memorial") – cmentarz o powierzchni 36,5 akra na terenie gminy Seringes-et-Nesles, w odległości ok. trzech kilometrów od Fère-en-Tardenois, w departamencie Aisne.
Na cmentarzu zostało pochowanych 6012 żołnierzy amerykańskich poległych na terenie dzisiejszej Francji w czasie I wojny światowej. Znajduje się na nim również pomnik ku czci 241 poległych, których ciała nigdy nie zostały odnalezione. Jednym z pochowanych na cmentarzu jest poeta Joyce Kilmer.
Cmentarz podzielony jest na sektory oznaczone literami od A do D, na terenie których ustawione są białe krzyże z nazwiskami znanych poległych. Pomnik ku czci tych, których ciał nie odnaleziono, ma formę kolumnady z czerwonego piaskowca. Na jej dwóch końcach zlokalizowano kaplicę (w niej wypisano nazwiska zaginionych) oraz pomieszczenie z mapą działań wojennych w Pikardii w czasie I wojny światowej.
Do muru zewnętrznego cmentarza przylega tzw. kwatera E, w której zostali pochowani służący w Europie żołnierze amerykańscy straceni na mocy wyroków sądów wojskowych w czasie II wojny światowej. Ciała 98 żołnierzy straconych i pochowanych w różnych miejscach zostały przeniesione do Seringes-et-Nesles w 1949. W kwaterze E na grobach nie są wypisane nazwiska pochowanych, a jedynie numery, pozwalające na identyfikację grobów osobom znającym odpowiedni kod. Do 1987 w kwaterze znajdował się grób Eddiego Slovika, jedynego żołnierza amerykańskiego rozstrzelanego w czasie II wojny światowej za dezercję.

</doc>
<doc id="1659573" url="https://pl.wikipedia.org/wiki?curid=1659573" title="Istocznik-SKA Sankt Petersburg">
Istocznik-SKA Sankt Petersburg



</doc>
<doc id="1659574" url="https://pl.wikipedia.org/wiki?curid=1659574" title="SKA-Turbostroitiel Sankt Petersburg">
SKA-Turbostroitiel Sankt Petersburg



</doc>
<doc id="1659575" url="https://pl.wikipedia.org/wiki?curid=1659575" title="Poraza">
Poraza

Poraza – osada leśna w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość należała administracyjnie do województwa włocławskiego.

</doc>
<doc id="1659576" url="https://pl.wikipedia.org/wiki?curid=1659576" title="LenWO Leningrad">
LenWO Leningrad



</doc>
<doc id="1659577" url="https://pl.wikipedia.org/wiki?curid=1659577" title="ODO Leningrad">
ODO Leningrad



</doc>
<doc id="1659578" url="https://pl.wikipedia.org/wiki?curid=1659578" title="Fasowacz">
Fasowacz

Fasowacz (częściej jako osoba płci żeńskiej – fasowaczka) – pracownik apteki, nieposiadający specjalistycznego wykształcenia farmaceutycznego, zajmujący się odważaniem (lub odliczaniem) i pakowaniem odpowiednich porcji leków (np. tabletek) zgodnie z zapotrzebowaniem pacjenta albo przepisanymi przez lekarza w recepcie zaleceniami.
Określenie to wywodzi się z przestarzałego czasownika „fasować”, które oznaczało przecieranie przez sito lub cedzak.
Stanowisko fasowaczki w rozporządzeniu w sprawie zasad wynagradzania pracowników publicznych zakładów opieki zdrowotnej z roku 2001 zaliczane było (jako równorzędne do takich stanowisk, jak: sanitariusz, salowa, pomoc laboratoryjna i pomoc apteczna) do VIII, najniższej grupy zaszeregowania z grupy pracowników działalności podstawowej.

</doc>
<doc id="1659579" url="https://pl.wikipedia.org/wiki?curid=1659579" title="DO Leningrad">
DO Leningrad



</doc>
<doc id="1659580" url="https://pl.wikipedia.org/wiki?curid=1659580" title="Fasowaczka">
Fasowaczka



</doc>
<doc id="1659581" url="https://pl.wikipedia.org/wiki?curid=1659581" title="KBF Leningrad">
KBF Leningrad



</doc>
<doc id="1659582" url="https://pl.wikipedia.org/wiki?curid=1659582" title="DKA Leningrad">
DKA Leningrad



</doc>
<doc id="1659583" url="https://pl.wikipedia.org/wiki?curid=1659583" title="LDKA Leningrad">
LDKA Leningrad



</doc>
<doc id="1659584" url="https://pl.wikipedia.org/wiki?curid=1659584" title="Inspektorat Lublin Armii Krajowej">
Inspektorat Lublin Armii Krajowej

Inspektorat Lublin Armii Krajowej – terenowa struktura Okręgu Lublin Armii Krajowej.
W czasie Akcji Burza oddziały miejskie opanowały wiele ważnych obiektów publicznych i przemysłowych. Uratowano dworzec kolejowy. Prowadzono rozpoznanie na korzyść oddziałów sowieckich. Wzięto do niewoli kilkuset żołnierzy niemieckich.
W powiecie lubelskim i lubartowskim walczyły oddziały leśne. 21 i 22 lipca jednostki 27 Dywizji Piechoty AK opanowały Kock, Firlej, Kamionkę, Kozłówkę i Michów. Współdziałając z oddziałem por. Józefa Jurałozińskiego - "Jura" zdobyły Lubartów. 22 i 23 lipca oddział por. Stefana Dębickiego - "Kmicica" stoczył walkę z jednostką zmotoryzowaną w rejonie Osmolic i pod Tuszówkiem.
Skład organizacyjny.
Organizacja w 1944:

</doc>
<doc id="1659585" url="https://pl.wikipedia.org/wiki?curid=1659585" title="Inspektorat Chełm Armii Krajowej">
Inspektorat Chełm Armii Krajowej

Inspektorat Chełm Armii Krajowej – terenowa struktura Okręgu Lublin Armii Krajowej.
Skład organizacyjny.
Organizacja w 1944:

</doc>
<doc id="1659586" url="https://pl.wikipedia.org/wiki?curid=1659586" title="Anton von Schmerling">
Anton von Schmerling

Anton Ritter von Schmerling (ur. 23 sierpnia 1805 w Wiedniu, zm. 23 maja 1893 w Wiedniu) – austriacki prawnik i polityk, premier rządu frankfurckiego w czasie Wiosny Ludów, minister i premier Austrii za rządów cesarza Franciszka Józefa.
Pochodził z rodziny, która przywędrowała do Austrii z Kleve i na pocz. XVIII w. otrzymała szlachectwo. Żonaty był z malarką Pauliną Freiin von Kaudelka, z którą miał dwie córki. Miał trzech braci: Józefa (1806-1884) – ministra wojny; Rainera (1810-1892) – lekarza i Moritza (1822-1882) – prawnika, prezesa senatu wiedeńskiego Trybunału Administracyjnego. Jego wnuk – Richard Graf von Bienerth-Schmerling był premierem Austrii w latach 1908-1911.
Politycznie był przeciwnikiem systemu rządów Metternicha. Reprezentował poglądy liberalne i konstytucyjne. Opowiadał się za zjednoczeniem wszystkich ziem niemieckich w jedną konstytucyjną monarchię. W 1847 wybrany na posła sejmu Dolnej Austrii. W czasie Wiosny Ludów przyłączył się do austriackich rewolucjonistów. Brał udział w tworzeniu parlamentu frankfurckiego. Był ministrem spraw wewnętrznych, krótko premierem i ministrem spraw zagranicznych rządu frankfurckiego (ogólnoniemieckiego). Występował przeciwko hegemonii Prus. Ustąpił w grudniu 1848, gdy nie mógł przeprowadzić zaplanowanych reform.
Od 1849 do 1851 był ministrem sprawiedliwości w rządzie Feliksa zu Schwarzenberga. Reformując sądownictwo, wprowadził sądy przysięgłych. Z powodu nawrotu w Austrii tendencji absolutystycznych zrezygnował ze stanowiska. Od 1858 był prezesem senatu austriackiego sądu najwyższego (Najwyższego Trybunału Sprawiedliwości).
W okresie liberalizacji rządów w Austrii na nowo rozpoczął polityczną karierę. W 1860 został premierem tzw. „liberalnego” rządu Austrii. W 1861 został zastąpiony przez księcia Rainera. W latach 1861-1865 był sekretarzem stanu. Posiadał znaczącą pozycję w strukturach władzy, ciesząc się poparciem wielu liberalnie nastawionych posłów. Wniósł duży wkład w przygotowanie konstytucji lutowej z 1861 (tzw. patentu lutowego). Przyczynił się do przekształcenia Austrii w monarchię parlamentarną, zaprowadzenia szerokiego samorządu terytorialnego, zwiększenia tolerancji religijnej i wprowadzenia swobód obywatelskich. Reformy ten uczyniły z Austrii jedno z najbardziej liberalnych państw XIX-wiecznej Europy. Ze zdobyczy konstytucyjnych korzystali szczególnie Polacy w Galicji. Złożył urząd w 1865 po tym, jak napotkał opór Węgrów przed dalszymi reformami. Od 1867 zasiadał w wyższej izbie austriackiego parlamentu (Izbie Panów). Od 1868 był wiceprezesem, a od 1871 prezesem tej izby. W latach 1875, 1879 i 1891 uczestniczył w pertraktacjach austriacko-węgierskich. W 1891 przeszedł w stan spoczynku.
W 1861 otrzymał honorowe obywatelstwo Innsbrucka, a w 1862 honorowe obywatelstwo Cieszyna i został honorowym członkiem Austriackiej Akademii Nauk.
Źródła niemieckojęzyczne

</doc>
<doc id="1659587" url="https://pl.wikipedia.org/wiki?curid=1659587" title="Inspektorat Puławy Armii Krajowej">
Inspektorat Puławy Armii Krajowej

Inspektorat Puławy Armii Krajowej – terenowa struktura Okręgu Lublin Armii Krajowej.
W okresie Akcji Burza na terenie inspektoratu walczyły oddziały 8 i 15 pułków piechoty AK. Organizowano zasadzki na drogach Lublin-Kurów, Kazimierz Dolny-Puławy, Puławy-Wąwolnica, Godów-Opole Lubelskie. Opanowano Kurów, Urzędów, Nałęczów, Grabów, Wąwolnicę, Sobolew, Ryki, Końskowolę. 
26 lipca 1944 oddziały kpt. Stanisława Węglowskiego "Lechity", por. Mariana Sikory "Przepiórki" i ppor. Jerzego Jaskólskiego - "Zagona" uczestniczyły w walkach o Puławy.
Skład organizacyjny.
Organizacja w 1944:

</doc>
<doc id="1659588" url="https://pl.wikipedia.org/wiki?curid=1659588" title="Inspektorat Zamość Armii Krajowej">
Inspektorat Zamość Armii Krajowej

Inspektorat Zamość Armii Krajowej – terenowa struktura Okręgu Lublin Armii Krajowej.
Formowanie i działania w inspektoracie.
W okresie Akcji Burza na terenie inspektoratu walczyły oddziały 9 pułku piechoty AK mjr. Stanisława Prusa „Adama”. 21 lipca batalion mjr. Wilhelma Szczepankiewicza „Drugaka” wyzwolił Bełżec, a z wojskami sowieckimi zdobywał Tomaszów Lubelski. Batalion por. Adama Piotrowskiego „Doliny” obronił mosty w Bondyrzu i Kaczórkach. Współdziałał z oddziałami sowieckimi w walkach o Zwierzyniec i Frampol.
Batalion ppor. Stefana Kwaśniewskiego „Wiktora” atakował Niemców koło Majdanu Wojsławickiego, pod Majdanem Nowym i w Grabowcu. Oddział partyzancki por. Józefa Śmiecha „Ciąga” walczył w Skierbieszowie i w rejonie Izbicy oraz Orłowa.
Zgrupowanie kpt. Jana Pstrockiego „Wacława” uczestniczyło w starciach w Topólczy, na drodze Topólcza-Czarnystok, Szczebrzeszyn-Gorajec. 24 lipca zajęty został Szczebrzeszyn. Oddziały 9 pp operowały także na drodze Zwierzyniec-Biłgoraj.
Skład organizacyjny.
Organizacja w 1944:

</doc>
<doc id="1659589" url="https://pl.wikipedia.org/wiki?curid=1659589" title="Princessa (wokalistka)">
Princessa (wokalistka)

Mónica Capel Cruz, znana pod pseudonimem artystycznym Princessa – hiszpańska piosenkarka pop/dance.
Urodziła się 18 maja 1975, karierę artystyczną zaczęła w "World On Ice" w Madrycie i hiszpańskim Gran Circo Mundial. Została odkryta przez producenta Franka Petersona i w wieku 16 lat wydała swój pierwszy album. 

</doc>
<doc id="1659590" url="https://pl.wikipedia.org/wiki?curid=1659590" title="EDTV">
EDTV

EDTV (ang. "Enhanced-Definition TeleVision") - telewizja podwyższonej rozdzielczości.
Charakterystyka.
Obraz w tej rozdzielczości jest dwukrotnie lepszy od SDTV, ponieważ nie występuje przeplot, który dzielił wizję na następujące po sobie pola - nieparzyste i parzyste.
Odmiany.
Istnieją dwie odmiany EDTV:
Zastosowanie.
Rozdzielczość często spotykana jest wśród różnego rodzaju gier wideo, PlayStation, Xbox360, aby użytkownik nie doznawał zmęczenia oczu tak jak ma to miejsce w SDTV i wykorzystywanym przeplotem obrazu. Filmy DVD są zapisywane tą technologią dla lepszego komfortu i lepszego dostrzegania szczegółów.

</doc>
<doc id="1659592" url="https://pl.wikipedia.org/wiki?curid=1659592" title="Inspektorat Radzyń Podlaski Armii Krajowej">
Inspektorat Radzyń Podlaski Armii Krajowej

Inspektorat Radzyń Podlaski Armii Krajowej – terenowa struktura Okręgu Lublin Armii Krajowej..
W czasie Akcji Burza 24 lipca zgrupowanie oddziałów AK, BCh i AL pod dowództwem mjr. Stanisława Piotrowskiego - "Jara" starły się w okolicy Łukowa z oddziałem 17 Dywizji SS.
Skład organizacyjny.
Organizacja w 1944:

</doc>
<doc id="1659594" url="https://pl.wikipedia.org/wiki?curid=1659594" title="Microcarbo africanus">
Microcarbo africanus



</doc>
<doc id="1659596" url="https://pl.wikipedia.org/wiki?curid=1659596" title="Microcarbo coronatus">
Microcarbo coronatus



</doc>
<doc id="1659599" url="https://pl.wikipedia.org/wiki?curid=1659599" title="Microcarbo niger">
Microcarbo niger



</doc>
<doc id="1659601" url="https://pl.wikipedia.org/wiki?curid=1659601" title="Emich Carl zu Leiningen">
Emich Carl zu Leiningen

Emich Carl zu Leiningen (ur. 27 kwietnia 1763 w Bad Dürkheim, zm. 4 lipca 1814 w Amorbach) – niemiecki szlachcic, drugi książę zu Leiningen, syn Carla Friedricha Wilhelma zu Leiningen (bawarskiego szlachcica i wysokiego rangą oficera), ojciec Karla zu Leiningen (niemieckiego arystokraty i polityka).
Odbudował pozycję swojej rodziny po stratach terytorialnych w wyniku wojen napoleońskich i Kongresie Wiedeńskim. Po wielu zmianach stworzył swoje księstwo na bazie ziem biskupstwa Moguncji (Amorbach, Miltenberg, Eberbach i Tauberbischofsheim), Würzburga (Grünsfeld, Hardheim i Lauda) oraz Palatynatu (Boxberg i Mosbach). Będąc wyznania ewangelickiego objął rządy nad obszarem ok. 1600 km², zamieszkanym przez ok. 90 tys. mieszkańców, w większości katolików. Zaś jego księstwo – po wielu perturbacjach – znalazło się ostatecznie pod zwierzchnią władzą Królestwa Bawarii.
Jako siedzibę obrał Amorbach, gdzie zbudował swoją rezydencję. Oprócz tego założył park romantyczny i zwierzyniec w miejscu, gdzie później jego syn postawił nową siedzibę rodu – Waldleiningen.
4 lipca 1787 ożenił się z Henriettą (1767–1801), córką grafa Henryka XXIV Reuss von Lobenstein zu Ebersdorf. Para miała syna, który zmarł w wieku 7 lat:
Henrietta odeszła rok po synu Fryderyku, mając 34 lata.
21 grudnia 1803 zawarł kolejny związek małżeński z młodszą o 23 lata księżniczką Wiktorią von Sachsen–Coburg–Saalfeld (1786–1861). Z tego małżeństwa narodziło się dwoje dzieci:
Emich Carl zmarł w 1814, mając 51 lat. Wdowa po nim wyszła za mąż za angielskiego księcia Edwarda Augusta i została matką królowej Wiktorii.

</doc>
<doc id="1659602" url="https://pl.wikipedia.org/wiki?curid=1659602" title="Microcarbo pygmeus">
Microcarbo pygmeus



</doc>
<doc id="1659604" url="https://pl.wikipedia.org/wiki?curid=1659604" title="Royal Mail">
Royal Mail

International Distributions Services plc (wcześniej: Royal Mail Holdings plc; w dosłownym tłumaczeniu: "Poczta Królewska") – państwowe przedsiębiorstwo pocztowe Wielkiej Brytanii, obecne działające jako spółka prawa handlowego w 15% należąca do brytyjskiego skarbu państwa. W roku finansowym 2007-08 na terenie Wielkiej Brytanii spółka dostarczała każdego dnia roboczego średnio 80 milionów przesyłek pod 28 milionów adresów. Posiadała przy tym sieć urzędów pocztowych liczącą 13 852 lokalizacje. Chociaż nie jest już monopolistą (od 2006 roku brytyjski rynek pocztowy jest w pełni otwarty i nie posiada już ustawowego monopolu na żaden typ przesyłek) wciąż jest jednym z największych pracodawców w kraju – zatrudnia 140 000 osób.
Historia.
Henryk VIII był pierwszym władcą angielskim, który wpadł na pomysł utworzenia w 1516 roku stale funkcjonującego systemu pocztowego, tj. utrzymywanej za królewskie pieniądze sieci stacji pocztowych tworzonych we wszystkich większych miastach na terenie całego królestwa (wysp) dysponujących wypoczętymi, gotowymi do zmiany końmi za pomocą których jego kurierzy mogliby dostarczać w jak najszybszym czasie pocztę królewską (tj. pisemne rozporządzenia) do najbardziej odległych zakątków kraju. Do nadzoru nad sprawnym funkcjonowaniem poczty, ustanowił urząd mistrza pocztowego. Za panowania króla Karola I, w roku 1635, system ten stał się usługą publiczną, dostępną dla poddanych JKM. Początkowo opłatę za usługę ponosił odbiorca przesyłki. W 1660 powstała oficjalnie agenda rządowa pod nazwą "General Post Office" (Generalny Urząd Pocztowy). Istniała ona aż do 1969, zaś stojący na jej czele polityk – nazywany poczmistrzem generalnym – wchodził zawsze w skład gabinetu. Prawdziwe upowszechnienie poczty nastąpiło jednak dopiero w roku 1840 wraz z wprowadzeniem pierwszego znaczka samoprzylepnego (Penny Black), co obniżyło koszty dostarczania przesyłek. W marcu 2001 roku poczta została przekształcona w państwową spółkę, która zmieniła nazwę na Consignia. Zmiana nazwy była motywowana rozwojem firmy, wyjściem poza tradycyjne usługi pocztowe i jednocześnie chęcią zastrzeżenia nazwy jako międzynarodowy znak towarowy. Nowa nazwa spotkała się jednak z krytyką, negatywnym odbiorem opinii publicznej, a nawet bojkotem pocztowych związków zawodowych. W efekcie już w maju 2002 r. spółka powróciła do swojej historycznej nazwy Royal Mail (chociaż znacznie wcześniej określenie "Royal Mail" było używane jako marka usług pocztowych).
Struktura.
Grupa "Royal Mail" prowadzi działalność operacyjną w Wielkiej Brytanii pod trzema głównymi markami:
Ponadto firma jest obecna na rynku przesyłek kurierskich w 34 krajach poza Wielką Brytanią, w tym w Polsce. Działalność zagraniczną prowadzi za pośrednictwem swoich spółek zależnych używających marki General Logistics Systems (GLS).
Infrastruktura.
Skrzynki.
Brytyjska poczta słynie ze swoich czerwonych skrzynek pocztowych w kształcie kolumn, dziś już będących symbolami brytyjskiej kultury masowej. Ich charakterystyczną cechą jest umieszczenie na każdej z nich łacińskich inicjałów monarchy panującego w chwili instalacji danej skrzynki (w przypadku Elżbiety II jest to "ER II"). Stanęły na ulicach miast Wielkiej Brytanii w 1853 roku za sprawą pisarza Anthony'ego Trollope'a. W tym czasie był on zatrudniony w "Royal Mail" jako ekspert, a skrzynki na listy wypatrzył we Francji i Belgii podczas jednej ze swoich podróży.
Transport.
Najpowszechniej używanym przez Royal Mail środkiem transportu są samochody, chociaż w przeszłości Królewska Poczta korzystała z pociągów, samolotów i okrętów. Obiektem głośnego "napadu stulecia" w roku 1963 w wyniku którego zarabowano 2,6 miliona funtów był właśnie pociąg "Royal Mail". W latach 1927-2003 poczta eksploatowała specjalną podziemną kolejkę, istniejącą w Londynie niezależne od metra i służącą przekazywaniu przesyłek między stołecznymi sortowniami. Od czasu jej zamknięcia poczta korzysta z zewnętrznych przewoźników kolejowych.
W brytyjskim rejestrze statków morskich istnieje specjalna kategoria statków pocztowych, oznaczanych literami RMS ("Royal Mail Ship", Królewski Statek Pocztowy). Słynny "Titanic" był parowcem Królewskiej Poczty (RMS), na jego pokładzie znajdował się urząd pocztowy i sortownia. Wśród osób, które zginęły w katastrofie, było pięciu pracowników poczty. Obecnie nie ma już statków przeznaczonych wyłącznie do przewozu poczty, natomiast z oznaczenia RMS korzysta kilka jednostek pasażerskich, przewożących pocztę niejako dodatkowo. Najbardziej znany z nich to liniowiec RMS Queen Mary 2.
Głównym partnerem Royal Mail w zakresie transportu powietrznego są British Airways. Symbolem tej współpracy jest umieszczenie niewielkiego emblematu poczty w okolicach włazu luku bagażowego każdego samolotu tych linii. Poczta jest także właścicielem jednego samolotu Boeing 737, którego obsługę zapewniają Titan Airways. 6 czerwca 1934 roku zdecydowano się wypróbować nową metodę dostarczania poczty – podczas eksperymentalnego lotu w Sussex Downs w powietrze wystrzelono rakietę z 1000 listów na pokładzie.
Kody pocztowe.
Kody pocztowe w Wielkiej Brytanii składają się zwykle z 5-7 znaków, przy czym stosuje się zarówno litery, jak i cyfry. Pierwszy 1-2 znaki to litera (lub litery) oznaczające obszar pocztowy (obecnie Wielka Brytania wraz ze swoimi terytoriami zależnymi dzieli się na 124 takie obszary). Obszary biorą zwykle nazwy od swoich największych miast, zaś przypisane im litery pochodzą najczęściej od nazwy tego miasta (np. L – Liverpool, CF – Cardiff). Kolejny 1-2 znaki to cyfry oznaczające tzw. dystrykt pocztowy (często jest to np. jedna dzielnica lub niewielkie miasteczko). Potem następuje znak przerwy (spacja), a później cyfra wskazująca na tzw. sektor pocztowy. Ostatnie dwa znaki to litery oznaczające tzw. jednostkę pocztową. Jednostka może liczyć maksymalnie 100 adresów, chociaż w praktyce średnio liczy ok. 15, a w przypadku dużych nieruchomości (np. dużych zakładów przemysłowych) zdarzają jednostki liczące tylko jeden adres.

</doc>
<doc id="1659605" url="https://pl.wikipedia.org/wiki?curid=1659605" title="Pacyfik Jan Schwierz">
Pacyfik Jan Schwierz

Pacyfik Jan Schwierz (ur. 25 czerwca 1929 w Bytomiu, zm. 22 sierpnia 2005 w Kłodzku) – polski duchowny katolicki, zakonnik – franciszkanin, hagiograf, i historyk.
Życiorys.
Urodził się w Karbiu (obecnie dzielnica Bytomia), w tradycyjnej polskiej rodzinie górnośląskiej. Po zakończeniu II wojny światowej przeniósł się do Nysy, gdzie wstąpił do kolegium franciszkanów (1948). Po jego ukończeniu w 1950 uczęszczał do Wyższego Seminarium Franciszkanów we Wrocławiu. W tym samym roku złożył śluby zakonne. Po przeniesieniu seminarium do Kłodzka w 1954, związał się na stałe z tym miastem. Święcenia kapłańskie przyjął w 1955 w Częstochowie. Jednocześnie podjął studia doktoranckie na Katolickim Uniwersytecie Lubelskim, które ukończył w 1957, otrzymując tytuł doktora teologii z zakresu mariologii.
Po zakończeniu studiów wykładał w Wyższym Seminarium Duchownym Franciszkanów w Kłodzku. Był również opiekunem "Franciszkańskiego Zakonu Świeckich" oraz "przedszkola franciszkańskiego". Jednocześnie zajmował się działalnością charytatywną rozdając lekarstwa ubogim mieszkańcom Kłodzka. 
Po przeniesieniu seminarium do Wrocławia pozostał w Kłodzku. Zmarł po ciężkiej chorobie w 2005, pochowany na cmentarzu komunalnym w Kłodzku.

</doc>
<doc id="1659606" url="https://pl.wikipedia.org/wiki?curid=1659606" title="Phalacrocorax brasilianus">
Phalacrocorax brasilianus



</doc>
<doc id="1659607" url="https://pl.wikipedia.org/wiki?curid=1659607" title="Tułowice Małe">
Tułowice Małe

Tułowice Małe (niem. "Theresienhütte", wcześniej "Ärsche") – przysiółek w Polsce położony w województwie opolskim, w powiecie opolskim, w gminie Tułowice. W latach 1975–1998 miejscowość położona była w województwie opolskim.
Miejscowość przed 2006 roku nosiła nazwę Przyłogi. 31 stycznia 2008 roku Rada Gminy Tułowice podjęła uchwałę Nr XII/93/08 w sprawie utworzenia sołectwa Tułowice Małe.

</doc>
<doc id="1659609" url="https://pl.wikipedia.org/wiki?curid=1659609" title="Heinrich Bernhard Oppenheim">
Heinrich Bernhard Oppenheim

 
Heinrich Bernhard Oppenheim (ur. 20 lipca 1819 we Frankfurcie nad Menem, zm. 29 marca 1880 w Berlinie) – niemiecki prawnik, filozof, publicysta i liberalny polityk. Uważany za autora pojęcia "socjalizm z katedry".
Życiorys.
Pochodził z rodziny żydowskich bankierów z Frankfurtu. Studiował prawo w Getyndze, Heidelbergu i Berlinie. Z powodu pochodzenia nie przyznano mu jednak habilitacji. W 1841 został prywatnym docentem nauk politycznych i prawa międzynarodowego w Heidelbergu.
W latach 40. zajął się publicystyką polityczną. W 1848 zaangażował się po stronie rewolucji, na jej radykalno-demokratycznym skrzydle. Brał udział w wydawaniu czasopisma "Die Reform".
W 1861 przystąpił do partii postępowej ("Deutsche Fortschrittspartei"). W tym samym roku zaczął wydawać – wkrótce zamknięty przez cenzurę – "Jahrbuch fuer Politik und Literatur". W 1866 przyłączył się do narodowych liberałów, popierając politykę Bismarcka, zmierzającą do zjednoczenia Niemiec.
Z czasem zwrócił się ku sprawom socjalnym, w tym opieki społecznej nad ubogimi. W 1874 został wybrany do Reichstagu. Sprzeciwił się wprowadzeniu ceł ochronnych w 1879. Zwiększyły one rentowność niemieckiego rolnictwa i przemysłu, wzmocniły pozycję junkrów i burżuazji, ale przyczyniły się do wzrostu cen żywności i zubożenia robotników.

</doc>
<doc id="1659611" url="https://pl.wikipedia.org/wiki?curid=1659611" title="Synagoga w Pasłęku">
Synagoga w Pasłęku

Synagoga w Pasłęku – niezachowana synagoga wybudowana w 1878 i zniszczona w czasie nocy kryształowej.
Historia.
Żydzi osiedlali się w Pasłęku od początku XIX wieku, pierwszą synagogę wybudowali w 1836. Działała ona do 1878, kiedy została wzniesiona nowa tego typu budowla.
Synagoga została zamknięta po dojściu NSDAP do władzy w 1933, następnie, po rozwiązaniu gminy żydowskiej w 1938, sprzedana. W czasie nocy kryształowej została całkowicie spalona.
Architektura.
Synagoga znajdowała się przy zbiegu dzisiejszych ulic Dąbrowskiego i Krasińskiego. Był to murowany budynek o wysokości siedmiu metrów. Na fasadzie synagogi znajdowała się figura Mojżesza z tablicami dziesięciorga przykazań, a także rzeźba przedstawiająca księgę Tory i tablica z kwadratami symbolizującymi 12 pokoleń Izraela.
We wnętrzu znajdował się Aron ha-kodesz z siedmioma zwojami Tory, nad nim wyrzeźbiono tablica prawa. Podtrzymywał je orzeł oraz dwa złocone lwy. Złoty był również hebrajski napis "Świątynia Wiekuistego" umieszczony powyżej tablic. bimę przykrywał obrus z napisem Magen Dawid. Na ścianach synagogi, z fundacji elblążanina Arnheima, umieszczono dwie modlitwy za umarłych.

</doc>
<doc id="1659612" url="https://pl.wikipedia.org/wiki?curid=1659612" title="Ciconia">
Ciconia

Ciconia – rodzaj ptaka z rodziny bocianów (Ciconiidae).
Zasięg występowania.
Rodzaj obejmuje gatunki żyjące przede wszystkim w Starym Świecie. Ze współczesnych gatunków jedynie bocian sinodzioby występuje w Ameryce Południowej, na wschód od Andów, jednak również wymarłe gatunki były rozprzestrzenione na terenach obu Ameryk (m.in. liczne znaleziska na Kubie).
Morfologia.
Długość ciała 75–115 cm, rozpiętość skrzydeł 144–200 cm; masa ciała 1,3–5,5 kg; samice są średnio mniejsze i lżejsze od samców.
Systematyka.
Podział systematyczny.
Do rodzaju należą następujące gatunki:
oraz wymarłe:

</doc>
<doc id="1659615" url="https://pl.wikipedia.org/wiki?curid=1659615" title="Phalacrocorax harrisi">
Phalacrocorax harrisi



</doc>
<doc id="1659616" url="https://pl.wikipedia.org/wiki?curid=1659616" title="Nannopterum harrisi">
Nannopterum harrisi



</doc>
<doc id="1659617" url="https://pl.wikipedia.org/wiki?curid=1659617" title="Firaun (Palestyna)">
Firaun (Palestyna)

Firaun (arab. فرعون; pol. "Faraon") - palestyńska wioska położona w muhafazie Tulkarm, w Autonomii Palestyńskiej.
Leży w zachodniej części Samarii, w otoczeniu miasta Tulkarm, oraz wioski Izbat Szufa. Na zachód i południe od wioski przebiega mur bezpieczeństwa oddzielający Izrael od Autonomii Palestyńskiej. Po stronie izraelskiej znajduje się miasto At-Tajjiba i moszaw Sza’ar Efrajim.
Historia.
29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" w sprawie podziału Palestyny na dwa państwa: żydowskie i arabskie. Tutejsze tereny miały znajdować się w państwie arabskie i w wyniku wojny o niepodległość w 1948 znalazły się pod okupacją Jordanii.
Podczas wojny sześciodniowej w 1967 ziemie te zajęły wojska izraelskie. Po zawarciu w 1994 porozumień z Oslo tereny te znalazły się w Autonomii Palestyńskiej w obszarze o statusie „A” (są to tereny pozostające pod kontrolą palestyńską).
W styczniu 2002 Izraelczycy rozpoczęli budowę muru bezpieczeństwa, który w tym rejonie ma postać bariery o szerokości 70 metrów zbudowanej z drutów kolczastych, płota z urządzeniami elektronicznymi i kamerami, drogi dozorowej oraz rowów zaporowych. Budowę zakończono w 2003.
Demografia.
Według danych "Palestyńskiego Centrum Danych Statystycznych", w 2007 w wiosce żyło 3 280 mieszkańców.
Gospodarka.
Gospodarka wioski opiera się na rolnictwie, sadownictwie i hodowli owiec.
Komunikacja.
Na zachód od wioski przebiega autostrada nr 6, brak jednak możliwości bezpośredniego wjazdu na nią. Z wioski wyjeżdża się na wschód na drogę nr 574 , którą jadąc na północ można dojechać do miasta Tulkarm, lub jadąc na południe po minięciu izraelskiego punktu kontrolnego i przejechaniu tunelem pod drogą nr 557 można dojechać do wioski al-Ras. Droga nr 5615 prowadzi na wschód do wioski Izbat Szufa.
W murze bezpieczeństwie udostępniono dla rolników z wioski Firaun bramę nr 708, która jest położona na zachód od wioski. Rolnicy mogą tą drogą dostać się do swoich pól i sadów oliwnych znajdujących się po izraelskiej stronie granicy.

</doc>
<doc id="1659620" url="https://pl.wikipedia.org/wiki?curid=1659620" title="Leucocarbo bougainvillii">
Leucocarbo bougainvillii



</doc>
<doc id="1659621" url="https://pl.wikipedia.org/wiki?curid=1659621" title="Gubernatorzy Tanganiki">
Gubernatorzy Tanganiki

Poniższa lista przedstawia gubernatorów Tanganiki, od utworzenia terytorium mandatowego po I wojnie światowej, aż do przyznania niepodległości w grudniu 1961.

</doc>
<doc id="1659622" url="https://pl.wikipedia.org/wiki?curid=1659622" title="Wilhelm Anton Riedemann">
Wilhelm Anton Riedemann

Wilhelm Anton Riedemann (ur. 8 grudnia 1832 w Meppen, zm. 20 stycznia 1920 w Lugano) – niemiecki przedsiębiorca naftowy, pionier budowy tankowców.
Riedemann był prekursorem przewozu ropy statkami. 1 lutego 1863 założył w Bremie agencję i firmę spedycyjną. Rozpoczął współpracę z firmą Schütte. Zajął się rozbudową portu naftowego w Hamburgu. Wraz z |Franzem Ernstem Schütte, Carlem Schütte oraz Standard Oil Johna D. Rockefellera założył w 1890 "Deutsch - Amerkinanischen Petroleum Gesellschaft" (DAPG) z siedzibą w Hamburgu. Przedsiębiorstwo stale się rozwijało i ulegało różnym przekształceniom: od 1950 w składzie "Esso", obecnie Exxon Mobil).
Jako że podczas transportu ropy w beczkach drewnianych straty wynosiły do 30 procent, przebudował statek morski "Andromeda" na zbiornikowiec. W 1885 zbudował pierwszy tankowiec w Niemczech. Zaś w Newcastle upon Tyne zlecił budowę pierwszego parowego tankowca na świecie. Statek początkowo miał zwać się "Glückauf", ale ze względu na niebezpieczeństwo wybuchu przemianowano go na "Fliegauf". Swoją pierwszą podróż odbył 13 lipca 1886 z Hamburga do USA. Miał 97 metrów długości i mógł zabrać 3000 ton ropy. Dzięki nowym metodom transportu cena ropy spadła o 50%. Zaś przed I wojną światową firma Riedemanna posiadała największą flotę tankowców.
Riedemann był znany także jako gorliwy katolik i działacz charytatywny. Wspierał rodzinne miasta Meppen i Haselünne, których został w 1912 honorowym obywatelem. W Hamburgu sfinansował budowę kościoła, który za swą patronkę obrał św. Zofię (na cześć żony Riedemanna). W 1917 otrzymał tytuł szlachecki. Mimo to, ze względu na nastroje w wojennych Niemczech, krótko przed końcem I wojny światowej przeniósł się do szwajcarskiego Lugano, gdzie zmarł w wieku 88 lat.
W Bremie i Berlinie znajdują się ulice jego imienia.

</doc>
<doc id="1659629" url="https://pl.wikipedia.org/wiki?curid=1659629" title="MKS Pogoń">
MKS Pogoń



</doc>
<doc id="1659632" url="https://pl.wikipedia.org/wiki?curid=1659632" title="Szydełkarka">
Szydełkarka

Szydełkarka – maszyna dziewiarska realizująca technikę dziania określaną jako "technikę szydełkowania w układzie rządkowym". Szydełkarki wytwarzają dzianiny rządkowe. Szydełkarki pracują igłami języczkowymi, chociaż niektórzy producenci maszyn wprowadzają maszyny pracującymi igłami dwudzielnymi.
Podział szydełkarek.
Szydełkarki płaskie – mają igły umieszczone w łożach mających kształt płaskich płyt. Mogą mieć jedno łoże igłowe lub dwa łoża igłowe (jedną lub dwie płyty). Współcześnie prawie 100% tych szydełkarek posiada dwa łoża igłowe. Inna nazwa szydełkarek płaskich to maszyny saneczkowe (saneczki albo po prostu sanki). Maszyny saneczkowe są wykorzystywane do produkcji swetrów, czapek, rękawiczek, wyrobów ortopedycznych, rehabilitacyjnych, medycznych, technicznych i wielu innych. Szydełkarki płaskie są stosowane przede wszystkim do wytwarzania dzianych wyrobów odpasowanych oraz dzianych wyrobów odpasowanych bezszwowych (określanych hasłami: wholegarment lub "knit and wear"). Współcześnie stosowane są przede wszystkim szydełkarki płaskie sterowane przez komputer, wyposażone w m.in. następujące cechy:
Wymienione wyżej cechy czynią z szydełkarek płaskich maszyny dziewiarskie o najwyższych możliwościach wzorniczych we współczesnym dziewiarstwie, chociaż stosunkowo mało wydajnych. 
Szydełkarki cylindryczne dużych średnic – mogą mieć jedno lub dwa łoża igłowe.
Szydełkarki cylindryczne dużych średnic są przeznaczone do wytwarzania dzianin rządkowych w formie metrażowej. Średnica jest z zakresu od 20 do 44 cali.
Szydełkarki cylindryczne małych średnic – to tzw. automaty pończosznicze służące do produkcji wyrobów pończoszniczych.
Automaty pończosznicze charakteryzują się wysokim stopniem zautomatyzowania oraz średnicą cylindra od 1,5 do 5 cali.
Użytkowane są również automaty pończosznicze o rozszerzonych możliwościach. Są to szydełkarki cylindryczne zautomatyzowane tak jak automaty pończosznicze ale o średnicy cylindra wynoszącej od 10 do 20 cali (zbliżonej do wymiaru poprzecznego ludzkiego korpusu). Szydełkarki takie są wykorzystywane do wytwarzania wyrobów bezszwowych oreślane na rynku angielską nazwą seamless. Jest to przede wszystkim odzież sportowa, oraz medyczna do tzw. kompresoterapii.
Literatura:
Patrz hasło dzianina w Wikipedii.

</doc>
<doc id="1659633" url="https://pl.wikipedia.org/wiki?curid=1659633" title="Leucocarbo gaimardi">
Leucocarbo gaimardi



</doc>
<doc id="1659636" url="https://pl.wikipedia.org/wiki?curid=1659636" title="Infinite (album Stratovarius)">
Infinite (album Stratovarius)

Infinite – ósmy studyjny album fińskiego zespołu Stratovarius. Jest to pierwsze wydawnictwo w szeregach Nuclear Blast Records. Muzyka na nim zawarta stanowi połączenie muzyki symfonicznej i power metalu. Obok szybkich i bardzo melodyjnych kompozycji, jak "Millennium", "Glory Of The World", czy "Freedom", pojawiają się rozbudowane, epickie utwory ("Infinity", "Mother Gaia"). Płyta ta zawiera również jedną z najsłynniejszych piosenek grupy: "Hunting High and Low". W Finlandii album zadebiutował na pierwszym miejscu list przebojów, na którym był tydzień, oraz utrzymał się w pierwszej czterdziestce przez 9 tygodni.

</doc>
<doc id="1659639" url="https://pl.wikipedia.org/wiki?curid=1659639" title="Wałerija Honczarowa">
Wałerija Honczarowa

Wałerija Ołehowna Honczarowa, ukr. Валерия Олеговна Гончарова (ur. 3 stycznia 1988 w Iwano-Frankiwsku na Ukrainie) – ukraińska siatkarka, reprezentantka kraju.
Jej młodsza o rok siostra jest Natalija, również jest siatkarką. Od dłuższego czasu jest zawodniczką Dinama Moskwa.
Sukcesy klubowe.
Mistrzostwo Rosji:
Puchar Rosji:
Puchar Challenge:
Sukcesy reprezentacyjne.
z reprezentacją Ukrainy
Mistrzostwa Europy Kadetek:
Mistrzostwa Europy Juniorek:
z reprezentacją Rosji
Letnia Uniwersjada:

</doc>
<doc id="1659641" url="https://pl.wikipedia.org/wiki?curid=1659641" title="Amerykański cmentarz wojenny w Suresnes">
Amerykański cmentarz wojenny w Suresnes

Amerykański cmentarz wojenny w Suresnes – cmentarz amerykańskich ofiar I i II wojny światowej w Suresnes, na stokach fortu Mont Valérien.
Powierzchnia cmentarza wynosi ponad 3 hektary, na których rozmieszczone jest 1541 grobów amerykańskich żołnierzy. Poza 24 ofiarami II wojny światowej są to zabici w czasie I wojny światowej. W obrębie cmentarza znajduje się również Ściana Zaginionych, na której wyryto 974 nazwiska żołnierzy walczących w I wojnie światowej, których los nie został jednoznacznie ustalony. W wypadku zdobycia informacji o danej osobie, przy jej nazwisku na ścianie pojawiała się rozetka. 
Cmentarz został założony w 1917 i jest jedynym amerykańskim cmentarzem wojennym we Francji, na którym spoczywają głównie ranni i zmarli wskutek epidemii w szpitalach (stąd jego położenie - z daleka od pól bitewnych). Wielu pochowanych na cmentarzu zmarła w 1918 na grypę hiszpankę; wśród nich jest 7 pielęgniarek, które zaraziły się w trakcie opieki nad żołnierzami. 
W maju 1919 cmentarz odwiedził prezydent USA Woodrow Wilson. W 1932 na cmentarzu została wzniesiona kaplica według projektu Ch. Platta. W 1952 miało miejsce uroczyste otwarcie symbolicznych grobów ofiar II wojny światowej z udziałem generała George'a Marshalla. Następnie dokonano rozbudowy kaplicy o dwa skrzydła, w których zawarto informacje o stratach amerykańskich w czasie dwóch wojen światowych i wykonano płaskorzeźby przedstawiające grupy żołnierzy. 

</doc>
<doc id="1659643" url="https://pl.wikipedia.org/wiki?curid=1659643" title="Leucocarbo atriceps">
Leucocarbo atriceps



</doc>
<doc id="1659646" url="https://pl.wikipedia.org/wiki?curid=1659646" title="Zenit-2 Petersburg">
Zenit-2 Petersburg

Zenit-2 Petersburg (, "Zienit-dwa Sankt-Pietierburg") – druga drużyna rosyjskiego klubu piłkarskiego Zenit Petersburg.
Historia.
Drużyna występowała pod nazwami:
Założony w 1993 jako druga drużyna Zenitu Petersburg.
W 1993 debiutował w rosyjskiej Drugiej Lidze, grupie 5. W 1994 jako "Zienit-d Petersburg" został zdjęty z rozgrywek. Od 1995 klub ponownie startował w Trzeciej Lidze, grupie 4.
W 1998 przywrócono nazwę "Zenit-2" gdy drużyna powróciła do Drugiej Dywizji, grupy Zachodniej.
W 2000 roku zostały organizowane Mistrzostwa Rosji dla drużyn młodzieżowych (U21), jednak klub postanowił zachować też drużynę Zenit-2.
W 2001 druga drużyna Zenitu występowała pod nazwą "Lokomotiw-Zenit-2".
Na początku 2005 klub został sprzedany nowym właścicielom. Kiedy po sezonie 2008 klub zajął ostatnie 19 miejsce w Drugiej Dywizji, grupie Zachodniej i opuścił rozgrywki profesjonalne, postanowiono o stworzenie nowego farm-klubu Zenitu Sankt Petersburg. 26 grudnia 2008 klub zarejestrował nową drużynę o nazwie "Smiena-Zienit". W 2009 roku drużyna ta występowała w Drugiej Dywizji, grupie Zachodniej. Po zakończeniu sezonu 2009 drużynę rozwiązano.
W 2013 roku Zenit ponownie zgłosił swoją drużynę rezerwową do rozgrywek Drugiej Dywizji, grupy zachodniej.

</doc>
<doc id="1659652" url="https://pl.wikipedia.org/wiki?curid=1659652" title="Cmentarz Komunalny w Kłodzku">
Cmentarz Komunalny w Kłodzku

Cmentarz Komunalny w Kłodzku – jedna z największych nekropolii w powiecie kłodzkim.
Położenie.
Cmentarz położony jest w zachodniej części miasta, w pewnym oddaleniu od centrum, przy wyjazdowej drodze na Kudowę. Jego granice wyznaczają ulice: Dusznicka, Objazdowa i Korytowska. Zarządcą cmentarza jest Gmina Kłodzko, która powierza pełnienie zarządu przedsiębiorcom zewnętrznym. Obecnie jest to firma „Mar-Pol”.
Historia.
Największy spośród kłodzkich cmentarzy został założony pod koniec XIX w., 30 kwietnia 1892 r. po likwidacji bram i murów miejskich. Powstał na zachodnich peryferiach miasta w pewnym oddaleniu od centrum. Wynikało to z przepełnienia istniejących cmentarzy. Przeznaczony był wyłącznie dla katolików, stąd jego pierwotna nazwa brzmiała: "Neuer katholischer Friedhof". Pierwszym pochowanym na nim (2 maja 1892 r.) był browarnik Friebe.
Po II wojnie światowej i włączeniu Kłodzka do Polski został zamieniony w 1945 r. w miejski "Cmentarz Komunalny". Został rozbudowany w kierunku zachodnim, w wyniku czego rozebrano położony w pobliżu dom jednorodzinny, zaś drugi przekształcono w biuro zarządcy cmentarza.
Od 2009 roku planowano budowę nowego cmentarza za ulicą Objazdową. Do realizacji części inwestycji doszło w 2011 roku, a w jej wyniku obszar nekropolii powiększył się o 180 kwater w kolumbarium, przeznaczonym na urny z prochami. Nadal nie zostało zrealizowane poszerzenie o 1100 miejsc. Cała inwestycja ma pochłonąć około 8 mln zł.
Układ cmentarza.
Założenie cmentarne obejmuje obszar kilku hektarów z działami o prostokątnym lub kwadratowym kształcie z licznym drzewostanem. Cmentarz zasadniczo składa się z dwóch części:
W północno-wschodniej części nekropolii znajduje się kwatera poległych i pomordowanych żołnierzy polskich i radzieckich oraz więźniów obozów i twierdzy.

</doc>
<doc id="1659660" url="https://pl.wikipedia.org/wiki?curid=1659660" title="Leucocarbo onslowi">
Leucocarbo onslowi



</doc>
<doc id="1659681" url="https://pl.wikipedia.org/wiki?curid=1659681" title="Reaction Control System">
Reaction Control System

System Sterowania Reakcyjnego (RCS z ang. "Reaction Control System") – zespół niewielkich silników sterujących położeniem statku kosmicznego lub samolotu w sytuacji, kiedy na powierzchnie sterowe nie działają siły aerodynamiczne.
Sytuacje takie to:
Zadaniem RCS jest sterowanie położeniem w przestrzeni, sterowanie w ogóle, niewielkie zmiany prędkości. To co odróżnia silniki RCS od innych silników rakietowych to niewielka moc i małe rozmiary.
Systemy Sterowania Reakcyjnego są stosowane:
Bell X-1.
W 1957 roku jeden z egzemplarzy eksperymentalnego samolotu X-1B został przystosowany do testowania systemu sterowania reakcyjnego. Zostało to zrealizowane w ten sposób, że kilka rakiet zasilanych nadtlenkiem wodoru dobudowano do końcówek skrzydeł oraz do tylnej części kadłuba, poprawiając sterowanie w warunkach zmniejszonego ciśnienia atmosferycznego. Zdobyte wówczas doświadczenie miało znaczenie jeszcze podczas programu X-15. Z powodu problemów finansowych z X-1B, eksperymenty kontynuowano z samolotem F-104.
System RCS w samolocie F-104 A.
W 1957 roku seryjny myśliwiec F-104 A został zmodyfikowany poprzez dobudowanie systemu sterowania reakcyjnego zasilanego nadtlenkiem wodoru. RCS zapewniało myśliwcowi sterowność w górnych, rozrzedzonych warstwach atmosfery (pułap lotu F-104 to ok. 25 tys. m), gdzie konwencjonalne powierzchnie sterowe są nieskuteczne.
Rysunek z lewej strony przedstawia naziemne próby systemu sterowania reakcyjnego będącego efektem modernizacji myśliwca F-104.
System RCS w samolocie X-15.
North American X-15 - pierwszy lot tego suborbitalnego samolotu odbył się 15 listopada 1960 r. Samolot osiągał wysokość 100 kilometrów, operował w bardzo rzadkich warstwach atmosfery, do lotów balistycznych włącznie. Posiadał silniki rakietowe RCS służące do sterowania położeniem w przestrzeni. Dysze rakiet RCS zasilane nadtlenkiem wodoru umieszczone były w X-15 i służyły do sterowania pochyleniem samolotu i odchyleniem kursu, zapewniały wykonywanie przechyleń na skrzydło lub obrotów wokół osi wzdłużnej.
System RCS w programie Merkury.
Statki kosmiczne programu Merkury osiągały orbitę, ale nie miały w swoim programie spotkań na orbicie. Do deorbitacji służyły trzy na paliwo stałe, pracowały 10 sekund po czym się wyłączały i zostawały odrzucane odsłaniając osłonę cieplną. Statek kosmiczny Mercury posiadał trzy zamontowane na kapsule i nie były one od kapsuły odłączane i odrzucane. Służyły do sterowania kapsułą w trzech płaszczyznach. W sąsiedztwie nosa kapsuły umieszczony był spojler i jego zadaniem było spełnianie roli statecznika, czyli zapewnienie aby w atmosferze kapsuła poruszała się osłoną cieplną do przodu (nos z tyłu).
System RCS w programie Gemini.
Program Gemini był mostem łączącym programy Merkury i Apollo.
Kapsuła użyta w tym programie służyła do doskonalenia następujących operacji:
Statek kosmiczny Gemini składał się z (reentry module) i (adapter module). W końcowej części misji przed wejściem do atmosfery statek kosmiczny był orientowany większą podstawą w kierunku ruchu kapsuły, a astronauci siedzieli skierowani plecami w tym że kierunku. Wszystkie silniki sterowania reakcyjnego znajdowały się w adapterze, który miał kształt ściętego stożka. Przy podstawie o mniejszej średnicy przedłużeniem adaptera był moduł załogowy. Natomiast przy podstawie o większej średnicy znajdowało się 10 silników systemu (OAMS) Orbit Attitude and Maneuver System. Silniki OAMS były używane podczas manewrów zbliżeniowych i podczas łączenia statków kosmicznych. Część adaptera z silnikami OAMS przed wejściem do atmosfery była odłączana i odrzucana odsłaniając cztery hamujące silniki rakietowe na paliwo stałe o ciągu wynoszącym 11 070 N. Zapłon tych silników rozpoczynał operacje deorbitacji kapsuły. W tym czasie położenie kapsuły było sterowane sześcioma silnikami , każdy o ciągu 5,2 N, znajdujących się przy podstawie o mniejszej średnicy (przy module załogowym). Po wypaleniu się paliwa w silnikach hamujących, czyli po zakończeniu inicjacji deorbitacji zostawała odłączana i odrzucana pozostała część adaptera odsłaniając osłonę cieplną przy podstawie modułu załogowego. Dalsze opadanie kapsuły nie było sterowane żadnymi silnikami rakietowymi.
System RCS w programie Apollo.
Podczas realizacji programu Apollo systemy RCS zastosowano w Module Dowodzenia, w Module Serwisowym i Module Księżycowym. Moduły księżycowy i serwisowy poruszające się wyłącznie w kosmosie, nigdy nie poddawane naprężeniom aerodynamicznym, posiadały systemy sterowania reakcyjnego, w których zestawy pogrupowane po cztery dysze, były skierowane w różnych kierunkach i wystawały poza obrys statku. Dysze modułów księżycowego i serwisowego, były tak skonfigurowane aby zapewnić sterowanie położeniem w przestrzeni z wymaganą dokładnością, a było to możliwe dzięki umieszczeniu .
Moduł Dowodzenia statku kosmicznego Apollo, część swojej drogi pokonywał w atmosferze w ekstremalnych warunkach i dlatego jego dysze RCS nie wystawały poza obrys statku kosmicznego.
System RCS na wahadłowcu.
Na zespół silników RCS w wahadłowcu składało się 36 podstawowych silników (typu Marquad R-40A) o ciągu w próżni wynoszącym 3870 N każdy, oraz dodatkowych sześciu silników korekcyjnych (typu Marquad R-1E) o ciągu 111,2 N każdy. Przedni RCS dzieli się na moduły prawy, lewy i środkowy. W prawym i lewym module są po 4 dysze podstawowe i po jednej korekcyjnej. W przednim, środkowym module znajduje się 6 dysz podstawowych. Tylny (prawy i lewy) RCS są ulokowane z Orbitalnym Systemem Manewrowym OMS w głowicach OMS/RCS. W każdej głowicy mieści się 10 podstawowych silników i 2 korekcyjne. 
Paliwem jest monometylohydrazyna (MMH) i tetratlenek diazotu N2O4.
Każdy z zespołów posiada własne zbiorniki z paliwem zawierające max 422 kg MMH i 645 kg N2O4 (normalnie odpowiednio 388 kg i 621 kg) w przednim module, a 823 i 1318 kg w dwóch tylnych łącznie.
Podczas wchodzenia promu kosmicznego do atmosfery gdy skuteczność powierzchni sterowych osiągała założoną skuteczność, RCS zostawało automatycznie odłączane.
Dysze RCS w promie kosmicznym
System RCS w Space Ship One.
Obecnie prowadzone są badania nad testami sterujących silników reakcyjnych w których źródłem ciągu jest siła jaka powstaje podczas rozprężania sprężonego schłodzonego gazu, podtlenku azotu. Testy prowadzone są w komorze próżniowej w celu weryfikacji predyspozycji zarówno azotu jak i podtlenku azotu. Bazując na rezultatach badań parametry wskazują na tlenek azotu jako schłodzonego gazu dla systemów sterowania reakcyjnego niewielkich statków kosmicznych. Taki system sterowania reakcyjnego jest zastosowany w SpaceShip One. Potlenek azotu w jest używany jako utleniacz w hybrydowym rakietowym silniku głównym statku kosmicznego SpaceShipOne.

</doc>
<doc id="1659685" url="https://pl.wikipedia.org/wiki?curid=1659685" title="Gałaks Petersburg">
Gałaks Petersburg

Gałaks Petersburg (ros. Футбольный клуб «Галакс» Санкт-Петербург, "Futbolnyj Kłub "Gałaks" Sankt-Pietierburg") – rosyjski klub piłkarski z siedzibą w Petersburgu.
Historia.
Chronologia nazw:
Założony w 1991 jako Bioswiaź-studient Petersburg.
W 1992 klub pod nazwą Gałaks Petersburg debiutował Drugiej Lidze, grupie 4, ale zajął ostatnie 19 miejsce i opuścił rozgrywki profesjonalne.
Następnie klub występował w Mistrzostwach Rosji w piłce nożnej halowej.

</doc>
<doc id="1659691" url="https://pl.wikipedia.org/wiki?curid=1659691" title="Ron Zwerver">
Ron Zwerver

Ronald Ferdinand „Ron” Zwerver (ur. 6 czerwca 1967 w Amsterdamie) – holenderski siatkarz, reprezentant kraju, atakujący. Dwukrotny medalista olimpijski.
Mistrz olimpijski z Atlanty w 1996 oraz wicemistrz olimpijski z Barcelony w 1992.
Obecnie trener siatkarski.
Mierzący 200 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał także udział w IO 88. Na początku lat 90. był wybierany najlepszym atakującym Ligi Światowej. Odniósł szereg sukcesów z włoskim Sisley Treviso, był m.in. mistrzem Italii (1994, 1996, 1998), w 1995 zwyciężył w Pucharze Europy. Następnie został zawodnikiem Knack Roeselare w sezonie 1998/1999.

</doc>
<doc id="1659707" url="https://pl.wikipedia.org/wiki?curid=1659707" title="Gubernatorzy generalni Tanganiki">
Gubernatorzy generalni Tanganiki



</doc>
<doc id="1659710" url="https://pl.wikipedia.org/wiki?curid=1659710" title="Champ Car World Series 2007">
Champ Car World Series 2007

Sezon 2007 w Champ Car był dwudziestą dziewiątą edycją tej serii wyścigowej (czwartą organizowaną przez Champ Car). Składał się z 14 wyścigów i jak się później okazało był to ostatni sezon tej serii. W następnym roku nastąpiła unifikacja z serią Indy Racing League.
Tytuł mistrzowski zdobył po raz czwarty z rzędu Sébastien Bourdais z zespołu Newman/Haas/Lanigan Racing, a tytuł najlepszego nowicjusza (Rookie of the year) zdobył Robert Doornbos. Wszystkie zespoły u używały nadwozi Panoz, silników Forda oraz opon Bridgestone. Wszystkie wyścigi odbywały się w określonym czasie (godzina i 45 minut) zamiast na określonym dystansie.
Lista startowa.
Wszystkie zespoły używały 2,65-litrowego silnika Cosworth V8 z turbosoprężarką, nadwozie Panoz DP01 oraz opony Bridgestone.
Wyniki.
  

</doc>
<doc id="1659712" url="https://pl.wikipedia.org/wiki?curid=1659712" title="Drużynowe Mistrzostwa Świata Par Strongman 2000">
Drużynowe Mistrzostwa Świata Par Strongman 2000

Drużynowe Mistrzostwa Świata Par Strongman 2000 – doroczne, drużynowe zawody siłaczy, rozgrywane w zespołach złożonych z dwóch zawodników, reprezentujących ten sam kraj.
Data: 2000 r.
Miejsce: 
WYNIKI ZAWODÓW:

</doc>
<doc id="1659715" url="https://pl.wikipedia.org/wiki?curid=1659715" title="Upadek zbuntowanych aniołów">
Upadek zbuntowanych aniołów

Upadek zbuntowanych aniołów – obraz flamandzkiego malarza Petera Paula Rubensa namalowany ok. 1619.
Obraz namalowany w 1619 roku jest jednym z trzech dzieł poruszających temat sądu ostatecznego. Wraz z pozostałymi, "Wielkim Sądem Ostatecznym" i "Małym Sądem Ostatecznym" (Strącenie potępionych) znajduje się w Starej Pinakotece w Monachium. Jego ikonografia zaczerpnięta została z Ewangelii Mateusza oraz z Apokalipsy św. Jana. Dzieło poprzez swą symbolikę nawiązuje do wizji dantejskiego piekła.
Obraz przedstawia Michała Archanioła (u góry obrazu) wraz z aniołami spychającego potępionych aniołów do piekła. Z jego tarczy bije oślepiający blask rozświetlający spadające ciała w ciemna otchłań. Przedstawiając nagie ciała mężczyzn i kobiet, Rubens dał wyraz swojej pasji w ukazywaniu różnych form anatomicznych pod każdym możliwym kątem w każdej możliwej pozie. W środkowej części obrazu widać otyłe postacie ze zdeformowanymi twarzami, których ciała są rozszarpywane przez bestie. W dolnej części obrazu gromadzą się inne monstra i smoki pożerające potępione ciała. Okrutne postacie są alegorią grzechów głównych m.in. lew przedstawia gniew, wąż pychę, a pies zawiść.
Obraz został przedstawiony na okładce płyty pt. "Reverence" (2018), australijskiego zespołu metalowego Parkway Drive.

</doc>
<doc id="1659720" url="https://pl.wikipedia.org/wiki?curid=1659720" title="Saturn-1991 Petersburg">
Saturn-1991 Petersburg

Saturn-1991 Sankt Petersburg (ros. Футбольный клуб «Сатурн-1991» Санкт-Петербург, "Futbolnyj Kłub "Saturn-1991" Sankt-Pietierburg") – rosyjski klub piłkarski z siedzibą w Sankt Petersburgu.
Historia.
Chronologia nazw:
Założony w 1991 jako Smiena-Saturn Sankt Petersburg.
W 1992 klub debiutował Drugiej Lidze, grupie 4, w której zajął drugie miejsce i awansował do Pierwszej Ligi, grupy Zachodniej.
Od 1996 klub nazywał się Saturn-1991 Sankt Petersburg. W sierpniu 1996 odbyła się fuzja z klubem Lokomotiw Sankt Petersburg. Nowo powstały klub przyjął nazwę Lokomotiw-Saturn Sankt Petersburg i zajął miejsce Saturna w Pierwszej Lidze.

</doc>
<doc id="1659722" url="https://pl.wikipedia.org/wiki?curid=1659722" title="Smiena-Saturn Sankt Petersburg">
Smiena-Saturn Sankt Petersburg



</doc>
<doc id="1659724" url="https://pl.wikipedia.org/wiki?curid=1659724" title="Zenit-2 Sankt Petersburg">
Zenit-2 Sankt Petersburg



</doc>
<doc id="1659726" url="https://pl.wikipedia.org/wiki?curid=1659726" title="Jan Posthuma">
Jan Posthuma

Jan Marcus Posthuma (ur. 11 czerwca 1963 w Dokkum) – holenderski siatkarz, środkowy. Dwukrotny medalista olimpijski.
Mierzący 209 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał także udział w IO 88. W 1994 był najlepszym blokującym Ligi Światowej. Grał we Włoszech, przez sezon był graczem Sisley Treviso, jednak najwięcej czasu spędził w Gabeca Montichiari.

</doc>
<doc id="1659728" url="https://pl.wikipedia.org/wiki?curid=1659728" title="Łokomotiw-Zenit-2 Sankt Petersburg">
Łokomotiw-Zenit-2 Sankt Petersburg



</doc>
<doc id="1659730" url="https://pl.wikipedia.org/wiki?curid=1659730" title="Zenit-d Sankt Petersburg">
Zenit-d Sankt Petersburg



</doc>
<doc id="1659735" url="https://pl.wikipedia.org/wiki?curid=1659735" title="Kościół św. Macieja Apostoła w Siewierzu">
Kościół św. Macieja Apostoła w Siewierzu

Kościół św. Macieja Apostoła – rzymskokatolicka świątynia znajdująca się w Siewierzu w stylu barokowo - klasycystycznym. Należy do parafii św. Macieja Apostoła.
Kościół wybudowany został w pierwszej połowie XV w. W późniejszym czasie dwukrotnie był przebudowywany przez biskupów: Piotra Gembickiego w latach 1647-1657 i Kajetana Sołtyka w latach 1782-1784. Świątynię otacza mur z XVIII w. z wyróżnioną "bramą biskupią".

</doc>
<doc id="1659737" url="https://pl.wikipedia.org/wiki?curid=1659737" title="Awangard Leningrad">
Awangard Leningrad



</doc>
<doc id="1659743" url="https://pl.wikipedia.org/wiki?curid=1659743" title="Henk-Jan Held">
Henk-Jan Held

Hendrik Jan (Henk Jan) Held (ur. 12 listopada 1967 w Renswoude) – holenderski siatkarz, środkowy. Dwukrotny medalista olimpijski.
Mierzący 201 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. W 1997 był mistrzem Europy. Grał we Włoszech przez blisko 15 lat.

</doc>
<doc id="1659744" url="https://pl.wikipedia.org/wiki?curid=1659744" title="Gubernatorzy Cejlonu">
Gubernatorzy Cejlonu

Gubernatorzy Cejlonu byli oficjalnymi przedstawicielami władz brytyjskich pomiędzy 1798 i 1948. Mianowani przez władcę Wielkiej Brytanii za radą premiera, sprawowali najwyższą władzę wykonawczą i przewodniczyli miejscowemu rządowi. Z urzędu byli kanclerzami utworzonego w 1942 roku Uniwersytetu Cejlońskiego.
W 1948 Wielka Brytania uznała niepodległość Cejlonu. Ustanowiono wówczas urząd Gubernatora generalnego Cejlonu, który został przedstawicielem, rezydującego w Londynie, władcy. W 1972 w Cejlonie wprowadzono ustrój republikański.
Gubernatorzy Cejlonu (1798–1948).
Pomiędzy opanowaniem Cejlonu przez Brytyjczyków w 1796 a ustanowieniem urzędu gubernatora Cejlonu w 1798 wyspą rządził Gubernator Madrasu.

</doc>
<doc id="1659745" url="https://pl.wikipedia.org/wiki?curid=1659745" title="Henk Jan Held">
Henk Jan Held



</doc>
<doc id="1659746" url="https://pl.wikipedia.org/wiki?curid=1659746" title="Magnus (piwo)">
Magnus (piwo)

Magnus – piwo ciemne dolnej fermentacji warzone i rozlewane w browarze Jagiełło. Piwo zadebiutowało na rynku polskim w roku 2007. Zawiera 14,2% wag. ekstraktu oraz 7% obj. / 5,25% wag. alkoholu. Warzone jest ze słodu jasnego pilzneńskiego, słodu monachijskiego, karmelowego jasnego, karmelowego ciemnego oraz barwiącego. Magnus dosładzany jest cukrem.

</doc>
<doc id="1659748" url="https://pl.wikipedia.org/wiki?curid=1659748" title="Alan Gordon">
Alan Gordon

Alan Gordon (ur. w 1959 roku), amerykański prawnik i pisarz.
Autor cyklu powieści "Gildia błaznów" opartego na dziełach Williama Shakespeare'a.

</doc>
<doc id="1659751" url="https://pl.wikipedia.org/wiki?curid=1659751" title="Aniko Kapros">
Aniko Kapros



</doc>
<doc id="1659752" url="https://pl.wikipedia.org/wiki?curid=1659752" title="Olof van der Meulen">
Olof van der Meulen

Roelof Antonius (Olof) van der Meulen (ur. 8 listopada 1968 w Sneek) – holenderski siatkarz. Dwukrotny medalista olimpijski.
Mierzący 202 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. W 1997 był mistrzem Europy. Grał we Włoszech.

</doc>
<doc id="1659755" url="https://pl.wikipedia.org/wiki?curid=1659755" title="Siergiej Stachowski">
Siergiej Stachowski



</doc>
<doc id="1659757" url="https://pl.wikipedia.org/wiki?curid=1659757" title="Arthur Cook">
Arthur Cook

Arthur Cook (ur. 2 listopada 1978 w Winnipeg) – kanadyjski bokser.
5 kwietnia 2000 Arthur Cook zadebiutował na zawodowym ringu. Po 4-rundowym pojedynku, pokonał na punkty Amerykanina Joego Lenharta, jednogłośną decyzją sędziów.
17 marca 2001 pokonał przez nokaut, Polaka Alberta Sosnowskiego w 9. rundzie, zdobywając tytuł młodzieżowego mistrza świata, federacji WBC. Do nokautu, na punkty prowadził Polak.
23 czerwca 2006 przegrał przez kontuzję z Polakiem Mariuszem Wachem, walkę o tytuł Międzynarodowego Mistrza Polski w wadze ciężkiej. Walka została przerwana w 9. rundzie.
20 marca 2009 został pokonany przez Grzegorza Kiełsę, w 8. rundzie przez TKO, w walce o tytuł Mistrza Kanady. Była to pierwsza obrona pasa, przez Polaka.

</doc>
<doc id="1659765" url="https://pl.wikipedia.org/wiki?curid=1659765" title="Krylja Sowietow Moskwa (piłka nożna)">
Krylja Sowietow Moskwa (piłka nożna)

Krylja Sowietow Moskwa () – rosyjski klub piłkarski z Moskwy.
Historia.
Moskiweska drużyna piłkarska "Krylii Sowietow" została założona w 1934 roku. Nazwa klubu oznacza w języku polskim "Skrzydła Sowietów". Wiosną 1936 zespół debiutował w Grupie G Mistrzostw ZSRR. W 1937 zajął 3. miejsce w Grupie G i po reformie systemu lig ZSRR awansował o dwie ligi do Grupy A, jednak nie utrzymał się w niej. Zajął przedostatnie 25. miejsce i spadł do Grupy B. W 1939 został zwycięzcą Grupy i powrócił do Grupy A. W 1940 zespół zajął 2. miejsce i ponownie awansował do Klasy A. Następnie II wojna światowa przeszkodziła prowadzić rozgrywki w latach 1941-1944. Po zakończeniu wojny klub w 1945 rozpoczął sezon w Pierwszej Grupie, w której występował do 1948. W 1948 zajął ostatnie 14. miejsce i został rozformowany.
W 1967 klub został odrodzony i występował w Klasie B, strefie 7 do 1969.
Dopiero w 2000 klub został ponownie odrodzony i występował najpierw w Mistrzostwach Rosji zespołów amatorskich, a od 2001 w Lidze Amatorskiej (LFL).

</doc>
<doc id="1659766" url="https://pl.wikipedia.org/wiki?curid=1659766" title="The Who Sell Out">
The Who Sell Out

The Who Sell Out – trzeci album angielskiego zespołu rockowego The Who, wydany w 1967 roku. Jest to album stworzony jako zbiór niezwiązanych ze sobą piosenek przeplatanych z reklamami faux i ogłoszeniami instytucji użyteczności publicznej. Album nagrany jest w stylu pirackich stacji radiowych.
W 2003 album został sklasyfikowany na 113. miejscu listy 500 albumów wszech czasów dwutygodnika „Rolling Stone”.
Informacje o albumie.
Fotografie na okładce są dziełem Davida Montgomery’ego. Na przodzie jest Pete Townshend używający dezodorantu marki Odorono. Roger Daltrey siedzi w wannie pełnej pieczonych fasolek Heinz (trzymając powiększoną puszkę). Roger Daltrey zachorował na zapalenie płuc po zbyt długim pobycie w wannie, ponieważ fasole zostały zamrożone. Na odwrocie płyty Keith Moon używa pasty Medac, a obok John Entwistle w lamparcim uniformie Tarzana, ściska kobietę w lamparcim bikini, trzymając w ręce misia.
Lista utworów.
Wszystkie piosenki autorstwa Pete'a Townshenda, oprócz zaznaczonych.

</doc>
<doc id="1659768" url="https://pl.wikipedia.org/wiki?curid=1659768" title="Stipe Erceg">
Stipe Erceg

Stipe Erceg [ɛrtseg] (ur. 30 października 1974 w Splicie) – niemiecko-chorwacki aktor, najbardziej znany z roli Petera w filmie "Edukatorzy", za który wraz z Danielem Brühlem otrzymali nagrodę dla najlepszego aktora na Monachijskim Festiwalu Filmowym.
W 1978 wraz z rodzicami przeprowadził się do Tybingi. W latach 1996–2000 studiował aktorstwo w Europäisches Theaterinstitut w Berlinie. Naukę kontynuował w Grotowski-Zentrum w Pontederze.

</doc>
<doc id="1659770" url="https://pl.wikipedia.org/wiki?curid=1659770" title="Krylja Sowietow Moskwa">
Krylja Sowietow Moskwa



</doc>
<doc id="1659772" url="https://pl.wikipedia.org/wiki?curid=1659772" title="Osiedle Piastowskie (Poznań)">
Osiedle Piastowskie (Poznań)

Osiedle Piastowskie – osiedle mieszkaniowe leżące w jednostce obszarowej Systemu Informacji Miejskiej (SIM) Osiedle Piastowskie, wchodzącej w skład większej jednostki obszarowej SIM Rataje, a także na Świętym Rochu w obszarze SIM Święty Roch, na terenie jednostki pomocniczej miasta Osiedle Rataje w Poznaniu. 
Historia.
Osiedle Piastowskie jest najstarszym i największym osiedlem ratajskim wybudowanym przez, jedną z największych spółdzielni mieszkaniowych w Polsce, "„Osiedle Młodych”". Pierwszy konkurs na zabudowę osiedlową tego rejonu rozpisano w początku lat 50. XX wieku. Jednak dopiero 18 lipca 1966 wmurowano akt erekcyjny pod fundamenty pierwszego budynku mieszkaniowego na Ratajach. 28 stycznia 1968 oddano do użytku pierwszy budynek na osiedlu. Był to blok nr 111-112. W 1971 oddano do użytku Dom kultury „Na Skarpie” (w 1987 odbywała się tu m.in. ogólnopolska wystawa filatelistyczna "Góry 87"). W 1975 wybudowano pierwszy wieżowiec szesnastopiętrowy na Ratajach. Osiedle graniczy z osiedlami: Jagiellońskim i Rzeczypospolitej, a także z Parkiem nad Wartą. 11.07.2009 otwarto w Ośrodku Przywodnym "Rataje" należącym do POSiR-u, na miejscu zamkniętego basenu otwartego, nowoczesny skate park „Wyspa”. Jego częścią są także trzy boiska do piłki plażowej. Na terenie tego obiektu znajduje się także bowling (dawniej kręgielnia) oraz klub „Nice Lady Fitness” dla kobiet.
Ulice.
Granice osiedla wyznaczają następujące ulice:
Przez osiedle przebiegają ulice takie jak:
Oświata.
Na osiedlu znajduje się:
Przedsiębiorstwa.
Na osiedlu mieści się siedziba Zarządu Spółdzielni Mieszkaniowej „Osiedle Młodych” i należący do niej Zakład Budowlano-Remontowy oraz kryta pływalnia i Miejski Ośrodek Pomocy Rodzinie – Filia Nowe Miasto.
Osiedle Piastowskie w kulturze popularnej.
Osiedle jest miejscem części akcji powieści "Mężczyzna w białych butach" (2016) autorstwa Waldemara Ciszaka i Michała Larka. Książka nawiązuje do autentycznych wydarzeń, jakie miały miejsce na osiedlu w 1991, kiedy to seryjny morderca zabił tu dwunastoletniego chłopca.
Placówki kulturalne.
Placówki kulturalne na osiedlu to:
Kościół.
Na osiedlu znajduje się kościół Nawrócenia św. Pawła Apostoła.
Komunikacja.
Osiedle Piastowskie posiada połączenie komunikacyjne MPK autobusowe linii: 174, 184, 232, 237, 247 (przystanek "Rondo Rataje" na ulicy Zamenhofa) 174, 184, 237, 247 (przystanki "Osiedle Piastowskie" i "Osiedle Rzeczypospolitej" na ulicy Zamenhofa), 174 (przystanek "Serafitek" na styku ulicy Krzywoustego i Jurackiej w pobliżu Mostu Królowej Jadwigi) oraz tramwajowe linii: 3, 6, 12, 18 (przystanek "Serafitek" na styku ulicy Krzywoustego i Jurackiej blisko Mostu Królowej Jadwigi), 3, 6, 12, 18 (przystanek "Rondo Rataje" na ulicy Bolesława Krzywoustego), 4, 7, 12, 13, 201 (przystanki "Wioślarska", "Osiedle Piastowskie" i "Osiedle Rzeczypospolitej" na ulicy Zamenhofa). Planowane jest zbudowanie pieszo-rowerowej Kładki Piastowskiej nad Wartą do Łazienek Rzecznych na Wildzie.
Architektura.
Zabudowę osiedla stanowi dwadzieścia sześć budynków wielorodzinnych pięciokondygnacyjnych, trzy jedenastokondygnacyjne gwarowo nazywane „deskami” i trzy wysokościowce szesnastopiętrowe (osiemnastokondygnacyjne) tzw. „wieżowce”, do administracji osiedla należą również cztery budynki mieszkalne pięciokondygnacyjne położone przy ulicy Świętego Rocha. Na osiedlu stoi też nie przypisany do administracji osiedlowej dwunastokondygnacyjny apartamentowiec Pelikan nagrodzony statuetką "Kryształowe apartamenty 2007" jako najbardziej luksusowa inwestycja budowlana w Wielkopolsce w 2007 roku.
Sztuka i pamiątki historyczne.
Na osiedlu stoją dwie rzeźby plenerowe. Pierwsza z nich, "Kompozycja – otwieranie", stoi blisko restauracji "Kasztelańska" i wyrzeźbiona została przez Zuzannę Pawlicką w 1975. Druga rzeźba, "Pływaczka", stała na ulicy Wioślarskiej na wysokości krytej pływalni "Rataje" i powstała w 1977, a jej autorem jest Józef Kopczyński. Rzeźba została skradziona w czerwcu 2016 roku. 
Ściana szczytowa pierwszej "deski" nr 18-24 od strony ulicy Bolesława Krzywoustego zdobi mural przedstawiający zdjęcia portretowe twarzy wybranych mieszkańców osiedla 
W pobliżu kościoła z ziemi wystaje pokaźna część betonowej podstawy niemieckiego działa przeciwlotniczego typu FlaK 97(f), 7,5 cm.
Znany mieszkaniec.
Znanym mieszkańcem osiedla był Milan Kwiatkowski (1938-1999) polonista, nauczyciel, dramatopisarz i kierownik literacki teatrów oraz teatroznawca. W dniu 9 czerwca 2020 roku skwerowi przy rondzie Rataje u zbiegu ulic Bolesława Krzywoustego i Ludwika Zamenhofa zostało nadane jego imię.

</doc>
<doc id="1659775" url="https://pl.wikipedia.org/wiki?curid=1659775" title="Sibir Nowosybirsk">
Sibir Nowosybirsk



</doc>
<doc id="1659777" url="https://pl.wikipedia.org/wiki?curid=1659777" title="Boizenburg/Elbe">
Boizenburg/Elbe

Boizenburg/Elbe – miasto w Niemczech, w kraju związkowym Meklemburgia-Pomorze Przednie, w powiecie Ludwigslust-Parchim, siedziba Związku Gmin Boizenburg-Land.
Najbardziej na zachód położone miasto kraju związkowego.

</doc>
<doc id="1659779" url="https://pl.wikipedia.org/wiki?curid=1659779" title="Kevin Sullivan">
Kevin Sullivan

Kevin Roderick Sullivan (ur. 1955) – kanadyjski twórca telewizyjny (między innymi producent, scenarzysta, reżyser).
Znany przede wszystkim z udanych ekranizacji prozy Lucy Maud Montgomery.

</doc>
<doc id="1659784" url="https://pl.wikipedia.org/wiki?curid=1659784" title="Śląski Związek Akademicki">
Śląski Związek Akademicki



</doc>
<doc id="1659785" url="https://pl.wikipedia.org/wiki?curid=1659785" title="Ruch Autonomii Śląska">
Ruch Autonomii Śląska

Ruch Autonomii Śląska (RAŚ) – stowarzyszenie utworzone w styczniu 1990 na Górnym Śląsku. Od 27 czerwca 2001 z siedzibą w Katowicach. Głównym celem organizacji jest utworzenie autonomicznego regionu w historycznych granicach Górnego Śląska. Ruch Autonomii Śląska powołuje się na posiadanie autonomii w okresie II Rzeczypospolitej przez województwo śląskie, które działało w ramach Statutu Organicznego, nadanego przez Sejm Ustawodawczy.
Program.
Autonomia.
Jednym z głównych postulatów RAŚ jest przeprowadzenie szerokiej reformy państwa, polegającej na przekształceniu Rzeczypospolitej Polskiej w państwo regionalne. Celem tego stowarzyszenia jest doprowadzenie do autonomizacji Śląska na skutek takiej reformy państwa. RAŚ odżegnuje się od poglądów separatystycznych – zdaniem tego stowarzyszenia szeroka autonomia w ramach Rzeczypospolitej Polskiej jest najkorzystniejszą formą funkcjonowania dla Śląska.
Według programu RAŚ autonomia miałaby funkcjonować w oparciu o przywrócony Sejm Śląski, regionalny rząd i Skarb Śląski. Regionalny parlament miałby być ciałem jednoizbowym, wybieranym w wyborach większościowych. Sejm Śląski wybierałby ze swego składu rząd, na czele którego stawałby premier. Skarb Śląski zastąpiłby Urzędy Skarbowe, większość zgromadzonych środków pozostawałaby w regionie, a jedynie niewielka ich część byłaby przekazywana do budżetu centralnego. W gestii centralnych władz pozostawałyby m.in. dyplomacja, wojsko i polityka monetarna.
Tożsamość.
Stowarzyszenie to aspiruje do reprezentowania interesów wszystkich Ślązaków, niezależnie od ich opcji etnicznej, religijnej czy językowej.
RAŚ opowiada się za zaniechaniem prób „eksportu” śląskiej tożsamości do nieśląskich części obecnego województwa śląskiego, a raczej za wzmacnianiem tradycyjnych tożsamości osób zamieszkujących te tereny (głównie Zagłębia Dąbrowskiego).
Zdaniem RAŚ narzędziami służącymi do wzmacniania lokalnych tożsamości powinny być zarówno edukacja regionalna, jak i wspieranie odpowiednich instytucji kulturalnych. Autonomia miałaby zapewnić większą samodzielność regionu w podejmowaniu decyzji w tych obszarach.
Samorząd wojewódzki.
RAŚ postrzega uczestnictwo we władzach samorządowych jako etap w realizacji zamierzeń mających doprowadzić do autonomizacji Górnego Śląska. Zdaniem tego stowarzyszenia, zadaniem sejmiku województwa powinno być lobbowanie na rzecz interesów regionu, w tym decentralizacji państwa. RAŚ chce działać w sejmiku również w obecnych ramach ustrojowych, wykorzystując instrumenty aktualnie dostępne dla tego rodzaju organów.
RAŚ za kluczowe dla rozwoju regionu uważa transfer i komercjalizację wiedzy poprzez silniejsze wsparcie parków technologicznych i klastrów oraz zwiększenie elastyczności wewnętrznych przepisów uczelni wyższych. Zdaniem tego stowarzyszenia usprawnienie zaplecza nauki powinno dokonać się m.in. przez udostępnianie zbiorów Biblioteki Śląskiej czytelnikom przez całą dobę, jak i udostępnienie większej części jej księgozbioru. RAŚ proponuje też, by Katowice starały się szczególnie o miano silnego ośrodka nauk ścisłych i badań nad kulturą przemysłową, a Górny Śląsk stał się ośrodkiem wzornictwa o europejskim znaczeniu.
Za drugi ze swoich priorytetów w sejmiku województwa RAŚ uważa działania na rzecz rozwoju transportu publicznego poprzez powrót do koncepcji Kolejowego Ruchu Regionalnego. Stowarzyszenie opracowało również strategię rozwoju ruchu rowerowego. Za pośrednictwem sejmiku województwa RAŚ chce wywierać także presję na władze centralne, by nie były pobierane opłaty za przejazd autostradami A1 i A4 na odcinkach wybudowanych ze środków publicznych.
W celu zwiększenia przejrzystości prac organów samorządowych, RAŚ proponuje wprowadzenie obowiązku publikowania w sieci protokołów z prac sejmiku oraz zarządu województwa z uwzględnieniem wyników głosowań rozpisanych na poszczególnych radnych i członków zarządu.
Zdaniem RAŚ budowa nowoczesnego regionu nie może obyć się bez zwiększenia aktywności obywatelskiej jego mieszkańców. Stymulowanie takiej aktywności miałoby dokonać się m.in. dzięki realizacji projektów sztandarowych np. Industriady, zorganizowanie finału rozgrywek Ligi Europejskiej na Stadionie Śląskim i powołanie zespołu dbającego o regularne organizowanie wielkich imprez na tym obiekcie.
RAŚ chce by sejmik województwa podjął inicjatywę stworzenia podręcznika wiedzy o regionie, który uwzględniałby zróżnicowanie historii i specyfiki obecnych ziem województwa śląskiego. Postulatem RAŚ jest też stworzenie atrakcyjnej oferty turystycznej w regionie (w dużej mierze opartej o zabytki przemysłowe), co między innymi ma umocnić pozycję Katowic jako ośrodka turystyki kongresowej.
Działalność.
Rejestracja i prawne aspekty działalności.
27 czerwca 2001 dokonano wpisu RAŚ do Krajowego Rejestru Sądowego (numer 0000021371). W myśl zapisu RAŚ jest stowarzyszeniem z siedzibą w Rybniku przy placu Wolności 7. Stowarzyszenie na zewnątrz reprezentuje Zarząd, który także jest upoważniony do zaciągania zobowiązań majątkowych. Zarząd może upoważniać Przewodniczącego i Wiceprzewodniczącego RAŚ większością 2/3 głosów do zaciągania zobowiązań majątkowych.
Narodowy spis powszechny.
Najbardziej widocznym sukcesem RAŚ była agitacja przed spisem powszechnym w 2002 roku prowadzona pod hasłem „Masz prawo zadeklarować narodowość śląską”. W spisie powszechnym narodowość śląską zadeklarowało ponad 173 tys. osób. Pełnomocnikiem Spisowym RAŚ był Andrzej Roczniok. Działacze RAŚ twierdzą, że wynik ten nie oddaje całej prawdy, ponieważ rachmistrze spisowi często odmawiali wpisania narodowości śląskiej do formularza.
Wybory parlamentarne.
W wyborach do Sejmu w 1991 Ruch Autonomii Śląska uzyskał 2 mandaty poselskie. Posłami z listy Ruchu Autonomii Śląska zostali wówczas Paweł Musioł i Kazimierz Świtoń. W 2001 dwóch działaczy RAŚ startowało z list Platformy Obywatelskiej. W wyborach parlamentarnych w 2005 r. działacze tego stowarzyszenia (m.in. jeden z ówczesnych wiceprzewodniczących Krzysztof Kluczniok) znaleźli się na listach wyborczych Polskiego Stronnictwa Ludowego. W wyborach parlamentarnych w 2001 i 2007 kandydat RAŚ do Senatu RP Jerzy Bogacki brał udział i uzyskał w 2001 – 75,429 głosów, a w roku 2007 52,565 głosów (według danych z www.PKW.org). 9 sierpnia 2019 środowisko tworzące Ruch Autonomii Śląska razem ze związaną z nim Śląską Partią Regionalną na czas wyborów parlamentarnych w 2019 roku przyłączyło się do Koalicji Obywatelskiej.
Wybory samorządowe.
W wyborach samorządowych w 2006 Komitet Wyborczy Ruchu Autonomii Śląska nie zdobył żadnego mandatu do sejmiku województwa śląskiego, zdobywając 4,35% głosów w skali województwa i uplasował się za PO, PiS i PSL, ale przed Samoobroną – 3,96% i LPR – 3,46%. RAŚ zdobył jednak mandaty w radach gmin i powiatów.
W 2006 lista wyborcza RAŚ do sejmiku była zblokowana z listami PO i PSL. O ostatecznym wyniku zdecydował podział administracyjny i związany z nim próg wyborczy w skali całego województwa. W czterech okręgach wyborczych (katowickim, rybnickim, chorzowskim i gliwickim) wyniki RAŚ przekroczyły 5% (osiągając maksimum w okręgu rybnickim – 8,14%), natomiast w trzech pozostałych okręgach głosy na Ruch nie stanowiły więcej niż 1%.
W porównaniu do wyborów z 2002 roku wyraźnie poprawił się wynik w Katowicach (8,9%), Rudzie Śląskiej (9,39%), Zabrzu (5,71%), Tychach (5,1%), Bytomiu (6,8%), Mysłowicach (8,3%) i powiecie gliwickim (7,54%), powiecie bieruńsko-lędzińskim (10,4%), powiecie tarnogórskim (7,73%). Słabsze poparcie RAŚ uzyskał w Siemianowicach (4,94%), Piekarach (5,06%) oraz w okręgu rybnickim, w którym RAŚ uzyskał 8,1% głosów, w stosunku do 11% w 2002. W województwie opolskim RAŚ uzyskał poparcie w wysokości 1,46% wszystkich oddanych głosów.
W wyborach samorządowych w 2010 roku RAŚ wystawił samodzielne listy. W wyborach do samorządu województwa śląskiego RAŚ uzyskał 8,49% poparcia i wprowadził trzech reprezentantów do sejmiku: Jerzego Gorzelika, Henryka Mercika oraz Janusza Witę. 10 grudnia 2010 Sejmik Województwa Śląskiego wybrał Jerzego Gorzelika do składu Zarządu Województwa Śląskiego. RAŚ osiągnął najlepszy wynik spośród wszystkich komitetów w siedmiu gminach.
W wyborach samorządowych w 2014 RAŚ zdobył 97131 głosów; dało mu to cztery miejsca w sejmiku, a więc o jedno więcej niż w poprzednich wyborach.
Wybory do Parlamentu Europejskiego.
W wyborach do Parlamentu Europejskiego w 2004 Jerzy Gorzelik bezskutecznie startował z listy Narodowego Komitetu Wyborczego założonego przez Macieja Płażyńskiego.
Akcje zorganizowane przez RAŚ.
RAŚ włączając się w dyskusje na temat śląskiej historii przyczynił się do przypomnienia takich niemieckich postaci, jak np. pionier śląskiego przemysłu hrabia Friedrich Wilhelm von Reden, czy założyciele nowoczesnych Katowic – Friedrich Grundmann i Richard Holtze, o których po wojnie nie wspominano ze względu na ich niemieckie pochodzenie. .
RAŚ zaangażował się na rzecz popularyzowania kulturalnego dziedzictwa Śląska, m.in. poprzez włączenie się w obchody corocznych Europejskich Dni Dziedzictwa. Od roku 2007 RAŚ wręcza Nagrodę im. ks. Augustina Weltzla „Górnośląski Tacyt”, w kategoriach badacz i popularyzator dziejów Górnego Śląska.
Współpraca.
RAŚ utrzymuje biura w USA, Belgii i Niemczech, jest także od 1993 członkiem Ligi Regionów, organizacji postulującej podział Polski na 12 autonomicznych regionów (jej członkami jest także Unia Wielkopolan, Związek Górnośląski, Związek Podhalan i Zrzeszenie Kaszubsko-Pomorskie). Przez dłuższy czas współpracował z organizacjami niemieckiej mniejszości narodowej w Polsce. RAŚ utrzymuje kontakty z niemieckimi organizacjami Ślązaków oraz regionalistami z krajów Unii Europejskiej.
W 1997 RAŚ wziął udział w konferencji Partii Regionalistów Wolnej Bretanii (obok innych organizacji jak np. Liga Celtycka, Partia Walii, Szkocka Partia Narodowa, czy Flamandzka Unia Narodowa). Dwaj przedstawiciele RAŚ brali też udział w konferencji w Bozen, gdzie omawiano przeprowadzanie akcji zbierania funduszy na szkoły niemieckie na Śląsku. .
Część działaczy RAŚ działa na rzecz Związku Ludności Narodowości Śląskiej, który usiłuje na drodze sądowej zalegalizować w Polsce narodowość śląską (20 grudnia 2001 i 17 lutego 2004 Europejski Trybunał Praw Człowieka w Strasburgu odrzucił wniosek w tej sprawie).
Od 2004 Ruch Autonomii Śląska jest członkiem europejskiej partii politycznej Wolnego Sojuszu Europejskiego, zrzeszającej regionalistów, autonomistów i separatystów z różnych krajów Europy.
Ruch współpracuje też ze stowarzyszeniami działającymi na rzecz autonomii Śląska z innych państw. Do tej pory powstały Initiative für Autonomie Schlesiens e.V. (Niemcy), Silesian Autonomy Movement UK (Wielka Brytania) oraz Bevegelsen for Autonomii Silesia (Norwegia).
Przychylne RAŚ stanowisko zajmował pochodzący ze Śląska znany reżyser i senator Kazimierz Kutz, który przed wyborami samorządowymi w 2006 otwarcie poparł RAŚ. RAŚ wspierają także znani na Śląsku i poza nim: pisarz Henryk Waniek, dramaturg Ingmar Villqist oraz artysta plastyk Andrzej Urbanowicz, gdyż ich zdaniem stowarzyszenie prezentuje zaangażowanie w bieżące sprawy regionu, głównie w kwestiach ochrony i promocji górnośląskiej tożsamości narodowej oraz kultury.
Współpraca ze Związkiem Górnośląskim.
21 czerwca 2017 liderzy Ruchu Autonomii Śląska i Związku Górnośląskiego ogłosili powstanie Śląskiej Partii Regionalnej, której celem jest zdobycie silnej reprezentacji w samorządzie województwa śląskiego. Według czołowych działaczy obu ugrupowań, jej powstanie jest efektem tego, co łączy te organizacje.
Publikacje w czasopiśmie RAŚ.
W „Jaskółce Śląskiej”, czasopiśmie wydawanym przez RAŚ, pojawiały się artykuły postulujące powstanie "„niepodległego państwa Śląsk”". Redakcja „Jaskółki” podkreślała, że teksty niepodpisane przez władze RAŚ wyrażają indywidualne poglądy autorów (adnotacja tej treści znajdowała się w stopce redakcyjnej).
Publikacje historyczne byłych działaczy RAŚ.
W niektórych publikacjach byłych działaczy RAŚ (m.in. Dariusza Jerczyńskiego czy Bruno Nieszporka) można było znaleźć twierdzenia, że historia Śląska została zafałszowana przez polskich nacjonalistów, natomiast germanizacja i walka z Polakami organizacji takich jak Hakata i Komisja Kolonizacyjna były formą obrony przed polskim nacjonalizmem oraz że Polska „walnie się przyczyniła” się do wybuchu II wojny światowej.
Nieszporek dokonał rewizji ustaleń historycznych dotyczących przyczyn obu wojen światowych, a zwłaszcza II wojny światowej. Za sprawcę tej ostatniej oprócz Hitlera i Stalina uznał także w dużym stopniu Żydów (zwłaszcza amerykańskich), Polaków i USA. W omawianiu przyczyn pierwszej wojny światowej w dużym stopniu posłużył się obszernymi cytatami z Adolfa Hitlera (Mein Kampf). Jerzy Gorzelik, przewodniczący RAŚ, w artykule stanowiącym komentarz do dyskusji wokół tekstów Nieszporka i Jerczyńskiego, opublikowanym w „Jaskółce Śląskiej”, wyraził jednoznacznie negatywny stosunek do wszelkich prób rehabilitacji systemów totalitarnych.
Stosunek do nazwy Auschwitz-Birkenau.
W liście Związku Ludności Narodowości Śląskiej do UNESCO, zgłoszonym przez paru członków RAŚ, będących jednocześnie członkami ZLNŚ, proszono, by nie uwzględniono wniosku polskich i żydowskich władz w sprawie zmiany nazwy obozu koncentracyjnego na „Auschwitz-Birkenau. Niemiecki nazistowski obóz koncentracyjny i zagłady 1940-45”. W uzasadnieniu prośby wskazywano na istnienie w latach 1945–1948 na terenie dawnego obozu nazistowskiego komunistycznego łagru, w którym przetrzymywano m.in. Ślązaków. Działania te wzbudziły protest czołowych postaci świata politycznego, m.in. byłego więźnia Auschwitz Władysława Bartoszewskiego. Ostatecznie Ruch Autonomii Śląska nie poparł wniosku ZLNŚ, który nie został też uwzględniony przez UNESCO. Akcja ta miała na celu zwrócenie uwagi społeczeństwa polskiego na przemilczany i marginalizowany problem powojennych brutalnych obozów pracy, w których przetrzymywano głównie Ślązaków oraz śląskich Niemców bez wyroku, a czasem nawet bez podejrzenia popełnienia przestępstwa.
Kontrowersje wzbudziła także wypowiedź jednego z byłych członków RAŚ, Andrzeja Rocznioka, który stwierdził w 2005, iż po II wojnie światowej istniały „polskie obozy koncentracyjne”. Ta kontrowersyjna opinia po raz kolejny przywróciła debatę nt. odpowiedzialności moralnej za powojenne obozy niewolniczej pracy dla niektórych grup etnicznych (tj. Ślązaków i śląskich Niemców).
Raport Urzędu Ochrony Państwa.
W 2000 Urząd Ochrony Państwa w raporcie o bezpieczeństwie państwa ostrzegał, że RAŚ może stanowić „potencjalne zagrożenie dla interesów RP”. RAŚ uznał za nieuprawnione sugestie uznające go za strukturę podległą Związkowi Wypędzonych. Sam katowicki UOP sprawę bagatelizował, ówczesny rzecznik delegatury mjr Zbigniew Nowak w rozmowie z Janem Dziadulem z Polityki mówił: "Nie widzimy obecnie żadnych zagrożeń dla polskiej racji stanu na Śląsku, także w działaniach ruchu autonomistów". Zbigniew Nowak stwierdził jednocześnie, w odpowiedzi na sugestie ze strony RAŚ o zagrożeniach wynikających dla kraju z powodu działań UOP w stosunku do legalnych organizacji, iż spośród 30 największych ruchów autonomistycznych i separatystycznych, w większości działających na terenie Unii Europejskiej, wszystkie monitorowane są przez krajowe służby specjalne.
Promocja filmu „Polskie obozy koncentracyjne” przez RAŚ.
2 lutego 2012 roku w Katowicach wyemitowano kontrowersyjny film o tytule "„Polskie obozy koncentracyjne”", który sugeruje, że w Łambinowicach istniał „polski obóz koncentracyjny”. Projekcję filmu zorganizowało Muzeum Śląskie i Ruch Autonomii Śląska. Poseł Michał Nowak skomentował to wydarzenie słowami: "To były obozy odosobnienia, przetrzymywania, a mówienie o nich „polskie obozy koncentracyjne”" "jest haniebną manipulacją". Profesor Ryszard Kaczmarek z Uniwersytetu Śląskiego stwierdził, że "bardziej słusznie należałoby powiedzieć obozy koncentracyjne w Polsce”", przyrównał problem ten do pytania z przeszłości – czy można mówić o polskim stalinizmie, czy stalinizmie w Polsce? "„Raczej większość historyków – i słusznie – mówiła o tym, że to zjawisko ma charakter o wiele szerszy, wobec tego określenie stalinizm w Polsce jest poprawne”". Kino „Rialto”, które wyemitowało film, jest częścią „Silesii Film”, instytucji podlegającej samorządowi województwa śląskiego finansowanej z budżetu państwa. Za kulturę i edukację odpowiada członek Zarządu Województwa i lider RAŚ Jerzy Gorzelik.
Założenie klubu piłkarskiego 1. FC Katowice.
Działacze RAŚ znaleźli się wśród założycieli powołanego w 2007 roku klubu piłkarskiego o nazwie 1.FC Katowice. Nazwa nawiązuje do pierwszego klubu piłkarskiego w Katowicach, założonego w 1905 roku, wicemistrza Polski w 1927 roku, zlikwidowanego przez władze polskie w 1939 roku z powodu opanowania władz klubu przez narodowych socjalistów niemieckich ze środowiska "Jungdeutsche Partei" i reaktywowanego przez niemieckie władze hitlerowskie podczas okupacji zajętego Górnego Śląska. Powstanie tego klubu spowodowało krytyczne reakcje działaczy Ruchu Obywatelskiego „Polski Śląsk”, którzy utrzymywali, że klub ma nazistowskie korzenie (w rzeczywistości został założony znacznie wcześniej).
Śląski Związek Akademicki.
Śląski Związek Akademicki jest przybudówką Ruchu Autonomii Śląska. Związek powstał w 1994. Jego członkami są zarówno studenci, jak i młodsi pracownicy naukowi. Stowarzyszenie zajmuje się edukacją i kulturą.
Nazwą nawiązuje do Śląskiego Związku Akademickiego (ŚZA) powstałego 20 lipca 1919 w Bytomiu z inicjatywy elity intelektualnej ówczesnego Górnego Śląska (m.in. ks. dr Teodor Kubina oraz ks. Michał Lewek), który zrzeszał Polaków mających wyższe wykształcenie, chcących działać socjalnie wśród polskiego społeczeństwa Górnego Śląska. Związek postawił sobie za cel „zrzeszenie wszystkich sił akademickich na Śląsku do wspólnej pracy nad sobą, nad akademikami-studentami, uczniami średnich szkół i nad ludem”. Po rozstrzygnięciach plebiscytowych dotyczących podziału terytorialnego Górnego Śląska w 1921 roku aż do 1928 roku działalność ŚZA była zawieszona. Po wznowieniu aktywności w dalszym ciągu prowadził działalność oświatową i patriotyczną wśród Górnoślązaków, wydając liczne pozycje książkowe, prowadząc konkursy, a także badania nad historią regionu.
Śląska Partia Regionalna.
Śląska Partia Regionalna to partia polityczna powołana w 2017 między innymi przez działaczy Ruchu Autonomii Śląska.
Poparcie w wyborach.
Sejmik Województwa Śląskiego.
W 2018 jako Śląska Partia Regionalna.
Sejmik Województwa Opolskiego.
W 2018 jako Śląska Partia Regionalna.

</doc>
<doc id="1659786" url="https://pl.wikipedia.org/wiki?curid=1659786" title="Optometrysta">
Optometrysta



</doc>
<doc id="1659787" url="https://pl.wikipedia.org/wiki?curid=1659787" title="Optometria">
Optometria

Optometria (gr. "optos" – widziany i "metreo" – mierzenie) – dziedzina wiedzy stosowanej, zajmująca się procesem widzenia, a szczególnie ochroną, usprawnieniem, zachowaniem i rozwojem tego procesu.
Charakterystyka.
Optometrysta to autonomiczny, nauczany i regulowany zawód należący do systemu ochrony zdrowia. Osoba wykonująca ten zawód praktykuje w zakresie badania wad wzroku (takich jak krótkowzroczność, nadwzroczność, astygmatyzm, starczowzroczność, zez). Przeprowadza pomiary parametrów układu wzrokowego za pomocą przyrządów specjalistycznych, takich jak: autorefraktometr, oftalmometr, foropter czy tablice do testowania wzroku. Zajmuje się także zaopatrzeniem w pomoce wzrokowe – dobiera i może przepisać do stosowania soczewki okularowe i kontaktowe, projektuje okulary, oprawki okularowe. Prowadzi ponadto i nadzoruje trening i rehabilitację układu wzrokowego (terapia widzenia), co ma na celu przywrócenie właściwej sprawności widzenia.

</doc>
<doc id="1659790" url="https://pl.wikipedia.org/wiki?curid=1659790" title="Helen Zille">
Helen Zille

Helen Zille (ur. 9 marca 1951 w Johannesburgu) – południowoafrykańska dziennikarka i działaczka antyapartheidowa, samorządowiec i polityk, burmistrz Kapsztadu (2006–2009), od 2009 premier Prowincji Przylądkowej Zachodniej oraz od 2007 przewodnicząca Aliansu Demokratycznego.
Życiorys.
Urodziła się w Johannesburgu w rodzinie niemieckich imigrantów żydowskiego pochodzenia, którzy opuścili III Rzeszę w latach 30. Wykształcenie otrzymała w St. Mary's School w Waverley oraz na Uniwersytecie w Witwatersrand, gdzie studiowała sztukę. 
W 1974 rozpoczęła pracę dla „Rand Daily Mail” jako korespondent polityczny. Zasłynęła, gdy w 1977 obaliła tezę ministra policji i sprawiedliwości Jimmy'ego Krugera, że działacz antyapartheidowski Steve Biko zmarł w więzieniu w wyniku strajku głodowego. W latach 80. zaangażowała się w działania przeciwko apartheidowi, m.in. w tzw. ruch Black Sash. Była również wiceszefową End Conscription Campaign w Prowincji Zachodnioprzylądkowej. Za swą działalność była aresztowana i skazana na karę więzienia w zawieszeniu. W 1986 wraz z mężem udostępniła swój dom dla zagrożonych aresztowaniem działaczy antyapartheidowskich podczas stanu wyjątkowego w Republice. 
W 1993 została dyrektorem ds. rozwoju i kontaktów publicznych na Uniwersytecie w Kapsztadzie. Stała również na czele Rady Zarządzającej Grove Primary School. W 1996 włączyła się w kampanię przeciwko polityce rządu mającej na celu ograniczenie wpływu zarządów szkół na mianowanie kadry nauczycielskiej. Została zauważona przez Partię Demokratyczną, która zaproponowała jej napisanie programu polityki oświatowej w Prowincji Przylądkowej Zachodniej. W 1999 objęła mandat posłanki Parlamentu Prowincji Przylądkowej Zachodniej oraz tekę lokalnego ministra oświaty. 
W wyborach parlamentarnych 2004 została wybrana na posłankę z ramienia Aliansu Demokratycznego. Objęła również funkcję wiceprzewodniczącej partii w skali kraju, pełniąc zarazem obowiązki rzecznika partii oraz rzecznika ds. oświaty. Mandat poselski sprawowała do 2006, gdy po zwycięstwie wyborczym Aliansu wybrano ją 15 marca burmistrzem Kapsztadu. Podczas sprawowania tej funkcji udało jej się ograniczyć przestępczość, handel narkotykami oraz bezrobocie, za co w 2008 została uhonorowana tytułem World Mayor of the Year (w konkursie brało udział 820 kandydatów). W 2007 objęła obowiązki przewodniczącej Aliansu Demokratycznego. 
W wyborach 2009 kandydowała na urząd premiera Prowincji Przylądkowej Zachodniej. 6 maja 2009 nowy parlament regionalny wybrał ją na ten urząd większością głosów 24 do 14. W wyborach w maju 2014 uzyskała reelekcję. 
Życie prywatne.
Jest zamężna z profesorem Johannem Mareem, którego poślubiła w 1982. Mają razem dwójkę synów: Paula i Thomasa. Należy do Zjednoczonego Kościoła Rondebosch w Kapsztadzie. Mówi w językach angielskim, afrikaans, niemieckim i xhosa.

</doc>
<doc id="1659792" url="https://pl.wikipedia.org/wiki?curid=1659792" title="Amt Boizenburg-Land">
Amt Boizenburg-Land

Amt Boizenburg-Land – niemiecki Związek Gmin leżący w landzie Meklemburgia-Pomorze Przednie (Mecklenburg-Vorpommern), w powiecie Ludwigslust-Parchim. Siedziba związku znajduje się w mieście Boizenburg/Elbe. Najbardziej na zachód położony związek gmin w kraju związkowym.
Związek powstał w 1992 r. i składa się z jedenastu gmin:

</doc>
<doc id="1659794" url="https://pl.wikipedia.org/wiki?curid=1659794" title="Zadzierzgnięcie prącia">
Zadzierzgnięcie prącia

Zadzierzgnięcie prącia () – okrężne zaciśnięcie prącia przez nieodprowadzalny napletek ze zwężonym ujściem (tzw. załupek) lub przez nałożone na prącie ciało obce. Używanie przedmiotów przez dorosłych jest zazwyczaj motywowane autoerotycznie lub chęcią przedłużenia erekcji (mogą do tego celu być używane np. stalowe pierścienie, gumki recepturki, butelki). U niemowląt i dzieci zadzierzgnięcie (np. sznurkiem, nitką czy włosem) może nastąpić przez przypadek, ale czasami opiekunowie stosują przedmiot, aby powstrzymać moczenie się dziecka.
Urazy spowodowane zadzierzgnięciem obejmują od obrzęku prącia po owrzodzenie, martwicę, urostomię, a nawet gangrenę (choć ta ostatnia jest rzadkością). Rezultaty leczenia są stosunkowo dobre (13–30% pacjentów ma trwałe powikłania nawet po długich okresach zadzierzgnięcia prącia). Szybka diagnoza i wczesne leczenie przez lekarzy oddziałów ratunkowych są niezbędne, aby uniknąć potencjalnych powikłań martwicy niedokrwiennej. Często ze względu na odczuwany wstyd, pacjenci zgłaszają się, gdy obrażenia są już poważne.

</doc>
<doc id="1659807" url="https://pl.wikipedia.org/wiki?curid=1659807" title="Pojo Ch’ejing">
Pojo Ch’ejing

Pojo Ch'ejing (ur. 804, zm. 880) – koreański mistrz sŏn z IX w.
Życiorys.
Pochodził z potężnego prowincjonalnego klanu Kimów. Był uczniem mistrza sŏn Uksunga Yŏmgŏ z jednej z 9 górskich szkół sŏn kaji.
W 837 r. udał się do Chin, z których powrócił w 840 r., twierdząc, że nie ma nic takiego w chińskim chanie, czego nie byłoby w naukach Toŭi.
Na życzenie króla Hŏnana (pan. 857–861) wybudował w 859 r. klasztor Porim na górze Kaji, w którym został opatem. Zaczął także formalnie czcić mistrza Toŭi jako założyciela szkoły sŏn kaji.
Miał ponad 800 uczniów, spośród których najbardziej znanym był Sŏngak Hyŏngmi. Zarówno mistrz jak i jego uczeń wielkim stopniu przyczynili się do spopularyzowania sŏnu w Silli.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1659808" url="https://pl.wikipedia.org/wiki?curid=1659808" title="Fenspiryd">
Fenspiryd

Fenspiryd () – organiczny związek chemiczny, antagonista receptora H1, stosowany jako lek przeciwzapalny w infekcjach górnych dróg oddechowych, a także jako lek przeciwuczuleniowy i rozkurczający oskrzela o silnym działaniu. Hamuje wytwarzanie histaminy i serotoniny. Zmniejsza obrzęk błony śluzowej układu oddechowego, hamuje proces zapalny i nadmierne wydzielanie oskrzelowe.
Działania niepożądane.
Lek jest zazwyczaj dobrze tolerowany. Do działań niepożądanych należą:
Dawkowanie.
Niemowlęta i dzieci: 4 mg/kg masy ciała na dobę – to znaczy:
Dorośli: 45 do 90 ml syropu na dobę.
Preparaty handlowe.
W Polsce był dostępny handlowo w postaci tabletek i syropu, pod nazwami np. "Eurespal", "Fosidal", "Fenspogal", "Pulneo" i "Elofen".
Wszystkie produkty lecznicze zawierające fenspiryd zostały wstrzymane w obrocie na podstawie decyzji Głównego Inspektoratu Farmaceutycznego 11 lutego 2019 roku. Uznano, że w zakresie zarejestrowanych wskazań stosunek korzyści do ryzyka dla substancji czynnej nie jest korzystny.
Po szczegółowym przeglądzie dostępnych danych dotyczących bezpieczeństwa, ze względu na znaczące ryzyko wywoływania przez lek poważnych zaburzeń czynności serca (wydłużenie QT, torsade de pointes), w maju 2019 roku rozpoczęto procedurę wycofywania produktów zawierających fenspiryd z rynków Unii Europejskiej.

</doc>
<doc id="1659810" url="https://pl.wikipedia.org/wiki?curid=1659810" title="Amos Masondo">
Amos Masondo

Amos Nkosiyakhe Masondo (ur. 21 kwietnia 1953 w Louwsburgu) – południowoafrykański związkowiec i działacz antyapartheidowy, samorządowiec i polityk, od grudnia 2000 burmistrz Johannesburga.
Urodził się w prowincji Natal, jednak dzieciństwo i młodość spędził w Soweto. W 1972 zaangażował się w ruch studencki SASM, a od 1974 brał udział w działalności podziemnej. W latach 1975–1982 był więziony na Robben Island. Po wyjściu na wolność przystąpił do Soweto Civic Association (SCA) – organizacji walczącej o prawa człowieka w Południowej Afryce. Zaangażował się również w działalność związakową w General and Allied Worker's Union (GAWU), gdzie od 1983 pełnił funkcje kierownicze. W tymże roku założył United Democratic Front (UDF) – organizację polityczną występującą przeciwko apartheidowi.
W latach 1985–1989 ponownie aresztowany przez władze. Po opuszczeniu więzienia w 1989 przystąpił do Congress of South African Trade Unions (COSATU). Po zalegalizowaniu ANC działał w nim na poziomie prowincji, w 1994 koordynował kampanię wyborczą partii. Po wprowadzeniu nowego podziału na prowincje w 1994 objął obowiązki członka Rady Wykonawczej ds. Ochrony Zdrowia w regionie Gauteng (urząd sprawował przez cztery lata). W 1996 został mianowany skarbnikiem ANC w prowincji Gauteng, a w latach 1999–2000 doradzał premierowi Gautengu Mbhazimie Shilowie.
Po zwycięstwie ANC nad Aliansem Demokratycznym w wyborach samorządowych w Johannesburgu (stosunkiem 59 do 34%) został wybrany burmistrzem miasta.

</doc>
<doc id="1659811" url="https://pl.wikipedia.org/wiki?curid=1659811" title="ANC">
ANC

Nazwisko

</doc>
<doc id="1659815" url="https://pl.wikipedia.org/wiki?curid=1659815" title="Star Academy">
Star Academy

Star Academy – telewizyjny talent show produkowany przez Endemol. Program nadawany jest w 50 krajach. 
Uczestnicy programu mieszkają w specjalnej, monitorowanej przez całą dobę "Akademii", w której poznają tajniki zawodu piosenkarza. Co tydzień uczestnicy programu występują podczas gali, a jeden z nich w drodze eliminacji odpada z programu. Zwycięzca podpisuje kontrakt na trasę koncertową oraz otrzymuje nagrodę pieniężną. 
Program jest własnością firmy Gestmusic – hiszpańskiego oddziału Endemol. Pierwszym państwem, w którym ukazał się program, była Francja. Dwa dni później wyemitowano pierwszy odcinek w Hiszpanii. Formuła programu jest podobna do Idola oraz Big Brothera.

</doc>
<doc id="1659818" url="https://pl.wikipedia.org/wiki?curid=1659818" title="Miedik Gazoprowod">
Miedik Gazoprowod

Miedik Gazoprowod (ros. Футбольный клуб «Медик» Газопровод, "Futbolnyj Kłub "Miedik" Gazoprowod") – rosyjski klub piłkarski z siedzibą w Gazoprowodie, w obwodzie moskiewskim.
Historia.
Chronologia nazw:
Piłkarska drużyna Dinamo-MGO-Mostransgaz została założona w 2000 w mieście Moskwa.
W tym że roku zespół występował najpierw w Mistrzostwach Rosji spośród zespołów amatorskich, a w 2001 w Amatorskiej Lidze i reprezentował już Sielatino.
W 2002 klub przeniósł się do Gazoprowodu, jednak mecze dalej rozgrywał na stadionie w Sielatino. Również debiutował w Drugiej Dywizji, grupie Centralnej.
Przed rozpoczęciem sezonu 2003 zmienił nazwę na Miedik Gazoprowod, ale nie otrzymał licencji i został rozwiązany.

</doc>
<doc id="1659819" url="https://pl.wikipedia.org/wiki?curid=1659819" title="Smangaliso Mkhatswa">
Smangaliso Mkhatswa

Smangaliso Mkhatshwa (ur. 26 czerwca 1939 w Barberton w prowincji Mpumalanga w ZPA) – południowoafrykański ksiądz i polityk, w latach 2000–2006 burmistrz Pretorii (Tshwane). 
Ukończył college w Pietersburgu, po czym studiował filozofię i teologię na Katolickim Uniwersytecie w Lowanium. Po powrocie do kraju został wyświęcony na księdza rzymskokatolickiego w Seminarium św. Piotra w Pretorii. Zaangażował się w działalność przeciwko apartheidowi, za co był wielokrotnie aresztowany, więziony i torturowany. 
Po zalegalizowaniu ANC w 1990 przystąpił do Kongresu. W pierwszym wolnych wyborach parlamentarnych w 199] uzyskał mandat parlamentarzysty. Dwa lata później objął tekę ministra oświaty RPA (do 1999). W 2000 został wybrany burmistrzem Pretorii (obecnie Tshwane) – urząd sprawował do marca 2006. 
Był pierwszym przewodniczącym United Cities and Local Governments of Africa, założonej w grudniu 2003 w Jaunde organizacji skupiającej liderów afrykańskich społeczności lokalnych oraz samorządowców.

</doc>
<doc id="1659825" url="https://pl.wikipedia.org/wiki?curid=1659825" title="Pietersburg">
Pietersburg



</doc>
<doc id="1659826" url="https://pl.wikipedia.org/wiki?curid=1659826" title="SO2">
SO2



</doc>
<doc id="1659827" url="https://pl.wikipedia.org/wiki?curid=1659827" title="Matka i córka">
Matka i córka

Matka i córka (wł. "La ciociara") – włoski dramat filmowy z 1960 roku w reżyserii Vittoria De Siki. Dzieło to jest ekranizacją powieści Alberta Moravii pod tym samym tytułem.
Fabuła.
Lato 1943 w bombardowanym przez aliantów Rzymie. Wdowa Cesira, właścicielka małego sklepu spożywczego, mieszka z córką, piętnastoletnią Rosettą. W obawie przed wojną postanawiają opuścić swój dom i schronić się w małej wiosce w górach. Po drodze matka i jej dorastająca córka spotykają Michelego, nieśmiałego chłopaka o wyraźnie antyfaszystowskich poglądach. Michele skrycie zakochuje się w Cesirze, będąc jednocześnie obiektem westchnień nastoletniej Rosetty. Wojna zaczyna się kończyć i obie rzymianki wyruszają w podróż powrotną do wiecznego miasta. Niestety dochodzi do tragedii. Cesira i jej córka wpadają w ręce marokańskich żołnierzy, co będzie początkiem ich cierpień. Dochodzi do gwałtu. Traumatyczne przeżycia okażą się niezwykle ważne, również dla wzajemnych relacji matki i córki.

</doc>
<doc id="1659829" url="https://pl.wikipedia.org/wiki?curid=1659829" title="Wniebowzięcie Najświętszej Marii Panny (obraz Petera Paula Rubensa)">
Wniebowzięcie Najświętszej Marii Panny (obraz Petera Paula Rubensa)

Wniebowzięcie Najświętszej Marii Panny – obraz flamandzkiego malarza Petera Paula Rubensa ukończony w 1626 roku.
Został umieszczony jako nastawa ołtarzowa w Katedrze Najświętszej Marii Panny w Antwerpii, gdzie znajduje się do dnia dzisiejszego.

</doc>
<doc id="1659830" url="https://pl.wikipedia.org/wiki?curid=1659830" title="Bakchanalie">
Bakchanalie



</doc>
<doc id="1659832" url="https://pl.wikipedia.org/wiki?curid=1659832" title="Lakownicowate">
Lakownicowate

Lakownicowate ("Ganodermataceae") rodzina grzybów należąca do rzędu żagwiowców ("Polyporales").
Systematyka.
Pozycja w klasyfikacji według Index Fungorum: "Ganodermataceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Według Index Fungorum bazującego na "Dictionary of the Fungi" rodzina "Ganodermataceae" to takson monotypowy i należy do niego jeden tylko rodzaj "Sanguinoderma" Y.F. Sun, D.H. Costa &amp; B.K. Cui 2020.
Po usunięciu z rodziny większości wcześniej do niej należących taksonów, w tym lakownicy ("Ganiderma"), nazwa naukowa i polska rodziny stały się niespójne z jej zawartością.

</doc>
<doc id="1659833" url="https://pl.wikipedia.org/wiki?curid=1659833" title="Muhak Chach’o">
Muhak Chach’o

Muhak Chach'o (ur. 1317, zm. 1405, 무학자초) – koreański mistrz sŏn.
Życiorys.
Muhak opuścił dom w wieku 18 lat i został mnichem u mistrza Soji, głównego ucznia Narodowego Nauczyciela (kor. kuksa) Haegama w klasztorze Songgwang. Studiował sutry u Hyemyonga i sŏn u Naonga Hyeguna (1320–1376), mistrza, który obok T'aego Poŭ wprowadził do Korei praktykę gong’anową szkoły linji.
Pewnego dnia Naong spytał Muhaka: "Zhaozhou patrzył pewnego dnia na kamienny most w towarzystwie wędrownego mnicha zadał mu pytanie "Kto zrobił ten most?" Mnich odparł "Zrobił go pan Liying". Zhaozhou znów zapytał "Gdzie pan Li zaczął budować ten most?" Mnich nie potrafił odpowiedzieć."
"Teraz ja pytam ciebie o to samo, co mi odpowiesz? Muhak bez słowa utworzył ze swoich dłoni kamień Naong powiedział "Dzisiaj przekonałem się, że nie zostałeś oszukany przez ten kongan."" (chiń. Koan). Następnie przekazał Dharmę Muhakowi.
Po tym wydarzeniu Muhak udał się na górę Solbong, gdzie w mieszkał w jaskini i ubierał się w odzież z trawy. Żywił się sosnowymi igłami, kwiatami, korzeniami i dzikimi owocami. Tak żył przez 9 lat.
Następnie powrócił do normalnego mnisiego życia. Był jak "wielka góra": spokojny, łagodny w słowach i zachowaniu. Nigdy nie wydawał się poruszony zdarzeniami wokół niego. Pewnego dnia, gdy był w świątyni Pudo i siedział w medytacji, wybuchł pożar. Zapanowała ogólna panika i chaos; podczas całego zamieszania Muhak cały czas siedział nieporuszenie w medytacji.
W 1376 założył klasztor Ganwoldo.
Mistrz Muhak nawrócił na buddyzm króla Taejo (pan. 1392–1398), założyciela wrogiej buddyzmowi dynastii Yi (Chosŏn). Pomógł także wybrać odpowiednie miejsce na nową stolicę, dzisiejszy Seul.
Gdy Muhak był już w starszym wieku i chory, jego służący przyniósł mu lekarstwo, ale mistrz odmówił jego zażycia mówiąc "Stary człowiek po 80. nie potrzebuje lekarstw".
Pewnego razu mnich zapytał go: "Gdy cztery elementy – ziemia, woda, ogień i powietrze – które tworzą fizyczne ciało, rozdzielają się, gdzie idzie człowiek?" Muhak odparł "Sześć zmysłów jest pierwotnie pustych. Gdy cztery elementy rozdzielają się, jest to jak sen. Nie ma nic takiego jak przychodzenie i odchodzenie". Mnich spytał ponownie "Czy jest coś w tobie, co nie jest chore, chociaż jesteś teraz chory?" Muhak bez słowa wskazał na siedzącego przed nim mnicha. Mnich jednak był uparty "Ciało jest utworzone z czterech elementów, które są zniszczalne. Co jest Prawdziwym Ciałem?" Rozpościerając swoje ramiona Muhak powiedział "To jest Jedność". I natychmiast po wypowiedzeniu tych słów zmarł.
Jego najbardziej znanym uczniem był Hamhŏ Tŭkt'ong.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza liczbę pokoleń od 38/11/1 Linji Yixuana
Czwarta liczba oznacza początek linii przekazu w innym kraju

</doc>
<doc id="1659835" url="https://pl.wikipedia.org/wiki?curid=1659835" title="Marthinus van Schalkwyk">
Marthinus van Schalkwyk

Marthinus Christoffel Johannes (Kortbroek) van Schalkwyk (ur. 10 listopada 1959 w Pietersburgu) – południowoafrykański polityk, były premier Prowincji Przylądkowej Zachodniej oraz przewodniczący Nowej Partii Narodowej (1997–2005), minister turystyki w rządzie Jacoba Zumy. 
Życiorys.
W 1977 ukończył szkołę średnią w Pietersburgu, po czym służył w armii południowoafrykańskiej (SADF).
Podczas nauki na Rand Afrikaans University był przewodniczącym Studenckiej Rady Przedstawicieli (Student Representative Council, SRC) oraz Afrykańskiego Związku Studentów (Afrikaanse Studentebond, ASB). Działał również w Ruiterwag, młodzieżówce Broederbondu. Zakładał oraz przewodniczył organizacji „Jeugdkrag” (Młoda siła), której powstanie było inspirowane przez służby specjalne. 
Po ukończeniu studiów wykładał na Uniwersytetach w Stellenbosch i Johannesburgu. W 1990 przystąpił do Partii Narodowej, wkrótce zostając jej rzecznikiem. We wrześniu 1997 objął funkcję przewodniczącego ugrupowania, którą sprawował do 2005. 
W wyborach 2004 ugrupowanie poniosło porażkę – ostatecznie łącząc się w kolejnym roku z ANC. W tym samym roku Schalkwyk został mianowany ministrem ds. rozwoju i turystyki (ponowną nominację uzyskał w 2009). 
Ze względu na chłopięcy wygląd i sugerowany brak doświadczenia w polityce bywa przez Afrykanerów nazywany kortbroekiem („chłopcem w krótkich spodenkach”). 
Jest żonaty z Suzette, razem mają syna i córkę.

</doc>
<doc id="1659840" url="https://pl.wikipedia.org/wiki?curid=1659840" title="Carrie Henn">
Carrie Henn

Carrie Henn, właściwie Caroline Marie Henn (ur. 7 maja 1976 r. w Panama City w stanie Floryda, USA) – była amerykańska aktorka, znana z roli Rebbecki „Newt” Jorden, osieroconej dziewczynki, która trafia pod opiekę Ellen Ripley w filmie Jamesa Camerona "Obcy – decydujące starcie" (1986).
Życiorys.
W roku 1987 udział w projekcie Camerona przyniósł jedenastoletniej wówczas Henn nagrodę Saturna dla najlepszego aktora dziecięcego. Tego samego roku była nominowana do Nagrody Młodych Artystów. Szesnaście lat później Henn została także laureatką nominacji do DVD Exclusive Award za komentarz w wydaniu DVD "Kwadrylogii Obcego". Po udziale w "Obcym", nigdy więcej nie udzielała się jako aktorka.
Ojciec Carrie był oficerem United States Air Force. Na początku lat osiemdziesiątych ona i jej rodzina przeniosła się do Anglii; to tam Carrie wzięła udział w castingu i w rezultacie otrzymała rolę Newt.
W roku 1994 Henn ukończyła Atwater High School w Atwater w stanie Kalifornia. Następnie uczęszczała na California State University, Stanislaus, uczelnię znaną także jako Stanislaus State, w Turlock, gdzie studiowała bibliotekarstwo. Absolwentką szkoły została w roku 2000. 2 lipca 2005 roku Carrie poślubiła Nathana Kutchera, poznanego w trakcie studiów, obecnie pracującego w zawodzie oficera policyjnego. Para doczekała się potomka.
Pracuje jako nauczycielka szkolna. Mieszka w Atwater w Kalifornii. Wciąż utrzymuje kontakt z aktorką Sigourney Weaver, poznaną na planie "Obcego".

</doc>
<doc id="1659842" url="https://pl.wikipedia.org/wiki?curid=1659842" title="William Hope">
William Hope

William „Bill” Hope (ur. 1955) – kanadyjski aktor teatralny, filmowy, telewizyjny i głosowy.
Urodzony w Montrealu w prowincji Quebec, dojrzewał zarówno w Kanadzie jak i Nowym Jorku. Aktorstwo trenował w londyńskiej Royal Academy of Dramatic Art i występował w teatrach po obu stronach Atlantyku. Po występie w filmie Franka Roddama "Bogowie dyscypliny" (1983), pojawił się w roli porucznika S. Gormana na drugim planie w filmie sci-fi Jamesa Camerona "Obcy – decydujące starcie" (1986). Udział w "Obcym" rozpoczął jego prawdziwą karierę.

</doc>
<doc id="1659843" url="https://pl.wikipedia.org/wiki?curid=1659843" title="Pułap (budownictwo)">
Pułap (budownictwo)

Pułap – warstwa desek, w drewnianych stropach, przybita do belek stropowych (najczęściej od spodu).
Ślepy pułap – warstwa desek wewnątrz konstrukcji stropu mocowana do belek stropowych za pomocą listew przybitych do bocznej powierzchni belek. Na tej warstwie układana była polepa, której zadaniem było wygłuszenie stropu i jego izolacja termiczna.

</doc>
<doc id="1659848" url="https://pl.wikipedia.org/wiki?curid=1659848" title="Grown Man Shit">
Grown Man Shit

Grown Man Shit – mixtape amerykańskiego rapera z Detroit Proofa z grupy D12. Został wydany 25 kwietnia 2005 roku.

</doc>
<doc id="1659849" url="https://pl.wikipedia.org/wiki?curid=1659849" title="Zadwórze">
Zadwórze



</doc>
<doc id="1659854" url="https://pl.wikipedia.org/wiki?curid=1659854" title="Nanggong Haengjŏk">
Nanggong Haengjŏk

Nanggong Haengjŏk (ur. 832, zm. 916) – koreański mistrz sŏn, uczeń mistrza T'onghyo Pŏmila.
Życiorys.
Jego rodowym nazwiskiem było Choe.
Pierwotnie studiował "Sutrę Awatamsakę" w klasztorze Haein na górze Kaya. Jednak potem został uczniem znanego mistrza sŏn Pŏmila w jego klasztorze na górze Sagul.
Jak wielu praktykujących sŏn udał się w 870 r. do Chin. W Chinach przebywał na górze Wutai i praktykował u mistrza chanu Shishuanga Qingzhu (807–888). Był pierwszym koreańskim mnichem z Silli, który studiował chan pod kierunkiem tego mistrza. W 875 roku udał się Syczuanu i tam złożył hołd w świątyni słynnego koreańskiego mistrza działającego w Chinach Jingzhonga Wuxianga, znajdującej się w klasztorze Jingzhong. Złożył także hołd Szóstemu Patriarchowi Huinengowi w jego stupie w klasztorze Nanhua. 
Do Korei powrócił w 885 r. W 915 roku z rozkazu króla osiadł w klasztorze Silje na górze Nam, z którego uczynił klasztor sŏn. Nauczał także w klasztorach Sŏngnam i Ŏnyang.
Został opatem klasztoru Kunja. Był także przedstawiony na królewskim dworze za panowania króla Hyogonga. Uczył króla sztuki zarządzania państwem. Otrzymał tytuł Narodowego Mistrza.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1659855" url="https://pl.wikipedia.org/wiki?curid=1659855" title="Nanggong Haengjok">
Nanggong Haengjok



</doc>
<doc id="1659857" url="https://pl.wikipedia.org/wiki?curid=1659857" title="Lew Boboszko">
Lew Boboszko

Lew Aleksandrowicz Boboszko, ros. Лев Александрович Бобошко (ur. w guberni chersońskiej, zm. 25 października 1968 w Nowym Jorku) − rosyjski generał major, emigracyjny działacz kombatancki.
Ukończył włodzimierski korpus kadetów w Kijowie, a w 1902 roku nikołajewską szkołę kawaleryjską. Służył w lejbgwardii pułku ułańskiego wielkiej księżnej Aleksandry Fiodorowny. W 1907 roku ukończył dwie klasy akademii sztabu generalnego. Brał udział w I wojnie światowej jako dowódca szwadronu pułku ułańskiego. Był odznaczony kilkoma medalami, m.in. Orderem Św. Włodzimierza 4 klasy. W 1918 roku uczestniczył w walkach z petlurowcami na Ukrainie w szeregach ochotniczego oddziału płk. M. J. Sobolewskiego. Następnie został internowany przez Niemców i osadzony w obozie. Po wyjściu na wolność przyjechał do Lipawy, gdzie w maju 1919 roku wstąpił do oddziału lipawskiego i został awansowany do stopnia pułkownika. Od lipca tego roku dowodził 7 kompanią 3 batalionu, a następnie 1 batalionem 3 pułku 5 Liwieńskiej Dywizji. Od 15 sierpnia tymczasowo dowodził (będąc jednocześnie dowódcą batalionu) 3 liwieńskim pułkiem. Od 30 listopada pełnił obowiązki dowódcy 5 Liwieńskiej Dywizji. 25 grudnia został tymczasowym dowódcą 2 brygady 3 dywizji. 22 stycznia 1920 roku awansował na generała majora. Po rozformowaniu Armii Północno-Zachodniej pod koniec stycznia tego roku, przyjechał do Polski, obejmując dowództwo 1 dywizji w nowo formowanej 3 Armii. W listopadzie uczestniczył w nieudanych walkach w rejonie Płoskirowa, po czym został internowany w Polsce. Kiedy władze polskie zawarły traktat pokojowy z Rosją bolszewicką w Rydze, wyemigrował pod koniec 1921 roku do Grecji, a następnie do USA. W 1926 roku uczestniczył w zagranicznym zjeździe rosyjskiej emigracji.

</doc>
<doc id="1659858" url="https://pl.wikipedia.org/wiki?curid=1659858" title="Keśin">
Keśin

Keśin – typ indyjskich ascetów
opisywanych w "Rygwedzie". Doświadczają stanów ekstatycznych dzięki "opętaniu przez bogów".
Przypuszcza się, że stanowią prekursorów późniejszej tradycji joginów.
Etymologia.
Słowo "keśin" znaczy w sanskrycie dosłownie „włochaty”, „długowłosy”, od "keśa" (włosy). Również obecnie, tradycja nieobcinania włosów i ich nieczesania jest bardzo popularna wśród ascetów śiwaickich. W ikonografii indyjskiej również samego boga Śiwę (patrona ascetów) przedstawia się często jako długowłosego jogina, z włosami upiętymi w kok na czubku głowy.
Wzmianki w "Rygwedzie".
Zawarty w dziesiątej mandali "Rygwedy" "Hymn do Keśina" sugeruje, że kesinowie reprezentowali tradycję ascetyczną praktykowaną poza głównym nurtem religii wedyjskiej (poza społecznością bramińską), jednak wewnątrz wspólnoty aryjskiej. Należy też zauważyć, że rygwedyjski autor jest mu co najmniej przychylny ("przyjaciel słodki"), a nawet wychwala jego umiejętności (siddhi) podróży w powietrzu, przyjaźni z bogami i wichrami, czytania myśli istot.
Keśin pije truciznę wraz z Rudrą, nie nosi odzieży lub za odzież służą mu czerwone łachmany. Jest porównywany do innej ówczesnej grupy ascetycznej wzmiankowanej w "Rygwedzie" – munich („milczących”). Gavin Flood dopuszcza możliwość interpretacji tekstów, iż keśin miał doznania tzw. "doświadczeń przebywania poza ciałem" (OBE, "out-of-the-body-experience").

</doc>
<doc id="1659859" url="https://pl.wikipedia.org/wiki?curid=1659859" title="Nangwŏn Kaech’ŏng">
Nangwŏn Kaech’ŏng

Nangwŏn Kaech'ŏng (ur. 834, zm. 930) – koreański mistrz sŏn, uczeń mistrza T'onghyo Pŏmila.
Życiorys.
Pochodził z rodziny Kim. Nangwŏn opuścił dom rodzinny w wieku 20 lat.
Początkowo studiował klasykę konfucjańską. Jednak wkrótce rozpoczął studiowanie "Sutry Awatamsaki" w klasztorach Hwaŏm i Chŏnghaengbŏp. Następnie spędził 3 lata praktykując ascezę na górze Kum.
Pewien starzec poradził mu udać się do klasztoru Kulsan, gdzie powinien spotkać świętego. Nangwŏn udał się to tego klasztoru, gdzie zobaczył go mistrz sŏn Pŏmil. Mistrz rzekł "Dlaczego tak późno przychodzisz? Czekam na ciebie już od długiego czasu".
Po śmierci mistrza Nangwŏn spędził jakiś czas w klasztorze Pohyŏn, będąc jego opatem. Został także przedstawiony na dworze królewskim.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1659860" url="https://pl.wikipedia.org/wiki?curid=1659860" title="Nangwon Kaech'ong">
Nangwon Kaech'ong



</doc>
<doc id="1659863" url="https://pl.wikipedia.org/wiki?curid=1659863" title="Muni">
Muni

Muni (sanskryt मुनि, „milczący”, od „mauna” – cisza) – termin określający mędrców pustelników i indyjskich ascetów.
Mędrcy tego typu nie posiedli wiedzy o prawdzie istnienia na podstawie nauk tekstów, lecz poprzez samorealizację.
Buddyzm.
Określeniem tym tytułuje się Siddharthę Gautamę: Śakjamuni – to mędrzec z (rodu) Śakjów

</doc>
<doc id="1659864" url="https://pl.wikipedia.org/wiki?curid=1659864" title="Mandal Commission">
Mandal Commission



</doc>
<doc id="1659865" url="https://pl.wikipedia.org/wiki?curid=1659865" title="First Backward Classes Commission">
First Backward Classes Commission



</doc>
<doc id="1659866" url="https://pl.wikipedia.org/wiki?curid=1659866" title="Samodzielny Połtawski Batalion Ochotniczy">
Samodzielny Połtawski Batalion Ochotniczy

Samodzielny Połtawski Batalion Ochotniczy (ros. Отдельный Полтавский Добровольческий батальон) – ochotniczy oddział wojskowy białych podczas wojny domowej w Rosji.
Pod koniec listopada 1918 r. ponad 80 Rosjan ze składu Samodzielnego Korpusu Armii Hetmańskiej Pawło Skoropadskiego uczestniczyło w obronie Połtawy w rejonie wsi Sieleszczina. Na ich czele stał płk M.J. Sobolewski. Było wśród nich wielu oficerów wyższego stopnia, m.in. książę kontradm. Michaił B. Czerkaski. Po zdobyciu Połtawy przez wojska petlurowskie, większość żołnierzy oddziału, nazwanego 1 grudnia Samodzielnym Połtawskim Batalionem Ochotniczym, odmówiło poddania się. Dołączyli do nich inni oficerowie Samodzielnego Korpusu na czele z ppłk. Korolkowym i kadrami 34 sewskiego pułku piechoty pod dowództwem płk. S.M. Ratmanowa. Postanowiono przebić się w kierunku Krzemieńczuka. Jednakże część oddziałów płk. S.M. Ratmanowa skapitulowała przed Niemcami, zaś pozostali 22 grudnia samodzielnie przebili się w kierunku Odessy. W tej sytuacji rozpoczęto rozmowy z petlurowcami, które prowadził ks. M.B. Czerkaski. W ich wyniku 27 grudnia Rosjanie poddali się Ukraińcom. Część z nich zostało rozstrzelanych, zaś pozostali byli wywiezieni do Niemiec, gdzie osadzono ich w obozach dla internowanych. Po 5 miesiącach wyszli na wolność, po czym przyjechali do Lipawy, wstępując do nowo formowanego Oddziału Lipawskiego.

</doc>
<doc id="1659868" url="https://pl.wikipedia.org/wiki?curid=1659868" title="Hamhŏ Tŭkt’ong">
Hamhŏ Tŭkt’ong

Hamhŏ Tŭkt'ong (ur. 1376, zm. 1433; chiń. Hánxū Détōng 涵虚得通; jap. Kanko Tokutsū; wiet. Hàm Hư Đắc Thông) – wyróżniający się koreański mistrz sŏn tego czasu. Znany także jako Hamhŏ Kihwa. Uczeń Muhaka Chach'o.
Biografia, działalność.
Urodził się w arystokratycznej rodzinie jako Yu Sui. Jego ojciec był rządowym ministrem odpowiadającym za przyjmowanie zagranicznych gości, emisariuszy itd.
Kihwa kształcił się na prestiżowej konfucjańskiej akademii Sŏnggyun'gwan. Podczas studiów osiągnął wybitny poziom wiedzy o chińskiej filozofii i literaturze. Poziom jego wykształcenia musiał być rzeczywiście wyjątkowo wysoki, gdyż taka ocena, która pojawia się w jego biografii, jest absolutnie wyjątkowa w literaturze sŏnu, tym bardziej, że dotyczy wykształcenia konfucjańskiego, a nie buddyjskiego. Jego wybitny poziom ujawnił się później w jego zainteresowaniu filozofią buddyjską i w związanych z nią jego dziełach.
W wieku 21 lat został głęboko dotknięty śmiercią jednego z jego przyjaciół. Porzucił studia konfucjańskie i wkroczył na ścieżkę buddyjską do oświecenia. Rozpoczął wędrówkę po klasztorach w poszukiwaniu odpowiedniego nauczyciela.
W 1397 r. przybył do klasztoru Hoeam, w którym został uczniem mistrza sŏn Muhaka Chach'o. Mistrz nauczał w klasycznym stylu szkoły "imje" czyli linji. Przyjęte wtedy było, że w początkowym stadium nauczania, uczeń opuszczał klasztor w celu tzw. "nauki w czasie wędrówki". 
Wiosną 1404 r. Kihwa powrócił do Hoeam sa i natychmiast udał się na samotne intensywne odosobnienie w małej pustelni przyklasztornej. Osiągnął wtedy swoje pierwsze przebudzenie.
Po tym doświadczeniu Kihwa powrócił do wędrówek. Wędrował od klasztoru do klasztoru, uczył się, praktykował i sam także nauczał.
W 1414 r. przybył do klasztoru Yŏnbong na górze Chamo, gdzie przebywał w małej pustelni zwanej "Hamhŏ" (kor. "odżywcza pustka"). Praktykował trzy typowe elementy: moralność, medytację i mądrość. W tym czasie także poprowadził liczne sesje poświęcone komentarzom pięciu mistrzów na temat "Sutry Diamentowej." W tym czasie miał także następne doświadczenie oświecenia.
W 1420 r. Kihwa udał się na pielgrzymkę na górę Odae w Kangnŭng. Była to dla niego pielgrzymka związana z jego rodziną dharmiczną, gdyż jego linia przekazu Dharmy wywodziła się właśnie z Odae. Na tej górze miał trzecie doświadczenie oświecenia. 
Stał się niezwykle charyzmatycznym mistrzem chan, wywierającym niezwykły wpływ na całe otoczenie.
Pod koniec życia poświęcił się trudnemu wysiłkowi obrony buddyzmu przez nieustannymi atakami neokonfucjanistów, którzy doszli do władzy i rozpoczęli kilkusetletni okres prześladowań buddyzmu w celu jego całkowitego zniszczenia. Panujący w latach 1418–1450 król T'aejo zmienił swoje negatywne nastawienie do buddyzmu i Kihwa został zaproszony w 1421 r. do wykonania pewnych ceremonii na królewskiej świątyni. Mistrz spędził 3 lata jako osobisty nauczyciel króla i jego rodziny. Jednak w 1424 r. poprosił o zwolnienie go z tych obowiązków.
Następne 7 lat mistrz spędził ponownie na wędrówkach, studiując i nauczając w różnych klasztorach w Korei. Okres ten zakończył jesienią 1431 r., gdy powrócił do klasztoru Pong'am na górze Huiyang w Yongnam. Poprowadził tam renowację tego klasztoru. 
Po ukończeniu pracy "postanowił zakończyć swoje życie". 25 dnia trzeciego miesiąca 1433 r. rozpoczęła się choroba, która trwała do 1 dnia czwartego miesiąca. Przed śmiercią, pomiędzy 3:00 a 3:30 napisał następujący wiersz:
Potem powiedział "W momencie odejścia podnoszę mój wzrok w dziesięciu kierunkach rozległych niebios, gdzie nie ma ścieżki do Zachodniego Raju". Po wypowiedzeniu tego zdania zmarł.
Dzieła.
Pozostała po nim duża ilość pism, które oddziałały na Sŏsana Taesę (1520–1604), chyba najwybitniejszego mistrza okresu dynastii Yi.
Jego najbardziej znanym dziełem są "Komentarze pięciu mistrzów do Sutry Diamentowej". Łączyły one elementy "Przebudzenie wiary w mahajanie" (大乘起信論 Dasheng qixin lun) Aśwagoszy z elementami nauki szkoły linji. Ta synteza została następnie zaadaptowana przez Sŏsana do jego "Podręcznika dla uczniów sŏn".
Jego dzieła prezentowały całkowicie nowe podejście; nawet Pojo Chinul, Paegŭn Kyŏnghan, T'aego Poŭ i Naong Hyegŭn nie zaprezentowali takiego stanowiska. Hamhŏ zinterpretował doktrynalną tradycję buddyzmu zgodnie z praxis szkoły medytacyjnej – sŏn. Do tej pory jeszcze żaden mistrz tradycji medytacyjnej nie napisał dzieła komentującego sutry. Dopiero po nowatorskim podejściu Hamhŏ, pojawiło się więcej prac napisanych przez mistrzów medytacji, które interpretowały sutry z ich punktu wiedzenia.
Jednak mimo synkretycznych tendencji w buddyzmie koreańskim sam Hamhŏ przeprowadził linię pomiędzy oboma tradycjami. Wykazał, że język jest tylko metodą wskazywania na księżyc, a nie samym księżycem. "Nie odrzucanie zręcznych środków i nie przyleganie do nich – jest właściwe"
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza liczbę pokoleń od 38/11/1 Linji Yixuana
Czwarta liczba oznacza początek linii przekazu w innym kraju

</doc>
<doc id="1659869" url="https://pl.wikipedia.org/wiki?curid=1659869" title="Hamho Tuktong">
Hamho Tuktong



</doc>
<doc id="1659872" url="https://pl.wikipedia.org/wiki?curid=1659872" title="Rajd Dakar 1983">
Rajd Dakar 1983

Rajd Dakar 1983 – piąta edycja Rajdu Paryż-Dakar. Wystartował 1 stycznia 1983 z Paryża i zakończył się 20 stycznia 1983 w Dakarze. W rajdzie wystartowało 112 motocykli i 236 samochodów oraz 12 ciężarówek. Ostatecznie rywalizację ukończyło 28 motocykli, 54 samochody i 8 ciężarówek. Całkowita długość trasy wynosiła 12 000 km, w tym 5210 km odcinków specjalnych.
Po raz pierwszy trasa rajdu prowadziła przez pustynię Ténéré, zaś burze piaskowe, które były obecne na tym terenie doprowadziły do tego, że 40 uczestników rajdu zgubiło się. Odnaleziono ich wszystkich całych i zdrowych po 4 dniach poszukiwań.

</doc>
<doc id="1659877" url="https://pl.wikipedia.org/wiki?curid=1659877" title="Flaga Knurowa">
Flaga Knurowa



</doc>
<doc id="1659878" url="https://pl.wikipedia.org/wiki?curid=1659878" title="Azylozaur">
Azylozaur

Azylozaur ("Asylosaurus") – rodzaj późnotriasowego bazalnego zauropodomorfa, którego szczątki odkryto w Anglii. Jego nazwa oznacza „nienaruszony/nietknięty jaszczur” (dosłownie „jaszczur azylu”). 
Znany jest ze szczątków błędnie opisanych w 1836 przez Henry'ego Rileya i Samuela Stutchbury'ego jako należące do tekodontozaura. Zostały one dostarczone Uniwersytetowi Yale przez Othniela Charlesa Marsha między 1888 a 1890. Owe skamieniałości uniknęły zniszczenia podczas bombardowania w 1940 (podczas II wojny światowej), w odróżnieniu od holotypu tekodontozaura. W 2007 Peter Galton opisał wymienione wyżej kości jako należące do nowego zauropodomorfa, którego nazwał "Asylosaurus yalensis". Epitet gatunkowy ("yalensis") odnosi się do Uniwersytetu Yale, gdzie przechowywane były szczątki tego dinozaura. Ocalałe przed bombardowaniem skamieliny są oznaczone jako YPM 219 z większości pasa tułowia, żeber, gastraliów, obręczy barkowej, kości ramieniowych. Do azylozaura przypisano również fragmenty szyi, ogona, miednicy, kość ramienną i kończynę tylną. Może ona należeć do tego samego osobnika, co holotyp. Wymienione wyżej szczątki zostały znalezione w datowanych na retyk skałach w pobliżu Durdham Down w Clifton (dzielnicy Bristolu). Azylozaur ogólnie budową przypomina inne bazalne zauropodomorfy, na przykład tekodontozaura lub pantydrako, jednak różni się od nich budową kości ramieniowej. Azylozaur mógł być wszystko- lub roślinożerny.

</doc>
<doc id="1659879" url="https://pl.wikipedia.org/wiki?curid=1659879" title="Asylosaurus">
Asylosaurus



</doc>
<doc id="1659880" url="https://pl.wikipedia.org/wiki?curid=1659880" title="Asylosaurus yalensis">
Asylosaurus yalensis



</doc>
<doc id="1659881" url="https://pl.wikipedia.org/wiki?curid=1659881" title="Rhombophryne">
Rhombophryne

Rhombophryne – rodzaj płaza bezogonowego z podrodziny Cophylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące endemicznie na Madagaskarze.
Systematyka.
Taksonomia.
Z analiz filogenetycznych przeprowadzonych przez Wollenberg i współpracowników (2008) oraz Pyrona i Wiensa (2011) wynika, że przedstawiciele rodzaju "Stumpffia" nie tworzą kladu, który nie obejmowałby również przedstawicieli rodzaju "Rhombophryne"; natomiast z analizy Peloso i współpracowników (2016) wynika, że zarówno przedstawiciele rodzaju "Stumpffia", jak i przedstawiciele "Rhombophryne" nie tworzą kladu, do którego nie należeliby przedstawiciele obu rodzajów. Peloso i współpracownicy (2016, 2017) uznali rodzaj "Stumpffia" za młodszy synonim rodzaju "Rhombophryne", przenosząc do tego ostatniego rodzaju gatunki pierwotnie zaliczane do rodzaju "Stumpffia". Scherz i współpracownicy (2016, 2017) utrzymują natomiast "Stumpffia" jako odrębny od "Rhombophryne" rodzaj.
Podział systematyczny.
Do rodzaju należą następujące gatunki:

</doc>
<doc id="1659882" url="https://pl.wikipedia.org/wiki?curid=1659882" title="Krzyżówka Szczęścia">
Krzyżówka Szczęścia



</doc>
<doc id="1659883" url="https://pl.wikipedia.org/wiki?curid=1659883" title="Niels Bruno Schmidt">
Niels Bruno Schmidt

Niels Bruno Schmidt (ur. 8 lutego 1975 w Berlinie) – niemiecki aktor teatralny, telewizyjny i filmowy.
Kariera.
Grał w sztukach: "Kalter Hund" Demby Nabésa (1997) w Oxymoron Theater am Hackeschen Markt w Berlinie i "Pornostars mit Liebeskummer" Detlefa Bothesa (2001) w Schauspielhaus w Hanowerze.
Zadebiutował na ekranie w filmie "Inge, kwiecień i maj" ("Inge, April und Mai", 1993). Pojawił się potem gościnnie w serialach kryminalnych RTL: "Kobra – oddział specjalny" ("Alarm für Cobra 11 - Die Autobahnpolizei", 1998, 2000) i "Telefon 110" ("Polizeiruf 110: Käfer und Prinzessin", 2014). W serialu Sat.1 "Słoń" ("Der Elefant - Mord verjährt nie", 2004) wystąpił w roli komisarza Andreasa Ziera. W dramacie biograficznym "Baader-Meinhof" ("Der Baader Meinhof Komplex", 2008) zagrał autentyczną postać Jana-Carla Raspe, niemieckiego, lewackiego terrorystę, członka RAF.

</doc>
<doc id="1659891" url="https://pl.wikipedia.org/wiki?curid=1659891" title="Zakspeed">
Zakspeed

Zakspeed – niemiecki zespół wyścigowy startujący m.in. w Formule 1 oraz DTM, założony przez Ericha Zakowskiego w 1968 roku, a obecnie prowadzony przez jego syna Petera Zachowskiego.
Historia.
Pod koniec lat 70. samochody Zakspeed zaczęły pojawiać się w niższych seriach, by od 1982 startować w Formule 3000 i prestiżowych wyścigach w Brands Hatch. W drużynowym (czteroosobowym) wyścigu na 1000 km na angielskim torze w 1983 zespół w składzie: Klaus Ludwig, Marc Surer, Manfred Winkelhock i Jonathan Palmer zajął 4. miejsce, a w roku 1984 Klaus Niedzwiedz został mistrzem niemieckiej Interserie w barwach tej stajni. Sukcesy te sprawiły, że od 1985 zespół mógł startować w Formule 1.
Jako konstruktor Formuły 1 Zakspeed nie odniósł sukcesów. Tylko raz zdobył punkty: w sezonie 1987 dwa za 5. miejsce wywalczył Martin Brundle. W 1989 zespół wycofał się z tej serii. Łącznie wystartowali w 74 wyścigach, ale do części się nie zakwalifikowali, a większości nie ukończyli.
Od 1990 roku zespół skupił się na startach w niemieckiej serii DTM, a od 1998 także wyścigi FIA GT Championship.
W 2008 roku Zakspeed wystawiał dwa samochody w nowej serii wyścigowej Superleague Formula dla zespołów Borussii Dortmund i Beijing Guo’an (który zdobył tytuł mistrzowski).

</doc>
<doc id="1659896" url="https://pl.wikipedia.org/wiki?curid=1659896" title="The Best of...">
The Best of...



</doc>
<doc id="1659899" url="https://pl.wikipedia.org/wiki?curid=1659899" title="Ernie de Vos">
Ernie de Vos

Ernie de Vos (ur. 30 czerwca 1942 w Hadze, zm. 4 marca 2005 w St. Petersburg na Florydzie) – kanadyjski kierowca Formuły 1.
Karierę rozpoczął od zwycięstwa w kanadyjskim kartingu. Następnie zajął 2 miejsce w kanadyjskiej Formule Junior. W 1963 wziął udział w Grand Prix USA w barwach zespołu Stebro. Był to jedyny start kanadyjskiego teamu w F1, bolid oznaczony był numerem 21. Ernie jednak po przebrnięciu kwalifikacji nie wystartował w wyścigu, gdyż Stebro przygotowało tylko jeden bolid. Zasiadł w nim Peter Broeker. Potem de Vos już nie startował. Zginął potrącony przez samochód. Do historii przeszedł właśnie dzięki startowi w barwach Stebro uznawanego za najgorszy zespół w historii F1.

</doc>
<doc id="1659909" url="https://pl.wikipedia.org/wiki?curid=1659909" title="Peter Broeker">
Peter Broeker

Peter Broeker (ur. 15 maja 1929 w Hamilton w Ontario, zm. 1 sierpnia 1980 w Ottawie) – kanadyjski kierowca i konstruktor Formuły 1.
W 1963 Broeker i John Stevens skonstruowali samochód wyścigowy Stebro. Broeker został jego kierowcą. Wystartował w wyścigu o Grand Prix USA Formuły 1. Wyścig ukończył na ostatnim (spośród tych, którzy dojechali), siódmym miejscu z 22 okrążeniami straty do zwycięzcy.

</doc>
<doc id="1659911" url="https://pl.wikipedia.org/wiki?curid=1659911" title="ITI CD">
ITI CD



</doc>
<doc id="1659919" url="https://pl.wikipedia.org/wiki?curid=1659919" title="Ami Ghia">
Ami Ghia

Ami Ghia Shah (ur. 8 grudnia 1956 w Suracie) – jedna z najwybitniejszych zawodniczek w historii badmintona. Siedmiokrotna zdobywczyni tytułu Narodowego Mistrza Indii w Badmintonie, dwunastokrotna zdobywczyni tytułu Narodowego Mistrza Indii w grze podwójnej kobiet w Badmintonie, czterokrotna zdobywczyni tytułu Narodowego Mistrza Indii w grze mieszanej w Badmintonie.
Za swoje zasługi otrzymała nagrodę Arjuna Award w 1976.

</doc>
<doc id="1659921" url="https://pl.wikipedia.org/wiki?curid=1659921" title="Miejski Zakład Komunikacyjny w Tomaszowie Mazowieckim">
Miejski Zakład Komunikacyjny w Tomaszowie Mazowieckim

Miejski Zakład Komunikacyjny w Tomaszowie Mazowieckim – spółka miejsko-gminna świadcząca usługi przewozowe w Tomaszowie Mazowieckim i w okolicznych gminach. Tomaszów jest jednym z pierwszych czterdziestu polskich miast, w których uruchomiono bezpłatną komunikację miejską, drugim po Bełchatowie w województwie łódzkim.
Historia.
Pierwszą linię uruchomiono w 1929 roku. Prowadziła ona z Pl. Kościuszki na dworzec kolejowy wówczas w peryferyjnej części miasta. W 1935 roku spółka „Samochód” uruchomiła komunikację autobusową na trasie Pl. Kościuszki – Tomaszowska Fabryka Sztucznego Jedwabiu.
Po II wojnie światowej "Miejskie Przedsiębiorstwo Gospodarki Komunalnej" jak wówczas nazywał się tomaszowski przewoźnik, zakupiło 6 autobusów Star 52, które wyjechały na 3 linie.
Już rok później uruchomiono linię nr 4, która kursowała od granicy miasta przy ul. Ujezdzkiej (droga wyjazdowa na Łódź i trasę ekspresową Warszawa – Wrocław), do placu Kościuszki. W 1958 roku 1 przedłużono do nowej pętli przy ul. Suchej w pobliżu zakładów WISTOM. Rok później po mieście kursowała już linia nr 5 (Dworzec PKP – Pl. Kościuszki).
Rok 1960 nastąpił gwałtowny rozwój tomaszowskiej komunikacji miejskiej. Autobusy Star 52 zastąpiono nowoczesnymi Sanami H01B. Liczba linii wzrosła do dziesięciu, wiele z nich zmieniło swoje trasy w związku z rozbudową miasta.
Łączna długość linii komunikacyjnych wynosiła wówczas 48,9 km.
W latach siedemdziesiątych rozpoczęto wymianę autobusów San na Autosany H9-35. Zakupiono również Ikarusy 556. W roku 1978 zakupiono kolejne nowoczesne pojazdy Autosan H9, których sztuk miasto posiadało już 37. W 1980 roku kursowało 14 linii autobusowych: 8 miejskich, 4 podmiejskie, 1 międzymiejska i 1 nocna.
15 stycznia 2018 roku zaczęła funkcjonować nowa, znacznie poszerzona siatka połączeń tomaszowskiego MZK. Jej tworzenie na bieżąco konsultowano z mieszkańcami. Podstawą nowego rozkładu stały się nowo zakupione Solarisy Urbino 12 (25 pojazdów hybrydowych).
Od połowy 2021 roku MZK Tomaszów testuje pierwsze autobusy w pełni elektryczne.
Od sierpnia 2019 roku rozkład jazdy MZK Tomaszów Mazowiecki został udostępniony w najpopularniejszym na świecie systemie map internetowych firmy Google.
Struktura właścicielska.
Do 1978 roku pozostawał on jednym z zakładów składających się na miejską gospodarkę komunalną. Od roku 1978 do 1991 zakład funkcjonował jako oddział Wojewódzkiego Przedsiębiorstwa Komunikacji Miejskiej. Po wielu przeobrażeniach z ostatnim dniem 2013 roku swoją działalność zakończył zakład budżetowy, a od 2014 roku działa pod obecną nazwą.
Zniesienie konieczności kasowania biletów.
W kampanii wyborczej przed wyborami samorządowymi w 2014 roku, lider lokalnego Prawa i Sprawiedliwości, obecny prezydent Marcin Witko, zapowiedział wprowadzenie bezpłatnych przejazdów dla osób rozliczających podatki w mieście. Tuż po wyborach zniesiono konieczność kasowania biletów w niedziele i dni świąteczne, a całkowite zniesienie opłat zapowiedziano na okres po zakupie nowych autobusów i modernizacji bazy przy Warszawskiej. Jednak jeszcze przed zakończeniem budowy nowej bazy, bo już od stycznia 2018 roku komunikacja miejska w Tomaszowie stała się bezpłatna. Warunkiem uprawniającym do bezpłatnych przejazdów jest posiadanie „Karty Tomaszowianina”, którą można wyrobić w Urzędzie Miasta lub przez internet przedstawiając rozliczenie PIT.
Modernizacja bazy w 2018 roku.
Od początku bazą dla autobusów miejskich był teren po dawnym tartaku przy ul. Warszawskiej 109/111.
W kwietniu 2018 roku otwarto nową bazę MZK. W miejsce dotychczasowego budynku obsługującego tabor wybudowana została zajezdnia obejmująca część socjalną, warsztatową, magazynową, stację kontroli pojazdów oraz myjnię dla samochodów ciężarowych. Obiekt został wyposażony w najnowocześniejszy sprzęt do obsługi taboru, a jego nowy funkcjonalny układ pomieszczeń pozwolił na wyodrębnienie niezależnie od części socjalnej i magazynowej sześciu stanowisk obsługi serwisowej oraz dodatkowo oddzielnych pomieszczeń do obsługi ogumienia, podzespołowni, do pracy elektryków, tokarni, prostownikowni, sprężarkowni, dystrybucji oleju. Inwestycję zrealizowała firma GETMAR z Tomaszowa Mazowieckiego.
Baza została zaprojektowana w sposób umożliwiający wykorzystanie odnawialnych źródeł energii w postaci:
Tomaszowianie mogą korzystać z usług Okręgowej Stacji Kontroli Pojazdów i myjni na zasadach komercyjnych, w konkurencyjnych – w stosunku do lokalnego rynku – cenach.
Urząd Miasta oraz MZK otrzymali dofinansowanie na zakup 25 hybrydowych autobusów oraz budowę nowoczesnej bazy. Wnioski zostały najlepiej ocenione w województwie łódzkim. Łączna wartość obu projektów to 59,6 mln zł.
12 maja władze zorganizowały dzień otwarty, wybudowany od podstaw obiekt zwiedziło wielu tomaszowian.
Statystyki po 2018.
Po wprowadzeniu bezpłatnej komunikacji miejskiej i nowego rozkładu jazdy, Miejski Zakład Komunikacyjny wykonuje:
Jednocześnie przewoźnik odnotował gwałtowny wzrost (o 69,2%), liczby pasażerów w granicach administracyjnych miasta.
Miesięcznie pojazdy komunikacji miejskiej wykonują blisko 200 tys. kilometrów.
Statystyki do 2018.
Do stycznia 2018 roku obsługę przewozową MZK w Tomaszowie Maz. świadczył 40 autobusami na 18 liniach, w szczycie dnia powszedniego kursowało 31 autobusów. W skali dnia powszedniego na wszystkich liniach przewoźnik szacował, że przewoził ok. 14 tys. pasażerów. Wszystkie autobusy łącznie pokonywały około 5800 kilometrów dziennie. A kierowca tomaszowskiego MZK dziennie przejeżdżał około 150 kilometrów.
Siatka połączeń.
Linie miejskie.
W 2018 roku stworzono węzeł przesiadkowy na pl. Kościuszki.
1: ZAWADZKA – Dz. Polskich – Chopina – DWORCE PKP/PKS – Dworcowa – Spalska – Szczęśliwa – Mireckiego – Zacisze – Mazowiecka – św. Antoniego – pl. Kościuszki – Berka Joselewicza (z powrotem: Słowackiego – Grunwaldzka) – Jana Pawła II – Podleśna – Legionów – Zielona – Dąbrowska – DĄBROWA.
2: DWORZEC PKP/PKS – Dworcowa – Popiełuszki – Konstytucji 3 Maja – Warszawska – pl. Kościuszki – Piłsudskiego – Berka Joselewicza (z powrotem: Słowackiego – Grunwaldzka) – Jana Pawła II – Pod Grotami – Nagórzycka – SWOLSZEWICE BORKI – Borki OSW – Trzciniec – Iłki– Leonów – Dębsko – Golesze – Młoszów.
3: NIEBRÓW – MOSTOWA – Hallera – Legionów – Piłsudskiego – plac Kościuszki – św. Antoniego – Mazowiecka – Zacisze – Mireckiego – Białobrzeska – Ludwikowska – LUDWIKÓW JANA.
4: ZAWADZKA – Dzieci Polskich – Warszawska – pl. Kościuszki – Piłsudskiego – Berka Joselewicza (z powrotem: Słowackiego – Grunwaldzka) – Jana Pawła II – Wandy Panfil – św. Antoniego – Brzustówka.
5: ZABORÓW – Komorów – UJEZDZKA SZKOŁA – Ujezdzka – Warszawska – pl. Kościuszki – Piłsudskiego – Legionów – Dąbrowska – DĄBROWA.
6: KOPLINA – E. Orzeszkowej – Zawadzka – Dzieci Polskich – Warszawska – Mościckiego – Głowackiego – Niska – Zacisze – Jałowcowa – Niska – Nowy Port – Strzelecka – ARENA LODOWA.
7: WILANÓW – Dworcowa – Główna – Warszawska – pl. Kościuszki – Piłsudskiego – Legionów – Zielona – Wandy Panfil – Graniczna – SMUGOWA.
8: ZBIEDIM – Piaskowa – WISTOM – Wysoka – WARSZAWSKA ZAJEZDNIA MZK – Warszawska – PL. KOŚCIUSZKI – Mościckiego – B. Głowackiego – św. Antoniego – A.F. MODRZEWSKIEGO – Robotnicza – Ludwikowska – Białobrzeska – Opoczyńska – BIAŁOBRZEGI PĘTLA.
9: DWORZEC PKP / PKS – Chopina – M.C. Skłodowskiej – Popiełuszki – Grota Roweckiego – Szeroka – Koplina (z powrotem: Szeroka) – Barlickiego – Warszawska – Mościckiego – Głowackiego – św. Antoniego – Modrzewskiego – Robotnicza – Ludwikowska – Białobrzeska – OPOCZYŃSKA.
12: FM LOGISTIC – Ujezdzka – Milenijna – Dzieci Polskich – Warszawska – św. Antoniego – Mazowiecka – Zacisze – Mireckiego – Białobrzeska – Ludwikowska – LUDWIKÓW JANA.
Linie podmiejskie.
31: WIADERNO SZKOŁA – Wiaderno – Jadwigów – Swolszewice – Nagórzyce – Wiaderno – Iłki – Swolszewice – WIADERNO SZKOŁA.
32: CHORZĘCIN – Godaszewice – Zawada – Kwiatkówka – Świńsko – Łagiewniki – Łazisko – Zawada – Niebrów – Zawada – Jadwigów – Zawada – CHORZĘCIN.
33: PLAC KOŚCIUSZKI – Piłsudskiego – Legionów – Hallera – Niebrów – Zawada – CHORZĘCIN.
34: PLAC KOŚCIUSZKI – Warszawska – Ujezdzka – CEKANÓW.
35: PLAC KOŚCIUSZKI – Konstytucji 3 Maja – Popiełuszki – Główna – Warszawska – Piaskowa – Luboszewy – Glinnik JW – Marianka – Nowy Glinnik – Dąbrowa – GLINNIK.
36: PLAC KOŚCIUSZKI – Mościckiego – Mireckiego – Białobrzeska – Opoczyńska – Sługocice – Brzustów szkoła – Brzustów II.
37: PLAC KOŚCIUSZKI – Mościckiego – Mireckiego – Białobrzeska – Gminna – Hubala – CIEBŁOWICE lub WĄWAŁ.
38: PLAC KOŚCIUSZKI – Mościckiego – Głowackiego – św. Antoniego – Modrzewskiego – Szymanówek – WĄWAŁ – Wąwalska – Opoczyńska – Jeleń – Sługocice – Brzustów szkoła – Brzustów II.
39: PLAC KOŚCIUSZKI – Legionów – Orzeszkowej – Zawadzka – Łazisko – Łagiewniki– Świńsko (wybrane kursy: Łazisko – Dębniak – Bielina – Wygoda – Wólka Krzykowska – Komorniki – CHORZĘCIN).
40: DWORCE PKP/PKS – Dworcowa – Spalska – Grota Roweckiego – Warszawska – PL. KOŚCIUSZKI – św. Antoniego – Smardzewice – Twarda – Tresta – KAROLINÓW.
45: PLAC KOŚCIUSZKI – Piłsudskiego – Legionów – Dąbrowska – DĄBROWA – Wiaderno – WIADERNO SZKOŁA – Wiaderno pętla – JADWIGÓW.
Ogólnodostępna stacja paliw MZK Tomaszów Mazowiecki.
Od końca kwietnia 2021 roku na terenie zajezdni MZK działa ogólnodostępna stacja paliw. Stację pobudowano za 3 233 801 złotych. Dostawcą paliwa jest PKN Orlen. Posiadacze „Karty Tomaszowianina” mogą korzystać z usług stacji ze zniżkami. Stacja jest pierwszą w mieście stacją samoobsługową, ma sześć stanowisk, w jej skład wchodzi również budynek z automatami sprzedażowymi i toaletą.

</doc>
<doc id="1659923" url="https://pl.wikipedia.org/wiki?curid=1659923" title="Kazimierz Łuszczyński">
Kazimierz Łuszczyński

Kazimierz Tadeusz Łuszczyński ps. „Mateusz”, „Orzeł”, „Rosa” (ur. 23 września 1921 w Lublinie, zm. 24 maja 1946) – karmelita trzewiczkowy z Krakowa, ogrodnik klasztorny, żołnierz NZW i NSZ.
Syn Stanisława i Feliksy z Kowalskich. Mieszkał w Lublinie. Był szefem PAS NZW na powiat Lublin-miasto, a w 1944 szefem oddziału V łączności KO NSZ i adiutantem komendanta Okręgu Lubelskiego NSZ nr III Michała Kłosowskiego. Był członkiem Stronnictwa Narodowego.
Aresztowany w 1945. 19 marca 1946 razem z sześcioma współtowarzyszami walki skazany w tzw. procesie lubelskiego PAS na podst. 1 Dekr. przez Wojskowy Sąd Okręgowy w Warszawie pod przewodnictwem ppłk A. Janowskiego na karę śmierci. Nr sprawy W.1692/46. Prezydent Bierut nie skorzystał z prawa łaski. Stracony wraz ze współskazanymi 24 maja 1946.
Dokładne miejsce jego pochówku jest nieznane. Grób symboliczny znajduje się na Cmentarzu Wojskowym w Warszawie w Kwaterze "na Łączce".

</doc>
<doc id="1659924" url="https://pl.wikipedia.org/wiki?curid=1659924" title="Voce Segreto">
Voce Segreto

Voce Segreto - młodzieżowy chór mieszany działający przy Miejskim Ośrodku Kultury w Żorach pod batutą Andrzeja Marcińca. Chór głównie zrzesza młodzież z żorskich szkół.
Historia.
Voce Segreto powstało we wrześniu 1991 roku (Początkowo jako "Ciężka Batuta"). Jego założycielem jest Andrzej Marciniec absolwent Uniwersytetu Śląskiego w Cieszynie pełniący od początku istnienia chóru funkcję dyrygenta i nauczyciela wychowania muzycznego w Zespole Szkół Ogólnokształcących im. K. Miarki w Żorach. Nad warsztatem i emisją głosu chórzystów przez pierwszych 14 lat czuwała P. Henryka Paus. Teraz tę funkcję pełni P. Elżbieta Żydek. Członkami Chóru są uczniowie Liceum Ogólnokształcącego im. K. Miarki oraz innych miejskich szkół gimnazjalnych i ponadgimnazjalnych.
Repertuar.
Zakres wykonywanych utworów przez chór jest szeroki. Repertuar, który chór śpiewa na koncercie zależy m.in. od okresu liturgicznego czy pory roku. Voce Segreto wykonuje różne rodzaje pieśni - od tradycyjnych kolęd, pieśni spiritual, gospel, przez utwory muzyki rozrywkowej po muzykę ludową. W swojej przeszłości chór również występował z orkiestrą ze szkoły muzycznej z Opola wykonując utwory Bacha czy Mozarta. Spora część utworów jest opracowana przez dyrygenta - m.in. "Czarny Alibaba", "Ballada Majowa", "Wieża Babel" czy "Przybieżeli do Betlejem".
Chór czasami występuje wspólnie z zespołem szantowym "Ryczące Dwudziestki", którego członkiem jest dyrygent chóru – Andrzej Marciniec.
Osiągnięcia.
Chór na swym koncie zebrał wiele wyróżnień oraz nagród, a niektóre z nich to:
Tournée.
Chór odbył również serię tournée zagranicznych, między innymi:

</doc>
<doc id="1659929" url="https://pl.wikipedia.org/wiki?curid=1659929" title="Wybory prezydenckie w Algierii w 2009 roku">
Wybory prezydenckie w Algierii w 2009 roku

Wybory prezydenckie w Algierii odbyły się 9 kwietnia 2009 roku. Zwyciężył w nich urzędujący prezydent Algierii Abdelaziz Buteflika zdobywając 90,24% głosów. Frekwencja wyniosła 74,54%.

</doc>
<doc id="1659931" url="https://pl.wikipedia.org/wiki?curid=1659931" title="Centralne Zrzeszenie Klasowych Związków Zawodowych">
Centralne Zrzeszenie Klasowych Związków Zawodowych

Centralne Zrzeszenie Klasowych Związków Zawodowych, od 1931, Centrala Zjednoczenia Klasowych Związków Zawodowych – prosanacyjna centrala związków zawodowych działająca w okresie 1928 – 1939, powstała wskutek rozłamu w Związku Stowarzyszeń Zawodowych. Wskutek rozłamu w 1931 zorganizowanego przez Jędrzeja Moraczewskiego stała się nieznaczącą organizacją związkową. Zaprzestała działalności w 1939.
Historia.
Centrala powstała jako konsekwencja rozłamu w Polskiej Partii Socjalistycznej i wyodrębnieniu się PPS – dawna Frakcja Rewolucyjna. Rozłam polityczny spowodował również rozłam w klasowym Związku Stowarzyszeń Zawodowych, który opuściły organizacje – głównie w Warszawie – związane z Rajmundem Jaworowskim. Centrala została powołana 30 października 1928 na konferencji zarządów głównych dziesięciu związków. Wyłoniono wówczas Zarząd w składzie: Wacław Preis (prezes), Józef Niski, Edmund Morawski, Stanisław Celejewski (wiceprezesi), Zygmunt Gardecki (sekretarz generalny. IV (I) Kongres odbył się w 30 maja – 1 czerwca 1929. Centrala zrzeszała wówczas ok. 65 tys. członków. Przewodniczącym ponownie został Wacław Preis, wiceprezesem Antoni Pączek, sekretarzem generalnym Zygmunt Gardecki, zaś skarbnikiem Władysław Koszla.
Od grudnia 1930 w centrali w wyniku podziały funkcjonowały podwójne władze. Jednej grupie CZKZZ, przewodniczył Jędrzej Moraczewski, sekretarzem był Zygmunt Gardecki. Drugą grupą CZKZZ kierował Rajmund Jaworowski, a sekretarzem generalnym był Adam Szczypiorski. Pod hasłem niezależności i bezpartyjności związków zawodowych – działając z inspiracji BBWR, Moraczewski doprowadził do ostatecznego rozłamu w CZKZZ w marcu 1931 r. odbywając odrębny Kongres reprezentujący ponad 50% dotychczasowego składu centrali. W maju 1931 grupa ta doprowadziła do utworzenia nowej centrali Związku Związków Zawodowych (ZZZ).
W marcu 1931 r. odbył się jednocześnie V (II) Kongres CZKZZ, który uznając PPS dawną Frakcję Rewolucyjną za bratnią organizację wyłonił nowe władze w składzie: Rajmund Jaworowski – prezes, Edmund Morawski, Wacław Preis – wiceprezesi, Adam Szczypiorski – sekretarz generalny, Władysław Mendin – skarbnik. Dla odróżnienia od związków Moraczewskiego (działały bowiem równoległe dwie centrale o tej samej nazwie), przyjęto nazwę Centrala Zjednoczenia Klasowych Związków Zawodowych.
Ostatni VI(III) Kongres odbył się 7 marca 1937, na którym wyłoniono władze w składzie Rajmund Jaworowski – prezes, Adam Szczypiorski – wiceprezes, Stefania Gliszczyńska – sekretarz generalny, Jan Klępiński – skarbnik. 
W 1939 r. Centrala zaprzestała funkcjonowania.
Organizacje wchodzące w skład CZKZZ.
W 1933 Centrala zrzeszała 20 związków, 52 tys. członków, w tym 28,4 tys. płacących składki. Do najsilniejszych organizacji należały:
Prasa.
Centrala wydawała pismo „Hasło” (od lutego 1931 do grudnia 1936). Redaktorami byli kolejno: Adam Szczypiorski, Antoni Wróblewski, Władysław Oleś.

</doc>
<doc id="1659932" url="https://pl.wikipedia.org/wiki?curid=1659932" title="Michał Mioduszewski">
Michał Mioduszewski

Michał Marcin Mioduszewski (ur. 16 września 1787 w Warszawie, zm. 30 maja 1868 w Krakowie) – polski prezbiter katolicki ze Zgromadzenia Księży Misjonarzy św. Wincentego a Paulo, kompozytor, zbieracz pieśni religijnych.
Studia filozoficzne i teologiczne odbył w seminarium duchownym przy kościele św. Krzyża w Warszawie, gdzie przyjął święcenia kapłańskie. Zajmował się pracą dydaktyczną w seminariach duchownych w Warszawie, Włocławku oraz w Krakowie. W latach 1820–25 pełnił funkcję dyrektora Seminarium Misjonarskiego na Stradomiu, równocześnie ucząc liturgiki, dogmatyki, śpiewu gregoriańskiego. Wykładał teologię na Uniwersytecie Jagiellońskim.
W latach 30. XIX w. rozpoczął szeroko zakrojoną akcję zbierania pieśni kościelnych, ich opracowania, a następnie wydania w postaci obszernego i wyczerpującego dzieła "Śpiewnik kościelny, czyli pieśni nabożne z melodiami w Kościele katolickim używane". Dzieło składa się z tomu głównego (I wyd. 1838), kilku "Dodatków do Śpiewnika…" oraz zbioru kolęd "Pastorałki i kolędy z melodiami czyli piosnki wesołe ludu w czasie świąt Bożego Narodzenia po domach śpiewane". Zbiór pieśni miał mieć charakter użytkowy – dla śpiewania po domach i upowszechnienia, zanikających już wtedy dawnych wariantów pieśni, sięgających czasów średniowiecznego chorału gregoriańskiego. Spuściznę naukową i zbiory pieśni przekazał na własność księżom misjonarzom w Warszawie. 
Zmarł w wieku 81 lat w Krakowie, spoczął w grobowcu księży misjonarzy na cmentarzu Rakowickim.
Znaczenie.
Jako autor śpiewników kościelnych przyczynił się do rozwoju polskiej muzyki liturgicznej. Zapoczątkował zbieranie na większą skalę pieśni religijnych na terenach polskich. Jego zbiór pieśni stał się wzorem i odniesieniem dla kolejnych zbieraczy, takich jak Oskar Kolberg, a źródłem materiału słownego i muzycznego dla twórców takich, jak Stanisław Moniuszko, Wincenty Pol, Zygmunt Noskowski, Witold Lutosławski. Niektóre pieśni spisywał z przekazu ustnego, notując warianty nieobecne dotąd w zapisie nutowym. Jego zapisy pieśni ludowych są przedmiotem badań etnomuzykologów.

</doc>
<doc id="1659937" url="https://pl.wikipedia.org/wiki?curid=1659937" title="Venice Baroque Orchestra">
Venice Baroque Orchestra

Venice Baroque Orchestra – włoski zespół specjalizujący się głównie w wykonaniach muzyki dawnej, założony w 1997 przez Andrea Marcona.
Współpracował z wieloma, światowej sławy artystami, m.in. z Giuliano Carmignolą, Cecilią Bartoli, Magdaleną Kožená, Rominą Basso, Simone Kermes, Anną Netrebko, Andreasem Schollem czy Viktorią Mullovą.
Za swe nagrania otrzymał szereg nagród, wśród których można wymienić Diaspason d’Or, Choc du Monde de la Musique, Echo Preis czy Edison Award.
10 kwietnia 2009 wystąpił razem z Sarą Mingardo w Filharmonii Krakowskiej w ramach festiwalu Misteria Paschalia.

</doc>
<doc id="1659947" url="https://pl.wikipedia.org/wiki?curid=1659947" title="No Mercy, No Fear">
No Mercy, No Fear

No Mercy No Fear – drugi, oficjalny mixtape amerykańskiego rapera 50 Centa i zespołu G-Unit. Został umieszczony na 5. miejscu rankingu "Top 20 Mixtapes", magazynu XXL.

</doc>
<doc id="1659948" url="https://pl.wikipedia.org/wiki?curid=1659948" title="Lubinieckie">
Lubinieckie

Lubinieckie – jezioro w województwie lubuskim, w powiecie świebodzińskim, w gminie Świebodzin, na Pojezierzu Łagowskim w pobliżu Świebodzina.
Hydronimia.
Do 1945 roku jezioro nazywane było "Merzdorfer See". 17 września 1949 roku wprowadzono nazwę "Lubinickie". Obecnie państwowy rejestr nazw geograficznych jako nazwę główną jeziora podaje "Lubinieckie", jednocześnie wymienia nazwy oboczne: "Jezioro Lubinieckie" oraz "Jezioro Poznańskie". Według spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Lubinieckie".
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 79,4 ha. Średnia głębokość zbiornika wodnego to 2,5 m, a maksymalna – 5,9 m. Lustro wody znajduje się na wysokości 72,6 m n.p.m. Objętość jeziora wynosi 1981,3 tys. m³. Natomiast A. Choiński określił poprzez planimetrowanie na mapach 1:50 000 wielkość jeziora na 67,5 ha.
Według Mapy Podziału Hydrograficznego Polski jezioro leży na terenie zlewni szóstego poziomu "Zlewnia jez. Lubinieckiego". Identyfikator MPHP to 156823.
Zagospodarowanie.
W systemie gospodarki wodnej jezioro tworzy jednolitą część wód o kodzie PLLW10033. Administratorem wód jeziora jest Regionalny Zarząd Gospodarki Wodnej we Wrocławiu. Utworzył on obwód rybacki, który obejmuje między innymi wody jeziora Lubinieckiego oraz wody rzeki Lubinica na odcinku od linii prostej łączącej punkt położony u zbiegu prawego brzegu rzeki Lubinica i brzegu jeziora Lubinieckiego z punktem położonym u zbiegu lewego brzegu rzeki Lubinica i brzegu jeziora Lubinieckiego do linii prostej łączącej punkt położony u zbiegu lewego brzegu rzeki Lubinica i prawego brzegu rzeki Gniła Obra z punktem położonym u zbiegu prawego brzegu rzeki Lubinica i prawego brzegu rzeki Gniła Obra (Obwód rybacki Jezioro Lubinickie na rzece Lubinica nr 3). Gospodarkę rybacką na jeziorze prowadzi państwowe Gospodarstwo Rybackie w Zbąszyniu.
Czystość wód i ochrona środowiska.
Jezioro Lubinieckie jest bardzo zanieczyszczonym zbiornikiem, głównie z powodu zmagazynowanych w okolicach jego dopływu osadów ze ścieków pochodzących z czasów przed zbudowaniem oczyszczalni ścieków dla Świebodzina. Badania prowadzone od lat 50. XX wieku wykazywały stałe pogarszanie się czystości jeziora. Powodem takiego stanu rzeczy był fakt, że jezioro podobnie jak pobliskie jezioro Zamecko, pełniło funkcję osadnika ścieków dla pobliskiego Świebodzina. W latach 70. stwierdzono całkowite wymarcie ichitofauny. Dalszą degradację jeziora powstrzymało wybudowanie i stopniowe unowocześnianie zlokalizowanej w jego pobliżu oczyszczalni ścieków. Obecnie następuje powolna poprawa jakości wód jeziora, w związku z czym zaczyna być ono wykorzystywane przez okolicznych wędkarzy i gospodarstwo rybackie. Badania z 2015 roku zaliczyły wody jeziora do V klasy jakości, natomiast badania z 2018 roku wykazały poprawę i sklasyfikowały jakość wód do IV klasy. Przeźroczystość wód jeziora w 2018 roku wynosiła 0,7 metra. W 2021 roku ponownie przeprowadzono badania jeziora, zaliczając jego wody do V klasy jakości, przeźroczystość wód wynosiła 0,5 metra.
Jezioro Lubinieckie w wyniku badań z 1992 roku zostało zakwalifikowane jako bardzo narażone na degradujące wpływy zewnętrzne, w związku z czym zostało zaliczone do jezior pozaklasowych pod tym względem. Powodem tego jest nieduża objętość epilimnionu, bardzo wysoki procent wymiany wód w ciągu roku, mała objętość w porównaniu do długości linii brzegowej, niewielka głębokość średnia oraz brak stratyfikacji termicznej wód.
Jezioro nie jest objęte żadną formą ochrony przyrody.

</doc>
<doc id="1659950" url="https://pl.wikipedia.org/wiki?curid=1659950" title="Elvis has left the building">
Elvis has left the building

Elvis has left the building – fraza, która często padała z ust spikerów pod adresem publiczności na koniec koncertów Elvisa Presleya. Wypowiedzenie tych słów miało na celu rozproszenie fanów oczekujących na bis. Po raz pierwszy usłyszano ten zwrot w 1956 roku, kiedy został on wypowiedziany przez managera Horace’a Lee Logana.
Frazę wymyślił Al Dvorin - lider zespołu towarzyszącego Elvisowi. Lee Logan pierwszy raz wypowiedział ją po koncercie w Houston 15 grudnia 1956. Weszła ona do kultury masowej. Nagrano dwa filmy o tym tytule (jeden z nich to dokument o życiu Elvisa). Frank Zappa umieścił piosenkę pod tytułem "Elvis Has Just Left the Building" na koncertowym albumie "Broadway the Hard Way". Taki tytuł nosi również album zespołu Old Dogs. Słowa te krzyczą kibice Pittsburgh Penguins po zwycięstwie ich hokeistów, wypowiedział je również Will Smith w filmie "Dzień Niepodległości". Są one hasłem sobowtórów Presleya. W grze komputerowej "Grand Theft Auto II" napis ten pojawiający się na ekranie oznacza premię za zabicie w odpowiednio szybkim czasie wszystkich członków chodzącego po mieście klanu Elvisa.

</doc>
<doc id="1659952" url="https://pl.wikipedia.org/wiki?curid=1659952" title="Puchar Świata w saneczkarstwie 2002/2003">
Puchar Świata w saneczkarstwie 2002/2003

26. sezon Pucharu Świata w saneczkarstwie 2002/2003 rozpoczął się 18 listopada 2002 w amerykańskim Park City. Ostatnie zawody z tego cyklu odbyły się 9 lutego 2003 w niemieckim Winterbergu. Najważniejszą imprezą sezonu były Mistrzostwa Świata.
Puchar Świata rozegrany został w 7 miastach, 5 krajach, na 2 kontynentach. Najwięcej konkursów odbyło się w Niemczech: Oberhof, Altenberg, Winterberg.
W klasyfikacji generalnej jedynek kobiet bezkonkurencyjne były Niemki. Pierwsze miejsce zajęła Sylke Otto, która sześciokrotnie wygrywała zawody, a raz zajęła drugie miejsce. W jedynkach mężczyzn po raz pierwszy zwyciężył Austriak Markus Kleinheinz, który wygrał tylko jedne zawody, ale za to w pozostałych zawsze stał na podium. Zaraz za jego plecami znaleźli się Niemiec Georg Hackl oraz Włoch Armin Zöggeler. W dwójkach mężczyzn trzeci sukces odnieśli Amerykanie Mark Grimmette i Brian Martin. W pokonanym polu zostawili Niemców Patrica Leitner i Alexandra Rescha oraz parę austriackich kuzynów Markusa i Tobiasa Schieglów.

</doc>
<doc id="1659953" url="https://pl.wikipedia.org/wiki?curid=1659953" title="Kościół Narodzenia Najświętszej Maryi Panny w Kopienicy-Łubiu">
Kościół Narodzenia Najświętszej Maryi Panny w Kopienicy-Łubiu

Kościół Narodzenia NMP w Kopienicy-Łubiu jest położony na Górnym Śląsku w diecezji gliwickiej.
Pierwszy kościół jest wzmiankowany w 1337. Obecny kościół pochodzi z XVI w. został uszkodzony w wyniku pożaru i przebudowany przez Mikołaja Otysława w latach 1730-39. Na murze kościoła widnieje pamiątkowa tablica z 1710, poświęcona właścicielowi wsi i budowniczemu świątyni, Mikołajowi Otysławowi z Kopienicy.
Linki zewnętrzne.
Informacje o parafii i kościele na stronie diecezji gliwickiej

</doc>
<doc id="1659955" url="https://pl.wikipedia.org/wiki?curid=1659955" title="Krzyż Zasługi dla Duchownych Wojskowych">
Krzyż Zasługi dla Duchownych Wojskowych

Krzyż Zasługi dla Duchownych Wojskowych (niem. "Verdienstkreuz für Militärgeistliche" wzgl. "Geistliches verdienstkreuz, GVK") – odznaczenie Cesarstwa Austrii i C. i K. monarchii, nadawane od 1801 do 1918.
Historia i oznaka.
Potoczne zwane "Krzyżem Piis Meritis" (od swej dewizy: "pobożne zasługi") odznaczenie zostało ustanowione 23 listopada 1801 przez ostatniego cesarza Świętego Cesarstwa Rzymskiego Franciszka II jako krzyż zasługi dla wojskowych duchownych wyznań chrześcijańskich, którzy "wyróżnili się poprzez szczególnie sumienne i przykładne wypełnianie obowiązków wojskowych duchownych na polu bitwy lub w czasie pokoju".
Odznaczenie posiadało dwie klasy, Krzyż Złoty i Srebrny. Oznaką był krzyż łaciński trójlistny, obustronnie emaliowany na biało. W medalionie środkowym awersu znajdował się napis "Piis meritis" w niebieskim polu, w 1859 Krzyż Złoty otrzymał biały medalion środkowy z tym samym napisem. W przypadku zasług zdobytych na polu bitwy od 1916 wstążkę orderową ozdabiano dwoma skrzyżowanymi mieczami złotymi lub srebrnymi.
Krzyż noszony był na białej wstążce z czerwonymi paskami, wiązanej w trójkąt zgodnie z tradycją austriacką. Od 1911 krzyż uzyskany w czasie pokoju noszono na białej wstążce.
Odznaczeni.
Krzyżem zostali odznaczeni polscy duchowni: Antoni Matejkiewicz, Józef Panaś oraz grupa duchownych w 1916.

</doc>
<doc id="1659956" url="https://pl.wikipedia.org/wiki?curid=1659956" title="Derek Warwick">
Derek Warwick

Derek Stanley Arthur Warwick (ur. 27 sierpnia 1954) – brytyjski kierowca wyścigowy.
Kariera.
W Formule 3 wystartował bardzo wcześnie, ale dopiero po kilku latach (w 1978) zdobył tytuł mistrzowski. Dało mu to przepustkę do startów w Formule 1. W latach 1979-1980 był kierowcą testowym, a w 1981-1983 wyścigowym zespołu Toleman. W pierwszym sezonie startów ani razu nie zakwalifikował się do wyścigu, a w drugim nie ukończył ani jednej eliminacji. Początek sezonu 1983 przyniósł wyścigi ukończone poza punktowaną szóstką. Jednak w czterech ostatnich wyścigach Warwick zdobywał punkty (łącznie 9), co dało mu 14. miejsce w klasyfikacji kierowców i kontrakt z mocniejszym zespołem – Renault F1. Sezon 1984 miał bardzo udany. 4 razy stał na podium, 2 razy uzyskał najlepszy czas okrążenia i na koniec sezonu był 7. z 23 punktami na koncie. Następny sezon miał słabszy, przeszedł z Renault do zespołu Brabham, gdzie nie punktował, a następnie do Arrows. Tam też rzadko punktował, choć równa jazda dała mu 8. miejsce na koniec sezonu 1988. Po sezonie 1990 spędzonym w Lotusie odszedł z F1.
Przez kolejne 2 lata startował w mistrzostwach świata samochodów sportowych, zdobywając w 1992 roku tytuł mistrzowski wraz z Yannickiem Dalmasem. W 1993 powrócił do Formuły 1 w barwach Footworka, ale był to powrót nieudany i zakończył się po roku słabych startów.
W 1995 wystartował w Brytyjskich Mistrzostwach Samochodów Turystycznych (BTCC) w zespole Alfy Romeo. Kolejne podejście do BTCC zaliczył w latach 1997-1998 w barwach Vauxhalla obsługiwanego przez zespół Triple Eight Race Engineering którego był współzałożycielem.

</doc>
<doc id="1659958" url="https://pl.wikipedia.org/wiki?curid=1659958" title="Tadeusz Godlewski (nauczyciel)">
Tadeusz Godlewski (nauczyciel)

Tadeusz Godlewski (ur. 4 stycznia 1937 w miejscowości Czaje) – polski polityk i nauczyciel, poseł na Sejm I kadencji.
Życiorys.
Ukończył studia w Wyższej Szkole Pedagogicznej w Olsztynie. Do czasu przejścia na emeryturę pracował jako nauczyciel fizyki. W 1980 był założycielem oświatowej „Solidarności” w Ostrołęce, a także pierwszym przewodniczącym oddziału związku w tym mieście. Po wprowadzeniu stanu wojennego w grudniu 1981 został internowany, zwolniono go w lutym 1982. Zajmował się działalnością opozycyjną, w tym kolportażem wydawnictw drugiego obiegu. W listopadzie 1982 został tymczasowo aresztowany za tę działalność, zwolniono go po kilku miesiącach, skazano go wówczas na karę pozbawienia wolności z warunkowym zawieszeniem jej wykonania oraz na karę grzywny.
Od 1991 do 1993 sprawował mandat posła na Sejm I kadencji. Został wybrany w okręgu ciechanowsko-łomżyńsko-ostrołęckim z listy Wyborczej Akcji Katolickiej. Był członkiem Klubu Parlamentarnego Zjednoczenia Chrześcijańsko-Narodowego. Zasiadał w Komisji Mniejszości Narodowych i Etnicznych. Po 1993 nie angażował się w działalność polityczną.

</doc>
<doc id="1659964" url="https://pl.wikipedia.org/wiki?curid=1659964" title="Wybory do PE">
Wybory do PE



</doc>
<doc id="1659965" url="https://pl.wikipedia.org/wiki?curid=1659965" title="Czartak (przystanek kolejowy)">
Czartak (przystanek kolejowy)

Czartak – rozebrany przystanek kolejowy w województwie małopolskim, w Polsce, na rozebranym odcinku linii Trzebinia – Skawce, w przysiółku należącym do Jaroszowic. Przystanek został zlikwidowany w 1992 w związku z budową Zbiornika Świnna Poręba.

</doc>
<doc id="1659966" url="https://pl.wikipedia.org/wiki?curid=1659966" title="Dendrocolaptinae">
Dendrocolaptinae



</doc>
<doc id="1659967" url="https://pl.wikipedia.org/wiki?curid=1659967" title="Ellenhausen">
Ellenhausen

Ellenhausen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).

</doc>
<doc id="1659970" url="https://pl.wikipedia.org/wiki?curid=1659970" title="Henryk Klata">
Henryk Klata

Henryk Klata (ur. 7 listopada 1942 w miejscowości Kolonia Ossa) – polski ekonomista i polityk, poseł na Sejm I kadencji.
Życiorys.
W okresie PRL działał w opozycji. Należał do Ligi Narodowo-Demokratyczej. 7 maja 1960 wraz z innymi młodymi ludźmi został aresztowany, a 29 maja 1961 skazany na karę 10 miesięcy pozbawienia wolności. W 1978 ukończył studia na Wydziale Planowania i Statystyki Szkoły Głównej Planowania i Statystyki w Warszawie. Pracował jako księgowy i ekonomista.
W 1991 uzyskał mandat posła na Sejm I kadencji. Został wybrany z listy ogólnopolskiej kandydatów w okręgu ciechanowsko-łomżyńsko-ostrołęckim z ramienia Wyborczej Akcji Katolickiej. Był członkiem Klubu Parlamentarnego Zjednoczenia Chrześcijańsko-Narodowego oraz Komisji Samorządu Terytorialnego. W 1992 ubiegał się o stanowisko prezesa Najwyższej Izby Kontroli. W 1993 nie kandydował w kolejnych wyborach parlamentarnych. Był dyrektorem departamentu w Narodowym Banku Polskim.
Działał również w samorządzie lokalnym, do 1998 zasiadał w radzie Bielan. Później nie angażował się w działalność polityczną. W 2010 poparł kandydaturę Marka Jurka w wyborach prezydenckich i wszedł w skład jego społecznego komitetu poparcia. 
W 2008 został odznaczony odznaką honorową „Za zasługi dla bankowości Rzeczypospolitej Polskiej”.

</doc>
<doc id="1659972" url="https://pl.wikipedia.org/wiki?curid=1659972" title="Ewighausen">
Ewighausen

Ewighausen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Po raz pierwszy wzmiankowana w XIV wieku jako "Ebichusin", "Ebeckhusen" lub też "Ewighusen".

</doc>
<doc id="1659973" url="https://pl.wikipedia.org/wiki?curid=1659973" title="Streyf">
Streyf

Streyf - jest piątym studyjnym albumem muzycznym grupy Riger. Wydany 17 kwietnia 2009 roku jako CD oraz limitowany digibook w nakładzie 250 sztuk zawierający dwie naszywki, koszulkę oraz naklejkę.

</doc>
<doc id="1659975" url="https://pl.wikipedia.org/wiki?curid=1659975" title="Włókniak stęchły">
Włókniak stęchły

Włókniak stęchły ("Inosperma bongardii" (Weinm.) Matheny &amp; Esteve-Rav.) – gatunek grzybów z rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inosperma, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1836 r. Johann Anton Weinmann nadając mu nazwę "Agaricus bongardii". Obecną, uznaną przez Index Fungorum nazwę nadali mu w 2019 r. Matheny &amp; Esteve-Rav. przenosząc go do rodzaju "Inosperma".
Synonimy łacińskie:
Andrzej Nespiak w 1990 r. opisał ten gatunek pod nazwą strzępiak bongardowy, Władysław Wojewoda w 2003 r. zaproponował nazwę strzępiak stęchły. Nazwy te stały się niespójne z aktualną nazwą naukową. W 2021 r. Komisja ds. Polskiego Nazewnictwa Grzybów zaproponowała nazwę włókniak stęchły spójną z nową nazwą naukową.
Morfologia.
Średnica 3-5 cm. Początkowo stożkowaty, potem płasko-wypukły. Brzeg cienki, podwinięty tylko u młodych owocników. Powierzchnia sucha i jedwabista, pokryta kosmkami lub włókienkami. Ma barwę płową, jasnobeżowo-oliwkową, do jasnobrązowej. Szczyt nieco ciemniejszy, z odcieniami rdzawymi i wiśniowoczerwonymi, pochodzącymi od zabarwionych na ten kolor włókienek.
Szerokie, dość grube, przy trzonie nieco zatokowato wycięte i przyrośnięte. Mają barwę od białej do szarooliwkowej lub rdzawej. Po uciśnięciu przebarwiają się na czerwono. Ostrza jasno oszronione.
Wysokość 5-8 cm, grubość 4-9 mm, walcowaty, z nieco zgrubiałą podstawą, początkowo pełny. Powierzchnia u młodych owocników biaława i włóknista, u starszych na białawym tle występują włókienka lub łuski o barwie od szaroochrowej do czerwonobrązowej. Po uszkodzeniu czerwienieje. Występuje na nim biała i szybko zanikająca zasnówka.
Białawy, po przekrojeniu, lub w miejscach wygryzionych przez larwy owadów wolno czerwieniejący.Ma łagodny smak i zapach słodkawo owocowy.
Zarodniki eliptyczno-fasolkowate lu migdałowate, gładkie, o rozmiarach 9,5–14 × 6–8 µm. Mają ścianę o grubości do 1,5 µm i posiadają jedną kroplę tłuszczu wewnątrz. Podstawki o rozmiarze 35–40 × 8–10 µm. W hymenium występują cienkościenne, hialinowe cystydy o maczugowatym lub nieco główkowatym kształcie. Są nieco dłuższe od podstawek i zazwyczaj występują pęczkami.
Występowanie i siedlisko.
Opisano występowanie głównie w Europie. Jest tutaj szeroko rozprzestrzeniony. Poza Europą podano jego stanowiska tylko w Maroku i w Kolumbii Brytyjskiej w Kanadzie. W piśmiennictwie naukowym na terenie Polski do 2003 r. odnotowano ok. 10 stanowisk.
Rośnie na ziemi w lasach liściastych i mieszanych oraz w parkach. Pojawia się od lipca do października.

</doc>
<doc id="1659976" url="https://pl.wikipedia.org/wiki?curid=1659976" title="USS Plunger (1897)">
USS Plunger (1897)

USS Plunger – pierwszy okręt podwodny zbudowany dla Marynarki Wojennej Stanów Zjednoczonych. Z powodu wady napędu nigdy nie został włączony do służby.
Napędzany maszyną parową okręt o wyporności 149 ton, skonstruowany został przez Johna Hollanda i wybudowany w stoczni Columbian Iron Works na podstawie kontraktu z 1895 roku. Skomplikowana maszyneria okrętu okazała się niezdolna do pracy i okręt nie został zaakceptowany do służby w marynarce. Ostatecznie kontrakt został anulowany w 1900 roku, jednak zapłacona już cena została zaliczona na poczet nowego okrętu USS "Plunger" (SS-2). Oryginalny "Plunger" został zachowany przez Holland Torpedo Boat Company. W związku z zamiarem rekonstrukcji, jednostka pozostawała w stanie nieaktywności aż do pocięcia na złom w 1917 roku.
Bibliografia.
"USS Plunger (Submarine, built under 1895 contract, but not accepted for service") 

</doc>
<doc id="1659977" url="https://pl.wikipedia.org/wiki?curid=1659977" title="Rajd Dakar 1984">
Rajd Dakar 1984

Rajd Dakar 1984 – szósta edycja Rajdu Paryż-Dakar. Wystartował 1 stycznia 1984 z Paryża i zakończył się 20 stycznia 1984 w Dakarze. W rajdzie wystartowało 116 motocykli, 258 samochodów i 31 ciężarówek.
Ostatecznie rywalizację ukończyło 53 motocykle, 92 samochody i 12 ciężarówek. Całkowita długość trasy wynosiła 12 000 km, w tym 5882 km odcinków specjalnych. Rajd ten został rozszerzony o tereny Gwinei, Wybrzeża Kości Słoniowej, Sierra Leone i Mauretanii.

</doc>
<doc id="1659978" url="https://pl.wikipedia.org/wiki?curid=1659978" title="Port lotniczy Lukla">
Port lotniczy Lukla

Port lotniczy Lukla (IATA: LUA, ICAO: VNLK) – mały port lotniczy w Lukla, we wschodnim Nepalu. Położony jest na wysokości 2860 m n.p.m.

</doc>
<doc id="1659979" url="https://pl.wikipedia.org/wiki?curid=1659979" title="AdBlue">
AdBlue

AdBlue – nazwa handlowa wysokiej czystości 32,5% wodnego roztworu mocznika. AdBlue to zarejestrowany znak towarowy należący do organizacji Verband der Automobilindustrie (VDA). Produkt stosowany w branży motoryzacyjnej jako reduktor w celu rozłożenia w katalizatorze SCR (ang. "Selective Catalytic Reduction" – "Selektywna Redukcja Katalityczna") szkodliwych dla środowiska tlenków azotu. W technologii SCR AdBlue jest kierowany pod wysokim ciśnieniem na strumień spalin w katalizatorze, gdzie zachodzi redukcja szkodliwych dla atmosfery tlenków azotu na azot oraz wodę.
Wyprodukowany zgodnie z normami ISO 22241, AdBlue nie jest substancją zaliczaną do niebezpiecznych ani groźnych dla środowiska. Nie jest też palny, wybuchowy, ani szkodliwy dla zdrowia. Zużycie AdBlue wynosi równowartość ok. 4–5% ilości zużytego oleju napędowego, w zależności od typu silnika (spełniającego normę Euro IV, Euro V lub Euro VI).
Normy unijne.
AdBlue znalazło zastosowanie w systemach SCR w przemyśle motoryzacyjnym w związku z nowymi legislacjami unijnymi regulującymi normy emisji spalin w silnikach Diesla. Od 1 października 2006 roku samochody o tonażu powyżej 3,5 tony obowiązują normy redukcji emisji spalin "EURO 4", a od 1 października 2009 – "Euro 5". Zgodnie z normą "EURO 5" emisja szkodliwych tlenków azotu została zredukowana o 60%, a cząstek stałych ("PM") o co najmniej 80%. Od 1 września 2014 roku od wszystkich nowych pojazdów ciężarowych i osobowych z silnikiem Diesla wymagane jest spełnienie "EURO 6", gdzie dopuszczalna emisja tlenków azotu wynosi 80 mg/km ("EURO 5 – 180 mg/km"). Od 1 września 2015 r. dotyczy to także rejestracji oraz sprzedaży nowych pojazdów.
Warunki przechowywania.
AdBlue jest korozyjny, dlatego też do jego dystrybucji konieczne są specjalne zbiorniki, pompy, węże i pistolety.
W temperaturze poniżej −11,5 °C ulega procesowi krystalizacji. Choć proces krystalizacji jest procesem odwracalnym, to wywołuje on wiele problemów natury technicznej, przez co nie nadaje się do użycia i dystrybucji. Pozostający roztwór ma mniejsze stężenie, osiadające kryształki zatykają instalację, a warstwy skrystalizowanego na dnie zbiorników mocznika są trudne do rozpuszczenia.
Produkcja.
Potencjał produkcyjny AdBlue w Unii Europejskiej to 13 lokalizacji zintegrowanych (fabryki chemiczne produkujące mocznik) i około 50 mieszalni, w których AdBlue produkowane jest z wykorzystaniem mocznika (kupowanego) w postaci granulowanej i wody zdemineralizowanej.
W Polsce AdBlue produkują: Grupa Azoty Zakłady Azotowe „Puławy” S.A. (100 tys. t/r), Grupa Azoty Zakłady Azotowe Kędzierzyn S.A. – 50 tys. t/r, Grupa Azoty Zakłady Chemiczne „Police” S.A. – 100 t/r. Największym producentem AdBlue na świecie jest skandynawski koncern Yara. Fabryki należące do firmy Yara, w których produkuje się AdBlue w Europie, znajdują się w Holandii (Sluiskil), Niemczech (Brunsbüttel) i we Włoszech (Ferrara). Największe zdolności produkcyjne posiada fabryka Yary w Holandii – 200 tys. t/r. Inne zagraniczne firmy wytwarzające AdBlue to Borealis (Austria) – 80 tys. t/r, Duslo Sala (Agrofert – Słowacja) – 120 mln l/r, Fertiberia (Hiszpania) – ok. 100 tys. t/r, BASF (Niemcy) – 100 tys. t/r, Achema (Litwa) – 30 tys. t/r, SKW Piesteritz (Niemcy) ze zdolnościami w zakresie mocznika na poziomie 1 mln t/r.

</doc>
<doc id="1659981" url="https://pl.wikipedia.org/wiki?curid=1659981" title="Lok Sabha">
Lok Sabha

Lok Sabha (dewanagari लोकसभा, ang. "House of People", pol. "Izba Ludowa") – niższa izba indyjskiego parlamentu federalnego.
W jej skład może wchodzić maksymalnie 552 członków (550 wybieranych w wyborach powszechnych i 2 mianowanych przez prezydenta). Kadencja Izby Ludowej trwa 5 lat i może zostać wydłużona o rok (w przypadku wprowadzenia stanu wyjątkowego i najwyżej 6 miesięcy po odwołaniu owego stanu).
Obecnym speakerem Lok Sabhy jest Om Birla z Indyjskiej Partii Ludowej. Jej aktualny skład pochodzi z wyborów w 2019.

</doc>
<doc id="1659984" url="https://pl.wikipedia.org/wiki?curid=1659984" title="Jerzy Matyjek">
Jerzy Matyjek

Jerzy Matyjek (ur. 14 listopada 1926 w Radziejowicach, zm. 31 stycznia 2017) – polski lekarz i polityk, działacz społeczny i katolicki, poseł na Sejm I kadencji.
Życiorys.
Ukończył w 1951 studia na Wydziale Lekarskim Akademii Medycznej w Warszawie. Obronił następnie doktorat z zakresu nauk medycznych.
Zawodowo przez kilkadziesiąt lat pracował jako lekarz. Wraz z żoną Barbarą w latach 60. zaczął angażować się na rzecz upowszechniania naturalnych metod planowania rodziny i ograniczania liczby aborcji. Zainicjował w tym czasie w ramach Klubu Inteligencji Katolickiej w Toruniu sekcję studiów społecznych zajmującą się badaniem katolickiej nauki społecznej. W 1978 został również wybrany na prezesa toruńskiego KIK-u, pełnił tę funkcję do czasu przymusowego rozwiązania organizacji w latach 80.
Włączył się także w działalność opozycyjną. W sierpniu 1980 razem z m.in. swoim zastępcą, Andrzejem Tycem, doradzał Międzyzakładowemu Komitetowi Strajkowemu (reprezentującemu głównie strajkujących pracowników toruńskiego Apatora i przedsiębiorstw z Grudziądza) w przygotowywaniu postulatów i prowadzeniu rozmów z przedstawicielami władz wojewódzkich. Udzielał się także w miejskim Komitecie Obrony Więzionych za Przekonania. Po wprowadzeniu stanu wojennego został internowany na okres od 13 grudnia 1981 do 24 lutego 1982. W 1989 wszedł w skład Komitetu Obywatelskiego w Toruniu. Od października 1990 do grudnia 1991 był ponownie przewodniczącym lokalnego Klubu Inteligencji Katolickiej.
W 1991 uzyskał mandat posła na Sejm I kadencji. Został wybrany w okręgu toruńsko-włocławskim z listy Wyborczej Akcji Katolickiej. Pod koniec kadencji był członkiem Klubu Parlamentarnego Zjednoczenia Chrześcijańsko-Narodowego. Zasiadał w Komisji Zdrowia, a także w czterech podkomisjach. W 1993 bez powodzenia ubiegał się o reelekcję z listy Katolickiego Komitetu Wyborczego „Ojczyzna”. Był później m.in. radnym Torunia (1994–1998). Brał udział w organizowaniu Stowarzyszenia Rodzin Katolickich. Zasiadał w zarządzie SRK diecezji toruńskiej.
Odznaczony Krzyżem Kawalerskim Orderu Odrodzenia Polski (2011) oraz Krzyżem Wolności i Solidarności (2015). Pochowany na cmentarzu Najświętszej Marii Panny w Toruniu. W 2019 imieniem Barbary i Jerzego Matyjków nazwano rondo w Toruniu.

</doc>
<doc id="1659985" url="https://pl.wikipedia.org/wiki?curid=1659985" title="Fort Sarbinowo">
Fort Sarbinowo

Fort Sarbinowo (niem. "Fort Zorndorf") – jeden z czterech fortów Twierdzy Kostrzyn (pozostałe to: Fort Czarnów, Fort Gorgast i Fort Żabice), położony jest w Kostrzynie przy ul. Sportowej, prowadzącej w kierunku wsi Sarbinowo.
Historia.
W 1872 r. Twierdzę Kostrzyn postanowiono przekształcić w twierdzę fortową – to znaczy zaplanowano otoczyć ją wieńcem fortów artyleryjskich, które utrudniałyby przeciwnikowi bliskie podejście do twierdzy głównej i jej ostrzał artyleryjski. Było to zgodne z ówczesnymi tendencjami w budownictwie fortyfikacyjnym. Początkowo (w 1876 r.) planowano wybudowanie ośmiu fortów. Wkrótce jednak liczbę fortów zmniejszono do czterech – plan ten zrealizowano.
Fort Sarbinowo wybudowano w latach 1883–1889. Podstawowym materiałem budowlanym jaki został użyty przy jego konstrukcji była cegła. Spowodowało to, że jego odporność na ostrzał artyleryjski była niewielka. Dlatego też w latach: 1889-90 fort został wzmocniony poprzez wylanie dodatkowej warstwy betonu na sklepieniach najważniejszych budowli fortu. Bardzo szybki rozwój techniki artyleryjskiej w tym okresie sprawił, że pomimo przeprowadzenia tych prac odporność fortu na ostrzał stale ulegała zmniejszeniu, a wartość bojową fortu w 1914 oceniono na bliską zeru.
W czasie I wojny światowej fort nie brał udziału w działaniach bojowych. Urządzono w nim obóz jeniecki, w którym byli przetrzymywani m.in. francuski lotnik Roland Garros i późniejszy radziecki marszałek Michaił Tuchaczewski. Po zakończeniu I wojny światowej w forcie Sarbinowo urządzono obóz przejściowy dla niemieckich optantów (obywateli niemieckiego pochodzenia, zamieszkałych na terenie tworzącej się II Rzeczypospolitej, którzy nie chcieli w niej pozostać).
Podczas II wojny światowej w forcie Sarbinowo urządzono fabrykę amunicji. Po jej zakończeniu teren fortu wykorzystywano do detonowania znalezionej w pobliżu amunicji, co spowodowało zniszczenie części budowli.
W 2006 roku obiekt został zinwentaryzowany w ramach projektu „Baltic Fort Route”.
Opis.
Fort Sarbinowo jest najbardziej imponującym spośród czterech fortów otaczających Twierdzę Kostrzyn. Wyposażony był w 24 działa. Łącznie jego załoga liczyła ok. 600 ludzi w tym kompania piechoty, artylerzyści, saperzy, służby pomocnicze itp. Posiadał dwa wały: wyższy, w centralnej części fortu, przeznaczony dla artylerii i niższy, przeznaczony dla strzelców. Otoczony był suchą fosą o głębokości 6,5 m, szerokości 10,6 m i długości 1082 m. Fort Sarbinowo nigdy nie został użyty bojowo.

</doc>
<doc id="1659986" url="https://pl.wikipedia.org/wiki?curid=1659986" title="Hanna Garbowska">
Hanna Garbowska

Hanna Garbowska, z domu Jabłońska (ur. 28 kwietnia 1977 w Grudziądzu) – polska szachistka, mistrzyni FIDE od 2010 roku, nauczycielka. W 2020 została dyrektorem Zespołu Szkolno-Przedszkolnego im. Partyzantów Kaszubskich w Koleczkowie.
Kariera szachowa.
Największe sukcesy w odniosła na przełomie 80. i 90. lat XX wieku, w kategoriach juniorskich. W 1989 r. zdobyła w Piechowicach tytuł mistrzyni Polski do 12 lat, a w Żychlinie – brązowy medal w kategorii do 15 lat. W latach 1990 (w Toruniu) i w 1991 (w Limanowej) dwukrotnie zajęła II miejsca w mistrzostwach kraju do 14 lat. Kilkukrotnie reprezentowała narodowe barwy na mistrzostwach świata juniorek, największy sukces odnosząc w 1989 r. w Aguadilli, gdzie zdobyła tytuł wicemistrzyni świata w kategorii do 12 lat.
W końcu lat 90. zaprzestała startów w turniejach szachowych, w kolejnych latach kilkukrotnie występując jedynie w rozgrywkach z cyklu drużynowych mistrzostwach Polski (m.in. w 2001 r. w Głogowie w ówcześnie najwyższej klasie, I lidze – w barwach klubu "Gambit" Świecie).
Najwyższy ranking w karierze osiągnęła 1 stycznia 1995 r., z wynikiem 2105 punktów dzieliła wówczas 36-38. miejsce wśród polskich szachistek.

</doc>
<doc id="1659987" url="https://pl.wikipedia.org/wiki?curid=1659987" title="Polynesian Airlines">
Polynesian Airlines

Polynesian Airlines - narodowe samoańskie linie lotnicze z siedzibą w Apii. Wcześniej linie lotnicze obsługiwały połączenia na terenie całego Pacyfiku, ale z ustanowieniem Polynesian Blue przez rząd i Virgin Blue Polynesian Airlines ograniczyło się do obsługi lotów wokół wyspy. Głównym węzłem jest port lotniczy Faleolo.

</doc>
<doc id="1659989" url="https://pl.wikipedia.org/wiki?curid=1659989" title="ORP Kondor (okręt podwodny 2003)">
ORP Kondor (okręt podwodny 2003)



</doc>
<doc id="1659992" url="https://pl.wikipedia.org/wiki?curid=1659992" title="Freilingen (Nadrenia-Palatynat)">
Freilingen (Nadrenia-Palatynat)

Freilingen – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Po raz pierwszy wzmiankowana w XI wieku. jako "Vriligoim". Należała do grafów von Sayn a potem von Wied. Przez miejscowość przebiegała uczęszczana droga handlowa z Kolonii do Frankfurtu (dzisiejsza B8). W 1616 otworzono stację pocztową księstwa Thurn und Taxis. Na przełomie XIX i XX w. powstała działająca do dziś ochotnicza straż pożarna.
Obecnie jest to znany ośrodek turystyczny, oferujący wiele tras pieszych i ścieżek rowerowych. Turyści mogą korzystać także z kąpieliska, campingu i pola golfowego.

</doc>
<doc id="1659993" url="https://pl.wikipedia.org/wiki?curid=1659993" title="Celestino Martínez">
Celestino Martínez

Celestino Martínez - piłkarz argentyński, pomocnik.
Jako gracz klubu CA Independiente wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Martínez zagrał we wszystkich sześciu meczach - z Chile, Paragwajem, Peru, Urugwajem, Brazylią oraz decydującym o mistrzostwie barażu z Brazylią.
Razem z Independiente Martínez zdobył mistrzostwo Argentyny w 1938 i 1939 roku.
Martínez grał także w brazylijskim klubie Fluminense FC.

</doc>
<doc id="1659994" url="https://pl.wikipedia.org/wiki?curid=1659994" title="Celestino Martinez">
Celestino Martinez



</doc>
<doc id="1659995" url="https://pl.wikipedia.org/wiki?curid=1659995" title="Stepówka namibijska">
Stepówka namibijska

Stepówka namibijska ("Pterocles namaqua") – gatunek średniej wielkości ptaka z rodziny stepówek (Pteroclidae), zamieszkujący południową i południowo-zachodnią część Afryki. Nie jest zagrożony.
Taksonomia.
Gatunek monotypowy. Ptaki z północy zasięgu wydzielano dawniej do podgatunku "ngami", a te z południa i południowego wschodu do podgatunku "furva".
Morfologia.
Pulchny, żyjący na ziemi ptak o małej głowie, krótkim dziobie i nogach; długi, zwężający się ogon. Samiec płowobrązowy lub szarobrązowy, żółtawy dookoła oczu, biały i brązowy półksiężyc na piersi; skrzydła nakrapiane szarobrązowo i żółto; lotki I rzędu obramowane czarnym; ogon ciemny; nogi szarawe, częściowo opierzone; dziób szarawy; oczy ciemne. Samica ma więcej koloru żółtawego i jest obficiej upstrzona brązowym, poza policzkami i dolną powierzchnią skrzydeł.
Zasięg występowania.
Południowo-zachodnia i południowa Afryka (południowo-zachodnia Angola, Namibia, południowo-zachodnie Zimbabwe, Botswana i RPA), niezbyt daleko od zbiorników wodnych.
Pożywienie.
Drobne nasiona.
Rozród.
Samica robi płaskie zagłębienie w ziemi, wyścielone częściami roślin i małymi kamykami. 3 kremowe, różowe lub zielone nakrapiane jaja wysiadują oboje rodzice przez 21–31 dni. Pisklęta wylęgają się dobrze wykształcone i prawie natychmiast opuszczają gniazdo. Samiec w specjalnych piórach na brzuchu, w których mieści się wystarczająca ilość wody, przynosi wodę dla piskląt.
Status.
IUCN uznaje stepówkę namibijską za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisywany jest jako pospolity (lokalnie bardzo liczny) w większości zasięgu występowania. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
<doc id="1659999" url="https://pl.wikipedia.org/wiki?curid=1659999" title="Marko Spittka">
Marko Spittka

Marko Spittka (ur. 22 kwietnia 1971 w Dreźnie) – niemiecki judoka.
Na Igrzyskach Olimpijskich w Atlancie w 1996 zdobył brązowy medal w wadze średniej. Uczestnik zawodów w Sydney w 2000. W 1997 został wicemistrzem świata. Ma w swoim dorobku również dwa medale mistrzostw Europy: złoty (1992) i srebrny (1998). Startował w Pucharze Świata w latach 1991–1993 i 1995–2000. Pięciokrotnie był mistrzem Niemiec (1992, 1995, 1996, 1997, 1998).

</doc>
<doc id="1660001" url="https://pl.wikipedia.org/wiki?curid=1660001" title="Katedra w Świdnicy">
Katedra w Świdnicy



</doc>
<doc id="1660003" url="https://pl.wikipedia.org/wiki?curid=1660003" title="Pascual Chavez Villanueva">
Pascual Chavez Villanueva



</doc>
<doc id="1660005" url="https://pl.wikipedia.org/wiki?curid=1660005" title="Rajya Sabha">
Rajya Sabha

Rajya Sabha (hindi राज्यसभा, trl. rājyasabhā, trb. radźjasabha, ang. "Council of States", pol. Izba Stanów, Izba Reprezentantów) – izba wyższa indyjskiego parlamentu federalnego.
Została utworzona 3 kwietnia 1952. Obecnie liczy 250 członków, wybieranych przez parlamenty stanowe, z wyjątkiem 12 mianowanych przez prezydenta. Ta dwunastka reprezentuje najczęściej różne dziedziny kultury. Kadencja izby trwa 6 lat (co 2 lata odnawia się formula_1 składu).
Przewodniczącym Izby Stanów jest z urzędu wiceprezydent Indii. Od 11 sierpnia 2017 stanowisko pełni Venkaiah Naidu.

</doc>
<doc id="1660007" url="https://pl.wikipedia.org/wiki?curid=1660007" title="Goddert">
Goddert

Goddert – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Po raz pierwszy wzmiankowana w XV wieku jako "Godenrode" lub "Goderoth". Należała do grafów von Sayn a potem von Wied i księstwa Nassau.

</doc>
<doc id="1660009" url="https://pl.wikipedia.org/wiki?curid=1660009" title="Launchpad">
Launchpad

Launchpad jest aplikacją sieciową wspierającą rozwój oprogramowania, szczególnie wolnego oprogramowania. Jest on rozwijany i utrzymywany przez firmę Canonical Ltd.
Komponenty.
Składa się on z kilku części: 
Launchpad oparty jest na oprogramowaniu FLOSS, takim jak serwer aplikacji Zope 3 i języku programowania Python.
Projekty korzystające z Launchpad.
Wiele znanych projektów wykorzystuje Launchpad do rozwoju oprogramowania, między innymi:
Wolne oprogramowanie.
21 lipca 2009 roku całe oprogramowanie tworzące Launchpad zostało wydane na licencji GNU AGPL.

</doc>
<doc id="1660010" url="https://pl.wikipedia.org/wiki?curid=1660010" title="Kultura starej Europy">
Kultura starej Europy

Stara Europa – termin wprowadzony przez Mariję Gimbutas na określenie, według niej, stosunkowo jednorodnej i rozpowszechnionej neolitycznej kultury w Europie, w szczególności Malty i przedhistorycznych Bałkanów, którą mieli tworzyć użytkownicy języków przed-indoeuropejskich. 
W swojej książce (1982) "The Goddesses and Gods of Old Europe: 6500–3500 B.C." ("Boginie i bogowie Starej Europy: 6500–3500 p.n.e."), Gimbutas określa te kultury jako "starą Europę". Archeologowie i lingwistycy pracujący w ramach jej hipotezy wskazują na dowody na zmiany związane z początkiem epoki brązu (por. teoria kurhanowa). Dlatego Gimbutas i jej współpracownicy używają określenia „Stara Europa” jako synonimu terminów „Europa neolityczna” oraz „Europa przedindoeuropejska”.
Opis.
Różne grupy na obszarze Europy neolitycznej wykazują podobieństwa. Ludzie żyli w małych, rodzinnych społecznościach, które były bardziej egalitarne niż miasta-państwa lub królestwa późniejszej epoki brązu. Gospodarka była oparta na udomowionych roślinach i zwierzętach, z udziałem zbieractwa i łowiectwa. Ceramika była produkowana ręcznie (bez koła garncarskiego). Było również wiele różnic, na przykład osady w południowo-wschodniej Europie miały około 3000–4000 mieszkańców i były silnie fortyfikowane (np. Sesklo w Grecji), a w Anglii przeważały małe (50–100 osób) i bardzo mobilne grupy pasterskie.
Gimbutas badała okres neolityczny w celu zrozumienia przemian kulturowych na terenie południowych Bałkanów w tym okresie. Według niej, w osiadłych wioskach południowych Bałkanów, społeczeństwo było pokojowe, zorganizowane matriarchalnie, i z boginiami w centrum religii. Kontrastuje ona to z późniejszą kulturę związaną z posługiwaniem się językami indoeuropejskimi: wojowniczym, wędrownym i patriarchalnym, z męskimi bogami w centrum religii (Grecja, Celtowie, Rzym). Używając poszlak z ceramiki, rzeźby i (bardziej kontrowersyjnie) folkloru, Gimbutas wprowadziła nową dziedzinę badań: archeomitologię. Na tej podstawie wyprowadza hipotezę o stosunkowej jednorodności kultury neolitycznej Europy i kontrastuje ją z późniejszymi cechami indoeuropejskimi.
Gimbutas wskazuje również, że niektóre etnonimy odnoszone są od dawna do społeczności przed ekspansją języków indoeuropejskich, a te wywodziły się z wcześniejszych staro-europejskich kultur: Pelazgowie, twórcy kultury minojskiej, Lelegowie, mieszkańcy Iberii, Etruskowie i Baskowie. Również dwa z trzech przed-greckich narodów Sycylii (Sykanowie i Elymianie) prawdopdobnie mówili językami nieindoeuropejskimi. Gimbutas wskazuje na podobieństwa symboli na garnkach i innych przedmiotach i postuluje, że wspólny język mógł być używany w Starej Europie. (Idea wspólnego językowego substratu przedindoeuropejskiego nie jest całkowicie nowa.)
Pochodzenie kultur materialnych na we wschodniej Europie.
W przypadku kultur wschodnich (vinka, lendzielska, ceramiki sznurowej) doszukuje się podobieństw do kultur południowego Uralu (3 000 p.n.e), Ałtaju (5 000 p.n.e.), Bajkału (5 000 p.n.e), Jakucji (4 000 p.n.e), okolic rzeki Amur (5 000 p.n.e.) i Japonii (2 000 p.n.e.) zwracając uwagę na rozciągający się przez wiele tysięcy kilometrów, specyficzny wzór ceramiczny, oraz szczególne podobieństwo zaawansowanych figurek glinianych. 
Genetyka.
We wschodniej Europie u szkieletów z okresu (Vinca, groby jamowe) wykazano istnienie haplogrup N1c1, G2a, C1a, R1a i I2, z kolei na zachodzie (między innymi ceramika sercowa) - R1b i I2. Jednocześnie nie wykazano większych migracji w następnych tysiącleciach, co zasadniczo obaliło teorię o nałożeniu się na siebie dwóch populacji, udowadniając że Celtowie czy Scytowie byli spadkobiercami Starej Europy, a nie ludnością napływową. 

</doc>
<doc id="1660011" url="https://pl.wikipedia.org/wiki?curid=1660011" title="Władysław Żwirek">
Władysław Żwirek

Władysław Żwirek ps. „Wysoki”, „Mały”, „Mirecki” (ur. 15 listopada 1911 we Wnorowie, zm. 24 maja 1946 w Warszawie) – nauczyciel, podporucznik, komendant pow. Chełm NSZ-u.
Życiorys.
Syn Stanisława, urodzony we Wnorowie (gmina Łoniów). Absolwent Centralnego Instytutu Wychowania Fizycznego na warszawskich Bielanach, akademicki mistrz Polski w rzucie oszczepem, nauczyciel. W 1933 r. ukończył Dywizyjny Kurs Podchorążych Rezerwy 2. Dywizji Piechoty Legionów przy 4. Pułku Piechoty Legionów w Kielcach. 
W kampanii wrześniowej 1939 ranny w obronie Lwowa. Na Sandomierszczyźnie działał w Narodowej Organizacji Wojskowej a do 1943 roku był komendantem Obwodu Sandomierskiego Narodowych Sił Zbrojnych. W tym czasie utrzymywał kontakty z oddziałem partyzanckim Jędrusie. Z tego czasu pochodzi opis postaci Władysława Żwirka jednego z partyzantów z oddziału Jędrusiów: „był osobą bardzo mądrą, mimo swojego cichego głosu słowa, które wypowiadał miały wielką siłę”. W latach 1944–1945 był szefem oddziału organizacyjnego Komendy Okręgu Lubelskiego NSZ i NZW oraz Komendy Ziem Wschodnich, od października 1944 do marca 1945 komendant pow. Chełm NSZ.
Został aresztowany w 1945 roku. Wraz z 22 zatrzymanymi był sądzony w „procesie 23” – pierwszym wielkim procesie pokazowym w Polsce Ludowej. Akt oskarżenia zawierał 28 stron fałszywych oskarżeń zaczynał się takim stwierdzeniem: „W okresie lat ciężkiej okupacji niemieckiej, gdy cały naród krwawił w nierównej walce z najeźdźcą niemieckim, znalazły się w Polsce elementy, które nie tylko tej walki nie pojęły a wprost przeciwnie, świadomie odrzuciły program walki z okupantem wysuwając hasło walki z ruchem wyzwoleńczym Narodu Polskiego, dążącym do wywalczenia Wolnej, Niepodległej i demokratycznej Polski”. Akt oskarżenia stwierdzał dalej, że „NSZ działając na rozkaz Rządu Emigracyjnego”, tworzyły na Rzeszowszczyźnie bandy UPA „rekrutujące” się z „nacjonalistów ukraińskich”, zaś na Pomorzu i Śląsku - bandy złożone z Niemców, członków NSDAP.
Przed osądzeniem zatrzymani musieli przejść ciężkie śledztwo. Proces rozpoczął się 14 lutego i odbywał się w przedwojennym teatrze Malickiej w Warszawie, przy ul. Karowej. Brali w nim udział członkowie rodziny skazanych, w przypadku Władysława była to jego szwagierka. Oskarżeni swoją działalność tłumaczyli ponowną utratą przez Polskę suwerenności i ingerencją Sowietów. Wyrok odczytano 19 marca 1946 roku, na karę śmierci skazano 9 osób, w tym Władysława. Wyroki śmierci wykonywano 24 maja 1946 roku od godz. 21.50 do 22.30. Z relacji świadków wynika, że „wprowadzono ich do świńskiego chlewa i każdego pozbawiono życia strzałem w tył głowy. Wszyscy mieli ręce związane do tyłu drutem”. Ciała zawieziono na Pole Mokotowskie i tam zakopano. W miejscu mogił wybudowano bloki mieszkalne.
Grób symboliczny znajduje się na Cmentarzu Wojskowym w Warszawie w Kwaterze „na Łączce”. Jego szczątki odnaleziono w wyniku prac prowadzonych przez Instytut Pamięci Narodowej w październiku 2020 r. w ossuarium cmentarza przy ul. Wałbrzyskiej w Warszawie.
Władysław Żwirek został pośmiertnie odznaczony Krzyżem Narodowego Czynu Zbrojnego postanowieniem Prezydenta RP – Lecha Wałęsy z dnia 7 kwietnia 1995 roku.

</doc>
<doc id="1660012" url="https://pl.wikipedia.org/wiki?curid=1660012" title="Natchez (Missisipi)">
Natchez (Missisipi)

Natchez – miasto w Stanach Zjednoczonych, położone w stanie Missisipi, w Hrabstwie Adams nad rzeką Missisipi. Liczy 14 615 mieszkańców (2019). Założone zostało w 1716 roku i było pierwszą stolicą tego stanu, jest też jednym z najstarszych miast. Duży port morski dostępny dla statków rzecznych. W mieście rozwinął się przemysł drzewny, gumowy oraz spożywczy

</doc>
<doc id="1660014" url="https://pl.wikipedia.org/wiki?curid=1660014" title="Karola Waza">
Karola Waza



</doc>
<doc id="1660016" url="https://pl.wikipedia.org/wiki?curid=1660016" title="Gino Coutinho">
Gino Coutinho

Gino Coutinho (ur. 5 sierpnia 1982 w Den Bosch) – holenderski piłkarz występujący nas pozycji bramkarza.
Kariera klubowa.
Coutinho profesjonalną karierę rozpoczynał w PSV Eindhoven. W jego barwach zadebiutował 6 maja 2001 w wygranym 3-0 pojedynku z FC Den Bosch. W debiutanckim sezonie 2000/2001 rozegrał w sumie cztery spotkania. Z klubem wywalczył mistrzostwo Holandii oraz Superpuchar Holandii. Z PSV wystąpił także w finale Pucharu Holandii, ale przegrał tam z nim po rzutach karnych 3-4. W następnym sezonie w lidze nie zagrał ani razu. Latem 2002 na cały sezon został wypożyczony do FC Den Bosch. Jednak tam również nie zanotował ani jednego spotkania.
W 2003 roku odszedł do NAC Breda. Pierwszy mecz zaliczył 19 października 2003 przeciwko NEC Nijmegen, wygranym 3-0. Przez cały sezon wystąpił tam w trzech meczach. Po jego zakończeniu podpisał kontrakt z Vitesse Arnhem. W nowym klubie zadebiutował 11 lutego 2006 w przegranym 1-4 spotkaniu z SC Heerenveen. Było to jednak jedyne spotkanie rozegrane przez niego w trakcie dwuletniego pobytu w drużynie ze stadionu Gelredome.
W 2006 roku odszedł do drugoligowego FC Den Bosch, którego zawodnikiem był już w sezonie 2002/2003. Pierwszy występ zanotował tam 11 sierpnia 2006 w wygranym 2-0 pojedynku ze Stormvogels Telstar. W sumie w Den Bosch grał przez dwa lata. Rozegrał tam łącznie 14 spotkań.
W 2008 roku podpisał kontrakt z pierwszoligowym ADO Den Haag. W 2014 roku przeszedł do Excelsioru, a w 2015 do AZ Alkmaar. W 2018 roku odszedł do NEC Nijmegen. W latach 2019-2021 grał w klubie Sparta Nijkerk, w którym zakończył karierę.
Kariera reprezentacyjna.
Coutinho jest byłym reprezentantem Holandii U-21. Był uczestnikiem Mistrzostw Świata U-20 w 2001 roku, z których Holandia odpadła po fazie grupowej.

</doc>
<doc id="1660019" url="https://pl.wikipedia.org/wiki?curid=1660019" title="Krümmel (Nadrenia-Palatynat)">
Krümmel (Nadrenia-Palatynat)

Krümmel – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Po raz pierwszy wzmiankowana w XI wieku jako "Crumbele". 
W Krümmel urodził się Hans August Lücker – niemiecki polityk CSU, członek parlamentu europejskiego.

</doc>
<doc id="1660020" url="https://pl.wikipedia.org/wiki?curid=1660020" title="Automatyczny pilot (lotnictwo)">
Automatyczny pilot (lotnictwo)



</doc>
<doc id="1660021" url="https://pl.wikipedia.org/wiki?curid=1660021" title="Władysław Ulanowski">
Władysław Ulanowski

Władysław Ulanowski ps. „Warta”, (ur. w 1921, zm. 24 maja 1946) – polski fotograf, dowódca oddziału PAS
Syn Mateusza. W okresie okupacji niemieckiej w AK, był łącznikiem między strukturami AK a NSZ i Stronnictwem Narodowym. Po zakończeniu wojny nadal w konspiracji, był dowódcą oddziału PAS.
Aresztowany w 1945. Oskarżony o udział w spacyfikowaniu 6 czerwca 1945 wsi Wierzchowiny, choć nigdy tam nie był. 19 marca 1946 razem z sześcioma współtowarzyszami walki skazany w tzw. "procesie lubelskiego PAS” na podst. 1 Dekr. przez Wojskowy Sąd Okręgowy w Warszawie pod przewodnictwem ppłk A. Janowskiego na karę śmierci. Nr sprawy W.1692/46. Prezydent Bierut nie skorzystał z prawa łaski. Stracony wraz ze współskazanymi 24 maja 1946.
Dokładne miejsce jego pochówku jest nieznane. Grób symboliczny znajduje się na Cmentarzu Wojskowym w Warszawie w Kwaterze "na Łączce".

</doc>
<doc id="1660022" url="https://pl.wikipedia.org/wiki?curid=1660022" title="Blackburn (stacja kolejowa)">
Blackburn (stacja kolejowa)

Blackburn – stacja kolejowa w Blackburn, w hrabstwie Lancashire, w Anglii (Wielka Brytania). Stacja położona jest 19 km na wschód od Preston. Jest obsługiwana głównie przez Northern Rail. Na stacja znajdują się 2 perony wyspowe. Budynek dworca stanowi zabytek grupy II.
Stacją obsługują dwie linie. Jedna w korytarzu północ-południe z Clitheroe przez Blackburn, Bolton do Manchester Victoria (Ribble Valley Line. Druga w korytarzu wschód-zachód obsługuje pociągi z Blackpool i Preston na zachodzie do Burnley, Leeds i York na wschodzie (East Lancashire Rail). Linia kolejowa z Preston była pierwszą linią kolejową obsługującą miasto i została otwarta w 1846. Pierwszy budynek stacyjny otwarto 1 czerwca 1846 roku, obecny - pochodzący z 1888 - odnowiony w 1996.
Stacja jest dogodnie związana z transportem publicznym w Blackburn. Częściowo zadaszone stanowiska dworca autobusowego znajdują się przed budynkiem stacji.

</doc>
<doc id="1660026" url="https://pl.wikipedia.org/wiki?curid=1660026" title="Marienrachdorf">
Marienrachdorf

Marienrachdorf – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Po raz pierwszy wzmiankowana w XII wieku jako "Rachdorf" (od niejakiego "Racho" - założyciela wsi). Z czasem zaczęto ją zwać „Marienrachdorf” od kościoła maryjnego, który jest centralnym punktem miejscowości.

</doc>
<doc id="1660028" url="https://pl.wikipedia.org/wiki?curid=1660028" title="Jerzy Michalak">
Jerzy Michalak

Jerzy Józef Michalak (ur. 17 września 1948 w Waszkowie) – polski polityk, poseł na Sejm I kadencji.
Życiorys.
W 1978 ukończył studia z dziedziny psychologii na Wydziale Filozofii Chrześcijańskiej Katolickiego Uniwersytetu Lubelskiego Jana Pawła II. Sprawował nadzór merytoryczny nad placówkami opiekuńczymi i wychowawczymi. W 1989 przewodniczył miejskiemu Komitetowi Obywatelskiemu.
W 1991 uzyskał mandat posła na Sejm I kadencji. Został wybrany w okręgu chełmsko-zamojskim z listy Wyborczej Akcji Katolickiej. Był członkiem Klubu Parlamentarnego Zjednoczenia Chrześcijańsko-Narodowego. Zasiadał w Komisji Młodzieży, Kultury Fizycznej i Sportu, Komisji Mniejszości Narodowych i Etnicznych oraz Komisji Nadzwyczajnej do rozpatrzenia projektu ustawy Ordynacja wyborcza do Sejmu Rzeczypospolitej Polskiej. Był także członkiem Podkomisji ds. młodzieży.
W wyborach w 1993 bez powodzenia ubiegał się o reelekcję, zaś w 1997 również bezskutecznie startował z listy AWS. Po odejściu z Sejmu był m.in. wicedyrektorem chełmskiego oddziału ZUS (do 2006). Później został doradcą zawodowym w urzędzie pracy.

</doc>
<doc id="1660030" url="https://pl.wikipedia.org/wiki?curid=1660030" title="Eddie Cheever">
Eddie Cheever

Edward „Eddie” McKay Cheever Jr (ur. 10 stycznia 1958 w Phoenix) – amerykański kierowca wyścigowy. Startował m.in. w Formule 1, Champ Car i Indy Racing League. Właściciel zespołu wyścigowego, w którym jako kierowca wygrał Indianapolis 500.
Kariera.
Startował w najbardziej prestiżowych seriach wyścigowych świata. W Formule 1 jeździł od 1980 (wcześniej przez 2 lata był testerem). Pierwszy sezon startów spędził w zespole Osella. Nie zdobył punktów. Kolejny sezon w Tyrrell Racing był lepszy. Cheever 5 razy kończył zawody w pierwszej szóstce, co dało mu 10 punktów i 12 miejsce w klasyfikacji generalnej. Rok 1982 w zespole Ligier również przyniósł mu 12 pozycję, ale z 15 punktami, po 3 miejscach na podium i pole position w Detroit. W sezonie 1983 w Renault F1 zajął najwyższe w karierze, szóste miejsce wśród kierowców. Czterokrotnie stawał na podium i zaliczył najszybsze okrążenie (Montreal). Uzbierał 22 punkty. Następne 2 lata spędził w podupadającym zespole Alfa Romeo. Łącznie zdobył dla Alfy 3 punkty. Przeniósł się do teamu Lola. Jeżdżąc dla tego zespołu Cheever tylko raz zakwalifikował się do wyścigu. Ostatnie 3 lata w F1 spędził w Arrowsie, 2 razy stanął na podium, a w klasyfikacji kierowców plasował się na miejscach: 10, 12 i 11.
Przeniósł się do serii Champ Car, w której jeździł do 1995. Pięć razy stał na podium, a w latach 1990-1992 kończył sezony w pierwszej dziesiątce (dwa razy 9 i raz 10). 
W latach 1996-2002 jeździł w Indy Racing League. Trzy razy stawał na podium klasyfikacji generalnej kierowców (1996, 1997, 2000), wygrał 5 wyścigów, a raz startował z pole position. Jeden z wyścigów w 1998 wygrał po starcie z 17 pola. W Indianapolis rozwinął rekordową prędkość - 379,971 km/h. W 2006 powrócił do wyścigów tej klasy i wziął udział w Indianapolis 500 oraz 24h Le Mans i 24h Daytona, jednak bez powodzenia. To sprawiło, że zakończył karierę. Wciąż jednak pomaga kierowcom startującym w Indianapolis 500.

</doc>
<doc id="1660032" url="https://pl.wikipedia.org/wiki?curid=1660032" title="Apparently Unaffected">
Apparently Unaffected

Apparently Unaffected – czwarty studyjny album Marii Meny, wydany 14 listopada 2005 w Europie. Pochodzą z niego 4 single: "Miss You Love", "Just Hold Me", "Our Battles" oraz "Nevermind Me". 

</doc>
<doc id="1660033" url="https://pl.wikipedia.org/wiki?curid=1660033" title="Jean-Pierre Jarier">
Jean-Pierre Jarier

Jean-Pierre Jarier (ur. 10 lipca 1946 w Charenton-le-Pont) – francuski kierowca Formuły 1.
W 1973 roku został mistrzem Europy Formuły 2.
W 1979 roku trzykrotnie zajął trzecie miejsce w wyścigu Grand Prix Formuły 1 i zajął 11. pozycję w klasyfikacji kierowców.

</doc>
<doc id="1660034" url="https://pl.wikipedia.org/wiki?curid=1660034" title="Proces lubelskiego PAS">
Proces lubelskiego PAS

Proces lubelskiego PAS, Proces dwudziestu trzech – proces sądowy dwudziestu trzech uczestników podziemia niepodległościowego, w którym siedmiu z nich skazanych zostało na karę śmierci. Był to pierwszy wielki proces pokazowy w Polsce komunistycznej po 1944.
W 1945 organy komunistycznego bezpieczeństwa dokonały aresztowań wśród członków podziemia niepodległościowego na Lubelszczyźnie. Większość z nich należała do Narodowych Sił Zbrojnych i NZW, a także do jego struktury PAS. Jednym z zarzutów była pacyfikacja 6 czerwca 1945 wsi Wierzchowiny. Niektórzy z oskarżonych nie byli tam wtedy obecni.
Proces rozpoczął się 14 lutego 1946 przed Wojskowym Sądem Okręgowym w Warszawie, nr sprawy W.1692/46, pod przewodnictwem ppłk. A. Janowskiego. 19 marca 1946 na karę śmierci skazani zostali na podst. 1 Dekretu:
Wszystkich siedmiu było członkami PAS. Prezydent Bierut odmówił im prawa łaski. Wszyscy zostali straceni 24 maja 1946. Ich dokładne miejsce pochówku nie jest znane, choć przypuszcza się, że pochowano ich w pobliżu glinianek, w rejonie obecnej ul. Grójeckiej w Warszawie, w okolicach współczesnego pomnika Obrońców Warszawy we wrześniu 1939. Grób symboliczny znajduje się na Cmentarzu Wojskowym w Warszawie w Kwaterze „na Łączce”.

</doc>
<doc id="1660035" url="https://pl.wikipedia.org/wiki?curid=1660035" title="Waldemar Modzelewski">
Waldemar Modzelewski

Waldemar Modzelewski (ur. 11 stycznia 1967 w Zambrowie) – polski rolnik, przedsiębiorca, poseł na Sejm I kadencji.
Życiorys.
Ukończył Technikum Rolnicze w Zambrowie w 1986.
W wyborach w 1991 uzyskał mandat posła na Sejm I kadencji. Został wybrany w okręgu ciechanowsko-łomżyńsko-ostrołęckim z listy Wyborczej Akcji Katolickiej. Był członkiem Klubu Parlamentarnego Zjednoczenia Chrześcijańsko-Narodowego. Zasiadał w Komisji Rolnictwa i Gospodarki Żywnościowej. Nie ubiegał się o reelekcję i wycofał z działalności politycznej. Zajmuje kierownicze stanowiska w spółkach prawa handlowego działających w branży rolniczej.

</doc>
<doc id="1660037" url="https://pl.wikipedia.org/wiki?curid=1660037" title="Centroscyllium">
Centroscyllium

Centroscyllium – rodzaj ryb chrzęstnoszkieletowych z rodziny Etmopteridae.
Klasyfikacja.
Gatunki zaliczane do tego rodzaju:

</doc>
<doc id="1660039" url="https://pl.wikipedia.org/wiki?curid=1660039" title="1 (film 2009)">
1 (film 2009)

1 – wyprodukowany w 2009 roku film Patera Sparrowa, oparty na motywach z "One human minute" Stanisława Lema.
Opis fabuły.
Do starej, pełnej rzadkich i cennych dzieł księgarni przybywa Swan Tamel – mężczyzna, który twierdzi, że przemierzył całą Ziemię, aby odnaleźć wyjątkową książkę, mającą się znajdować właśnie w tym sklepie.
Maya Satin, manager, i Al F. Eveson, właściciel księgarni, udają się wraz z tajemniczym klientem do magazynu książek, gdzie ze zdumieniem odkrywają, że każdy tom został zastąpiony nieznaną im pozycją – książką anonimowego autora pod tytułem "1".
Sprawą zaczyna interesować się RDI (Reality Defence Institute) – specjalna agencja zajmująca się zjawiskami nadprzyrodzonymi. Śledztwo, prowadzone przez agenta Phila Pitcha, nie przynosi rezultatów. Wszystkie egzemplarze "1", zawierające dane na temat zdarzeń, mających miejsce na Ziemi w ciągu jednej minuty, trafiają do kwatery głównej RDI, gdzie poddane są szczegółowym badaniom.

</doc>
<doc id="1660040" url="https://pl.wikipedia.org/wiki?curid=1660040" title="OFK Niš">
OFK Niš

Omladinski Fudbalski Klub Niš (serb.: Омладински Фудбалски Клуб Ниш) – serbski klub piłkarski z siedzibą w Niszu (w okręgu niszawskim). Został utworzony w 1969 roku. Obecnie występuje w Zonskiej lidze (4. poziom serbskich rozgrywek piłkarskich), w grupie Centar. Nazwa Omladinski Fudbalski Klub po polsku oznacza "Młodzieżowy Piłkarski Klub".
Stadion.
Klub rozgrywa swoje mecze domowe na stadionie Stadion OFK Nisz w Niszu.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 17 kolejek.

</doc>
<doc id="1660041" url="https://pl.wikipedia.org/wiki?curid=1660041" title="Koleń czarny">
Koleń czarny

Koleń czarny, rekinek czarny ("Centroscyllium fabricii") – gatunek ryby chrzęstnoszkieletowe z rodziny Etmopteridae.
Występowanie.
Północny Ocean Atlantycki na wschód od Wysp Owczych i Islandii. Żyje na głębokości 250–1300 m.

</doc>
<doc id="1660042" url="https://pl.wikipedia.org/wiki?curid=1660042" title="Herb obwodu donieckiego">
Herb obwodu donieckiego

Herb obwodu donieckiego przedstawia na tarczy w polu złotym błękitną "palmę Mercałowa". Podstawa tarczy czarna. Tarcza okolona jest gałęziami dębowymi. Na tarczy korona z liści klonowych. U podstawy znajduje się wstęga z dewizą w języku rosyjskim, pochodząca z zapisków Dymitra Mendelejewa, który przebywał w Donbasie w 1897 r.
Herb przyjęty został 17 sierpnia 1999 roku.
"Palma Mercałowa " wykuta została z jednego kawałka stali przez Aleksieja Mercałowa na wystawę przemysłową w 1896 r. Obecnie przechowywana jest w muzeum w Petersburgu.
Herb obwodu ma symbolizowaċ mieszkańców Donbasu (górników, metalurgów, chemików) i ich trud. 

</doc>
<doc id="1660043" url="https://pl.wikipedia.org/wiki?curid=1660043" title="Parlament Indii">
Parlament Indii

Parlament Indii (Sansad) - dwuizbowy organ ustawodawczy Republiki Indii. Tworzą go:
Do jego wyłącznych kompetencji należą kwestie związane z polityką obronną, zagraniczną, obywatelstwem, a także handlem zagranicznym.
Wchodzi także w skład kolegium elektorów, które wybiera prezydenta.

</doc>
<doc id="1660045" url="https://pl.wikipedia.org/wiki?curid=1660045" title="Cariamidae">
Cariamidae



</doc>
<doc id="1660046" url="https://pl.wikipedia.org/wiki?curid=1660046" title="Kariamy (rząd)">
Kariamy (rząd)

Kariamy (Cariamiformes) – rząd ptaków z podgromady Neornithes. Obejmuje dwa współczesne gatunki z rodziny kariam (Cariamidae), zamieszkujące Amerykę Południową oraz wymarłe rodziny Ameghinornithidae, Bathornithidae, Idiornithidae oraz Phorusrhacidae. Ptaki te dawniej zaliczano do rzędu żurawiowatych (Gruiformes), jednak badania genetyczne i morfologiczne sugerują wydzielenie ich jako osobnej grupy.
Współcześni przedstawiciele tego rzędu, kariamy, są średniej wielkości (długość ciała ok. 80 cm) ptakami biegającymi, które polują na owady, jaszczurki i węże. Formy wymarłe osiągały znacznie większe rozmiary, przekraczając dwa metry wzrostu i będąc szczytowymi drapieżnikami w Ameryce Południowej (rodzaj Titanis występował w Ameryce Północnej).

</doc>
<doc id="1660047" url="https://pl.wikipedia.org/wiki?curid=1660047" title="Kazimierz Pękała">
Kazimierz Pękała

Kazimierz Mieczysław Pękała (ur. 25 maja 1941 w Ostrożnem, zm. 16 listopada 2021 w Zambrowie) – polski lekarz i polityk, poseł na Sejm I kadencji.
Życiorys.
Ukończył w 1965 studia na Wydziale Lekarskim Akademii Medycznej w Białymstoku. Specjalizował się w zakresie położnictwa i chorób kobiecych. Praktykował w zawodzie, m.in. pełnił funkcję kierownika niepublicznego zakładu opieki zdrowotnej w Zambrowie.
W latach 1990–1998 był radnym miejskim w Zambrowie, pełnił funkcję wiceprzewodniczącego rady miejskiej. W 1991 uzyskał mandat posła na Sejm I kadencji. Został wybrany w okręgu ciechanowsko-łomżyńsko-ostrołęckim z listy Wyborczej Akcji Katolickiej. Był członkiem Klubu Parlamentarnego Zjednoczenia Chrześcijańsko-Narodowego. Zasiadał w Komisji Zdrowia oraz Komisji Polityki Społecznej, a także w czterech podkomisjach. Nie ubiegał się o reelekcję. Kandydował do parlamentu również w 1997 (z listy Bloku dla Polski) i w 2001 (z ramienia Ligi Polskich Rodzin jako przedstawiciel Porozumienia Polskiego, otrzymał 1991 głosów).
Został pochowany na cmentarzu parafialnym w Zambrowie.

</doc>
<doc id="1660050" url="https://pl.wikipedia.org/wiki?curid=1660050" title="Kormoran białolicy">
Kormoran białolicy

Kormoran białolicy ("Microcarbo melanoleucos") – gatunek dużego ptaka wodnego z rodziny kormoranów (Phalacrocoracidae). Zamieszkuje głównie kontynent australijski, gdzie jest pospolity. Można go spotkać także na Nowej Gwinei, Nowej Zelandii, w Indonezji i na pobliskich wysepkach południowo-zachodniego Pacyfiku oraz na obszarze subantarktycznym. Jest to niewielki, krótkodzioby kormoran, zazwyczaj ubarwiony czarno na grzbiecie i biało poniżej. Ma żółty dziób i niewielki grzebień.
Systematyka.
Etymologia.
Gatunek jest znany w Australii jako "Little Pied Cormorant", natomiast w Nowej Zelandii "Little Shag" lub z maori – "Kawaupaka".
Kormoran białolicy został pierwotnie opisany przez francuskiego naturalistę Louisa Jeana Pierre Vieillota w 1817 roku. Epitet gatunkowy pochodzi z greki klasycznej od słowa "melano-" „czarny” i "leukos" „biały”. Natomiast nazwa rodzajowa "Microcarbo" wprowadzona przez Karola Lucjana Bonaparte w 1855 odnosi się do starogreckiego słowa "mikros" „mały” i łacińskiego "carbo" „czarny”. Jednakże, większość starszych ksiąg systematycznych opisuje gatunek jako "Phalacrocorax melanoleucus".
Podgatunki.
Wyróżniane są powszechnie trzy podgatunki:
Morfologia.
Kormoran białolicy jest jednym z mniejszych gatunków w obrębie swojej rodziny. Samice są podobne do samców, ale są nieco mniejsze. Długość ciała 55–65 cm, rozpiętość skrzydeł 84–90 cm, dziób ma 3 cm, ogon jest dłuższy niż u kormorana bruzdodziobego. Masa ciała: podgatunek nominatywny 567–963 g, podgatunek "brevirostris" 413–877 g.
Rozród.
Lęgnie się w małych koloniach, często z innymi gatunkami kormoranów, ale także czaplowatymi, wężówkami i innymi. Ptak podczas toków nisko grucha. Gniazduje na drzewach nad wodą (w rozwidleniu gałęzi), czasami na skałach lub półkach skalnych na klifie. Gniazdo jest wykonane z patyków i wyłożone od wewnątrz liśćmi i trawą.
Samica składa 3–5 jasnoniebieskich jaj z drobnym brązowym plamkowaniem. Inkubacją zajmują się oboje rodzice przez 27–28 dni. W momencie wyklucia pisklęta są nagie, mają czarną skórę, czarniawy dziób oraz różową skórę głowy i gardła, ale bardzo szybko obrastają w czarny puch, chociaż skóra głowy pozostaje naga, a różowe gardło nadal jest widoczne. Są karmione przez regurgitację przez oboje rodziców. Nie opuszczają gniazda, dopóki nie będą gotowe do lotu.
Status.
W Czerwonej księdze gatunków zagrożonych Międzynarodowej Unii Ochrony Przyrody kormoran białolicy jest zaliczany do kategorii LC (najmniejszej troski) nieprzerwanie od 1988 roku. W 2018 roku organizacja Wetlands International szacowała liczebność światowej populacji na około 36–201 tysięcy osobników. Trend liczebności populacji jest trudny do określenia.

</doc>
<doc id="1660051" url="https://pl.wikipedia.org/wiki?curid=1660051" title="Microcarbo melanoleucos">
Microcarbo melanoleucos



</doc>
<doc id="1660054" url="https://pl.wikipedia.org/wiki?curid=1660054" title="Phalacrocorax melanoleucos">
Phalacrocorax melanoleucos



</doc>
<doc id="1660057" url="https://pl.wikipedia.org/wiki?curid=1660057" title="Certain Affinity">
Certain Affinity

Certain Affinity – amerykańskie studio produkujące gry komputerowe z siedzibą w Austin, Teksas w USA. Zostało założone w 2006 roku przez Maxa Hoberman i kilku byłych pracowników studia Bungie.
Historia.
Firma niedawno zakończyła współpracę z Valve, konwertując na platformę Xbox 360 grę Left 4 Dead.

</doc>
<doc id="1660058" url="https://pl.wikipedia.org/wiki?curid=1660058" title="Lametazaur">
Lametazaur

Lametazaur ("Lametasaurus indicus") – nazwa nadana chimerze złożonej ze szczątków kilku zwierząt. Nazwa "Lametasaurus" oznacza "jaszczur z formacji Lamet" i odnosi się do leżącej w Dżabalpur w Indiach formacji, w której odkryto szczątki tego domniemanego dinozaura. Holotyp składa się z fragmentów pancerza ankylozaura lub tytanozaura, zębów krokodyla i szczątków teropodów. Został opisany przez Matleya w 1921 jako teropod. Inne skamieliny przypisywane niegdyś lametazaurowi uważa się obecnie za należące do radżazaura. Ponieważ "Lametasaurus" okazał się chimerą, nazwa ta nie jest używana. Skamieliny na których podstawie opisano lametazaura pochodzą z mastrychtu (późna kreda).

</doc>
<doc id="1660059" url="https://pl.wikipedia.org/wiki?curid=1660059" title="Milovan Sikimić">
Milovan Sikimić

Milovan Sikimić, cyr. Милован Сикимић (ur. 25 października 1980 w Smederevie) – serbski piłkarz grający na pozycji obrońcy.

</doc>
<doc id="1660061" url="https://pl.wikipedia.org/wiki?curid=1660061" title="Herb obwodu donieckiego.">
Herb obwodu donieckiego.



</doc>
<doc id="1660062" url="https://pl.wikipedia.org/wiki?curid=1660062" title="Louis-Michel van Loo">
Louis-Michel van Loo

Louis-Michel van Loo (ur. 2 marca 1707 w Tulonie, zm. 20 marca 1771 w Paryżu) – francuski malarz barokowy, królewski portrecista na hiszpańskim dworze Burbonów.
Pochodził z rodziny o tradycjach artystycznych, był synem Jeana Baptiste van Loo i bratem Charlesa-Amédéea-Philippea van Loo, również malarzy. Początkowo uczył się w pracowni ojca. W 1725 roku otrzymał "Prix de Rome" w Rzymie, a od 1733 roku przebywał w Paryżu.
Mając 30 lat dzięki wstawiennictwu Hyacinthe’a Rigauda został wezwany na hiszpański dwór przez króla Filipa V, aby zastąpić Jeana Ranca na stanowisku nadwornego malarza. Na dworze pracował w latach 1736–1752 stając się najważniejszym królewskim portrecistą. Był promotorem nowo powstałej Królewskiej Akademii Sztuk Pięknych św. Ferdynanda w Madrycie, a w 1752 roku został jej dyrektorem. Po śmierci Filipa V kontynuował pracę dla jego następcy Ferdynanda VI, ale w 1752 roku powrócił do Francji.

</doc>
<doc id="1660064" url="https://pl.wikipedia.org/wiki?curid=1660064" title="Herb obwodu tarnopolskiego">
Herb obwodu tarnopolskiego

Herb obwodu tarnopolskiego przedstawia na tarczy w polu błękitnym trzy złote zamki, a pod nimi skrzyżowane złote miecz i klucz.
Herb w obecnej wersji przyjęty został 18 lipca 2003 roku.
Poprzedni herb obwodu, przyjęty 21 grudnia 2001 roku, przedstawiał na tarczy dwudzielnej w pas w polu górnym złotym trzy srebrne zamki a w polu dolnym błękitnym skrzyżowane złote miecz i klucz.

</doc>
<doc id="1660067" url="https://pl.wikipedia.org/wiki?curid=1660067" title="Rajd Dakar 1985">
Rajd Dakar 1985

Rajd Dakar 1985 (Rajd Paryż-Dakar 1985) – siódma edycja Rajdu Paryż-Dakar, która odbyła się na trasie Paryż – Algier – Dakar w dniach od 1 stycznia do 22 stycznia 1985 roku. Wyścig rozpoczął się w Wersalu. W klasyfikacji samochodów najlepszymi byli Patrick Zaniroli i Jean Da Silva (Mitsubishi Pajero), zaś w klasyfikacji motocykli po raz drugi triumfował Gaston Rahier. Klasyfikację ciężarówek wygrał Niemiec – Karl-Friedrich Capito.

</doc>
<doc id="1660077" url="https://pl.wikipedia.org/wiki?curid=1660077" title="Herb obwodu kaliningradzkiego">
Herb obwodu kaliningradzkiego

Herb obwodu kaliningradzkiego przedstawia w polu czerwonym otwartą srebrną blankowaną bramę zamkową z dwiema blankowanymi wieżami, pomiędzy którymi znajdują się złote inicjały E I pod koroną. W podstawie błękitne fale z pięcioma złotymi kulami.
Tarcza okolona wstęgą orderu Lenina. Na tarczy złota korona.
Herb został przyjęty 8 czerwca 2006 roku.
Złote inicjały nawiązują do pierwszej rosyjskiej okupacji Królewca w latach 1757–1763 za czasów panowania carycy Elżbiety (1741–1762), natomiast złote kule symbolizują bursztyn.

</doc>
<doc id="1660079" url="https://pl.wikipedia.org/wiki?curid=1660079" title="Charles Amédée Philippe van Loo">
Charles Amédée Philippe van Loo

Charles Amédée Philippe van Loo (ur. 25 sierpnia 1719 w Rivoli, zm. 15 listopada 1795 w Paryżu) – malarz francuski z rodziny Van Loo.
Życiorys.
Charles Amédée Philippe van Loo był synem Jeana-Baptiste’a i bratem Louisa Michela. Był uczniem swojego ojca, zaczynając standardowo od kopiowania dawnych mistrzów, by potem uczyć się w szkole artystycznej.
W 1738 wygrał nagrodę "Prix Italia", która pozwoliła mu spędzić trzy lata we Włoszech.
W 1748 jego stryj Carle van Loo otrzymał zaproszenie do pracy jako malarz nadworny Fryderyka Wielkiego, króla Prus. Ze względu na swoje zobowiązania nie chciał wyjeżdżać z Francji, dzięki czemu z zaproszenia skorzystał Charles Amédée. W efekcie w latach 1748–1759 pracował w Berlinie. Malował wówczas portrety władcy i osób z jego dworu oraz liczne inne obrazy. Otrzymał także zamówienie na malowidła sufitowe o tematyce mitologicznej w pałacach Poczdamu. W owym czasie jego malarstwo podlegało widocznym wpływom gustu pracodawcy, który cenił twórczość Lancreta i Watteau w stylu "fête galante".
Po powrocie do Paryża uczył w École des beaux-arts i wystawiał w salonach, zbierając mieszane recenzje. Spośród krytyków Diderot uważał go za najmniej uzdolnionego z rodziny. W tym okresie powstał jeden z jego innowacyjnych i wysoko cenionych obrazów, przedstawiający cnoty króla Ludwika XV. Gdy obraz był oglądany przez odpowiedni pryzmat, pojawiała się postać króla (zaginiony).
Niedługo po jego namalowaniu udał się na swój drugi długi pobyt w Berlinie, który trwał od 1763 do 1769 roku. W jego trakcie kontynuował zainteresowanie tematami optyki, malując między innymi obraz "Camera Obscura" (obecnie w kolekcji National Gallery of Art).
Po zakończeniu pracy w Prusach powrócił do roli wykładowcy École des beaux-arts. Wykazywał wówczas zainteresowanie zagadnieniami nauki, malując między innymi zachowane do dziś obrazy przedstawiające eksperymenty z zakresu pneumatyki i elektryczności.
Zmarł w Paryżu 15 listopada 1795.

</doc>
<doc id="1660080" url="https://pl.wikipedia.org/wiki?curid=1660080" title="Angela Aki">
Angela Aki

, właśc. – japońsko-amerykańska piosenkarka, autorka tekstów, kompozytorka i pianistka.
Życiorys.
Kariera.
W 2000 wydała album zatytułowany "These Words", który zebrał pozytywne recenzje krytyków. Jednak po ukończeniu George Washington University znalazła pracę jako sekretarka. Wciąż jednak marzyła o karierze piosenkarki i porzuciła pracę w 2001. Skomponowała dwie piosenki do albumu "Let It Fall" Dianne Eclar.
W 2003 i później występowała w barach muzycznych w Japonii, napisała ponad 100 piosenek i wydała wiele dem. W 2005 wydała minialbum "One", który skierował na nią wzrok Nobuo Uematsu. Przez niego zawarła kontrakt z EPIC record i zadebiutowała singlem "Home" we wrześniu 2005. W maju 2006 zaśpiewała temat muzyczny "Kiss Me Good-Bye" do gry Final Fantasy XII.
26 grudnia koncertowała w Nippon Budokan Hall. Podpisała też kontrakt z Tofu Records, aby wydać angielskojęzyczne single i albumy.
Życie prywatne.
Dwukrotnie zamężna. Jej pierwszym mężem był producent płytowy Tony Alany, z którym się rozwiodła. W 2007 poślubiła japońskiego wydawcę Taro Hamano. Ma z nim syna, który urodził się w 2012.

</doc>
<doc id="1660082" url="https://pl.wikipedia.org/wiki?curid=1660082" title="Piotr Mocarski">
Piotr Mocarski

Piotr "Mozart" Mocarski – artysta kabaretowy, zadebiutował na scenie w październiku 1999 w Kabarecie Widelec.
Po kilku latach postanowił założyć własną formację. Najpierw powstał Kabaret PePe, a kilka lat później można było oglądać go jako solistę pod nazwą Kabaret Pietromozi. Jako Pietromozi wygrał Ogólnopolski Festiwal Kabaretowy w Gdańsku "Wyjście z Cienia".
Z większym doświadczeniem scenicznym powrócił do Kabaretu Widelec i z nimi w 2008 roku wygrał krakowską PaKĘ.
W listopadzie 2008, oprócz grania w Widelcu, powrócił na scenę również jako solista – Kabaret Piotr Mozart Mocarski. Od sierpnia 2009 nie występuje w Kabarecie Widelec.
W październiku 2010 roku zagrał rolę Rocha w filmie Wataha. Premiera filmu: październik 2011.

</doc>
<doc id="1660085" url="https://pl.wikipedia.org/wiki?curid=1660085" title="Melanie Suchet">
Melanie Suchet



</doc>
<doc id="1660086" url="https://pl.wikipedia.org/wiki?curid=1660086" title="Natalia Zabołotnaja">
Natalia Zabołotnaja



</doc>
<doc id="1660087" url="https://pl.wikipedia.org/wiki?curid=1660087" title="Natalja Zabołotnaja">
Natalja Zabołotnaja



</doc>
<doc id="1660090" url="https://pl.wikipedia.org/wiki?curid=1660090" title="Jules César Van Loo">
Jules César Van Loo

Jules César Denis Van Loo (ur. 1743 w Paryżu, zm. 1 lipca 1821 tamże) – francuski malarz. Obrazy sygnował Cesar Van Loo.
Syn Charlesa André. Ostatni przedstawiciel rodziny malarzy Van Loo. Był uczniem swojego ojca. Uzyskał stypendium, które pozwoliło mu na naukę we Włoszech. W 1784 roku został przyjęty do Królewskiej Akademii Malarstwa i Rzeźby na podstawie dwóch pejzaży, przedstawionych jako praca dyplomowa. W 1789 został pomocnikiem rektora uczelni.
Od 1791 przebywał w Turynie, pracując dla dworu Królestwa Piemontu. Pod wpływem dzieł Francesca Foschi wyspecjalizował się w pejzażach zimowych. Do tego gatunku należy jego najwyżej cenione dzieło, przedstawiające śnieg na ruinach gotyckiego kościoła, z mostem w tle (1799). Obraz został zakupiony przez państwo francuskie i przyniósł autorowi nagrodę finansową; obecnie znajduje się w zbiorach muzeum Zamku w Fontainebleau.
Jego zimowe pejzaże były malowane z dbałością o detale, z licznymi postaciami ludzkimi w kompozycji. W niektórych pracach, malarz dawał ujście swojemu poczuciu humoru, malując na przykład jedną z nich z gołymi pośladkami albo po wywrotce na łyżwach z suknią zadartą do góry. Niektóre z jego małych obrazów demonstrują wrażliwość, która pozwala uznać go za prekursora malarstwa Corot’a.
Okazjonalnie malował także portrety, z których najbardziej znanym jest podobizna Ignace’a Frédérica de Mirbeck, sekretarza Ludwika XVI (obecnie w Muzeum Sztuk Pięknych w Caen).

</doc>
<doc id="1660094" url="https://pl.wikipedia.org/wiki?curid=1660094" title="Piotr Mozart Mocarski">
Piotr Mozart Mocarski



</doc>
<doc id="1660105" url="https://pl.wikipedia.org/wiki?curid=1660105" title="Saroma (jezioro)">
Saroma (jezioro)

 – lagunowe jezioro mezotroficzne na wyspie Hokkaido w Japonii. Co do wielkości jest trzecim jeziorem w Japonii i największym na wyspie Hokkaido. 
Jezioro znajduje się na terenie parku narodowego Abashiri. 
Najważniejsze miasta leżące w pobliżu tego zbiornika wodnego to: Saroma, Kitami, Yūbetsu.

</doc>
<doc id="1660111" url="https://pl.wikipedia.org/wiki?curid=1660111" title="Rhinocryptidae">
Rhinocryptidae



</doc>
<doc id="1660112" url="https://pl.wikipedia.org/wiki?curid=1660112" title="Andrej Żelazkow">
Andrej Żelazkow

Andrej Żelazkow (ur. 9 lipca 1952 w Radnewie) – bułgarski piłkarz grający na pozycji pomocnika, trener i działacz piłkarski.
Kariera piłkarska.
Karierę piłkarską rozpoczął w Slawii Sofia, gdzie bez przerw występował przez dziesięć sezonów. Szczególnie udany dla zespołu, ale i dla niego osobiście, były dwa ostatnie: Sławia najpierw zdobyła Puchar Armii Sowieckiej, a rok później ponownie awansowała do finału tych rozgrywek oraz dotarła do ćwierćfinału Pucharu Zdobywców Pucharów; Żelazkow zaś otrzymał nagrodę dla najlepszego piłkarza roku 1980 w Bułgarii. Udane występy na boiskach krajowych i międzynarodowych zaowocowały transferem do Feyenoordu, w którym - jako podstawowy zawodnik - grał przez kolejne trzy lata. Jego partnerami byli wówczas m.in. wicemistrz świata Willem van Hanegem, młody Ruud Gullit, a także - w sezonie 1983-1984 - Johan Cruijff. Zresztą właśnie te rozgrywki były najbardziej owocne: klub prowadzony przez Thijsa Libregtsa po dziesięcioletniej przerwie odzyskał tytuł mistrza Holandii, ponadto zdobył Puchar kraju. W drugiej połowie lat 80. Żelazkow bez większych sukcesów grał w Slawii, RC Strasbourg i belgijskim Beerschot VAC.
W reprezentacji Bułgarii zadebiutował w 1974 roku. Spełnieniem jego reprezentacyjnej kariery był udział w Mundialu 1986, na którym podopieczni Iwana Wucowa - po raz pierwszy w historii - przebrnęli przez fazę grupową i awansowali do drugiej rundy turnieju, w której przegrali 0:2 z Meksykiem. Żelazkow, który był najstarszym zawodnikiem ekipy (34 lata), zagrał w trzech spotkaniach, ale tylko w jednym - z Argentyną - od pierwszej do ostatniej minuty. W pozostałych dwu (z Włochami i Koreą Południową) pojawiał się na boisku odpowiednio w '74 i '87 minucie.
Sukcesy piłkarskie.
W reprezentacji Bułgarii od 1974 do 1986 roku rozegrał 54 mecze i strzelił 9 bramek - 1/8 finału Mundialu 1986.
Kariera szkoleniowca i działacza.
Po zakończeniu kariery piłkarskiej pracował w sztabach szkoleniowych Lewskiego Sofia (na przełomie 1996 i 1997 roku został nawet tymczasowo pierwszym trenerem), Łokomotiwu Płowdiw i Łokomotiwu Sofia.
Od 1997 do 2004 roku był agentem piłkarskim.
Następnie jako scout współpracował z Feyenoordem (2004-2006) oraz jako menedżer z Nafteksem Burgas (od 2006).

</doc>
<doc id="1660115" url="https://pl.wikipedia.org/wiki?curid=1660115" title="Krytonoski">
Krytonoski

Krytonoski (Scytalopodinae) – podrodzina ptaków z rodziny krytonosowatych (Rhinocryptidae).
Występowanie.
Podrodzina obejmuje gatunki występujące w Ameryce Centralnej i Południowej.
Systematyka.
Do podrodziny należą następujące rodzaje:

</doc>
<doc id="1660116" url="https://pl.wikipedia.org/wiki?curid=1660116" title="Tapakole">
Tapakole



</doc>
<doc id="1660117" url="https://pl.wikipedia.org/wiki?curid=1660117" title="Kurs90">
Kurs90



</doc>
<doc id="1660123" url="https://pl.wikipedia.org/wiki?curid=1660123" title="Zbór Kościoła Wolnych Chrześcijan w Jastrzębiu Zdroju">
Zbór Kościoła Wolnych Chrześcijan w Jastrzębiu Zdroju



</doc>
<doc id="1660129" url="https://pl.wikipedia.org/wiki?curid=1660129" title="Marek Siwiec (ur. 1964)">
Marek Siwiec (ur. 1964)

Marek Siwiec (ur. 26 marca 1964 w Radomiu) – polski polityk, poseł na Sejm I kadencji.
Życiorys.
Z wykształcenia historyk. Prowadził konwersatoria z najnowszej historii powszechnej.
W 1991 uzyskał mandat posła na Sejm I kadencji. Został wybrany z listy ogólnopolskiej kandydatów w okręgu radomskim z ramienia Wyborczej Akcji Katolickiej. Pod koniec kadencji był członkiem Klubu Parlamentarnego Zjednoczenia Chrześcijańsko-Narodowego. Zasiadał w Komisji Administracji i Spraw Wewnętrznych oraz w Komisji Spraw Zagranicznych. Był także członkiem Podkomisji nadzwyczajnej ds. losów Trójkąta Wyszehradzkiego.
W okresie rządu Jerzego Buzka zajmował stanowisko szefa gabinetu politycznego ministra łączności. W 1998 został z listy Akcji Wyborczej Solidarność radnym sejmiku mazowieckiego I kadencji. Zasiadał w nim do 2002. W 2010 poparł kandydaturę Marka Jurka w wyborach prezydenckich i wszedł w skład jego społecznego komitetu poparcia.
Od 2014 do 2016 był prezesem zarządu Polskiej Wytwórni Papierów Wartościowych.

</doc>
<doc id="1660132" url="https://pl.wikipedia.org/wiki?curid=1660132" title="O’reggano">
O’reggano

O’reggano – polski zespół grający muzykę disco rockową, ska, założony w Tarnowskich Górach w 2007.
We wrześniu 2009 zespół we współpracy z wydawnictwem Zima Records wydał swoją pierwszą płytę zatyułowaną "Nocą", na której znalazło się 10 pozycji, w tym dwa single "Kaśka" i "Nocą". Piosenki zespołu usłyszeć można m.in. w Antyradiu. W listopadzie 2011 roku, wydana przez Lou&amp;Rocked Boys, ukazała się druga płyta zespołu "Za dnia" z singlem "Kolega mój". W styczniu 2012 roku zespół zawiesił działalność.

</doc>
<doc id="1660135" url="https://pl.wikipedia.org/wiki?curid=1660135" title="Siergiej Lapunow">
Siergiej Lapunow

Siergiej Michajłowicz Lapunow (; ur. w Jarosławiu, zm. 8 listopada 1924 w Paryżu) – rosyjski kompozytor, dyrygent i pianista.
Życiorys.
Syn astronoma Michaiła Lapunowa i młodszy brat matematyka Aleksandra Lapunowa. 
W 1878 rozpoczął naukę w Konserwatorium Moskiewskim. Studiował kompozycję u N. Huberta i Siergieja Taniejewa oraz grę fortepianową u W. Wilborga i Paula (Pavel) Pabsta. Studia ukończył w 1887. W 1887 wyjechał do Petersburga, gdzie związał się z kręgiem kompozytorów skupionych wokół Milija Bałakiriewa.
Do jego najznakomitszych utworów należą: "12 etiud transcendentalnych" op. 11, napisanych pod wpływem Ferenca Liszta, a także pieśni "Szczyty gór".
W 1909 Lapunow skomponował poemat symfoniczny pt. "Żelazowa Wola" op. 37 na pamiątkę setnej rocznicy urodzin jego mistrza, Fryderyka Chopina.

</doc>
<doc id="1660138" url="https://pl.wikipedia.org/wiki?curid=1660138" title="Halina Strębska">
Halina Strębska

Halina Strębska (ur. 1 września 1949 w Siemiatyczach) – polska rolnik i polityk, posłanka na Sejm RP I kadencji.
Życiorys.
Ukończyła w 1972 studia na Wydziale Rolniczym Szkoły Głównej Gospodarstwa Wiejskiego w Warszawie. Pracowała jako rolnik doświadczalnik, prowadzi własny zakład młynarski zajmujący się przemiałem i przerobem zbóż.
Na początku lat 90. wchodziła w skład zarządu miasta i gminy Siemiatycze. W 1991 uzyskała mandat posłanki na Sejm I kadencji. Została wybrana w okręgu białostocko-suwalskim z listy Wyborczej Akcji Katolickiej. Należała do Klubu Parlamentarnego Zjednoczenia Chrześcijańsko-Narodowego. Zasiadała w Komisji Samorządu Terytorialnego oraz Komisji Nadzwyczajnej do rozpatrzenia projektów ustaw o zmianie ustawy Prawo spółdzielcze, a także w Podkomisji nadzwyczajnej do rozpatrzenia projektu ustawy o samorządzie powiatowym. W 1993 bez powodzenia ubiegała się o reelekcję z listy Katolickiego Komitetu Wyborczego „Ojczyzna”. Później wycofała się z działalności politycznej. Po kilkunastu latach objęła funkcję pełnomocnika Prawicy Rzeczypospolitej na powiat siemiatycki.

</doc>
<doc id="1660139" url="https://pl.wikipedia.org/wiki?curid=1660139" title="Vesna Čitaković-Đurišić">
Vesna Čitaković-Đurišić



</doc>
<doc id="1660141" url="https://pl.wikipedia.org/wiki?curid=1660141" title="Leonid Spirin">
Leonid Spirin

Leonid Wasiljewicz Spirin ros. Леонид Васильевич Спирин (ur. 21 czerwca 1932 w Żaworonkach w obwodzie moskiewskim; zm. 23 lutego 1982) – rosyjski lekkoatleta chodziarz startujący w barwach ZSRR, mistrz olimpijski z Melbourne.
Na igrzyskach olimpijskich w 1956 w Melbourne po raz pierwszy rozgrywano chód na 20 kilometrów. Całe podium zostało zajęte przez zawodników radzieckich. Złoty medal zdobył Spirin, srebrny Antanas Mikėnas, a brązowy Bruno Junk.
Na mistrzostwach Europy w 1958 w Sztokholmie Spirin zdobył srebrny medal w chodzie na 20 kilometrów za Brytyjczykiem Stanleyem Vickersem, a przed Szwedem Lennartem Backiem.
Był wicemistrzem akademickich mistrzostw świata (UIE) w chodzie na 20 kilometrów w 1957.
Czterokrotnie ustanawiał rekordy świata: na bieżni dwukrotnie w chodzie na 15 000 metrów (1:05:45,8 7 maja 1957 w Moskwie i 1:05:18,0 24 września 1957 w Dniepropetrowsku) i raz w chodzie na 20 000 metrów (1:28:45,2 13 czerwca 1956 w Kijowie) oraz naa szosie w chodzie na 20 kilometrów (1:27:29 7 lipca 1957 w Moskwie).
Był mistrzem ZSRR w chodzie na 20 kilometrów w 1958, wicemistrzem na tym dystansie w 1956 i brązowym medalistą w 1957.
W 1956 otrzymał tytuł Zasłużonego Mistrza Sportu ZSRR, a w 1957 Order „Znak Honoru”.

</doc>
<doc id="1660144" url="https://pl.wikipedia.org/wiki?curid=1660144" title="Vesna Đurisić">
Vesna Đurisić

Vesna Đurisić, wcześniej Čitaković (ur. 3 lutego 1979 w m. Titovo Užice) – serbska siatkarka, reprezentantka kraju grająca na pozycji środkowej. Od marca 2016 roku występuje we włoskiej Serie A, w drużynie Foppapedretti Bergamo.
Wraz z reprezentacją zdobyła brązowy medal w 2006 roku na Mistrzostwach Świata, rozgrywanych w Japonii, a także srebrny medal w 2007 roku na Mistrzostwach Europy rozgrywanych w Belgii i Luksemburgu.
Po Igrzyskach Olimpijskich w Pekinie Serbka postanowiła zakończyć karierę reprezentacyjną.
W 2011 r. postanowiła wrócić do reprezentacji Serbii, została zgłoszona do Grand Prix. Jednak z powodu konfliktu z trenerem zrezygnowała z udziału.
Jest kuzynką serbskiego piłkarza Nemanji Vidicia.
Sukcesy klubowe.
Puchar Serbii i Czarnogóry:
Mistrzostwo Serbii i Czarnogóry:
Superpuchar Włoch:
Mistrzostwo Turcji:
Puchar Turcji:
Mistrzostwo Włoch:
Puchar Włoch:
Superpuchar Polski:
Mistrzostwo Polski:
Sukcesy reprezentacyjne.
Mistrzostwa Świata:
Mistrzostwa Europy:

</doc>
<doc id="1660145" url="https://pl.wikipedia.org/wiki?curid=1660145" title="Hawker Fury">
Hawker Fury

Hawker Fury – brytyjski dwupłatowy samolot myśliwski, produkowany przez wytwórnię Hawker w latach trzydziestych XX wieku.
Rozwój konstrukcji.
Hawker Fury powstał jako rozwinięcie projektu myśliwca opracowanego w zakładach Hawker w odpowiedzi na specyfikację Ministerstwa Lotnictwa nr F.20/27. Konstrukcja ta została dostosowana do nowych wymagań poprzez wymianę silnika gwiazdowego na rzędowy "Rolls-Royce F.XI", znany później pod nazwą "Kestrel". Sam samolot, nazwany przez wytwórnię Hornet, okazał się być lepszy od konkurencyjnej konstrukcji firmy Fairey. Spowodowało to zamówienie w 1931 roku seryjnych samolotów, wyposażonych w mocniejszy silnik "Kestrel IIS" o mocy 525 KM, pod nazwą zmienioną na Fury Mk I.
Pomimo wprowadzenia samolotu do linii, konstruktorzy Hawkera wciąż pracowali nad wyposażeniem Fury w mocniejsze silniki. Zaowocowało to powstaniem kilku wersji eksportowych, oraz opracowaniem nowej maszyny na potrzeby RAF. Fury Mk II różnił się od poprzednika nie tylko zastosowaniem nowego silnika "Kestrel VI", ale także innym systemem chłodzenia, powiększonymi zbiornikami paliwa oraz zmienioną konstrukcją podwozia. Pierwszy zmodernizowany samolot został oblatany 20 sierpnia 1935 roku.
Łącznie zbudowano 262 samoloty Hawker Fury wszystkich wersji.
Użycie w lotnictwie.
Pierwsze seryjne Fury Mk I trafiły na wyposażenie 43 dywizjonu RAF w maju 1931 roku. Był to pierwszy samolot myśliwski Royal Air Force zdolny do przekroczenia prędkości 322 km/h (200 mil/h) w locie poziomym. Pomimo znakomitych jak na swe czasy osiągów, cena myśliwców Fury okazała się zbyt wysoka i wyposażono w nie tylko trzy dywizjony, preferując wolniejszy, ale dużo tańszy Bristol Bulldog.
Hawker Fury wzbudził też zainteresowanie sił lotniczych innych państw. Wyposażone w różne typy silników myśliwce trafiły na wyposażenie lotnictwa perskiego, hiszpańskiego i portugalskiego. Jeden egzemplarz był testowany w Norwegii. Jugosłowiańska wytwórnia Zmaj podjęła produkcję licencyjną Fury na potrzeby wojsk powietrznych tego kraju. W samoloty te zostały także wyposażone trzy dywizjony South African Air Force.
Od 1937 roku na wyposażenie RAF zaczęły trafiać zmodernizowane Fury Mk II. Tym razem zakupiono je w większej ilości, wystarczającej na wyekwipowanie sześciu dywizjonów myśliwskich. Służyły one w RAF do początku 1939 roku, zastępowane sukcesywnie przez nowe myśliwce Gloster Gladiator i Hawker Hurricane i kierowane do jednostek szkolnych.
Samoloty kupione przez lotnictwo hiszpańskie wzięły udział w wojnie domowej, walcząc po obydwu stronach konfliktu. W czasie II wojny światowej Fury pozostawały wciąż w służbie w Jugosławii. Zupełnie przestarzałe, nie zapisały się niczym szczególnym w trakcie odpierania ataku państw Osi w 1941 r. Maszyny SAAF były użyte w trakcie walk z wojskami włoskimi w Afryce Wschodniej w 1940 i 1941 roku.
Ostatnimi Fury w linii były myśliwce irańskie, aż do 1942 roku pełniące służbę patrolową na wybrzeżu Zatoki Perskiej.
Opis konstrukcji.
Samolot Hawker Fury był dwupłatowym, jednomiejscowym myśliwcem o stałym podwoziu i otwartej kabinie. Konstrukcja płatowca była mieszana, metalowo – drewniana, kryta blachą i płótnem. Myśliwiec był uzbrojony w dwa karabiny maszynowe kal. 7,7 mm, umieszczone w kadłubie nad silnikiem.

</doc>
<doc id="1660146" url="https://pl.wikipedia.org/wiki?curid=1660146" title="Haptotropizm">
Haptotropizm



</doc>
<doc id="1660147" url="https://pl.wikipedia.org/wiki?curid=1660147" title="Hajime no Ippo">
Hajime no Ippo

 – shōnen-manga tworzona przez Jōji Morikawę i ukazująca się w "Shūkan Shōnen Magazine", a także 3 serie anime, film, 1 OVA i 8 gier wydanych na różne platformy.
Manga jest wydawana od 27 września 1989 roku i jest obecnie jedną z najdłuższych licząc 131 tomów z 1330 rozdziałami. Pierwsza seria anime liczy 76 odcinków i opisuje wydarzenia z pierwszych 311 rozdziałów. Zostało stworzone przez studio Madhouse i emitowane przez NIppon TV pomiędzy październikiem 2000 a marcem 2002. W późniejszym czasie został wydany film "Hajime no Ippo: Champion Road" i OAV "Kimura vs Mashiba". Drugi sezon anime liczy 26 odcinków, jest emitowany od 6 stycznia 2009 roku i nazywa się "Hajime no Ippo: New Challenger". Trzeci sezon jest emitowany od 3 października 2013 roku i zaplanowany jest na 25 odcinków oraz nosi nazwę "Hajime no Ippo: Rising".
Fabuła.
Ippo Makunouchi jest miłym i nieśmiałym 16-latkiem, który jednak nie ma żadnych przyjaciół, ponieważ musi pomagać prowadzić swojej mamie rodzinny interes "Makunouchi Fish" i dlatego nie ma czasu na życie towarzyskie. Z tego też powodu znęca się nad nim Masahiko Umezawa i jego dwaj koledzy. Pewnego dnia, po szczególnie silnym pobiciu Ippo, interweniuje Mamoru Takamura, silny bokser wagi średniej, który go ratuje i zaprowadza do klubu bokserskiego, aby tam go opatrzyć. Tam też Ippo zakochuje się w boksie po obejrzeniu walk Mike'a Tysona i pomimo początkowej nieufności Takamury, zaczyna trening. Szybko jego droga krzyżuje się z Ichiro Miyatą – największym talentem japońskiego boksu klasy piórkowej, który będzie jego głównym rywalem przez całą serię.
Muzyka.
Muzyka do pierwszej serii została skomponowana przez Tsuneo Imahori, który napisał także muzykę do trzeciego openingu. Różne ścieżki dźwiękowe gitar, bębnów, fortepianu i ich kombinacje zostały również użyte dla podkreślenia nastroju lub dramatyczności sceny. Soundtrack do serii został wydany w Japonii na dwóch płytach "First KO" i "Final Round". Muzyka dla drugiego sezonu została skomponowana przez Yoshihisa Hirano.
Anime Theme Songs.
Opening Theme Songs
Closing Theme Songs

</doc>
<doc id="1660148" url="https://pl.wikipedia.org/wiki?curid=1660148" title="Equal offense (bilard)">
Equal offense (bilard)

Equal offense jest grą bilardową wywodzącą się z Czternaście plus jeden. Każdy gracz dostaje dziesięć tur z rzędu. Oznacza to, iż najpierw podchodzi gracz pierwszy, wykonuje dziesięć tur, a następnie drugi i wykonuje swoje dziesięć. Za faul nie odejmuje się punktu. Po faulu następuje koniec tury, a gracz otrzymuje bilę rozgrywającą do umieszczenia w "kuchni".

</doc>
<doc id="1660149" url="https://pl.wikipedia.org/wiki?curid=1660149" title="Chinghyo Chŏljung">
Chinghyo Chŏljung

Chinghyo Chŏljung (ur. 826, zm. 900) – koreański mistrz sŏn, uczeń mistrza Toyuna.
W wieku 7 lat wstąpił do klasztoru buddyjskiego na górze Ogwan, prowadzonego przez Chinjŏna, a w wieku 19 lat został wyświęcony na pełnego mnicha w Janggok sa.
Od 15 roku życia studiował "Sutrę Awatamsakę" w klasztorze Pusŏk.
Następnie praktykował sŏn u mistrza sŏn Toyuna w klasztorze Kŭmgang na górze P'ungak i otrzymał od niego przekaz Dharmy. W przeciwieństwie od wielu buddystów koreańskich nigdy nie udał się do Chin. Rozbudował mały klasztor Hŭngnyŏng wybudowany przez Toyuna.
Po śmierci swojego nauczyciela spotkał mnicha Sŏk'una, który został jego głównym uczniem. Jego uczeń pomógł mu przenieść klasztor w góry Saja. Od tej pory ta szkoła sŏnu stała się znana jako szkoła saja – jedna z 9 górskich szkół sŏn.
Chŏljung był bardzo szanowanym mistrzem przez królów Hŏnganaga (pan. 875–886), który otoczył klasztor państwowym wsparciem i Chonga (pan. 886–888). Jednak odmówił zaproszeniu królowej Chinsong (pan. 888–898), aby został mnichem na dworze królewskim. Król Hyogong obdarzył go tytułem Taesa (Wielki Mistrz).
Zmarł w pozycji medytacyjnej, prawdopodobnie w 900 r.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1660150" url="https://pl.wikipedia.org/wiki?curid=1660150" title="Chinghyo Cholchung">
Chinghyo Cholchung



</doc>
<doc id="1660154" url="https://pl.wikipedia.org/wiki?curid=1660154" title="Cícero Santos">
Cícero Santos

Cícero Santos lub Cícero (ur. 26 sierpnia 1984 w Castelo) – brazylijski piłkarz grający na pozycji ofensywnego pomocnika. Obecnie zawodnik klubu São Paulo FC.
Karierę rozpoczynał w brazylijskim klubie Bahia, z którego został wypożyczony do Figueirense, a następnie sprzedany do Tombense Futebol Clube, w barwach którego rozegrał 80 spotkań i strzelił 20 goli. W sezonie 2007/2008 został wypożyczony do Fluminense, z którym doszedł do finału Copa Libertadores. Mimo porażki jego drużyny w decydującym spotkaniu, jego świetna gra w całym turnieju została dostrzeżona przez skautów berlińskiego klubu Hertha BSC, do którego wkrótce został wypożyczony. Po spadku Herthy do 2. Bundesligi piłkarz przeszedł do VfL Wolfsburg.

</doc>
<doc id="1660156" url="https://pl.wikipedia.org/wiki?curid=1660156" title="Hawker Sea Fury">
Hawker Sea Fury

Hawker Sea Fury - brytyjski pokładowy samolot myśliwski z okresu po II wojnie światowej. Był jednym z najszybszych seryjnie produkowanych jednosilnikowych samolotów z silnikiem tłokowym i jednym z ostatnich samolotów śmigłowych, który zestrzelił myśliwiec o napędzie odrzutowym.
Powstanie konstrukcji.
Od września 1942 roku Sydney Camm, główny konstruktor wytwórni Hawker, pracował nad koncepcją stworzenia samolotu myśliwskiego o lekkiej konstrukcji nieustępującej osiągami dotychczas istniejącym samolotom. Przyczyną, dla której podjęto te prace, był fakt, że do tej pory wraz ze wzrostem osiągów samolotu zawsze rosła też jego masa w związku z wymogami co do konstrukcji, silnika czy uzbrojenia. Camm zaproponował zmianę konstrukcyjną płatowca Tempest poprzez zmianę jego centropłata na nowy o mniejszej rozpiętości. Dzięki zmniejszeniu w ten sposób masy samolotu miałaby poprawić się zwłaszcza jego zwrotność. Zmiany miały też objąć kadłub i polegać na podniesieniu do góry kabiny pilota, przez co poprawiłaby się widoczność, oraz na modyfikacji usterzenia maszyny. Rozważano trzy warianty napędzane trzema różnymi silnikami:
W tym czasie brytyjskie Ministerstwo Lotnictwa ogłosiło wymagania F.6/42 na nowy myśliwiec o wysokich osiągach, dla których inspiracją było poznanie osiągów niemieckiego samolotu Fw 190, który wylądował przypadkowo w Anglii. W styczniu 1943 kierownictwo wytwórni zdecydowało o dostosowaniu nowej konstrukcji do specyfikacji "Air Ministry". Określona była początkowo jako Tempest Light Weight Fighter (myśliwiec Tempest o małej masie), w skrócie LWF. Ministerstwo Lotnictwa zainteresowało się tym projektem i wydało specjalnie dla niego nową specyfikację F.2/43 (w styczniu 1943 roku), gdzie jako napęd wskazano silnik Bristol Centaurus XII. Camm dodatkowo parę miesięcy później przekonał Admiralicję, że jego projekt spełnia też wymagania marynarki brytyjskiej N.7/43 na pokładowy samolot myśliwski. Przy pracy nad projektem miały współpracować wytwórnie Hawker i Boulton Paul, Hawker nad wersją lądową, a Boulton Paul nad wersją morską.
W grudniu 1943 roku lotnictwo zamówiło sześć prototypów F.2/43, w tym dwa napędzane silnikiem Griffon, jeden Centaurus XII, dwa Centaurus XXII i jeden do prób statycznych płatowca.
Hawker Fury.
Pierwszy prototyp (NX798) został oblatany 1 września 1944 roku. Napędzany był silnikiem Bristol Centaurus XII z 4-łopatowym śmigłem Rotol. Testy wykazały wyśmienite właściwości. W kwietniu 1944 roku zamówiono 200 maszyn wersji lądowej pod nazwą Hawker Fury dla RAF i 200 maszyn dla Royal Navy, nazwanych Hawker Sea Fury, przy czym 100 maszyn miała zbudować wytwórnia Boulton-Paul.
Oprócz wersji z silnikiem Centaurus, badano inne jednostki napędowe. 7 listopada 1944 roku oblatano drugi prototyp (LA610) z silnikiem rzędowym Griffon 85 z sześciołopatowym śmigłem przeciwbieżnym. Później zamontowano w nim silnik rzędowy Napier Sabre VII. Silnik Sabre VII otrzymał także czwarty prototyp VP207 z 1947 roku, który osiągnął prędkość maksymalną 780 km/h – największą dla tłokowych myśliwców Hawkera.
RAF rozważał skierowanie do produkcji Fury z silnikiem Centaurus, ale wobec zakończenia wojny i rozwoju samolotów odrzutowych zrezygnowano z tego. Samoloty w wersji lądowej budowano wprawdzie następnie dla sił powietrznych Iraku, Egiptu i Pakistanu, lecz wywodziły się one z wersji Sea Fury. Pierwszy prototyp wyposażono w 1948 w silnik Centaurus XVIII i sprzedano do Egiptu, a trzeci prototyp (NX802), w ten sam silnik i sprzedano do Pakistanu.
Dalej rozwijano wyłącznie wersję morską Sea Fury dla marynarki wojennej, z silnikiem Bristol Centaurus.
Sea Fury.
Pierwszy prototyp myśliwca pokładowego (SR661) oblatano 21 lutego 1945 roku. Był napędzany silnikiem Bristol Centaurus XII z czterołopatowym śmigłem, miał już hak do lądowania pod sterem kierunku, ale jeszcze nieskładane skrzydła. Drugi prototyp (SSR666) był napędzany silnikiem Centaurus XV o mocy 2550 KM z 5-łopatowym śmigłem i miał już składane hydraulicznie skrzydła. Pierwsza maszyna wyprodukowana przez wytwórnię Boulton Paul (VB857) była taka sama jak drugi prototyp i została oblatana 31 stycznia 1946 roku.
Ponieważ zakończyła się w tym czasie wojna, całkowicie zrezygnowano z produkcji wersji lądowej dla RAF, a zamówienie na wersję morską okrojono do 100 sztuk i zrezygnowano w ogóle z produkcji w wytwórni Boulton Paul.
Służba.
Pierwsze Hawker Sea Fury weszły do służby na lotniskowcach Royal Navy w 1947 roku. Była to wersja Mk.X, wyposażono w nią dywizjon treningowy 778, a następnie we wrześniu bojowy 807. Od kwietnia 1948 roku wchodziła na wyposażenie wersja Mk 11, której używało pięć dywizjonów Fleet Air Arm: 802, 803, 804, 805 i 807. Wycofywanie samolotów FB.11 z lotnictwa Marynarki rozpoczęło się w 1953 roku, kiedy wprowadzono do linii pierwsze odrzutowce Hawker Sea Hawk. Ostatnie z brytyjskich dywizjonów pierwszej linii używały ich do 1955 roku. Samoloty Sea Fury otrzymały również dywizjony Ochotniczej Rezerwy Marynarki Królewskiej (RNVR, Royal Navy Volunteer Reserve), z których ostatni używał ich do 1956 roku.
Hawker Sea Fury, stacjonujące na lotniskowcach HMS „Theseus”, „Ocean” i „Glory”, od 1950 roku brały udział w wojnie w Korei. Pierwsza akcja bojowa miała miejsce 10 października 1950 roku. Używano ich głównie do ataków na cele naziemne. Ponosiły straty bojowe, głównie od ognia przeciwlotniczego, oraz w wypadkach, a jeden omyłkowo zestrzeliły myśliwce amerykańskie Jednak 9 sierpnia 1952 r., kpt. P. "Hoagy" Carmichael z 802 Dywizjonu FAA z HMS „Ocean” zestrzelił myśliwiec odrzutowy MiG-15. Był to pierwszy przypadek zestrzelenia MiG-15 przez samolot napędzany silnikiem tłokowym i jednocześnie jedyne zwycięstwo brytyjskiego lotnika używającego brytyjskiego samolotu w wojnie koreańskiej. Był to jeden z ostatnich przypadków zestrzelenia samolotu odrzutowego przez samolot śmigłowy (ostatnim był Douglas A-1 Skyraider w 1966 roku). Ogółem brytyjskie i australijskie lotniskowce straciły 22 pilotów w walce i 13 w wypadkach.
Oprócz Marynarki Brytyjskiej Sea Fury służyły też w marynarce holenderskiej w latach 1950-1959. Holandia zamówiła najpierw w październiku 1946 roku 10 samolotów F.50, odpowiadających wersji Mk.X. Używane były w 1947 roku w Holenderskich Indiach Wschodnich do tłumienia powstania komunistycznego, w składzie 860 Dywizjonu marynarki holenderskiej, na wypożyczonym od Wielkiej Brytanii lotniskowcu eskortowym „Karel Doorman” (pierwszym). W 1950 roku Holandia zamówiła dalsze 12 samolotów w wersji FB.50, odpowiadającej FB Mk.11 (według innych publikacji, nosiły one oznaczenie F.60). Dalsze 25 samolotów oznaczonych F.51 wyprodukowano na licencji w wytwórni Fokker, doprowadzając liczbę samolotów do 47. Używane były przez 860 Dywizjon na lotniskowcu lekkim „Karel Doorman” do zastąpienia przez Sea Hawki w 1956 roku, a po tym jeszcze przez 3 Dywizjon. Holenderskie samoloty budowy brytyjskiej nosiły numery od 10-1 do 10-22, później przenumerowane z pierwszą cyfrą 6, a budowy holenderskiej nosiły numery od 6-23 do 6-47.
W 1950 roku 33 samoloty Mk.11 przekazano dla lotnictwa Marynarki Wojennej Australii (Royal Australian Navy). Służyły w dywizjonach 805 i 808 na australijskim lotniskowcu HMAS „Sydney” oraz brytyjskim HMS „Vengeance” i brały udział w wojnie w Korei. Używał ich także dywizjon 850 służący od 1953 roku w Korei. Ogółem Australia otrzymała około 100 samolotów i wypożyczyła podczas wojny około 14. Utracono w Korei 10 samolotów i trzech pilotów, a 77 samolotów zostało uszkodzonych. Ponadto pewną liczbę Sea Fury przekazano do Kanady.
Wersje Mk.60 i Mk.61 budowano specjalnie dla Pakistanu. Pierwsze egzemplarze trafiły tam już w 1949 roku. Po sprzedaży w 1948 roku prototypu do Egiptu, zamówił on 12 Sea Fury, które jednak dostarczono dopiero w latach 1950-51 na skutek embarga związane z wojną z Izraelem. W międzyczasie dwa samoloty dostarczył Egiptowi Irak. Samoloty egipskie brały udział w wojnie o Kanał Sueski jeszcze w 1956 roku.
W grudniu 1946 roku, rząd Iraku zamówił 30 samolotów Fury ISS, dostarczono je w 1948 roku. W 1949 roku sprzedano ponadto 2 dwumiejscowe samoloty szkolno-treningowe IDT. W 1951 roku zamówiono kolejne 15 samolotów ISS, a w 1953 roku 10 FB.11 i 3 dwumiejscowe T.20 z zapasów brytyjskich, dostarczone w latach 1952-53. Wycofano je w latach 60, następnie część sprzedano do USA jako wyścigowe. Cztery samoloty Irak w latach 1960-61 podarował Maroku.
W 1957 roku, pewna liczba egzemplarzy Sea Fury w wersjach Mk.10, Mk.11 i Mk.20 wróciła do wytwórni Hawker, gdzie 18 Mk.11 i 3 Mk.20, po remoncie, sprzedano w 1958 roku do Birmy. Kolejne 15 Mk.11 i 2 Mk.20 w 1958 roku sprzedano na Kubę. Nie dostarczono jednak do nich uzbrojenia przed przejęciem władzy w 1959 roku przez partyzantkę Fidela Castro, stąd nie mogły być używane operacyjnie przez rząd Batisty. Zostały one wcielone następnie do rewolucyjnego lotnictwa kubańskiego, po czym z pomocą producenta zdołano doprowadzić 12 do stanu operacyjnego, aczkolwiek ich gotowość w zamęcie rewolucyjnym szybko spadła. Podczas próby wspieranego przez USA desantu uchodźców kubańskich w Zatoce Świń 15 kwietnia 1961 roku, dwa zostały zniszczone na lotnisku, lecz kilka pozostałych zostało użytych do walki z siłami inwazyjnymi. Jeden został zestrzelony, lecz inny Sea Fury zatopił rakietami statek „Houston”. Było to ostatnie użycie bojowe tego typu samolotu. Po odparciu inwazji pozostały w lotnictwie kubańskim dwa sprawne Sea Fury, używane do 1961 roku.
Między 1958 a 1960 rokiem 16 dwumiejscowych T.20 sprzedano do Niemiec Zachodnich, gdzie przebudowano je na holowniki celów. Samoloty te, pomalowane na czerwono, były używane z cywilnymi znakami przez organizację Deutsche Luftfahrt Beratungsdienst (DLB), świadczącą usługi dla Luftwaffe. Dołączył do nich ponadto jeden eksholenderski jednomiejscowy FB.11.

</doc>
<doc id="1660157" url="https://pl.wikipedia.org/wiki?curid=1660157" title="Las naturalny">
Las naturalny

Las naturalny – las, który powstał w sposób całkowicie naturalny, bez jakiejkolwiek ingerencji człowieka. 
Żyje tylko dzięki naturalnym procesom przyrodniczym. Człowiek może z niego korzystać (np. czerpać drewno) tylko w takim stopniu, który nie spowoduje niekorzystnych zmian (szczególnie w składzie gatunkowym organizmów). Taki las cechuje duża odporność biologiczna.
Za ostatni las naturalny na Niżu Europejskim uchodzi Puszcza Białowieska.
Zobacz też: Las pierwotny

</doc>
<doc id="1660159" url="https://pl.wikipedia.org/wiki?curid=1660159" title="Władysław Raiter">
Władysław Raiter

Władysław Jan Raiter (ur. 3 kwietnia 1947 w Poznaniu) – polski polityk, lekarz weterynarii, poseł na Sejm RP I kadencji.
Życiorys.
Ukończył w 1971 studia na Wydziale Weterynaryjnym Szkoły Głównej Gospodarstwa Wiejskiego w Warszawie. Od 15 października do 6 listopada 1989 był przewodniczącym piotrkowskiej „Solidarności”. W 1991 uzyskał mandat posła na Sejm I kadencji. Został wybrany w okręgu piotrkowskim z listy Unii Demokratycznej. Po opuszczeniu UD przystąpił do Partii Konserwatywnej.
Pod koniec kadencji był członkiem Klubu Parlamentarnego Konwencja Polska. Zasiadał w Komisji Młodzieży, Kultury Fizycznej i Sportu, Komisji Polityki Społecznej oraz Komisji Rolnictwa i Gospodarki Żywnościowej. Był także członkiem dziewięciu podkomisji. W 1993 bezskutecznie startował do parlamentu z listy Katolickiego Komitetu Wyborczego „Ojczyzna”. Później wycofał się z działalności politycznej.
W wyborach samorządowych w 2006 bez powodzenia kandydował do rady miasta Piotrków Trybunalski z ramienia Ligi Polskich Rodzin. Pracował w piotrkowskiej inspekcji weterynaryjnej.

</doc>
<doc id="1660160" url="https://pl.wikipedia.org/wiki?curid=1660160" title="Metafit">
Metafit

Metafit (gr. μετα "poza czymś", φυτόν "roślina") – roślina obcego pochodzenia (antropofit), która zdołała trwale się zadomowić na danym obszarze.
Ze względu na rodzaj siedlisk, w których rośliny te występują prof. Jan Kornaś wyróżnił 3 grupy metafitów:
Według badań Tokarskiej-Guzik we florze Polski w 2005 r. było 460 gatunków metafitów, z czego 160 to archeofity zadomowione do końca XV wieku, 300 gatunków to kenofity zadomowione później.

</doc>
<doc id="1660163" url="https://pl.wikipedia.org/wiki?curid=1660163" title="Stefan Knabit">
Stefan Knabit



</doc>
<doc id="1660166" url="https://pl.wikipedia.org/wiki?curid=1660166" title="Mały domek w Wielkich Lasach">
Mały domek w Wielkich Lasach

Mały domek w Wielkich Lasach "(Little House in the Big Woods, 1932)" – powieść Laury Ingalls Wilder, z dużą dozą elementów autobiograficznych, spisanych i zredagowanych przez córkę autorki, Rose Wilder Lane. Powieść otwiera oryginalny cykl powieściowy "Domek", będąc obecnie jednocześnie pierwszą częścią czwartego z podcykli, zatytułowanego "The Laura Years".
Akcja utworu rozgrywa się w pierwszej połowie lat 70. XIX wieku, w lasach stanu Wisconsin, w okolicy miasta Pepin i osady Lund. Czytelnik poznaje główną bohaterkę cyklu, pięcioletnią Laurę, jej rodziców Charlesa i Caroline Ingallsów, siostry Mary i Carrie oraz dalszą rodzinę. Towarzyszy się im w przygotowaniach do zimy, świniobiciu, poznaje tradycje bożonarodzeniowe, przeżywa trudy zimy, z niecierpliwością oczekując wiosny, a po lecie – bierze udział w żniwach.
Książka a rzeczywistość.
Powieść, choć autobiograficzna – podobnie jak kolejne części, w wielu momentach odbiega od rzeczywistości, skracając bądź rezygnując całkowicie z opisu pewnych wydarzeń, łącząc inne, czy też przenosząc je w inne momenty życia pisarki.
Charles i Caroline zamieszkiwali lasy Wisconsin od okresu młodzieńczego do wyjazdu w roku 1868, gdy Mary miała 3 lata, a Laura kilka miesięcy. Zamieszkali wtedy na krótko w Rothville w stanie Missouri, a następnie przenieśli się w okolice miasta Independence w stanie Kansas, gdzie w roku 1870 urodziła się Carrie. Kilka tygodni po tym wydarzeniu musieli opuścić okolicę i powrócili do Wisconsin, gdzie pozostali do roku 1874. 
Data urodzenia Wilder wskazuje na umieszczenie akcji "Małego domku w Wielkich Lasach" w latach 1872-73, czyli podczas "drugiego pobytu" w tej okolicy. Jednakże, jak pokazuje drugi tom cyklu, nie uwzględnia ona przerwy w latach 1868-70, gdyż na prerię Kansas trafiają w drugim tomie serii.

</doc>
<doc id="1660168" url="https://pl.wikipedia.org/wiki?curid=1660168" title="Małżeństwo osób tej samej płci w Vermont">
Małżeństwo osób tej samej płci w Vermont

Małżeństwa osób tej samej płci są legalne w Vermont od 1 września 2009 roku. Vermont był pierwszym stanem USA, który wprowadził rejestrowane związki partnerskie i jest pierwszym stanem, który zalegalizował małżeństwa jednopłciowe nie za sprawą orzeczenia sądu, lecz w drodze aktu prawnego. Z chwilą jego wejścia w życie wyłączona została możliwość zawierania związków partnerskich. Związki takie zawarte przed 1 września 2009 zachowują swój status, a przy tym partnerzy mogą przekształcić swój związek w małżeństwo.
Historia.
Rejestrowane związki partnerskie stan Vermont wprowadził na skutek orzeczenia stanowego Sądu Najwyższego w sprawie "Baker v. Vermont" z dnia 20 grudnia 1999 roku. Nakazywało ono zapewnienie parom jednopłciowym takiej samej ochrony oraz przywilejów, jaka jest zapewniana parom różnopłciowym, które zawarły małżeństwo. Sąd jednakże nie nakazał wyraźnie zalegalizowania małżeństw osób tej samej płci. 26 kwietnia 2000 roku stan przyjął ustawę wprowadzającą związki partnerskie; prawo to weszło w życie 1 lipca tego samego roku. 
23 marca 2009 roku, stosunkiem głosów 26:4 Senat stanu Vermont przyjął ustawę wprowadzającą małżeństwa osób tej samej płci. 3 kwietnia 2009 roku to samo uczyniła Izba Reprezentantów stanu Vermont, stosunkiem głosów 95:52, wprowadzając jednak w projekcie pewne drobne poprawki. 6 kwietnia Senat zaaprobował poprawki wprowadzone przez Izbę Reprezentantów i przedstawił ustawę gubernatorowi stanu, Jimowi Douglasowi, który ją zawetował. 7 kwietnia weto zostało oddalone przez Senat stosunkiem głosów 23:5 i przez Izbę stosunkiem głosów 100:49. Było to pierwsze oddalenie weta gubernatora Vermont od 1990 roku.

</doc>
<doc id="1660169" url="https://pl.wikipedia.org/wiki?curid=1660169" title="Brittany Hargest">
Brittany Hargest

Brittany Lynne Hargest (ur. 2 sierpnia 1988 w Durham) – amerykańska wokalistka, tancerka, najmłodszy członek zespołu Jump5.
Życie osobiste.
Jest córką Grega i Robin Hargest. Dorastała w Nashville, w Tennessee, na przedmieściu Franklin. W wieku 2 lat zaczęła naukę śpiewu, gry na fortepianie i gitarze, tańca oraz gimnastyki. Wraz z bratem Brandonem wystąpiła w wielu teledyskach i kompilacjach. 
Hargest jest sopranem koloraturowym. W latach 2001-2007 była członkinią zespołu Jump5. Po odejściu z zespołu wraz z bratem Brandonem współtworzy pop-rockowy duet Guest. Razem nagrali EP "Perfect".
Hargest jest metodystyczną chrześcijanką.

</doc>
<doc id="1660170" url="https://pl.wikipedia.org/wiki?curid=1660170" title="Oreggano">
Oreggano



</doc>
<doc id="1660171" url="https://pl.wikipedia.org/wiki?curid=1660171" title="Stanisław Panczakiewicz">
Stanisław Panczakiewicz

Stanisław Panczakiewicz (ur. 11 kwietnia 1900 w Warszawie, zm. 8 lipca 1982 tamże) – polski inżynier, konstruktor samochodowy. Pionier designu motoryzacyjnego w Polsce.
Stanisław Panczakiewicz zaprojektował karoserię CWS T-1, pierwszego samochodu polskiej konstrukcji produkowanego seryjnie. Był autorem pierwszego w kraju nadwozia zaprojektowanego z uwzględnieniem praw aerodynamiki (Lux-Sport) i pierwszej szoferki wagonowej dla samochodu ciężarowego (PZInż 713). Współtworzył samochód Star 20, pierwszą ciężarówkę produkowaną w Polsce po II wojnie światowej, zaprojektował bryłę nadwozia Syreny, jedynego samochodu osobowego polskiej konstrukcji produkowanego seryjnie w kraju po wojnie.
Życiorys.
Od dzieciństwa interesował się mechaniką. Uczęszczał do Gimnazjum im. Staszica w Warszawie. Po wybuchu I wojny światowej przerwał naukę w 1916 by wstąpić do Legionów Polskich w Cesarstwie Austro-Węgierskim. Służył w 5. Pułku Piechoty III Brygady Legionów Polskich. W 1917 po "kryzysie przysięgowym" internowany razem ze swym pułkiem w Zegrzu koło Warszawy. Dzięki pomocy rodziny odzyskał wolność, jednak pod warunkiem wstąpienia do C-K Armii jako "jednoroczny ochotnik" (po ojcu pochodzącym z zaboru austriackiego miał obywatelstwo austro-węgierskie). Wysłany na front włoski. W 1918 uzyskał skierowanie do szkoły oficerskiej piechoty w Opawie. Przedtem uzupełnił lukę w wykształceniu, uzyskując w Krakowie świadectwo dojrzałości. Szkołę oficerską opuścił w stopniu chorążego. Po ogłoszeniu przez Polskę niepodległości wstąpił do 5. Pułku Ułanów Zasławskich, z którym w stopniu starszego ułana z cenzusem brał udział w odsieczy Lwowa i walkach z Ukraińcami pod Kowlem. W wojnie polsko-bolszewickiej Panczakiewicz był już w stopniu podchorążego zastępcą dowódcy kolumny samochodowej w dyspozycji 5. Armii gen. Władysława Sikorskiego.
Po zakończeniu wojny krótko w 1922 pracował jako kreślarz w pracowni architektonicznej ojca, jednak niebawem udał się na studia do Paryża, gdzie w 1926 ukończył Wyższą Szkołę Lotniczą i Konstrukcji Mechanicznych (Ecole Supérieure d’Aéronautique et de Constructions Mécaniques) i Szkołę Inżynierską (École d’Ingénieurs Civiles) oraz kilkumiesięczne kursy ekonomiczne w Wyższej Szkole Handlowej (École des Hautes Études Commerciales). W czasie studiów w 1924 był w Polskiej Misji Wojskowej w Paryżu kontrolerem jakości zamówionego przez armię sprzętu lotniczego.
W 1927 Panczakiewicz podjął pracę w Centralnych Warsztatach Samochodowych (CWS), od razu na stanowisku szefa nadwoziowni, jako jej najmłodszy pracownik. W ekspresowym tempie, już w okresie jego przygotowania do produkcji, zaprojektował nadwozie pierwszego produkowanego seryjnie polskiego samochodu osobowego CWS T-1. Do 1930, kiedy podjęto decyzję o zaprzestaniu produkcji, był autorem projektów powstających w całym okresie produkcji odmian nadwoziowych torpedo, kareta, berlina i faux-cabriolet a także rozwojowej wersji CWS T-8 i mniejszego T-2. Również sanitarka, ambulans pocztowy i półciężarówka na bazie T-1 oraz nadwozie sportowe T-8 zostały zaprojektowane przez Panczakiewicza. W latach 1932-1933 podróżował po krajach Europy Zachodniej gdzie za­poznał się z osiągnięciami w dziedzi­nie budowy nadwozi. Od 1934 pracował w Biurze Studiów Państwowych Zakładach Inżynierii (PZInż), gdzie kierował wydziałem nad­wozi. Do wybuchu II wojny światowej zaprojektował m.in. nadwozia autobusu turystycznego na podwoziu Fiata 621R, PZInż Zawrat, streamlineową karoserię limuzyny Lux-Sport, szoferki kołowych ciągników artyleryjskich PZInż 342 i PZInż 343 oraz samochodów ciężarowych, w tym wagonową kabinę kierowcy 3,5-tonowej ciężarówki PZInż 713. Współdziałał w tworzeniu architektury nadwozia wszystkich typów motocykli Sokół. Opracował także nadwozie wózka bocznego CWS M111/Sokoła 1000.
Po wybuchu II wojny światowej w kampanii wrześniowej ewakuowany z załogą i zasobami PZInż na wschodnie tereny kraju. Po zakończeniu działań wojennych wrócił do stolicy. W czasie okupacji niemieckiej prowadził skład papierniczy unikając pracy w branży motoryzacyjnej na rzecz najeźdźcy. Działał w konspiracji, był żołnierzem "Kedywu" AK w stopniu porucznika (pseudonim "Bończa"). W powstaniu warszawskim odcięty od macierzystej jednostki, przekazał ukrytą broń lokalnemu oddziałowi, sam walczył na Mokotowie. Po upadku powstania przetrzymywany w obozach jenieckich, z niewoli udało mu się uciec.
18 stycznia 1945 Panczakiewicz powrócił do Warszawy i współorganizował uruchomienie po wojnie Szkoły Wawelberga, gdzie zainaugurował także pierwszy cykl wykładów. Po krótkim okresie pracy w instytucjach państwowych na początku 1947 objął stanowisko kierownika działu nadwozi w Centralnym Biurze Technicznym Przemysłu Mmotoryzacyjnego (CBTPM), prze­mianowanym później na Centralne Biuro Konstrukcyjne Nr 5 (CBK 5) a następnie - Biuro Konstrukcyjne Przemysłu Motoryzacyjnego (BKPMot.), którą pełnił do 1968.
Był współtwórcą pierwszego powojennego samochodu ciężarowego Star 20. Zespół konstruktorów 3,5-tonowej ciężarówki złożony był w większości z byłych pracowników Biura Studiów PZInż, którzy w latach 30. uczestniczyli w pracach nad serią samochodów ciężarowych PZInż 703, 713 i 723. Autorem ogólnej koncepcji, projektu ramy i zawieszenia był Mieczysław Dębicki. Przeniesienie napędu powstało pod kierunkiem Jerzego Wernera a silnik – Jana Wernera. Badania hamowniane i drogowe zorganizował i kierował nimi Aleksander Rummel. Panczakiewicz zaprojektował kabinę N20 i skrzynię ładunkową. Zespół konstruktorów otrzymał w 1950 za opracowanie samochodu Państwową Nagrodę Naukową.
W latach 1947-1948 w zakładach WSK Mielec wytwarzano skarosowany według projektu Panczakiewicza autobus Leyland LOPS3/1, w oparciu o ramę i silnik Leyland Motors. W Sanockiej Fabryce Wagonów „Sanowag” od 1950 montowano też autobus Fiat 666RN oparty na włoskiej ramie wyposażonej w silnik z produkowaną na miejscu karoserią zaadaptowaną przez Panczakiewicza z oryginalnego projektu do możliwości fabryki. Pod koniec 1951 na obniżonej i przedłużonej wersji podwozia Stara 20 został zbudowany prototyp autobusu Star N50 według jego projektu. Rok później ruszyła w „Sanowagu” produkcja autobusu Star N52 powstałego w wyniku dopracowania wersji prototypowej i w zmienionym designie.
W 1954 Panczakiewicz wszedł w skład zespołu kierowanego przez Karola Pionniera, szefa Działu Głównego Konstruktora Fabryki Samochodów Osobowych (FSO), który miał zaprojektować "samochód popularny". Na wczesnym etapie przedsięwzięcia, które doprowadziło do zaprojektowania samochodu Syrena, zbudowano dwa konkurujące ze sobą przedprototypy o różnych stylizacjach i konstrukcjach nadwozi. Wynikało to z konfliktu wewnątrz zespołu pomiędzy Panczakiewiczem, mającym bogate, jeszcze przedwojenne, doświadczenie w konstrukcjach metalowo-drewnianych, a młodym inżynierem z FSO Stanisławem Łukaszewiczem, świetnie zorientowanym w konstrukcji samochodu Warszawa, postulującym nadwozie całkowicie metalowe. Tzw. Syrena II przygotowana w 1954 roku przez Łukaszewicza wykorzystywała elementy nadwozia Warszawy i była opracowana technologicznie z myślą o produkcji wielkoseryjnej. Konkurujące auto Panczakiewicza miało nadwozie oparte na szkielecie drewnianym, pokryte panelami pilśniowymi i wykorzystywało mniej podzespołów z Warszawy, było jednak zdecydowanie lepsze stylistycznie. Pionnier pogodził inżynierów dwóch pokoleń wybierając stylizację Panczakiewicza i zlecając Łukaszewiczowi opracowanie jej konstrukcji w nowocześniejszej technologii.
Projektant był także autorem stylizacji szoferki K26 prototypu samochodu Star 25 (1956), która mimo bardzo nowoczesnej stylizacji nie weszła ostatecznie do produkcji seryjnej oraz bazującego na wydłużonej i obniżonej ramie oraz napędzie samochodu Żubr A80 nadwozia 48-osobowego autobusu Odra A81 (1957), który również pozostał prototypem. Był zdecydowanym przeciwnikiem zamówienia w 1958 nowej stylizacji Warszawy we włoskiej firmie Carrozzeria Ghia. Przedstawił rysunki dwóch własnych propozycji unowocześnienia (według mody amerykańskiej i europejskiej) nadwozia samochodu. W artykułach w prasie motoryzacyjnej wyrażał zdziwienie, że zadania zaprojektowania nowego nadwozia Warszawy nie powierzono krajowym projektantom, sugerując że to właśnie on mógłby się go podjąć.
Rodzina.
Był synem Ludwika Panczakiewicza (1873-1935), warszawskiego architekta i przedsiębiorcy budowlanego. Zmarł nagle 8. lipca 1982 roku w Warszawie. Pochowany na cmentarzu Powązkowskim (kwatera 100-6-20/21).

</doc>
<doc id="1660172" url="https://pl.wikipedia.org/wiki?curid=1660172" title="Wiesław Klisiewicz">
Wiesław Klisiewicz

Wiesław Klisiewicz (ur. 5 grudnia 1950 w Tarnowie) – polski inżynier i polityk, poseł na Sejm RP I kadencji.
Życiorys.
Ukończył w 1980 studia na Wydziale Technicznym Politechniki Krakowskiej im. Tadeusza Kościuszki.
Działał w „Solidarności”. Na początku lat 90. został pełnomocnikiem rządu do spraw samorządu terytorialnego został w województwie tarnowskim.
W 1991 uzyskał mandat posła na Sejm I kadencji. Został wybrany w okręgu tarnowskim z listy Partii Chrześcijańskich Demokratów. Pod koniec kadencji był członkiem Klubu Parlamentarnego Konwencji Polskiej. Zasiadał w Komisji Samorządu Terytorialnego, Komisji Nadzwyczajnej do rozpatrzenia projektów ustaw w ramach Paktu o przedsiębiorstwie państwowym, Komisji Polityki Gospodarczej, Budżetu i Finansów, Komisji Administracji i Spraw Wewnętrznych oraz Komisji Nadzwyczajnej do rozpatrzenia projektu ustawy Ordynacja wyborcza do Sejmu Rzeczypospolitej Polskiej, a także w sześciu podkomisjach. Bez powodzenia ubiegał się o reelekcję z ramienia Katolickiego Komitetu Wyborczego „Ojczyzna”. Pod koniec lat 90. działał w Porozumieniu Polskich Chrześcijańskich Demokratów.
Kierował później tarnowskim MPK oraz oddziałem Małopolskiej Kasy Chorych. W 2007 objął obowiązku dyrektora szpitala w Tuchowie. Wieloletni działacz Klubu Inteligencji Katolickiej, w latach 80. pełnił funkcję wiceprezesa zarządu KIK w Tarnowie, objął stanowisko wiceprezesa zarządu tej organizacji.

</doc>
<doc id="1660176" url="https://pl.wikipedia.org/wiki?curid=1660176" title="Ch’anyu Togwang">
Ch’anyu Togwang

Ch’anyu Togwang (ur. 869, zm. 958) – koreański mistrz sŏn, uczeń i spadkobierca mistrza znanego jako Chingyŏng Simhŭi.
Ch’anyu pochodził z rodziny Kim. W wieku 13 lat opuścił rodzinny dom i został mnichem w klasztorze Samnang na górze Kong w Sangju prowadzonym przez mistrza Yungjego, ucznia Chingyŏnga Simhŭia.
Następnie, po rekomendacji mistrza Yungjego, został uczniem mistrza sŏn Simhŭia w jego klasztorze na górze Hyemok.
Jak wielu koreańskich buddystów, tak i Ch’anyu udał się do Chin. Przebywał w tym kraju od 892 do 921 r. Został uczniem mistrza chan Touzi Datonga (819–914) w jego klasztorze na górze Jizhu w Shuzhou i otrzymał od niego przekaz Dharmy.
Po powrocie przebywał w klasztorze Pognim przyciągając ponad tysiąc uczniów. Uczynił szkołę sŏn pongnim wiodącym miejscem praktyki sŏn w tym czasie.
Był szanowany przez trzech kolejnych królów Koryŏ: Hyejonga, Chŏngjonga i Kwangjonga. Ten ostatni nadał mu tytuł Narodowego Nauczyciela (kor. kuksa).
Zmarł w sierpniu 958 r. Otrzymał tytuły: Wŏnjong i Chungjin Taesa.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1660178" url="https://pl.wikipedia.org/wiki?curid=1660178" title="Pilherodius">
Pilherodius



</doc>
<doc id="1660179" url="https://pl.wikipedia.org/wiki?curid=1660179" title="Zdjęcie z krzyża (obraz Fra Angelica)">
Zdjęcie z krzyża (obraz Fra Angelica)

Zdjęcie z krzyża – obraz włoskiego malarza religijnego wczesnego renesansu, Fra Angelico.
Obraz (retabulum) jest częścią panelu ołtarzowego. Pierwotnie miał być namalowany w stylu gotyckim i zaczęty został przez innego artystę, Lorenza Monaco. Jego autorstwa są panele boczne oraz górne fragmenty dzieła. Prace przerwała śmierć malarza w 1425 roku. Ołtarz powstawał na zlecenie rodziny Strozzich, do ich kaplicy we florenckim kościele Santa Trinita. Fra Angelico podjął się dokończenia prac w latach trzydziestych XV w. 
Tematem obrazu jest zdjęcie z krzyża Chrystusa. Scena przedstawiona została pod centralnym łukiem, gdzie pięciu mężczyzn zdejmuje martwe ciało. Jednym z nich jest Jan Apostoł, który jedynie dotyka Jezusa. Ciało i rozpostarte ramiona Chrystusa wyznaczają przekątne obrazu. 
Z lewej strony malarz ukazał dziewięć kobiet, z których dwie klęczą. Są to Matka Boża w niebieskiej szacie z aureolą na której jest wypisane jej imię oraz Maria Magdalena, która całuje stopy Jezusa.&lt;br&gt;Po prawej stronie stoi sześciu mężczyzn. Jeden z nich pokazuje koronę cierniową i trzy gwoździe, symbole ukrzyżowania. Przy krzyżu po prawej stronie klęczy w czerwonej tunice mężczyzna, który wraz z Magdaleną ma zachęcać widza do modlitwy. 
Wszystkie postacie stoją na kwiecistym dywanie, który jest charakterystycznym elementem dekoracyjnym dla malarstwa flandryjskiego. Nad postaciami widoczne jest pochmurne niebo, które łączy wszystkie trzy łuki obrazu. W tle widoczna jest Jerozolima przedstawiona w rzucie perspektywicznym. 
Obraz "Zdjęcie z krzyża" Fra Angelico jest uderzająco podobny do innego dzieła pod tym samym tytułem autorstwa Rogiera van der Weydena, powstałym w trzydziestych latach XV wieku. Prawdopodobnie Angelico widział je lub nawet jego kopia znajdowała się w księgozbiorze opactwa dominikańskiego, w którym przebywał.

</doc>
<doc id="1660185" url="https://pl.wikipedia.org/wiki?curid=1660185" title="Josue">
Josue



</doc>
<doc id="1660189" url="https://pl.wikipedia.org/wiki?curid=1660189" title="M83 (zespół muzyczny)">
M83 (zespół muzyczny)

M83 − projekt muzyczny Anthony’ego Gonzaleza, założony w Antibes we Francji w 2001 roku. Do 2005 roku projekt współtworzył Nicolas Fromageau. Muzyka M83 to połączenie elektroniki z muzyką rockową. Podczas występów scenicznych obok Gonzaleza występują również muzycy grający muzykę na żywo.
Historia.
Duet zadebiutował w 2001 albumem "M83", który jednak przeszedł bez echa na europejskim rynku muzycznym. Kolejny album zatytułowany "Dead Cities, Red Seas &amp; Lost Ghosts" z 2003 roku okazał się wielkim sukcesem i M83 stało się znane w środowisku muzycznym. Dzięki temu projekt został zaproszony do zmiksowania albumu grupy Bloc Party "Silent Alarm". Muzycy miksowali również utwory takich zespołów jak Placebo, Depeche Mode czy Goldfrapp.
Tuż przed rozpoczęciem prac nad albumem "Before the Dawn Heals Us" zespół opuścił Nicolas Fromageau, co spowodowało, że M83 stało się solowym projektem Anthony’ego Gonzaleza. Do pracy nad trzecim albumem zaangażował muzyków rockowego zespołu Eon Megahertz. Album ukazał się w 2005 roku i odniósł kolejny sukces. Był on mieszaniną muzyki elektronicznej, post-rocka i progresywnego rocka.
W kolejnych latach Gonzalez rozpoczął eksperymenty z muzyką ambient, czego efektem był wydany w 2007 roku album "Digital Shades Vol. 1", który w zamierzeniu jest początkiem serii albumów z muzyką tego typu. 
Kolejnym albumem M83 jest "Saturdays = Youth", nagrany przy współpracy z Kenem Thomasem i Ewanem Pearsonem. Album ten jest bardziej zbliżony gatunkowo do dream popu czy muzyki z lat 80.
Ostatnim albumem jest wydany w 2011 roku "Hurry Up, We’re Dreaming". Ten podwójny album jest mieszaniną gatunków znanych z poprzednich krążków grupy.
Zespół pięciokrotnie koncertował w Polsce. Pierwszy koncert odbył się podczas Open’er Festivalu w Gdyni w 2009 roku. Dwa kolejne koncerty miały miejsce podczas trasy promującej album "Hurry Up, We're Dreaming". Wówczas zespół odwiedził w 2011 roku Katowice, gdzie zagrał w ramach festiwalu Ars Cameralis oraz w 2012 roku w lutym Poznań. Czwarty koncert miał miejsce ponownie na festiwalu Open’er w roku 2012.
W 2013 roku M83 stworzyło muzykę do filmu science fiction pt. Oblivion (Niepamięć) z Tomem Cruise'em w roli głównej, oraz niezależnej francuskiej produkcji Yanna Gonzaleza, brata Anthony'ego, zatytułowanej "You and the Night." W październiku 2015 miał swoją premierę film Stefano Sollimy pt. "Suburra", zilustrowany muzyką zespołu M83. Album "Junk" ukazał się 8 kwietnia 2016 roku. Ostatni koncert miał miejsce 30 czerwca na Open'er Festivalu 2016. 8 marca 2019 roku ukazał się album "Knife +Heart", soundtrack filmu o tym samym tytule wyreżyserowanym przez Yanna Gonzaleza, brata Anthony'ego, którego premiera miała miejsce festwalu filmowym w Cannes w 2018 roku.
Anthony Gonzalez współpracował z Jeanem Michelem Jarre’em nad utworem „Glory”, który pojawił się na albumie Jarre’a, "".

</doc>
<doc id="1660191" url="https://pl.wikipedia.org/wiki?curid=1660191" title="Paweł Kowalczyk (polityk)">
Paweł Kowalczyk (polityk)

Paweł Kowalczyk (ur. 30 października 1938 w Aleksandrynowie) – polski nauczyciel i polityk, poseł na Sejm I kadencji.
Życiorys.
Ukończył studia na Wydziale Filologicznym Uniwersytetu Wrocławskiego w 1962, uzyskując tytuł zawodowy magistra filologii polskiej. Pracował jako nauczyciel w szkole średniej.
W 1991 uzyskał mandat posła na Sejm I kadencji. Został wybrany w okręgu szczecińskim z listy NSZZ „Solidarność”. Zasiadał w Komisji Kultury i Środków Przekazu oraz Komisji Rolnictwa i Gospodarki Żywnościowej. W 1993 bez powodzenia ubiegał się o reelekcję.
W latach 1998–2002 zasiadał w sejmiku zachodniopomorskim I kadencji. Należał do Akcji Wyborczej Solidarność i Ruchu Społecznego AWS.
Został członkiem Zachodniopomorskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.

</doc>
<doc id="1660193" url="https://pl.wikipedia.org/wiki?curid=1660193" title="Ken Matthews">
Ken Matthews

Ken Matthews, właśc. Kenneth Joseph Matthews (ur. 21 czerwca 1934 w Birmingham, zm. 2 czerwca 2019 w Wrexham) – brytyjski lekkoatleta chodziarz, mistrz olimpijski z Tokio.
W 1959 zdobył mistrzostwo Wielkiej Brytanii w chodzie na 2 mile, 7 mil i 10 mil. Potrójnym czempionem brytyjskim został także w 1961, 1963 i 1964, w 1960 wygrał na 7 mil i na 10 mil, a w 1962 na 2 mile i na 10 mil.
Nie ukończył chodu na 20 kilometrów na igrzyskach olimpijskich w 1960 w Rzymie. W 1961 zwyciężył na tym dystansie w Pucharze Lugano (powtórzył ten sukces w 1963). Został złotym medalistą w chodzie na 20 kilometrów podczas mistrzostw Europy w 1962 w Belgradzie.
Był faworytem chodu na 20 km na igrzyskach olimpijskich w 1964 w Tokio i nie zawiódł, zdobywając złoty medal. Jako jedyny złoty medalista olimpijski z Wielkiej Brytanii na tych igrzyskach nie otrzymał Orderu Imperium Brytyjskiego w 1964, ale po kampanii przypominającej jego zasługi został udekorowany tym orderem w 1978.

</doc>
<doc id="1660194" url="https://pl.wikipedia.org/wiki?curid=1660194" title="KHL Mladost Zagrzeb">
KHL Mladost Zagrzeb

KHL Mladost Zagrzeb - chorwacki klub hokejowy z siedzibą w Zagrzebiu.

</doc>
<doc id="1660195" url="https://pl.wikipedia.org/wiki?curid=1660195" title="Pańćamakara">
Pańćamakara

Pańćamakara (trl. "pañcamakāra", z sanskrytu: "pańća" „pięć”, "ma" (sylaba) Ma, "kara" „sylaba” ; dosłownie „pięć M”) – pięć rzeczy nieczystych rytualnie i zakazanych normalnemu wyznawcy hinduizmu, a praktykowanych przez nieortodoksyjne ścieżki tantryczne należące do nurtu wamamarga podczas rytuałów, które często odbywały się na miejscach kremacji, a więc też nieczystych. Członkowie tych grup wierzyli, że poprzez przełamanie tabu społecznych można osiągnąć moce magiczne siddhi i postęp w rozwoju duchowym.
„Pięć M” to:

</doc>
<doc id="1660197" url="https://pl.wikipedia.org/wiki?curid=1660197" title="Kapela Warszawska">
Kapela Warszawska

Kapela Warszawska - polski zespół muzyczny, założony w 1985 roku przez Stanisława Wielanka.
Opis grupy.
 Zespół kontynuuje tradycje orkiestr ulicznych. Podstawą repertuaru są utwory z okresu zaborów, I i II wojny światowej, okresu międzywojennego oraz powojenne w klimatach warszawskich.
 Kapela Warszawska znana jest z wielu występów estradowych, programów radiowych i telewizyjnych oraz nagrań płytowych.
Z grupą współpracowali aktorzy m. in: Hanka Bielicka, Anita Dymszówna, Liliana Para, Jarema Stępowski, Mieczysław Gajda, Andrzej Piekarski, Janusz Mulewicz, Józef Polok, Zbigniew Woldański.
 Zespół koncertował w wielu miastach Polski i poza jej granicami. M. in. W Niemczech, Francji, Finlandii, Wielkiej Brytanii, Izraelu, Luksemburgu, USA, Kanadzie i Australii.
 Od założenia przez Stanisława Wielanka Kapeli Warszawskiej w roku 1985 w skład grupy wchodzili muzycy:
Oraz wykonawcy estradowi:
 Maria Brzozowska, Maria Gordyczukowska, Elżbieta Szaniewska, Ewa Ruck-Gaber, Bożena Jankiewicz, Jerzy Dukaj, Jerzy Gaweł, Czesław Bogdański, Józef Polok, Zbigniew Woldański.

</doc>
<doc id="1660198" url="https://pl.wikipedia.org/wiki?curid=1660198" title="Chingyŏng Simhŭi">
Chingyŏng Simhŭi

Chingyŏng Simhŭi (ur. 855, zm. 923) – koreański mistrz sŏn, faktyczny założyciel szkoły sŏn pongnim, jednej z 9 górskich szkół sŏn.
Życiorys.
Urodził się w królewskiej rodzinie Kim.
Już w wieku 9 lat został uczniem mistrza sŏn Hyŏnika. W wieku 19 lat został wyświęcony na pełnego mnicha. Należał do tych buddystów koreańskich, którzy nigdy nie udali się do Chin po nauki u mistrzów chińskich. Był najwybitniejszym z 2500 uczniów mistrza Hyŏnika.
Z pomocą przyszłego króla Hyogonga (pan. 898–913) założył klasztor Pongnim na górze o tej samej nazwie, który przyciągnął kilkuset uczniów. Najbardziej znanym z nich był Ch'anyu Togwang.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1660199" url="https://pl.wikipedia.org/wiki?curid=1660199" title="Chingyong Simhui">
Chingyong Simhui



</doc>
<doc id="1660208" url="https://pl.wikipedia.org/wiki?curid=1660208" title="Drutarnia (Kalety)">
Drutarnia (Kalety)

Drutarnia (niem. "Drathhammer") − dzielnica Kalet położona w zachodniej części miasta, przy drodze w kierunku Lublińca.
Od XV w. na jej terenie znajdowała się kuźnica Plaplińska, a na początku XIX wieku młyn wodny. Drutarnia przyłączona została do Kalet 1 września 1933.
Znajduje się w niej wybudowany w 1987 r. kościół Matki Boskiej Fatimskiej, należący do Parafii Matki Boskiej Fatimskiej w Kaletach. Parafia istniała w tej dzielnicy od 1977 r.
W 1892 r. gmina zakupiła pół hektara gruntu w Drutarni, na którym w czerwcu 1894 r. rozpoczęto budowę szkoły. W dniu 1 października tego samego roku budowa została ukończona, a otwarcie szkoły nastąpiło 1 maja 1895 r. Szkoła została rozbudowana w 1910 roku, a w 1936 r. wprowadzono w niej elektryczne oświetlenie. W 1965 r. powstał drugi budynek szkolny.
Na terenie budynku szkolnego w 2004 r. powstał ośrodek wczasowy, a w 2009 r. utworzono tor speedrowerowy.
W Drutarni mają początek dwie leśne trasy rowerowe w kierunku Koszęcina (ok. 4,5 km) i druga w kierunku Strzebinia (3,5 km).

</doc>
<doc id="1660211" url="https://pl.wikipedia.org/wiki?curid=1660211" title="Quellinus">
Quellinus

Quellinus – rodzina artystów flamandzkich, żyjących w XVI i XVII wieku.

</doc>
<doc id="1660213" url="https://pl.wikipedia.org/wiki?curid=1660213" title="Stara Europa">
Stara Europa



</doc>
<doc id="1660215" url="https://pl.wikipedia.org/wiki?curid=1660215" title="Wratja">
Wratja

Wratja – członek społeczności z obrzeży wedyjskiego społeczeństwa w Indiach.
Wratjowie ubierali się na czarno, a na ramionach nosili dwie skóry baranie. Za nakrycie głowy służył im turban.
Religia ich, odmienna od wedyzmu, dotyczyła boga Rudry.
Pomimo tego, że posługiwali się tym samym językiem, co Ariowie wedyjscy, byli przez nich traktowani z pogardą.
Termin wratja bywa rozumiany jako określenie na kapłana niewedyjskiego kultu płodności wratjów.
Ich obrzędy obejmowały rytualny taniec i nierząd.
Wratjowie tworzyli wędrowne grupy (bractwa). Każda z takich grup miała świętą prostytutkę ("pumśćali", „poruszająca mężczyznę”) i zawodowego barda ("magadha", "sudha").
Nie studiowali Wed, posiadali własny kult i tradycje. Przyjmuje się, że utrzymywali dość ścisłe związki z atharwawedinami. "Wratjakhanda", piętnasta księga czwartej Wedy ("Atharwawedy") poświęcona jest w całości wratjom.
Jej treść gloryfikuje, a nawet ubóstwia wratjów.
W celu ich powrotu na łono religii wedyjskiej stworzono ceremonię zwaną wratjastoma. Ten sam rytuał był przewidziany w celu konwersji obcego, chcącego przyjąć braminizm.

</doc>
<doc id="1660216" url="https://pl.wikipedia.org/wiki?curid=1660216" title="Hŭiyang san">
Hŭiyang san



</doc>
<doc id="1660217" url="https://pl.wikipedia.org/wiki?curid=1660217" title="Sroka złodziejka">
Sroka złodziejka

Sroka złodziejka (wł. "La gazza ladra") – opera semiseria Gioacchina Rossiniego, melodramma w dwóch aktach z librettem Giovanniego Gherardiniego; jej premiera odbyła się w Mediolanie 31 maja 1817 roku.
Historia powstania utworu.
Libretto.
Autorem tekstu "Sroki" jest Giovanni Gherardini, później sławny filolog i leksykograf, stawiający wówczas pierwsze kroki w literaturze. Temat do libretta zaczerpnął z dramatu Jean-Marie-Théodore Badouin d'Aubigny'ego i Louis-Charlesa Caigneza "La pie voleuse, ou la Servante de Palaiseau" ("Sroka złodziejka, albo służąca z Palaiseau"), wystawionego z powodzeniem w Paryżu w 1815 roku. Dramat został oparty na rzeczywistym zdarzeniu, które miało miejsce w XVIII wieku w miasteczku Palaiseau pod Paryżem. Uboga dziewczyna została tam skazana na śmierć za kradzież kilku srebrnych przedmiotów z serwisu stołowego w rodzinie, w której służyła. Po wykonaniu wyroku okazało się, że przedmioty zabrała i ukryła w gnieździe zadomowiona sroka. Jako zadośćuczynienie zarząd gminy uchwalił specjalny fundusz na odprawienie raz do roku Mszy za spokój duszy niewinnej ofiary, która otrzymała miano „sroczej mszy” ("la messe de pie").
Gherardini dał utworowi szczęśliwe zakończenie, wplótł również w akcję sztuki pewne epizody komiczne, które chociaż nie odgrywają w przebiegu akcji większej roli, sprawiają, że opera należy do gatunku określanego w owych czasach jako semiseria.
Muzyka.
Tekst "Sroki" był pierwotnie przeznaczony dla Ferdynanda Paëra, który rok wcześniej podjął się napisania muzyki. Potem jednak, z niewyjaśnionych powodów, wycofał się i zwrócił libretto. W tej sytuacji dyrekcja mediolańskiej La Scali zwróciła się do Rossiniego i podpisała z nim kontrakt na napisanie opery. Z Rzymu, gdzie jego ostatnia opera "Kopciuszek" zaczynała odnosić coraz większe sukcesy, przez Bolonię, gdzie odwiedził rodziców, Rossini udał się do Mediolanu. W początkach marca 1817 roku zasiadł do pracy nad partyturą. Mediolan był podówczas intelektualną i artystyczną stolicą Italii. Publiczność mediolańska wyrobiona i wymagająca, za dyrekcji Petera von Wintera miała możliwość zapoznania się nie tylko z utworami włoskimi, ale i z nowościami kompozytorów niemieckich, austriackich i czeskich. Neapolitańskie i rzymskie sukcesy Rossiniego nie imponowały mediolańczykom, szczególnie, że wciąż żywa była pamięć jego niepowodzeń w La Scali: "Aureliana w Palmirze" i "Turka we Włoszech". Rossini nie mógł więc sobie pozwolić na improwizację.
Libretto zresztą spodobało się Rossiniemu. W liście do matki z 19 marca 1817 roku pisał: "Tekst jest wierszowany przez poetę świeżej daty, co przysparza mi niejednego kłopotu... Sam temat jest bardzo piękny i spodziewam się, że – jeśli Bóg pozwoli – wyjdzie z tego coś naprawdę dobrego". Praca nad partyturą zajęła Rossiniemu blisko trzy miesiące.
Osoby i pierwsza obsada.
tytułowa Sroka, żołnierze, służba, trybunał, lud. 
Dyrygent – Alessandro Rolla
Treść.
Akt I.
W domu Vingraditów trwają przygotowania do powrotu syna z wojska. Lucia obawia się jednak o swoją srebrną zastawę stołową, gdyż posądza służącą Ninettę o kradzież srebrnego widelca, który niedawno zniknął w niewyjaśnionych okolicznościach. Do miasteczka w tym czasie przybywa także lichwiarz Isacco, zostaje jednak przepędzony z domu Fabrizia i Lucii przez służącego Pippo. Tłum wieśniaków towarzyszy powracającemu Giannettowi. Następuje ogólna wesołość, wznoszone są toasty, a kiedy zabawa dobiega końca, Ninetta sprząta ze stołu i liczy starannie całą zastawę... Tymczasem w przebraniu pojawia się ojciec dziewczyny, który zbiegł z wojskowego aresztu, prosi ją, aby sprzedała jedyny przedmiot, jaki mu pozostał – srebrną łyżeczkę – nie ma bowiem innych środków utrzymania, a wysłano już za nim list gończy.
Nieobecność Vingraditów wykorzystuje także podesta Gottardo. Głównym celem jego wizyty są zaloty do Ninetty. Ojciec dziewczyny nie mając czasu się schować, ukrywa przed nim tylko swoją twarz. Gottardo jednak list gończy otrzymuje dopiero tutaj, przynosi mu go posłaniec, ale wójt nie mając okularów, prosi o przeczytanie listu Ninettę. Dziewczyna zmienia rysopis ojca, Fernando zaś staje w jej obronie. Ojciec dziewczyny odchodzi, jednak gdy patrzy ona za nim, nadlatuje sroka i kradnie jedną z łyżeczek z kopletu Lucii.
Ninetta spotyka się z lichwiarzem i sprzedaje mu łyżeczkę ojca. Wracają jednak domownicy i wójt. Nieufna pani domu liczy zastawę. Odkrywa brak jednej łyżeczki, na jaw też wychodzi, że Ninetta taką łyżeczkę sprzedała. Wezwany Isacco też zdążył już ją odsprzedać dalej, a grawerowane inicjały Fabrizia i Fernanda są przecież takie same – FV. Pogrąża to dziewczynę, a wójt aresztując ją, czuje również smak odwetu.
Akt II.
Antonio – dozorca więzienia współczując dziewczynie doprowadza do spotkania z Giannettem. Ninetta przekonuje ukochanego, iż jest niewinna, ale nade wszystko stawia honor, więc nie może wyjawić prawdy do końca. Ninettę w celi odwiedza także wójt Gottardo, który ponawia swoje propozycje w zamian za ich przyjęcie oferując wolność. Także Pippo odwiedza swoją przyjaciółkę, ma jej oddać również przysługę – w umówionym kasztanie ma umieścić pieniądze dla jej ojca, a Giannettowi ma w dowód miłości przekazać pierścień. Młody służący otrzymuje także od Ninetty złoty krzyżyk, nie chce jednak go przyjąć, bo to, co ma zrobić, nie robi z wyrachowania, ale z przyjaźni.
Fernandem targa niepokój, coś musiało się wydarzyć, w kryjówce nie ma ani pieniędzy, ani żadnej wiadomości od córki. Wraca więc do domu Fabrizia, a Lucia informuje go o zaistniałej sytuacji. Czas goni, spieszy więc do ratusza, aby ratować córkę. Tymczasem ława przysięgłych ogłasza wyrok śmierci. Tylko Giannetto wie o jej niewinności i prosi, aby ratując siebie, wyjawiła prawdę. Fernanda, który także dotarł do ratusza, rozpoznaje wójt, przestępca i tak nie może być świadkiem.. Tymczasem dezertera poszukuje także Ernesto, który przynosząc królewskie ułaskawienie, spotyka się z Lucią. Ona też zastanawia się nad smutnym losem Ninetty.
Ernesto, jeśli zdąży, może uratować Fernanda, ale los Ninetty zdaje się być przypieczętowany. Liczący przed domem swoje oszczędności Pippo, odkłada tymczasem na bok jedną monetę. Jej lśniący blask ponownie wabi tytułową bohaterkę opery. Tym razem nie uchodzi to już uwagi Giorgia i Antonia. W trójkę razem z Pippem podążają za sroką i chłopak wspina się do jej gniazda na kościelnej dzwonnicy. Znajduje tam nie tylko swoją monetę, ale wiele przedmiotów, w tym te ze srebrnego kompletu Lucii. Dzwonią też na alarm. Egzekucja zostaje wstrzymana wobec udowodnionej niewinności skazanej. Wybucha również salwa, a Lucia mdleje na myśl, że już po wszystkim. Są to jednak strzały na wiwat. Teraz w zasadzie nie ma przeszkód, aby Ninetta i Giannetto mogli się połączyć, a ostatnia, za to naprawdę poważna, ma za chwilę ustąpić. Fernando jest ułaskawiony przez króla. Ernesto wręcza odpowiedni dekret Gottardowi na czas. Wszyscy oprócz wójta mogą być w pełni radośni.
Losy sceniczne.
Premiera w dniu 31 maja 1817 roku, w znakomitej obsadzie: Teresa Belloc (Ninetta), Savino Monelli (Giannetto), Antonio Ambrosi (wójt) i Filippo Galli (Fernando), stała się jednym z największych tryumfów w karierze Rossiniego i największym sukcesem sezonu. Opera przez wiele dziesięcioleci należała do najczęściej wystawianych oper. Grano ją w całej Europie, w Warszawie w 1825, 1830 i 1833 roku. Entuzjazmował się nią piętnastoletni Chopin. Przed wyjazdem do Dusznik w 1826 roku napisał "Poloneza b-moll", w którym posłużył się melodią kawatyny Giannetta z I aktu: "Vieni fra queste braccia". Po okresie zapomnienia "Srokę" wystawiono w 1965 roku we Florencji, a w 1966 roku w Londynie. W roku 1980, a następnie w 1981, 1989, 2007 i 2015 operę pokazano na Rossini Opera Festivalu w Pesaro.
Komentarz.
"Sroka złodziejka" stanowi w twórczości Rossiniego zjawisko nowe i oryginalne, można by ją nazwać pierwszym dramatem realistycznym we włoskiej literaturze operowej. Tłem "Sroki" nie jest już mitologia, legenda czy ważne wydarzenia historyczne, lecz zwykły fakt z małomiasteczkowej kroniki sądowej, a bohaterami nie są bogowie, królowie czy dostojnicy, lecz prości ludzie, dotąd ukazywani, co najwyżej, w ujęciu komicznym lub sielankowym, nigdy dramatycznym. "Sroka" toruje drogę takim dziełom jak "Traviata" Verdiego, "Halka" Moniuszki, "Carmen" Bizeta, oraz późniejszym operom szkoły nowowłoskiej. Można w "Sroce" odnaleźć pierwowzory postaci i sytuacji scenicznych wielu późniejszych oper. Wójt ma wiele rysów wspólnych z Barnabą z "Giocondy" Ponchiellego i Scarpią z "Toski" Pucciniego. Handlarz domokrążca Izaak to prototyp Trabuca z "Mocy przeznaczenia" Verdiego. Motywy sądu nad Ninettą znajdują pewne analogie w sądzie nad Radamesem w Aidzie, a pochód na szafot przypomina scenę deportacji z "Manon Lescaut" Masseneta.
W "Sroce" Rossini po mistrzowsku połączył elementy opery seria i buffa. Pierwszy akt, aż do finału, ma charakter sielanki. Drugi natomiast tchnie grozą. Sam finał ma już o wiele łagodniejszy charakter i pozostaje w rozdźwięku z prawdziwymi wydarzeniami, ich bohaterka, pierwowzór Ninetty, nie miała tyle szczęścia, co heroina opery. Jej niewinności dowiedziono dopiero pośmiertnie.
Mimo tego, że Rossiniemu zdarzało się wykorzystywać swoje uwertury w kilku różnych dziełach, tym razem uwertura stanowi integralną częścią partytury. Jest uważana za jego najlepszą tego rodzaju kompozycję przed "Wilhelmem Tellem". Szczególnie wysoko krytycy cenią w uwerturze do "Sroki" żywiołowość rytmiki, dynamiczność oraz kolorystykę dźwiękową, która obfituje w szereg interesujących pomysłów, takich jak solistyczne traktowanie tremola werbli we wstępnym "Maestoso marziale". Rozbudowana też została, zaznaczona już w "Kopciuszku", tendencja do bardziej organicznego łączenia uwertury z operą za pomocą wspólnych tematów. Oba główne tematy "Allegra" uwertury znalazły się w całości w scenie więziennej na początku II aktu.
Szczególne uznanie krytyków budzi w "Sroce złodziejce" charakterystyka dramatyczna postaci, nastrojów i sytuacji. Pełnowymiarowymi osobami są nie tylko główni bohaterowie: Ninetta, Fernando, Giannetto czy Pippo, ale nawet Fabrizio, Lucia, Izaak i dozorca więzienny, Antonio. Szczególny wdzięk ma pojawienie się Ninetty w I akcie, wyśpiewującej radość z powrotu ukochanego w kawatynie: "Di piacer ma balza il cor", którą Stendhal nazywa jednym z najpiękniejszych natchnień Rossiniego ("un de plus belle inspirations"). Całkowicie odmienny jest nastrój sceny więziennej, gdzie załamana Ninetta w rozmowie z Pippem powierza mu pierścionek, krzyżyk i inne drobne pamiątki, prosząc o przekazanie ich narzeczonemu. Świetnie scharakteryzowana jest też postać Fernanda. W jego miłości do córki i rozpaczy po jej skazaniu, można odnaleźć momenty uczuciowe zapowiadające "Rigoletta" Verdiego. Najsłabiej wypada osoba wójta, która w utworze jawi się jako postać niemal humorystyczna. Umiejętność malowania czarnych charakterów nie była zresztą nigdy mocną stroną Rossiniego, czego przykładem mogą być Jago z "Otella" czy Gessler z "Wilhelma Tella".
Wspaniałe są wreszcie w "Sroce" sceny zbiorowe. W akcie I obraz początkowy stanowiący ilustrację beztroskiej zabawy oraz tercet, w którym Ninetta wyraża pogardę dla wójta, Fernando oburza się na jego erotyczne zapały, a upokorzony wójt snuje plany zemsty. W II akcie dramatyczną potęgą odznacza się scena sądu ze złowrogim chórem sędziów oraz przejmujący pochód głównej bohaterki na szafot. Bardzo dobra jest też, przynosząca odprężenie i uwalniająca od koszmaru, scena końcowa.
Starając się o sukces utworu kompozytor nie ustrzegł się niestety znacznych koncesji na rzecz popisów wokalnych głównych wykonawców. Wiele fragmentów przeładował wokalnymi ozdobnikami i wirtuozowskimi kadencjami oraz przyspieszeniami tempa zupełnie nieuzasadnionymi sytuacją dramatyczną.
Podział.
Sinfonia (Mi maggiore)

</doc>
<doc id="1660218" url="https://pl.wikipedia.org/wiki?curid=1660218" title="Rajd Dakar 1986">
Rajd Dakar 1986

Rajd Dakar 1986 (Rajd Paryż-Dakar 1986) – 8. edycja pustynnego Rajdu Dakar, która odbyła się na trasie Paryż–Algier–Dakar. Impreza została przysłonięta śmiercią Thierry'ego Sabine, organizatora, który lecąc w czasie burzy piaskowej o poranku (godz. 7:30) 14 stycznia rozbił się o piaskową wydmę helikopterem. Zginął także francuski piosenkarz Daniel Balavoine, a także pozostałe trzy osoby znajdujące się na pokładzie śmigłowca.
Trasa rajdu wyniosła 15 000 km (w tym 7731 km odcinków specjalnych). W rajdzie triumfowali René Metge i Dominique Lemoyne (samochody), Cyril Neveu (motocykle) oraz Giacomo Vismara (ciężarówki).

</doc>
<doc id="1660219" url="https://pl.wikipedia.org/wiki?curid=1660219" title="Lesley Moore">
Lesley Moore

Lesley Cathrine Moore (ur. 15 października 1986 roku w Nashville, Tennessee) – amerykańska piosenkarka, tancerka. Lekcje tańca zaczęła brać w wieku 4 lat, a śpiewu, gdy miała 6. Jej ojciec zmarł, gdy miała 3 lata.
Członkini zespołu Jump5, w którym jest cheerleaderką. 
Jest pełna energii. Cytaty z wywiadów: "Muszę być z ludźmi. Muszę mieć coś do robienia", "Kocham chodzić do szkoły", "Załoga Jump5 utrzymuje surowy domowy szkolący plan, z nauczycielem, który podróżuje z nimi w ciągu roku szkolnego", "Tęskni za przebywaniem w sali z 30 dziećmi, uwielbia występować z Jump5, opuszcza bal maturalny i mecze baseball'a".

</doc>
<doc id="1660220" url="https://pl.wikipedia.org/wiki?curid=1660220" title="Zaprawa nasienna">
Zaprawa nasienna

Zaprawa nasienna – stosowany w rolnictwie i ogrodnictwie grzybobójczy środek chemiczny do dezynfekcji ziarna zbóź oraz nasion warzyw przed wysianiem.
Zastosowanie.
Zaprawianie nasion jest pierwszym zabiegiem, którego celem jest ograniczenie strat w plonie powodowanych przez choroby grzybowe. Zaprawy nasienne mają wpływ na wzrost roślin w początkowym etapie wzrostu, co w dalszym okresie rozwoju wpływa na kondycję roślin i poziom plonowania.
Jest to rodzaj zaprawy w formie płynnego koncentratu lub proszku do zaprawiania na sucho lub w postaci zawiesiny wodnej, którą miesza się w odpowiedniej proporcji z materiałem siewnym. Przygotowane w ten sposób nasiona są gotowe do siewu. W terminologii rolniczej zabieg ten nazywany jest również bejcowaniem ziarna. Zaprawa wykazuje się działaniem systemicznym i kontaktowym. Służy do zaprawiania ziarna zbóż ozimych i jarych, ziarna kukurydzy, a także do nasion bobiku, traw, lnu, buraka, rzepaku, roślin zielarskich, roślin leśnych oraz cebul roślin ozdobnych.

</doc>
<doc id="1660222" url="https://pl.wikipedia.org/wiki?curid=1660222" title="Stanisław Manolew">
Stanisław Manolew

Stanisław Manolew (cyryl. Станислав Манолев; ur. 16 grudnia 1985 w Błagojewgradzie) – bułgarski piłkarz, występujący na pozycji prawego obrońcy lub pomocnika.
Jest wychowankiem Pirinu 1922 Błagojewgrad. Miejsce w jedenastce wywalczył sobie dopiero po jego spadku do II ligi w sezonie 2004–2005. Udane występy na drugoligowych boiskach zaowocowały latem 2005 roku propozycją transferu do Liteksu Łowecz. Następnie grał w Kubaniu Krasnodar, Dinamo Moskwa i ponownie Kubaniu. W 2016 trafił do CSKA Sofia.
Po sześciu miesiącach spędzonych w drużynie rezerw Liteksu powrócił - na zasadzie półrocznego wypożyczenia - do Pirinu. Ponownie zagrał w barwach Liteksu jesienią 2006 roku i od tej pory jest nie tylko podstawowym graczem, ale i kapitanem zespołu. W wygranym finale rozgrywek o Puchar Bułgarii strzelił zwycięską bramkę, a następnie otrzymał wyróżnienie dla najlepszego zawodnika meczu.
Latem 2009 roku odszedł do PSV Eindhoven. W styczniu 2013 roku został wypożyczony do Fulham.
W reprezentacji Bułgarii zadebiutował 20 sierpnia 2008 roku. W towarzyskim spotkaniu z Bośnią i Hercegowiną (2:1) zmienił w '80 minucie Zahari Sirakowa. Po objęciu stanowiska selekcjonera przez trenera Liteksu Stanimira Stoiłowa Manolew coraz częściej wybiega w pierwszej jedenastce drużyny narodowej.

</doc>
<doc id="1660224" url="https://pl.wikipedia.org/wiki?curid=1660224" title="3 (album Smolika)">
3 (album Smolika)

3 – trzeci solowy, studyjny album Andrzeja Smolika. Został wydany 13 listopada 2006 roku.
Album 23 lutego 2007 uzyskał status złotej płyty.
Płyta dotarła do 6. miejsca listy OLiS w Polsce. Materiał był promowany teledyskiem do utworu "Close Your Eyes", który wyreżyserował Krzysztof Ostrowski.

</doc>
<doc id="1660228" url="https://pl.wikipedia.org/wiki?curid=1660228" title="Hoplopleura quadridentata">
Hoplopleura quadridentata

Hoplopleura quadridentata – gatunek wszy z rodziny Hoplopleuridae, pasożytujący głównie na "Nectomys squamipes". Spotykany również na innych myszowatych: "Nectomys palmipes", "Oligoryzomys fulvescenes", "Oryzomys rostratus", "Scapteromys tumidus". Powoduje wszawicę.
Samica wielkości 1,25 mm, samiec mniejszy wielkości 0,95 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje w Peru, Argentynie, Meksyku, Paragwaju w Ameryce Południowej.

</doc>
<doc id="1660230" url="https://pl.wikipedia.org/wiki?curid=1660230" title="Orbiter STS">
Orbiter STS

Orbiter STS – zasadnicza część wahadłowca z amerykańskiego programu Space Transportation System.
Klasyfikacja pojazdu.
Rozpatrując orbiter jako konstrukcję lotniczą trudno jest ten pojazd zakwalifikować do konkretnej rodziny statków latających. Przy starcie jego działanie w połączeniu z pozostałymi elementami przypomina rakietę nośną, w locie orbitalnym jest on sztucznym satelitą, a podczas powrotu na Ziemię szybowcem. Brytyjski rocznik „Jane's all the World's Aircraft”, będący autorytetem w dziedzinie lotnictwa i astronautyki, określa go mianem "reusable space transportation vehicle" (transportowy pojazd kosmiczny wielokrotnego użytku). Orbiter jest, jak dotąd, najbardziej złożonym spośród wszystkich, kiedykolwiek zbudowanych, statków latających. Rozmiarami zbliżony do pasażerskiego odrzutowca średniej wielkości, na przykład DC-9, jest bezogonowym, wolnonośnym dolnopłatem ze skrzydłami w układzie podwójnej delty napędzanym silnikami rakietowymi.
Przednia część kadłuba.
Jest to klasyczna konstrukcja półskorupowa wykonana w większości ze stopu aluminium 2024, składająca się z usztywnionego podłużnicami pokrycia, wręg i wręg wzmocnionych. Jednokrzywiznowe segmenty pokrycia, formowane technologią obciągania uchwytami, są wzmocnione rozmieszczonymi co 8–13 cm podłużnicami. Co 76,2–94,4 cm do segmentów pokrycia są przynitowane wręgi. Wręga wzmocniona, łącząca przednią część kadłuba ze środkową, w górnej części jest wykonana z elementów płaskich i kształtowanych łączonych nitami i śrubami, w dolnej zaś z jednego elementu w całości obrobionego skrawaniem. W dolnej części kadłuba znajduje się komora podwozia przedniego, przykryta specjalnie uszczelnionymi dwoma segmentami pokryw o konstrukcji typu plaster miodu. Przedni człon silniczków RCS, który po locie jest każdorazowo odłączany od pojazdu, mocuje się do 16-punktowego przyłącza.
Ciśnieniowa kabina (ang. "crew module") o objętości 71,5 m3 jest niejako opleciona konstrukcją przedniej części kadłuba. Wykonano ją ze spawanych ze sobą elementów, z których każdy stanowi fragment pokrycia (wraz z podłużnicami) obrobiony z jednego kawałka aluminium. Przód kabiny zajmuje przedział awioniki. Pozostała część jest podzielona podłogą na pomieszczenia górnego pokładu pilotażowego (ang. "flight deck") i dolnego pokładu mieszkalnego (ang. "mid deck"). Na dolnym pokładzie znajdują się dwa włazy: boczny i tylny. We włazie tylnym umożliwiającym dostęp do ładowni, wewnątrz lub na zewnątrz kabiny, jest instalowana śluza powietrzna. Do tego włazu może być również mocowany tunel prowadzący do laboratorium Spacelab lub człon dokujący do łączenia z innymi obiektami na orbicie okołoziemskiej (np. ze stacją kosmiczną).
W przedniej części pokładu pilotażowego umieszczono sześć dużych hermetycznych okien dających widoczność pilotom pojazdu. Ich szyby wyprodukowano w firmie Corning Glass z trzech warstw krzemionkowego szkła odpornego na uderzenia i wysokie temperatury. Dwa mniejsze okna umieszczone w suficie kabiny również wykonano z trzech warstw, z tym że środkowa jest zrobiona z hartowanego szkła glinokrzemianowego. Dwa okna w tylnej ścianie pokładu pilotażowego, umożliwiające obserwację ładowni, ze względu na zdecydowanie mniejsze wymagania termiczne składają się jedynie z dwóch warstw takiego szkła.
Pod podłogą pokładu umieszczono urządzenia klimatyzacyjne, bagażniki, miejsce składowania zużytych pojemników z wodorotlenkiem litu i wkładów do filtrów. Dostęp do nich uzyskuje się poprzez dodatkowe pokrywy w podłodze pokładu.
Środkowa część kadłuba.
Środkowa część kadłuba wyprodukowana w firmie General Dynamics (w dziale Convair Division) przenosi największe obciążenia w całej konstrukcji. Do niej są dołączone skrzydła i, poprzez wzmocnione wręgi, przednia i tylna część kadłuba. We wnętrzu mieści się niehermetyczna ładownia o średnicy 4,6 m i długości 18,3 m, przykryta ogromnymi drzwiami (otwieranymi na orbicie okołoziemskiej). Długość środkowej części kadłuba wynosi 18,3 m, szerokość 5,2 m, wysokość 4 m a masa 6124 kg. Główną konstrukcją usztywniającą jest zespół dwunastu wręg. Są one złożone z elementów pionowych obrobionych skrawaniem, podpartych rurowymi zastrzałami aluminiowo-borowymi z tytanowymi końcówkami przyłączonymi technologią zgrzewania dyfuzyjnego. W górze środkowej części kadłuba znajdują się podłużnice główne i podłużnice drzwi ładowni. Podłużnice główne, obrobione skrawaniem, są nie tylko podstawowymi elementami „pracującymi” w wyginającym się kadłubie, lecz także przejmują naprężenia wzdłużne pochodzące od ładunków.
Drzwi ładowni składają się z dwóch pokryw o długości 18,3 m, promieniu krzywizny 4,6 m i powierzchni 146,8 m² przymocowanych do zawiasów (trzynaście na każdej burcie) umieszczonych na podłużnicach środkowej części kadłuba. Zamknięcie umożliwiają zamki umieszczone na przedniej i tylnej części kadłuba oraz na styku obu pokryw. Rdzeń pokrywy jest zrobiony z nomeksowej struktury typu plaster miodu. Jest on powleczony warstwą kompozytu epoksygrafitowego. Na wewnętrznej powierzchni obu pokryw zainstalowano osiem radiatorów firmy Vought Corp. służących do rozpraszania ciepła wytwarzanego przez pracujące urządzenia i przez załogę. Cztery przednie radiatory, tworzące dwie płyty o długości 9,4 m każda, po otwarciu drzwi ładowni są odchylane do góry tak, aby promieniowanie cieplne mogło uchodzić zarówno z ich wewnętrznej, jak i zewnętrznej powierzchni. Na tylnej części każdej z pokryw są zainstalowane jeszcze cztery stałe radiatory emitujące promieniowanie tylko z powierzchni zewnętrznej. Automatyczne lub ręczne sterowanie otwieraniem i zamykaniem drzwi ładowni oraz ustawieniem radiatorów odbywa się ze stanowiska w tylnej części pokładu pilotażowego.
We wnętrzu ładowni, na dwóch głównych podłużnicach, co 9,9 cm są rozmieszczone punkty zaczepienia ładunków. Na przedniej części lewej głównej podłużnicy jest instalowany zdalny manipulator RMS. Drugi manipulator może zostać umieszczony na przeciwległej burcie ładowni, również na podłużnicy.
Tylna część kadłuba.
W tylnej części kadłuba jest zainstalowany główny zespół napędowy orbitera: trzy silniki rakietowe SSME. Do niej również są dołączone dwa człony silnikowe OMS/RCS. Tylna część kadłuba konstrukcyjnie jest połączona z jego częścią środkową (poprzez wręgę wzmocnioną), dźwigarami skrzydeł, klapą kadłubową i statecznikiem pionowym. Wręga wzmocniona, oddzielająca środkową i tylną część kadłuba jest wykonana z elementów obrobionych skrawaniem z wytłoczonymi wgłębieniami usztywniającymi. Zapewnia ona ciągłość połączenia między dźwigarami skrzydeł i łączy się z przednim dźwigarem statecznika pionowego. Wewnątrz tej części kadłuba znajduje się konstrukcja nośna silników SSME, która przenosi nacisk pochodzący od pracujących silników na podłużnice środkowej części kadłuba, a także stanowi konstrukcję wsporczą dla instalacji doprowadzającej materiały pędne. W celu zabezpieczenia silników pozostałej części wyposażenia przed działaniem ciśnienia, narażeń akustycznych i cieplnych tylna część kadłuba jest szczelnie zamknięta i wypełniona azotem. W jej wnętrzu znajdują się trzy przedziały aparatury elektronicznej, a także gniazda do podłączenia przewodów startowych na wyrzutni.
W dolnej części jest zainstalowana klapa kadłubowa spełniająca rolę ruchomej osłony zabezpieczającej metalowe dysze silników SSME przed tarciem powietrza podczas wlotu w atmosferę, będącą również powierzchnią aerodynamiczną sterującą pochyleniem pojazdu. Ma ona konstrukcję aluminiową, składającą się z żeber dźwigarów i pokrycia (częściowo typu plaster miodu) i jest poruszana za pomocą czterech obrotowych serwomechanizmów.
Skrzydła.
Skrzydła orbitera zostały wyprodukowane przez firmę Grumman Corp. Mają one skos 81° na wewnętrznej i 45° na zewnętrznej krawędzi natarcia (podwójna delta) i modyfikowany profil NACA 0010. Wznios płata na krawędzi spływu wynosi 3,5°. Płat ma długość 18,3 m i dość dużą grubość: 1,52 m w najgrubszym miejscu. Skrzydło składa się z części przykadłubowej o dużym skosie, części przejściowej zawierającej komorę podwozia głównego, kesonu, przedniego dźwigara unoszącego konstrukcję systemu osłony termicznej krawędzi natarcia, połączeń nieruchomej części płata ze sterolotkami (elewonami), płyt uszczelniających te połączenia i samych sterolotek.
Skrzydło jest konwencjonalną konstrukcją ze stopu aluminiowego złożoną z układu dźwigarów i żeber krytą dwoma rodzajami pokrycia: typu plaster miodu oraz gładkim, łączonym z odpowiednio ukształtowanymi podłużnicami. Przykadłubowa część skrzydła o dużym skosie łagodnie przechodzi w środkową część kadłuba. Jest to konstrukcja wzmocniona żebrami złożonymi z kratownic z rur aluminiowych, kryta usztywnioną blachą. Pośrednia sekcja skrzydła charakteryzuje się taką samą konstrukcją wewnętrzną, z tym, że jej pokrycie stanowi struktura typu plaster miodu. Pośrednia część skrzydła przenosi część obciążenia pochodzącego od zespołu podwozia głównego (resztę przejmuje kadłub). Duży fragment jej spodniej części zajmuje pokrywa zespołu podwozia głównego. Konstrukcja kesonu skrzydła składa się z czterech dźwigarów połączonych z układem kratownicowych żeber. W celu zmniejszenia narażeń cieplnych dźwigary wykonano z falistego aluminium. Przedni dźwigar zamykający konstrukcję kesonu ma strukturę typu plaster miodu. Umożliwia on dołączenie wchodzących w skład systemu osłony termicznej dwudziestu dwóch segmentów z laminatu węglowego ("reinforced carbon–carbon", RCC) tworzących nosek skrzydła. Z kolei do tylnego dźwigara zamykającego keson są dołączone sterolotki, pokrywy uszczelniające ich połączenia i elementy instalacji elektrycznej i hydraulicznej związane z obsługą poruszania sterów. Górne i dolne pokrycie kesonu jest zrobione ze wzmocnionej blachy aluminiowej.
Sterolotki służące do sterowania pochyleniem i przechyleniem składają się z dwóch segmentów (tj. po 2 na skrzydło). Mają one konstrukcję wielożebrową z dźwigarami i pokryciem typu plaster miodu. Każdy z segmentów jest zawieszony na trzech przegubach. Na górnej przedniej części sterolotek pokrycie wykonano z odpornej na temperaturę konstrukcji tytanowo-nomeksowej typu plaster miodu. Jest to miejsce, w którym metalowe płyty uszczelniające łączą się z nieruchomą częścią skrzydła, i dlatego nie może być ono pokryte płytkami osłony termicznej. Skrzydło z kadłubem połączono śrubami. Wzdłuż górnej powierzchni skrzydła połączenie splatane jest poddane naprężeniom rozciągającym a wzdłuż dolnej powierzchni naprężeniom ścinającym.
Statecznik pionowy.
Statecznik pionowy został skonstruowany w zakładach Fairchild Industries. Ma on skos 45°, powierzchnię 38,09 m², wysokość 8,08 m, cięciwę 6,70 m i masę 1247,4 kg. W jego skład wchodzi nieruchoma powierzchnia aerodynamiczna, dwie części steru kierunku, które po rozchyleniu na boki spełniają rolę hamulca aerodynamicznego oraz układ sterujący ustawieniem powierzchni ruchomych.
Struktura statecznika składa się z kesonu złożonego z integralnych podłużnic, żeber usztywniających i dwóch dźwigarów obrobionych skrawaniem. Pokrycie jego przedniej części składa się ze wzmocnionych płyt w całości obrobionych skrawaniem oraz, w dolnej części, z pokrycia typu plaster miodu. Statecznik jest przymocowany do tylnej części kadłuba za pomocą dziesięciu śrub. Krytycznym elementem statecznika pionowego jest niepokryty osłoną termiczną stożkowy zespół uszczelniający, stanowiący oś obrotu części ruchomych steru kierunku-hamulca aerodynamicznego. Ma on konstrukcję typu plaster miodu ze stopu Inconel, wytrzymującą temperatury do 538 °C. Napęd powierzchni ruchomych zapewnia serwomechanizm umieszczony w dolnej części krawędzi spływu. Każda z dwóch części steru kierunku rozkładających się na boki dzieli się dodatkowo na sekcję dolną i górną. Mają one konstrukcję złożoną z żeber i dźwigarów z pokryciem typu plaster miodu.
Podwozie.
Podwozie orbitera składa się z trzech dwukołowych zespołów: przedniego i dwóch głównych. Przednie podwozie jest chowane do przodu i do góry do komory w dziobowej części kadłuba, podwozie główne również do przodu i do góry do komór w skrzydłach. Podczas startu, lotu orbitalnego i powrotu przez atmosferę podwozie jest schowane i zablokowane w uszczelnionych komorach zatrzaskowymi zaczepami. Otwarcie podwozia zaczyna się od hydraulicznego zwolnienia zatrzasku, po czym zespoły kół na goleniach samoczynnie opadają do pozycji pionowej wspomagane sprężynami i siłownikami hydraulicznymi. Jednocześnie sprzężone z podwoziem mechanizmy otwierają pokrywy komór. Czas wyciągania podwozia wynosi maksymalnie 10 s; po wysunięciu jest ono blokowane. Otwarcie pokryw komory podwozia przedniego jest wspomagane niewielkimi ładunkami pirotechnicznymi na wypadek wystąpienia zbyt silnego nacisku strumienia powietrza na pokrywy. Po wyciągnięciu podwozie nie może już być z powrotem wciągnięte w locie.
Każdy z zespołów podwozia jest wyposażony w amortyzatory olejowo-gazowe firmy Menasco. W amortyzatorach tych pływająca przegroda oddziela gazowy azot od płynu hydraulicznego, tak aby uniemożliwić ich zmieszanie się w stanie nieważkości i tym samym zapewnić poprawne działanie przy lądowaniu. Podczas dobiegu można sterować kołami przedniego zespołu podwozia, uzupełniając działanie aerodynamicznego steru kierunku. Każde z czterech kół podwozia głównego zostało wyposażone w hamulce z berylowymi elementami ciernymi oraz cieczowo-powietrznym układem przeciwpoślizgowym. Koła opony i hamulce dostarczone zostały przez firmę B.F. Goodrich Co. Ciśnienie w oponach podwozia przedniego wynosi 2,07 MPa i jest ono obliczone na obciążenia statyczne do 105 kN, koła te mogą być użyte w pięciu kolejnych lądowaniach. Koła podwozia głównego obliczono na obciążenia do 200 kN. Największa bezpieczna dla podwozia prędkość lądowania orbitera z maksymalnym ładunkiem wynosi 415 km/h.
System osłony termicznej TPS.
Orbiter jest największym jak dotąd pojazdem przeznaczonym do odbywania lotu powrotnego z orbity, który powoduje nagrzewanie się jego powierzchni do bardzo wysokiej temperatury w atmosferze. Został on wyposażony w osłonę termiczną TPS (ang. "Thermal Protection System"), wykonaną z niezwykle lekkich ceramicznych izolacji cieplnych wyprodukowanych według najnowocześniejszych technologii. Osłona ta jest przeznaczona do wielokrotnego użytku (w założeniu stukrotnego), w zasadniczy sposób przyczyniając się do spełnienia postulatu wielorazowości i obniżenia kosztów lotów wahadłowców. Warto tu wspomnieć, że stosowane dotąd osłony ablacyjne kapsuł balistycznych, działające na zasadzie gwałtownego topienia, odparowania i chemicznego rozkładu materiału osłony, ulegały zniszczeniu w czasie jednokrotnego powrotu z orbity.
Podstawowym zadaniem osłony termicznej jest niedopuszczenie do nagrzania konstrukcji pojazdu, złożonej głównie z elementów aluminiowych i epoksygrafitowych, powyżej 177 °C, gdy na zewnętrznej powierzchni orbitera temperatury przy wlocie w atmosferę wynoszą od ok. 300 °C (górne fragmenty tylnej części kadłuba) do 1648 °C (na krawędziach natarcia skrzydeł). System TPS chroni również przed nadmiernym nagrzaniem podczas wzlotu na orbitę i lotu orbitalnego w próżni, gdzie oprócz ciepła pochodzącego od promieni słonecznych zagraża mu wychłodzenie w cieniu. TPS stanowi także wodoodporną osłonę w razie lotu przez deszcz. Zastosowane izolacje cieplne mogą wytrzymywać nagłe zmiany temperatury oraz narażenia dynamiczne i akustyczne. System TPS pokrywa zdecydowaną większość powierzchni orbitera wynoszącą 1102 m². W przypadku orbitera OV-102 Columbia ma on masę 7245 kg, co stanowi ok. 10% masy własnej pojazdu.
Opis poszczególnych rodzajów osłony termicznej (przede wszystkim w znaczeniu ilościowym) zostanie przedstawiony na przykładzie nieistniejącego już orbitera OV-102 Columbia.
RCC ("reinforced carbon-carbon").
Nos i krawędzie natarcia skrzydeł narażone na działanie najwyższych temperatur pokryte zostały wzmocnionym laminatem węglowym RCC firmy Vought Corp. mającym chronić przed temperaturami wyższymi od 1260 °C. Nos pokrywa jednoczęściowy kołpak, natomiast krawędzie natarcia płatów są uformowane z czterdziestu czterech stosunkowo dużych elementów (dwadzieścia dwa na każde skrzydło). Segmenty skrzydła przymocowano do przedniego dźwigara płata za pomocą przegubowych połączeń z trudno topliwych stopów Inconel-718 i A-286, co zmniejsza obciążenia powstające w wyniku wyginania się skrzydeł. Uszczelnienia między segmentami a powierzchnią pokrytą izolacją z płytek ceramicznych wykonano w postaci uszczelki teowej, również z laminatu RCC, pozwalającej na ruchy elementów mających różną rozszerzalność cieplną i zabezpieczają przed wniknięciem gorących gazów do wnętrza orbitera.
Proces produkcji laminatu RCC rozpoczyna się od pokrycia tkaniny nylonowej grafitem i impregnacji żywicą fenolową. Uzyskany materiał jest składany w laminat, utwardzany pod ciśnieniem i pirolizowany, co prowadzi do zwęglenia żywicy. Kolejno następuje impregnacja alkoholem furfuralowym w komorze próżniowej, utwardzanie i pirolizowanie powtarzane na przemian trzykrotnie, aż do zamiany żywicy w węgiel. Dla zabezpieczenia przed utlenianiem w wysokich temperaturach węgiel z zewnętrznych warstw laminatu jest chemicznie łączony z krzemem (dyfuzyjna reakcja w temperaturze 1760 °C w obecności tlenku glinu, krzemu i węgliku krzemu w atmosferze argonowej), co prowadzi do zamiany zewnętrznych wiązań C-C na SiC (węglik krzemu) i nadaje tworzywu charakterystyczną jasnoszarą barwę. Proces produkcyjny kończy impregnacja czteroetylkiem krzemu.
Laminat, mimo że jest odporny na wysokie temperatury, przewodzi jednak dobrze ciepło, co zmusza do stosowania dodatkowej warstwy izolującej od nagrzanej wewnętrznej powierzchni segmentów RCC. Izolacja ta składa się z włókien i płytek krzemionkowych (pod kołpakiem nosowym) oraz izolacji typu dynaflex z pokryciem z Inconelu w skrzydłach. Dopuszczalny zakres temperatur dla laminatu RCC zawiera się w przedziale od –121 °C do 1648 °C. Na powierzchni orbitera laminat został zainstalowany wszędzie tam, gdzie oczekiwano przekroczenia temperatury 1260 °C. Segmenty RCC pokrywają 38 m² powierzchni orbitera (3,45%) i mają łączną masę 1371 kg.
HRSI ("high-temperature reusable surface insulation").
Największa część powierzchni Columbii jest pokryta dwoma rodzajami izolacji z płytek ceramicznych firmy Lockheed Missiles and Space Co. Pierwszy z nich – wytrzymująca wysokie temperatury izolacja powierzchniowa wielokrotnego użytku HRSI – składa się z czarnych płytek o wymiarach 15,24x15,27 cm i grubości od 2,54 do 12 cm. Izolacja ta zabezpiecza obszary nagrzewające się podczas wlotu w atmosferę do temperatury ok. 649-704 °C. Płytki składają się z amorficznych włókien mikronowej grubości, złożonych w 99,7% z czystej krzemionki. Włókna zajmują zaledwie około jedną dziesiątą całej objętości materiału, dzięki czemu płytki charakteryzują się niewielką gęstością 144,5 kg/m3 (9 funtów na stopę sześcienną, stąd techniczne oznaczenie materiału LI-900). Lokalnie, w miejscach szczególnie narażonych cieplnie (okolice nosa, drzwi podwozia głównego, pokrywy połączeń ze zbiornikiem ET, krawędź natarcia statecznika pionowego), zastosowano materiał LI-2200 o gęstości 353,2 kg/m3.
Proces produkcji płytek krzemionkowych rozpoczyna się od umieszczenia wymieszanych z wodą włókien w specjalnych formach, w celu utworzenia miękkich, porowatych bloków. Po dodaniu krzemionkowego lepiszcza bloki są spiekane. Uzyskany materiał tnie się na części i przycina do ściśle określonych rozmiarów za pomocą maszyn sterowanych numerycznie. Uzyskane w ten sposób odpowiednio ukształtowane płytki pokrywa się z pięciu stron warstwą utwardzanego szkliwa RCG (ang. Reaction Curred Glass) złożonego z SiO2, B2O3 i Si3B4 o grubości 0,406–0,457 mm. Szkliwo płytek HRSI jest zabarwione czarnym pigmentem. Każda płytka jest przeznaczona do zainstalowania w ściśle określonym miejscu powierzchni pojazdu i w celu ułatwienia montażu oraz ewentualnej wymiany nanosi się na nią indywidualny numer identyfikacyjny.
Płytka odznacza się dużą odpornością na udary cieplne. Na przykład nagrzana do temperatury 1260 °C i następnie wrzucona do zimnej wody nie ulega uszkodzeniu. Płytka po wyjęciu z pieca stygnie na tyle szybko, że można chwycić jej krawędzie gołą ręką, podczas gdy wnętrze świeci jeszcze na czerwono od gorąca. Współczynnik emisji płytki wynosi 0,85, a współczynnik absorpcji światła słonecznego również 0,85. Na powierzchni Columbii zainstalowano ponad 20 tys. płytek HRSI (głównie na spodniej stronie pojazdu), które pokrywają 477 m² (43,3%) i mają łączną masę 3826 kg. Ponieważ są one zbyt kruche, aby wytrzymać naprężenia spowodowane wyginaniem się metalowej konstrukcji płatowca, płytki przytwierdza się do pojazdu za pośrednictwem podkładu SIP (ang. "strain isolation pad") z filcu nomeksowego o grubości 0,23 lub 0,40 cm. Przykleja się go do aluminiowej konstrukcji klejem RTV (ang. "room temperature vulcanizing adhesive"), wulkanizującym w temperaturze pokojowej (produkcji firmy General Electric Co.). Tym samym klejem płytki przykleja się do podkładu. Ponieważ rozszerzalność termiczna płytek jest znikoma wobec rozszerzalności konstrukcji, pozostawiono między nimi szczeliny o szerokości 0,63-1,65 mm, uniemożliwiające ich wzajemne zetknięcie. Dna szczelin zabezpieczone są paskami z powlekanego filcu nomeksowego o grubości 0,23 lub 0,40 cm i szerokości 1,90 cm.
FRCI-12 ("fibrous refractory composite insulation").
W orbiterze Challenger część płytek HRSI z materiału LI-2200 zastąpiono nową izolacją FRCI-12. W następnych orbiterach materiał FRCI-12 mający gęstość 192,7 kg/m3 całkowicie zastąpił LI-2200, a FRCI-10 o gęstości 160,5 kg/m3 zastąpił LI-900. Izolacja FRCI, opracowana w należącym do NASA ośrodku Ames, charakteryzuje się większą wytrzymałością mechaniczną i cieplną, co wynika z zastosowania włókien AB 312 z borokrzemianu glinu o nazwie Nextel (produkt firmy 3M Company). Materiał złożony w 80% z włókien krzemionkowych i 20% Nextelu ma zwiększoną wytrzymałość, gdyż włókna borokrzemianu glinu aktywują przenikanie boru, powodując „spawanie” włókien krzemionki podczas spiekania w wysokiej temperaturze. Mimo że materiał FRCI ma gęstość nieco większą niż HRSI, to osłona z kompozytu krzemionkowego jest lżejsza. Płytki z FRCI mają mniejszą grubość dzięki większej wytrzymałości cieplnej i mechanicznej.
LRSI ("low-temperature reusable surface insulation").
Dużą część górnej powierzchni Columbii i Challengera pokryto niskotemperaturową izolacją powierzchniową LRSI złożoną z płytek o strukturze identycznej jak w płytkach HRSI, ale różniących się białą barwą powlekającego je szkliwa. Kolor ten, uzyskany dzięki pigmentowi zawierającemu krzemionkę i błyszczący Al2O3, jest ważny ze względu na odpowiednie właściwości podczas nagrzewania pojazdu w promieniach Słońca podczas orbitowania. Płytki LRSI mają współczynnik emisji równy 0,8 i współczynnik absorpcji światła słonecznego o wartości 0,32. Pokrywają one obszar narażony na temperatury z zakresu 371-649 °C. Wymiary płytki wynoszą 20x20 cm, a ich grubość zmienia się od 0,5 do 3,5 cm. Izolacja LRSI w Columbii zajmuje 268 m² powierzchni (24,3%) i ma masę 917 kg.
AFRSI ("advanced flexible reusable surface insulation").
W orbiterze Challenger część izolacji LRSI (na osłonach silników OMS) zastąpiono nowym materiałem izolacyjnym AFRSI. Składa się on z warstwy amorficznych włókien krzemionkowych włożonej między dwa arkusze tkaniny z tychże włókien przeszytych nicią kwarcową, co powoduje, że materiał wyglądem przypomina kołdrę. AFRSI w postaci arkuszy jest przyklejany klejem RTV do powierzchni orbitera. Materiał ma gęstość 96,3 kg/m3 i grubość 0,31—1,27 cm. W pojazdach Discovery i Atlantis AFRSI zastąpił prawie wszystkie płytki LRSI, przyczyniając się do poważnych oszczędności masy, ułatwienia montażu i podwyższenia trwałości izolacji.
FRSI ("felt reusable surface insulation").
Ostatnim rodzajem izolacji używanym w miejscach najmniej narażonych cieplnie (temperatury poniżej 371 °C) jest filcowa izolacja wielokrotnego użytku FRSI firmy Albany Research Company. Arkusze filcu z nomeksu (poliamid aromatyczny) są przyklejane do aluminiowej konstrukcji statku klejem RTV.
Proces produkcji filcu zaczyna się od sfałdowania i umieszczenia w maszynie do gręplowania nomeksowych włókien o długości 7,62 cm (3 cale). Maszyna miesza kępy włókien i „czesze” je aż do uzyskania ciągłej masy w przybliżeniu równoległych włókien. Dwie warstwy tak przygotowanego materiału są zszywane razem, a następnie wielokrotnie przeszywane dla osiągnięcia pożądanej wytrzymałości. Kolejno jest on przepuszczany przez ogrzane wałki gładziarki pod wybranym ciśnieniem w celu uzyskania grubości 0,4-1 cm i wygrzewany w temperaturze 260 °C dla nabrania pożądanych właściwości cieplnych. Izolacja FRSI pokrywana jest białym elastomerem silikonowym dla uwodoodpornienia i nadania pożądanych własności optycznych (współczynnik emisji 0,8, współczynnik absorpcji 0,32). Jest ona przyklejana do struktury w postaci arkuszy o wymiarach 90x120 cm. Izolacja FRSI w Columbii zajmuje powierzchnię 319 m² (28,9%) i ma masę 499 kg.
Pozostałe części promu.
Do części pojazdu nie pokrytych izolacjami TPS należą kwarcowe okna kabiny i elementy metalowe z trudno topliwych stopów (oprofilowanie przedniego zespołu silniczków RCS, dysze wszystkich silników, uszczelnienia połączeń sterolotek na górnej powierzchni skrzydeł, elementy statecznika pionowego i podłączenia przewodów startowych w tylnej części kadłuba). Do uzupełnień systemu TPS zaliczają się też gwintowane zakrętki z topionej krzemionki umieszczane w niektórych płytkach osłony w celu zapewnienia dostępu do zamków włazów i pokryw otworów obsługowych. W szczelinie między sterolotkami zastosowano niewielkie ilości materiału ablacyjnego Avcoat (produkcji firmy Avco Speciality Materials), gdyż jak wykazały badania, miejsce to mogło okazać się niebezpieczne dla płytek z włókien krzemionkowych. Po pierwszym locie Columbii część izolacji FRSI na końcu osłon silników manewrowych uległa całkowitemu zniszczeniu. Było to spowodowane działaniem nieprzewidzianych, intensywnych strug gorącego gazu przedostających się szczeliną między sterolotkami a kadłubem. Od tamtej misji w miejscach tych znajdują się płytki HRSI. Samolot kosmiczny jest wyposażony także w układ biernej izolacji cieplnej, którego zadaniem jest utrzymanie konstrukcji pojazdu i jego urządzeń w dopuszczalnym zakresie temperatury, korzystający ze źródeł ciepła pojazdu i urządzeń pochłaniających ciepło. Tam, gdzie izolacja bierna nie jest wystarczająca do utrzymania odpowiedniej temperatury w czasie wychłodzenia pojazdu na orbicie okołoziemskiej, zainstalowano elektryczne elementy grzejne. Stosowane są dwa typy izolacji cieplnej: masa włóknista i izolacja wielowarstwowa. Pierwszy rodzaj izolacji jest wykonany z włóknistego materiału o gęstości 32 kg/m3 obszytego pokryciem z wzmocnionego, dwukrotnie złoconego Kaptonu dobrze odbijającego promieniowanie podczerwone. Materiał pokrycia jest perforowany w celu umożliwienia odpowietrzania izolacji na orbicie. Drugi rodzaj izolacji składa się z dwudziestu warstw dwustronnie złoconego Kaptonu, przedzielonych siatkami z tworzywa Dakron.

</doc>
<doc id="1660231" url="https://pl.wikipedia.org/wiki?curid=1660231" title="U-3525">
U-3525

U-3525 – niemiecki okręt podwodny (U-Boot) typu "XXI" z okresu II wojny światowej. Okręt wszedł do służby w 1945 roku.
Historia.
Zamówienie na budowę okrętu zostało złożone w stoczni F.Schichau GmbH w Gdańsku. Rozpoczęcie budowy okrętu miało miejsce 17 października 1944. Wodowanie nastąpiło 23 grudnia 1944, przekazanie do służby 31 stycznia 1945. Dowódcą U-3525 został kapitänleutnant (kapitan marynarki) Hans-Ludwig Gaude, który pełnił tę funkcję do 30 kwietnia 1945 roku. 1 maja 1945 roku obowiązki dowódcy U-3525 przejął kapitänleutnant Franz Kranich. 
Okręt odbywał szkolenie w 5. Flotylli w Kilonii. W dniu 30 stycznia 1945 roku U-3525 został uszkodzony bombami lotniczymi w zachodniej części Bałtyku.
Zatopiony przez własną załogę 3 maja 1945 w Kilonii w ramach operacji "Regenbogen". Po wojnie wrak okrętu podniesiono i złomowano.

</doc>
<doc id="1660232" url="https://pl.wikipedia.org/wiki?curid=1660232" title="Hwanam Honsu">
Hwanam Honsu

Hwanam Honsu (ur. 1320, zm. 1392) – koreański mistrz sŏn, uczeń i następca mistrza T'aego Pou.
W wieku 19 lat został mnichem buddyjskim. Przyczyniło się do tego przeżycie związane ze śmiercią jego przyjaciół i doświadczeniem nietrwałości życia.
Udał się w Góry Diamentowe i spędził tam całe swoje życie.
Pozostawił 33 oświeconych uczniów. Jego następcą został Kwigok Kagun (Kugok Kakhun).
Linia przekazu Dharmy.
Pierwsza liczba: kolejność w linii przekazu od Buddy. Druga liczba: kolejność linii przekazu od Bodhidharmy. Trzecia liczba: kolejność linii przekazu w danym kraju (w Korei od T'aego Poŭ)

</doc>
<doc id="1660234" url="https://pl.wikipedia.org/wiki?curid=1660234" title="Per Nilsson (piłkarz)">
Per Nilsson (piłkarz)

Per Nilsson (ur. 15 września 1982 w Härnösand) – szwedzki piłkarz grający na pozycji obrońcy.
Kariera klubowa.
Per Nilsson profesjonalną piłkarską karierę rozpoczynał w IFK Timrå. W sezonie 1998 rozegrał w jego barwach 10. meczów i strzelił sześć goli. W 1999 roku przeszedł do GIF Sundsvall. Pierwszą bramkę zdobył 29 maja 2000 roku w wygranym 1:0 wyjazdowym spotkaniu z Helsingborgs IF. Przez trzy lata spędzone w Sundsvall rozegrał w lidze 41. meczów. W 2001 roku trafił do AIK Fotboll. Zadebiutował w nim w pojedynku przeciwko IFK Norrköping. Szybko wywalczył miejsce w podstawowym składzie i regularnie występował na boiskach Allsvenskan.
W 2005 roku Nilsson przeszedł do Odds BK. W nowym zespole zadebiutował 10 kwietnia w zremisowanym 1:1 spotkaniu z Tromsø IL. Pierwszego gola strzelił natomiast 12 czerwca w meczu przeciwko Molde FK, czym przyczynił się do zwycięstwa swojej drużyny 2:1. W sezonie 2005 rozegrał w lidze 22. spotkania, a w kolejnych rozgrywkach na boisku pojawiał się 24. razy. Zaprezentował także wysoką skuteczność – strzelił pięć goli, w tym dwa w wygranym 3:2 spotkaniu przeciwko Tromsø IL. W sezonie 2007 wystąpił w 12. pojedynkach.
W lipcu 2007 roku Nilsson trafił do TSG 1899 Hoffenheim. W jego barwach 12 sierpnia zadebiutował w 2. Bundeslidze w przegranym 2:3 meczu przeciwko SV Wehen Wiesbaden, w którym wystąpił przez pełne 90. minut. W nowym zespole szybko wywalczył miejsce w podstawowym składzie. Wraz ze swoją drużyną w sezonie 2007/2008 uzyskał promocję do nienieckiej ekstraklasy. Po raz pierwszy wystąpił w niej w sierpniu 2008 roku, w pojedynku z Energie Cottbus. Przez kolejne dwa lata pełnił głównie rolę rezerwowego.
W lipcu 2010 roku podpisał kontrakt z 1. FC Nürnberg. W 2014 roku przeszedł do FC København. W 2016 zakońćzył karierę.
Kariera reprezentacyjna.
Per Nilsson zadebiutował w reprezentacji Szwecji w 2001 roku. Dwa lata później zaliczył kolejne występy w barwach narodowych. Łącznie rozegrał 16 meczów w kadrze narodowej. W kadrze po raz ostatni zagrał w 2007 roku.

</doc>
<doc id="1660235" url="https://pl.wikipedia.org/wiki?curid=1660235" title="Gejzer (czasopismo)">
Gejzer (czasopismo)

Gejzer – polskie erotyczne czasopismo gejowskie, wydawane od 1999 roku. W magazynie prezentowane są tematy z szeroko pojętego zakresu homoseksualizmu oraz kultury gejowskiej z dużym nasyceniem materiałów homoerotycznych.
Czasopismo włącza się również w akcje społeczne adresowane do społeczności LGBT, jak te dotyczące profilaktyki AIDS.

</doc>
<doc id="1660239" url="https://pl.wikipedia.org/wiki?curid=1660239" title="Battlestar Galactica (2003)">
Battlestar Galactica (2003)



</doc>
<doc id="1660240" url="https://pl.wikipedia.org/wiki?curid=1660240" title="Hoplopleura nesoryzomydis">
Hoplopleura nesoryzomydis

Hoplopleura nesoryzomydis – gatunek wszy z rodziny Hoplopleuridae, pasożytujący głównie na "Neoryzomys narboroughi". Spotykany również na innych myszowatych: "Neoryzomys indefessus", "Oryzomys buccinatus", "Oryzomys talamancae", "Oryzomys xantheolus", "Oligoryzomys fluvescens", "Microryzomys minutus". Powoduje wszawicę.
Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje w Ekwadoru, Wysp Galapagos, Peru, Meksyku, Paragwaju, Panamy, Wenezueli w Ameryce Południowej i Środkowej.

</doc>
<doc id="1660241" url="https://pl.wikipedia.org/wiki?curid=1660241" title="Zroślicha stopowcowa">
Zroślicha stopowcowa

Zroślicha stopowcowa ("Syngonium podophyllum") – gatunek rośliny z rodziny obrazkowatych. Pochodzi z tropikalnych obszarów Ameryki Środkowej oraz północnych rejonów Ameryki Południowej. Jest uprawiany jako roślina ozdobna, w Polsce głównie jako roślina pokojowa.

</doc>
<doc id="1660242" url="https://pl.wikipedia.org/wiki?curid=1660242" title="Syngonium podophyllum">
Syngonium podophyllum



</doc>
<doc id="1660244" url="https://pl.wikipedia.org/wiki?curid=1660244" title="Daniel Plaza">
Daniel Plaza

Daniel Plaza Montero (ur. 3 lipca 1966 w Barcelonie) – hiszpański lekkoatleta chodziarz, mistrz olimpijski z Barcelony.
Specjalizował się w chodzie na 20 kilometrów. Zajął 12. miejsce w tej konkurencji na igrzyskach olimpijskich w 1988 w Seulu. Zdobył srebrny medal na tym dystansie na mistrzostwach Europy w 1990 w Splicie (za Pavolem Blažkiem z Czechosłowacji). Został zdyskwalifikowany na mistrzostwach świata w 1991 w Tokio.
Na igrzyskach olimpijskich w 1992 w Barcelonie, rodzinnym mieście Plazy, zwyciężył w chodzie na 20 kilometrów z przewagą 40 sekund nad drugim Guillaume'em Leblankiem z Kanady. Został brązowym medalistą na tym dystansie na mistrzostwach świata w 1993 w Stuttgarcie. Został zdyskwalifikowany na mistrzostwach Europy w 1994 w Helsinkach oraz na mistrzostwach świata w 1995 w Göteborgu. Na igrzyskach olimpijskich w 1996 w Atlancie pierwotnie zajął 11. miejsce, a na mistrzostwach świata w 1997 w Atenach 10 miejsce, jednak później jego wyniki zostały anulowane z powodu wykrycia dopingu. Został również zdyskwalifikowany na mistrzostwach Europy w 1998 w Budapeszcie
W 1996 wykryto u Plazy podwyższony poziom nandrolonu (sterydu anabolicznego). Został zdyskwalifikowany na 2 lata, chociaż nie przyznał się do zażywania zakazanego preparatu i twierdził, że znalazł się w jego organizmie wskutek długotrwałego seksu oralnego z ciężarną żoną. W 2006 Sąd Najwyższy Hiszpanii uwzględnił jego skargę i uznał dyskwalifikację za niezasadną.
Plaza był mistrzem Hiszpanii w chodzie na 20 km w 1986, 1989 i 1996 oraz w chodzie na 50 km w 1999.

</doc>
<doc id="1660245" url="https://pl.wikipedia.org/wiki?curid=1660245" title="Giuseppe Cozzolino">
Giuseppe Cozzolino

Giuseppe Cozzolino (ur. 12 lipca 1985 w San Gennaro Vesuviano) – włoski piłkarz grający na pozycji napastnika. Od 2008 roku zawodnik Potenzy Calcio.
Kariera klubowa.
Cozzolino karierę rozpoczął w klubie Giulianova Calcio. W ciągu 2 lat rozegrał tam 40 spotkań i strzelił 7 bramek. W styczniu 2005 r. podpisał kontrakt z klubem Serie A – Lecce. W najwyższej klasie rozgrywkowej we Włoszech zadebiutował 27 sierpnia w meczu z Livorno (1:2). Pierwszą bramkę zdobył natomiast 5 listopada w meczu ze Sieną (3:0). W czerwcu 2006 r. spadł z Lecce do Serie B.
Kolejnym klubem w karierze Cozzolino było Chievo Verona. W Serie A pierwszy mecz w barwach nowego zespołu zagrał 11 lutego 2007 r. z Interem Mediolan (0:2). Dla Chievo rozegrał łącznie 5 spotkań.
Z drużyny z Werony został wypożyczony do US Cremonese. W barwach tego zespołu zagrał 14 spotkań.
Kariera reprezentacyjna.
Napastnik był uczestnikiem Mistrzostw Świata U-20, które w 2005 roku odbyły się w Holandii. Zagrał tam w 7 meczach swojej reprezentacji i strzelił 1 bramkę.

</doc>
<doc id="1660250" url="https://pl.wikipedia.org/wiki?curid=1660250" title="BMW Z4">
BMW Z4

BMW Z4 – samochód sportowy klasy kompaktowej produkowany pod niemiecką marką BMW od 2002 roku. Od 2018 roku produkowana jest trzecia generacja modelu.
Pierwsza generacja.
BMW Z4 I zostało zaprezentowane po raz pierwszy w 2002 roku.
Model pierwszej generacji zadebiutował jako następca modelu Z3. Wersja roadster otrzymała kod fabryczny E85, a coupe – E86. Nadwozie zaprojektował duński designer Anders Warming. Podobnie jak poprzednik, samochód oferowany był w dwóch wariantach nadwoziowych – coupe oraz roadster, pierwsza wersja nadwoziowa pozostała jednak wariantem wyjątkowo niszowym – powstało bowiem 17 tysięcy sztuk na tle niemal 181 tysięcy wyprodukowanych roadsterów. Pojazd powstawał w amerykańskiej fabryce w Greer w południowej Karolinie.
Druga generacja.
BMW Z4 II zostało zaprezentowane po raz pierwszy w 2008 roku.
Druga generacja modelu Z4 otrzymała symbol E89. Premiera modelu odbyła się 11 stycznia 2008 na światowych targach samochodowych w Detroit. W stosunku do pierwszego wcielenia wygląd samochodu jest ewolucją – charakterystyczne proporcje dla roadsterów BMW zostały zachowane, a znakiem szczególnym drugiej generacji Z4 są masywniejsze przednie reflektory. Po raz pierwszy samochód oferowany był także ze składanym, twardym dachem tzw. "hardtop".
W 2013 roku samochód przeszedł lifting.
Produkcja modelu w niemieckich zakładach bawarskiej marki zakończyła się w sierpniu 2016 roku. Następca modelu ponownie otrzyma oznaczenie Z4 i powstanie we współpracy z Toyotą, która z kolei planuje wskrzesić emblemat Supra. Nowy roadster BMW jest spodziewany w drugiej połowie 2017 roku.
Trzecia generacja.
BMW Z4 III zostało zaprezentowane po raz pierwszy w sierpniu 2018 roku, przywracając do oferty emblemat Z4 po prawie dwóch latach przerwy.
Trzecie wcielenie Z4 otrzyma kod fabryczny G29. Samochód zachował formę małego roadstera, nawiązując do aktualnego kierunku stylistycznego marki. Auto opracowano wraz z Toyotą, która w podobnym czasie przedstawiła nowe sportowe coupe pod wskrzeszonym emblematem Supra.
Światowa premiera nowego Z4 odbyła się w październiku 2018 na Paris Auto Show, a produkcja odbywa się w Grazu w Austrii w zakładach Magna Steyr.
Face lifting.
W wrześniu 2022 roku samochód przeszedł delikatny lifting. Zmiany kosmetyczne da się ledwo zauważyć. Zyskało lekko przearanżowany grill ze wzorem plastra miodu. Element wykończono czarnym lakierem, przez co wydaje się być nieco większy. Przedni zderzak zyskał dodatkowe elementy dekoracyjne przy wlotach powietrza, co dodaje jeszcze więcej sportowego charakteru. Co ważne, pakiet M jest już dostępny w standardzie, nawet dla wersji z silnikami czterocylindrowymi. Ze względu na rozszerzenie wyposażenia standardowego producent zrezygnował z oferowania pakietów Advantage, Sport Line i M Sport. 

</doc>
<doc id="1660255" url="https://pl.wikipedia.org/wiki?curid=1660255" title="Ludwik Dziecię">
Ludwik Dziecię



</doc>
<doc id="1660259" url="https://pl.wikipedia.org/wiki?curid=1660259" title="Hokej na lodzie na Zimowych Igrzyskach Olimpijskich 2010">
Hokej na lodzie na Zimowych Igrzyskach Olimpijskich 2010

Turniej hokeja na lodzie na Zimowych Igrzyskach Olimpijskich 2010 odbywał się praktycznie przez cały czas trwania imprezy (mecze kobiet rozegrano w dniach 13-25 lutego, a mężczyzn – 16-28 lutego). Mecz finałowy turnieju mężczyzn był jednocześnie ostatnim sportowym wydarzeniem przed ceremonią zamknięcia. Spotkania rozgrywano w halach Rogers Arena oraz UBC Winter Sports Centre. Po raz pierwszy w historii spotkania rozgrywane były na lodowiskach o wymiarach stosowanych w NHL. W męskiej rywalizacji udział brało 12 reprezentacji, a kobiecej – 8.
Po raz piąty w igrzyskach olimpijskich uczestniczyli Finowie: Jere Lehtinen i Teemu Selänne. Stając się szóstym i siódmym zawodnikiem w historii, którzy tego dokonali. Pozostali zawodnicy to: Udo Kießling, Petter Thoresen, Raimo Helminen, Dieter Hegen i Denis Perez (Helminen jest jedynym hokeistą który uczestniczył w sześciu igrzyskach).
Turniej mężczyzn.
Przebieg turnieju.
W turnieju mężczyzn obrońcami złotego medalu byli Szwedzi. Po wygraniu wszystkich trzech spotkań grupowych, zostali jednak dosyć nieoczekiwanie wyeliminowani w ćwierćfinale przez Słowację. W finale spotkały się ekipy Stanów Zjednoczonych i Kanady. Mecz ten był jednym z największych wydarzeń igrzysk w Vancouver. Obydwa kraje uważane są za potęgi hokejowe, ale ich najlepsi zawodnicy grają w reprezentacjach tylko raz na cztery lata – przy okazji zimowych olimpiad. W pozostałych rozgrywkach zawodnicy przedkładają grę w NHL nad występy w reprezentacji. Spotkanie było także powtórką finału igrzysk sprzed ośmiu lat, gdzie Kanadyjczycy pokonali Amerykanów 5:2. Obydwie drużyny spotkały się ze sobą także w fazie grupowej, gdzie zwycięstwo 5:3 odnieśli Amerykanie i to oni byli faworytami starcia. Po emocjonującym i stojącym na wysokim poziomie spotkaniu, po dogrywce zwyciężyli jednak gospodarze 3:2. Zwycięską bramkę zdobył Sidney Crosby. Brązowe medale zdobyli reprezentanci Finlandii, pokonując w meczu o trzecie miejsce Słowację 5:3.
Turniej kobiet.
Przebieg turnieju.
W turnieju kobiet w finale doszło do kanadyjsko-amerykańskiego starcia, w którym także lepsze okazały się reprezentantki Kanady, wygrywając 2:0. W walce o brązowe medale Finlandia pokonała Szwecję 3:2 po dogrywce.

</doc>
<doc id="1660261" url="https://pl.wikipedia.org/wiki?curid=1660261" title="Canadian Olympic Curling Trials 2009">
Canadian Olympic Curling Trials 2009

Canadian Olympic Curling Trials 2009 – turniej wyłaniający kobiecą i męską reprezentację Kanady w curlingu na Zimowe Igrzyskach Olimpijskie 2010. Zawody finałowe odbyły się pod nazwą Tim Hortons Roar of the Rings 2009 w Rexall Place w Edmonton między 6 a 13 grudnia. Turniej eliminacyjny Road to the Roar rozegrano 10 a 15 listopada 2009 w Prince George, do finału trafiło z niego po 4 zespoły.
Tytuł reprezentacji Kanady na ZIO 2010 wywalczyła drużyna Cheryl Bernard, która pokonała w finale 7:6 zespół Shannon Kleibrink. W zawodach mężczyzn wyjazd do Vancouver zapewniła sobie ekipa Kevina Martina pokonując w finale Glenna Howarda 7:3.
Obydwa turnieje obejrzało 196 028 osób (eliminacje 20 176, finały kobiet i mężczyzn odpowiednio: 95 184 i 80 668 osób).
Proces kwalifikacji.
Do rywalizacji wyłania się 16 drużyn ("pool of sixteen"). W każdym z trzech sezonów (2006/2007–2008/2009) kwalifikowały się cztery drużyny, którym awans dawało:
Jeśli zespół zakwalifikował dzięki kilku kryteriom to do eliminacji olimpijskich kwalifikowano kolejne drużyny z najwyższą ilością punktów w CTRS.
Po zakończeniu sezonu 2008/2009 wyłoniono 12 drużyn. Kolejne cztery zespoły zostały wybrane na podstawie rankingów CTRS trzech, dwóch i jednego sezonu:
Jeśli pomiędzy sezonami składy zespołów zmieniały się, to punkty dzielono indywidualnie dla każdego gracza i przydzielane do nowych zespołów. 12 z tych drużyn zagra w Pre-Trials Event.
Bezpośrednia kwalifikacja do Olympic Trials.
Z wyłonionych 16 drużyn w każdej z płci. 4 drużyny, które jako pierwsze wypełnią jeden z poniższych warunków automatycznie będą występować w eliminacjach:
Pre-Trials Event.
Turniej pre-kwalifikacyjny Road to the Roar 2009 odbył się między 10 a 15 listopada 2009 w Prince George na lodowisku CN Centre. Metodą potrójnego systemu pucharowego zostały wyłonione cztery drużyny każdej płci, które zagrają w Olympic Trials.
Do dalszej rywalizacji zakwalifikowały się drużyny Middaugha, Gunnlaugsona, Stoughtona i Simmonsa oraz kobiece zespoły Webster, McCarville, Scott i Holland.
Olympic Trials.
Kobiety.
Finał.
12 grudnia 2009; 18:00; widzów: 10 667
Półfinał.
11 grudnia 2009; 18:00; widzów: 10 271
Tie-breaker.
11 grudnia 2009; 8:30; widzów: 9864
11 grudnia 2009; 13:00; widzów: 9879
Round Robin.
Sesja 1..
6 grudnia 2009, 13:00; widzów: 5783
Sesja 2..
7 grudnia 2009, 8:30; widzów: 6334
Sesja 3..
7 grudnia 2009, 18:00; widzów: 7356
Sesja 4..
8 grudnia 2009, 13:30; widzów: 6681
Sesja 5..
9 grudnia 2009, 8:30; widzów: 6738
Sesja 6..
9 grudnia 2009, 18:00; widzów: 8280
Sesja 7..
10 grudnia 2009, 13:00; widzów: 9295
Mężczyźni.
Finał.
13 grudnia 2009; 13:00; widzów: 11 778
Półfinał.
12 grudnia 2009; 13:00; widzów: 10 891
Round Robin.
Sesja 1..
6 grudnia 2009, 18:00; widzów: 7943
Sesja 2..
7 grudnia 2009, 13:00; widzów: 6837
Sesja 3..
8 grudnia 2009, 8:30; widzów: 6399
Sesja 4..
8 grudnia 2009, 18:00; widzów: 8104
Sesja 5..
9 grudnia 2009, 13:00; widzów: 7591
Sesja 6..
10 grudnia 2009, 8:30; widzów: 9090
Sesja 7..
10 grudnia 2009, 18:00; widzów: 10 267

</doc>
<doc id="1660267" url="https://pl.wikipedia.org/wiki?curid=1660267" title="Konwent San Marco we Florencji">
Konwent San Marco we Florencji

Muzeum św. Marka (wł. "Museo di San Marco") znajduje się we Florencji w kompleksie dominikanów San Marco. Kompleks składa się z klasztoru i kościoła.
Historia klasztoru.
Klasztor trafił w posiadanie zakonników w 1434 roku z rąk papieża Eugeniusza IV. Wówczas był to stary i zniszczony budynek klasztorny z XII wieku, należący do zakonników św. Sylwestra. Pierwszą modernizację klasztoru zlecił Cosimo de’ Medici, włoskiemu architektowi i rzeźbiarzowi Michelozzie. Prace trwały w latach 1437 – 1452.
W XVI wieku pod kierunkim Giambolognego przeprowadzono kolejny remont i rozbudowę. W 1678 roku wnętrze zostało odnowione przez Piera Francesca Silvaniego a w 1780 roku istniejąca do dziś fasadę przebudował Gioacchino Pronti.
Klasztor i muzeum.
W klasztorze (obecnie muzeum) w XV wieku mieszkał słynny dominikanin i malarz Fra Angelico oraz kaznodzieja Girolamo Savonarola.
W 1808 roku na czas wojen napoleońskich dominikanie opuścili klasztor. W 1866 roku budynek przeszedł w posiadanie państwa i zakon musiał ponownie opuścić klasztor.
W części budynku wokół tzw. krużganka świętego Antoniego otworzono Museo di San Marco. Wejście do muzeum ozdobione jest freskami Bernardino Poccetti z XVI i XVII wieku. W zbiorach muzea znajdują się freski Fra Angelico oraz obrazy tablicowe Fra Bartolomea.
Muzeum wystawia również prace innych artystów m.in. Domenico Ghirlandaio, Alessio Baldovinetti i Giovanni Antonio Sogliani
Sala biblioteczna.
W murach klasztoru znajduje się biblioteka, powstała w 1444 roku. W epoce renesansu za panowania Wawrzyńca Wspaniałego organizowano w niej spotkania florenckich humanistów na których bywał m.in. Giovanni Pico della Mirandola. Przez salę biblioteczną przechodzi ciąg smukłych kolumn z jońskimi głowicami na których spoczywają arkady oddzielające beczkowato sklepiony korytarz środkowy od obydwu krzyżowo sklepionych korytarzy bocznych. Biblioteka była pierwszą w Europie publiczną biblioteką i służyła mnichom jako scriptorium. W zbiorach bibliotecznych prócz wielu oryginalnych XV-wiecznych rękopisów przechowywane są również manuskrypty kaznodziei Girolamo Savonaroli.
Dormitorio di San Marco.
Dormitorio di San Marco jest kompleksem cel w których mieszkali mnisi. Ich cele i korytarze zostały ozdobione przez freski Fra Angelico i jego uczniów. Do najbardziej znanych są freski "Zwiastowania" i "Noli me tangere".

</doc>
<doc id="1660268" url="https://pl.wikipedia.org/wiki?curid=1660268" title="Museo di San Marco we Florencji">
Museo di San Marco we Florencji



</doc>
<doc id="1660278" url="https://pl.wikipedia.org/wiki?curid=1660278" title="Poeci">
Poeci

Poeci – album polskiej grupy producenckiej White House z 2009 roku, zrealizowany według pomysłu Bogusława Pezdy. Wydawnictwo zawiera utwory skomponowane w konwencji hip-hopowowej, nagrane do tekstów wierszy polskich poetów. 
Album był promowany teledyskiem do utworu "Mochnacki" w wykonaniu Donguralesko.
Egzemplarze albumu zostały przekazane do biur poselskich jako forma artystycznej interpelacji w sprawie marginalizowania muzyki w mediach.
Lista utworów.
Opracowano na podstawie materiału źródłowego.

</doc>
<doc id="1660280" url="https://pl.wikipedia.org/wiki?curid=1660280" title="Czarodziejskie zwierciadełko">
Czarodziejskie zwierciadełko

 – shōjo-manga autorstwa Fuijo Akatsuki, ukazywana na łamach magazynu Ribbon wydawnictwa Shūeisha od lipca 1962 do września 1965.
Na podstawie mangi powstała 94-odcinkowa adaptacja anime wyprodukowana przez Toei Animation w reżyserii Hiroshi Ikedy i emitowana od 6 stycznia 1969 do 26 października 1970 na antenie TV Asahi.
Wersja polska.
W Polsce serial był emitowany na kanałach Polonia 1 i Super 1 z włoskim dubbingiem i polskim lektorem nagranym w "Studio Publishing" (odcinki 1-61 Maciej Gudowski, odcinki 62-94 Jacek Brzostyński).
Wersja włoska.
Piosenkę "Lo specchio magico" śpiewał zespół I Cavalieri del Re.
Fabuła.
Główną bohaterką serialu anime jest Akko (w wersji włoskiej Stilly) – na pozór zwykła dziewczynka, która chodzi do szkoły i ma wielu przyjaciół. Posiada małe czarodziejskie lusterko, dzięki któremu może zamienić się w co tylko zechce po wypowiedzeniu zaklęcia.
Lista odcinków.
Polonia 1 emitowała poszczególne odcinki serialu w innej kolejności, a niektóre odcinki w ogóle zostały pominięte.

</doc>
<doc id="1660282" url="https://pl.wikipedia.org/wiki?curid=1660282" title="Jolanta Leszczyńska">
Jolanta Leszczyńska

Jolanta Leszczyńska, z domu Rojek (ur. 1 stycznia 1966 we Włocławku) – polska szachistka.
Kariera szachowa.
Na przełomie lat 70. i 80. XX wieku należała do ścisłej czołówki polskich juniorek. Wielokrotnie startowała w finałach mistrzostw Polski w różnych kategoriach wiekowych, medale zdobywając w latach 1979 (Radom, brązowy), 1980 (Chełmno, złoty – oba w kategorii do 17 lat), 1981 (Chorzów, srebrny), 1982 (Częstochowa, srebrny – oba w kategorii do 20 lat) oraz 1987 (Augustów, brązowy – w kategorii do 23 lat).
W 1981 r. osiągnęła największy sukces w karierze, zdobywając w Bognor Regis tytuł wicemistrzyni świata juniorek do 16 lat (mistrzynią została wówczas późniejsza mistrzyni świata kobiet, Zsuzsa Polgár). W latach 1981–1986 czterokrotnie wystąpiła w finałach indywidualnych mistrzostw Polski, najlepsze wyniki osiągając w Sandomierzu (1985, VI m.) oraz w Koninie (1986, VII m.).
Posiada tytuł kandydatki na mistrzynię, który otrzymała w 1980 roku. Najwyższy ranking w karierze osiągnęła 1 stycznia 1987 r., z wynikiem 2130 punktów zajmowała wówczas 15. miejsce wśród polskich szachistek. Od 1990 r. w turniejach klasyfikowanych przez FIDE występowała bardzo rzadko, jedynie w 2006 r. rozgrywając kilkadziesiąt klasyfikowanych partii.

</doc>
<doc id="1660283" url="https://pl.wikipedia.org/wiki?curid=1660283" title="Szermierka na Letniej Uniwersjadzie 2007 – szpada kobiet indywidualnie">
Szermierka na Letniej Uniwersjadzie 2007 – szpada kobiet indywidualnie

Zawody w szermierce w konkurencji szpady kobiet indywidualnie odbyły się 12 sierpnia w hali Impact Convention Center.
Złoto wywalczyła Ukrainka Jana Szemiakina, srebro dla Izraelki No’am Mills, a brązowy medal przypadł Małgorzacie Berezie i Tan Li.
Oprócz Małgorzaty Berezy w tej konkurencji walczyły również trzy Polki: Hanna Cygan (1/8 finału), Małgorzata Stroka (1/16 finału) oraz Magdalena Piekarska (1/16 finału)
Linki zewnętrzne.
Strona FISU

</doc>
<doc id="1660288" url="https://pl.wikipedia.org/wiki?curid=1660288" title="Amerykański cmentarz wojenny w Bony">
Amerykański cmentarz wojenny w Bony

Amerykański cmentarz wojskowy w Bony – cmentarz amerykańskich żołnierzy poległych w I wojnie światowej położony na terenie gminy Bony, zwany Cmentarzem Sommy. 
Na cmentarzu spoczywają żołnierze amerykańscy polegli w czasie walk na linii Hindenburga po 24 września 1918 oraz w czasie ofensywy niemieckiej w 1918. Walczyli oni w 1, 27, 30, 33 i 80 dywizji, częściowo także na terenie, na którym dziś rozciąga się cmentarz. Łącznie pochowano tam 1839 mężczyzn i 5 kobiet, w tym 138 żołnierzy nieznanych z nazwiska. Ściana pamięci upamiętnia dalszych 333 żołnierzy, których los nie został ustalony. Na grobach żołnierzy ustawione są pojedyncze marmurowe krzyże lub gwiazdy Dawida dla osób wyznających judaizm. 
Kaplicę cmentarną z napisem angielskim "Tym, co umarli za swój kraj" wykonano według projektu George'a Howe'a. 

</doc>
<doc id="1660292" url="https://pl.wikipedia.org/wiki?curid=1660292" title="Willa Mondragone">
Willa Mondragone

Willa Mondragone – willa arystokratyczna położona we włoskiej gminie Frascati, w regionie Lacjum, w prowincji Rzym. Obecnie jest to terytorium Monte Porzio (Góry Albańskie). Willa znajduje się na wzgórzu o wysokości 416 m n.p.m., na obszarze zwanym Castelli Romani, 20 km na południowy wschód od Rzymu, niedaleko starożytnego miasteczka Tusculum.
Willa została wybudowana w roku 1573 przez kardynała Marco Sitico Altemps, na terenie ruin wilii rzymskiej rodziny konsulów rzymskich Kwinktyliuszów. Projekt wykonał włoski architekt Martino Longhi Starszy.
Papież Grzegorz XIII często odwiedzał willę jako swoją letnią rezydencję, będąc gościem kardynała Altemps. Tutaj też w roku 1582 obwieścił dokument (bullę papieską "Inter gravissimas"), która zreformowała kalendarz na gregoriański używany po dziś dzień. 
Najświetniejszy okres Willi Mondragone odnotowano w czasie panowania rodziny Borghese, która wystawiała tam część swojej kolekcji antyków. 
W willi swój czas spędzali również inni papieże, m.in. Klemens VIII i Paweł V. W roku 1626 Papież Urban VIII postanowił opuścić willę i przenieść się do rezydencji papieskiej Castel Gandolfo. 
W 1858 willę odwiedziła George Sand i znalazła tam odpowiednią scenerię dla swojej powieści La Daniella. W 1896 willa została przekształcona przez Jezuitów na uczelnię wyższą dla młodych arystokratów.
W 1912 roku Wilfrid Michael Voynich nabył tu od jezuitów słynny manuskrypt, który został nazwany jego nazwiskiem.
Podczas drugiej wojny światowej uczelnia była schronieniem dla ofiar ewakuacji, a w 1953 szkoła została zamknięta. 
W roku 1981 Willa Mondragone została sprzedana przez Zakon Jezuitów i jest aktualnie filią Uniwersytetu Rzymskiego Tor Vergata.

</doc>
<doc id="1660293" url="https://pl.wikipedia.org/wiki?curid=1660293" title="Hokej na lodzie na Zimowych Igrzyskach Olimpijskich 2010 – turniej kobiet">
Hokej na lodzie na Zimowych Igrzyskach Olimpijskich 2010 – turniej kobiet

Turniej olimpijski w hokeju na lodzie kobiet podczas XXI Zimowych Igrzysk Olimpijskich w Vancouver był czwartą edycją w historii i odbywał się w dniach od 13 do 25 lutego 2010 roku. Do rywalizacji przystąpiło 8 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), po czym dwa najlepsze zespoły uzyskały awans do półfinału. Od tej fazy pojedynki przeprowadzane były systemem pucharowym (jedno spotkanie, przegrywający odpada, a zwycięzca kwalifikuje się do kolejnej fazy). Mecze rozgrywane były w dwóch halach: General Motors Place (nazywanej na okres igrzysk olimpijskich Canada Hockey Place) oraz w UBC Winter Sports Centre. Po raz pierwszy w turnieju olimpijskim udział wzięła reprezentacja Słowacji.
Obrończyniami złotych medali były Kanadyjki, które w Turynie pokonały Szwedki 4:1 (0:2, 0:2, 1:0). 
Kanadyjki skutecznie obroniły mistrzostwo olimpijskie, pokonując w finale Amerykanki 2:0 (2:0, 0:0, 0:0).
Faza grupowa.
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 

</doc>
<doc id="1660295" url="https://pl.wikipedia.org/wiki?curid=1660295" title="Hoplopleura intermedia">
Hoplopleura intermedia

Hoplopleura intermedia – gatunek wszy z rodziny Hoplopleuridae, pasożytujący głównie na "Mastomys coucha". Spotykany również na innych myszowatych: "Mastomys erythroleucus", "Mastomys natalensis", "Praomys delectorum", "Praomys tullbergi", "Praomys jacksoni". Powoduje wszawicę.
Samica wielkości 1,2 mm, samiec dużo mniejszy wielkości 0,75 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Afryki.

</doc>
<doc id="1660296" url="https://pl.wikipedia.org/wiki?curid=1660296" title="Jamie Denbo">
Jamie Denbo

Jamie Denbo (ur. 24 lipca 1973 w Bostonie w stanie Massachusetts, USA) – amerykańska aktorka współpracująca z telewizją i twórcami kinowymi. W branży aktorskiej aktywnie obecna od 1997 roku. Znana z roli Tiny Difabio w sitcomie stacji FOX "Happy Hour" (2006), wystąpiła gościnnie w serialach "Seks w wielkim mieście", "Bez śladu", "Dowody zbrodni". Współautorka scenariusza do komediowego filmu "Felicia and the Great Quebec" (2003), w którym objęła główną rolę Felicii Cummings. Występowała w różnych rolach w kilkunastu odcinkach programu CBS "The Late Late Show" prowadzonego przez Craiga Fergusona. Od 5 czerwca 2004 roku żona aktora Johna Rossa Bowie.

</doc>
<doc id="1660300" url="https://pl.wikipedia.org/wiki?curid=1660300" title="Hyobong Hangnul">
Hyobong Hangnul

Hyobong Hangnul (ur. 1888, zm. 14 maja 1966) – współczesny koreański mistrz sŏn.
Życiorys.
Studiował prawo na Uniwersytecie Waseda w Japonii. Po powrocie do Korei przez 6 lat był sędzią w Głównym Sądzie w Pjongjangu. Gdy miał 37 lat (lipiec 1925) musiał wydać wyrok śmierci na kryminalistę w procesie, w którym był sędzią. Był później tak głęboko poruszonyy nietrwałością ludzkiego życia, że tej samej nocy opuścił pracę, żonę i rodzinę.
Udał się w Góry Diamentowe i został mnichem u mistrza Sokdu.
Przez 7 lat medytował, rzekomo nigdy nie kładąc się spać. Nigdy też nikomu nie mówił o swoim życiu i pochodzeniu. Wszyscy przypuszczali, że rozpoczął praktykę w tak późnym wieku, gdyż pewnie zbankrutował. Jadł jeden posiłek dziennie i nigdy nie opuścił klasztoru. Jego mistrz sŏn nadał mu przydomek, gdy powiedział, że jego umysł jest jak „tłuczek do pszenicy”, gdyż zawsze siedział mocno i prosto, nie śpiąc.
Po osiągnięciu oświecenia stał się słynnym mistrzem sŏn i prowadził nauczanie w kilku klasztorach sŏn.
W 1958 został głównym kapłanem koreańskiego buddyzmu i funkcję tę sprawował do swojej śmierci.
Zmarł 14 maja 1966 r., siedząc w pozycji medytacyjnej. Chwilę przed śmiercią napisał wiersz:
Odłożył pędzelek i zmarł.
Jego najwybitniejszym uczniem był Kusan Suryŏn

</doc>
<doc id="1660303" url="https://pl.wikipedia.org/wiki?curid=1660303" title="Strzelectwo na Letniej Uniwersjadzie 2007 – tarcze ruchome mieszane 10 metrów mężczyzn indywidualnie">
Strzelectwo na Letniej Uniwersjadzie 2007 – tarcze ruchome mieszane 10 metrów mężczyzn indywidualnie

Zawody strzeleckie w konkurencji "tarcze ruchome mieszane 10 metrów mężczyzn indywidualnie" odbyły się 12 sierpnia na obiekcie Shooting Range w Bangkoku.
Złoto wywalczył Dmitriy Romanov. Srebro zdobył Łukasz Czapla. Brązowy medal przypadł Maksimowi Stiepanowi. O tym, kto zajmie drugie miejsce, zadecydowała dogrywka.

</doc>
<doc id="1660308" url="https://pl.wikipedia.org/wiki?curid=1660308" title="Where Do I Hide">
Where Do I Hide

Where Do I Hide – utwór kanadyjskiego zespołu rockowego Nickelback, pochodzący z trzeciego studyjnego albumu formacji, „Silver Side Up” z 2001 roku. Utwór został zamieszczony na ósmej pozycji na krążku, trwa 3 minuty i 40 sekund, i jest jednym z krótszych utworów znajdujących się na płycie. Autorem tekstu do utworu jest wokalista grupy, Chad Kroeger, muzykę skomponował wspólnie cały zespół.
Utwór ten powstał jeszcze przed sesją nagraniową do drugiej płyty „The State” z 1998 roku. Był również grany podczas trasy promującej drugą płytę obok takich utworów jak „Money Bought” oraz „Hangnail”.
Znaczenie tekstu.
Tekst utworu opowiada o przyjacielu Chada Kroegera, który nie mógł się uporać z problemem narkotykowym. Pewnego razu obydwaj wybrali się do Juvenile Detention Centre. Wtedy to Kroeger zaobserwował problem u swojego przyjaciela, który nie mógł się powstrzymać i wstrzyknął sobie w rękę narkotyk. W tym momencie jeden z nich był na granicy przestępstwa. Tekst dotyka także problemu z prawem jakie Kroeger miał w młodości.
Utwór rozpoczyna się od melodyjnego riffowego wstępu, utrzymany jest w mocnym hardrockowym stylu, opartym o melodyjne riffy i krótką solówkę gitarową. Charakterystyczny riffowy wstęp, jak zauważa miesięcznik „Teraz Rock”, jest typowy dla zespołu Creedence Clearwater Revival, gdzie widoczny jest wpływ tejże grupy.
Utwór na koncertach.
„Where Do I Hide” powstał w roku 1998, tuż przed sesją nagraniową do płyty „The State”. Był regularnie grany podczas trasy „The State Tour” od roku 1998 do 2000. Pojawiał się także na koncertach w roku 2001, wraz z innymi utworami, które w późniejszym czasie znalazły się na albume „Silver Side Up”. Między innymi „Money Bought” czy „Hangnail”. Utwór był także regularnie grany podczas trasy „Silver Side Up Tour” w roku 2002. Podczas występu jaki zespół dał 25 lutego 2002 roku w Rexall Place w Edmonton, utwór został zarejestrowany na żywo i trafił na płytę koncertową „Live at Home”, wydaną 29 października 2002 roku. Tradycją podczas wykonywania koncertu na żywo był fakt, iż po odegraniu przez zespół drugiej zwrotki i refrenu, grupa zwalniała tempom, a następnie gitarzyści popisywali się długimi solówkami gitarowymi. Następnie wokalista grupy Chad Kroeger filmował bawiącą się publiczność oraz swoich kolegów z zespołu. Nagrane w ten sposób materiały wykorzystywał później w różnego rodzaju dodatkach do płyt zespołu. Po około 4–5 minutach przerwy zespół powracał do wykonywania utworu. Piosenka była także prezentowana na żywo podczas trasy „The Long Road Tour” w roku 2004. Utwór także został wykonany w wersji akustycznej, podczas koncertu Unplugged, i trafił na minialbum grupy. Akustyczna wersja utworu trafiła później na strony B singli „Feelin’ Way Too Damn Good” oraz „Figured You Out”. Utwór został także wykonany podczas koncertu Rock am Ring”, jaki zespół dał 5 czerwca 2004 roku na torze Nürburgring. Po zakończeniu trasy „The Long Road Tour”, utwór przestał być grany na żywo.
Twórcy.
Nickelback
Produkcja

</doc>
<doc id="1660310" url="https://pl.wikipedia.org/wiki?curid=1660310" title="Prawo odwrotności reszt kwadratowych">
Prawo odwrotności reszt kwadratowych



</doc>
<doc id="1660311" url="https://pl.wikipedia.org/wiki?curid=1660311" title="Radio Flash (Konin, Słupca)">
Radio Flash (Konin, Słupca)



</doc>
<doc id="1660313" url="https://pl.wikipedia.org/wiki?curid=1660313" title="Krwawy sport II">
Krwawy sport II

Krwawy sport II ( lub ) – amerykański film fabularny z 1996 roku w reżyserii Alana Mehreza, sequel "Krwawego sportu". Jedyny członek obsady poprzedniego filmu z serii, który powtórzył swoją rolę, to Donald Gibb.
Film wydano z przeznaczeniem użytku domowego. Powstały dwie jego kontynuacje.
Opis fabuły.
Karateka Alex Cardo pracuje dla mafiosów jako złodziej. Gdy dopuszcza się kradzieży miecza należącego do bogatego tajskiego biznesmena Leunga, trafia do więzienia. Tam też spotyka Suna, który uczy go prawdziwej filozofii sztuk walki: wewnętrznej dyscypliny, poważania, człowieczeństwa i znaczenia honoru, i który wkrótce zostaje jego mistrzem. Alex obiecuje Sunowi tuż po wyjściu z zakładu karnego wziąć udział w zawodach kumite. Podczas zawodów mężczyźnie przychodzi zmierzyć się z Demonem, naczelnikiem więzienia, który gnębił go i torturował w więzieniu.

</doc>
<doc id="1660314" url="https://pl.wikipedia.org/wiki?curid=1660314" title="Momcził Cwetanow">
Momcził Cwetanow

Momcził Cwetanow (ur. 12 marca 1990 roku w Plewenie) – bułgarski piłkarz, występujący na pozycji lewego pomocnika lub napastnika.
Kariera klubowa.
Jest wychowankiem Spartaka Plewen, w którego barwach grał - w wieku siedemnastu lat - na boiskach bułgarskiej II ligi. Udane występy zaowocowały na początku 2008 roku propozycją transferu do Liteksu Łowecz. Jako zawodnik tego klubu zadebiutował w I lidze: 1 marca 2008 roku w zremisowanym bezbramkowo spotkaniu z CSKA Sofia. W 2014 przeszedł do Botewu Płowdiw. W sezonie 2015/2016 grał w CSKA Sofia, a w 2016 przeszedł do klubu Wereja Stara Zagora. Jesienią 2017 grał w Stali Mielec. W 2018 trafił do Sławii Sofia.
Od 2007 roku jest reprezentantem kraju: razem z drużyną U-19 brał udział w nieudanych (trzy porażki: 0:1, 0:3 i 0:4) mistrzostwach Europy 2008. Od 2008 roku występuje w barwach reprezentacji U-21.

</doc>
<doc id="1660315" url="https://pl.wikipedia.org/wiki?curid=1660315" title="Sobór Świętych Borysa i Gleba w Dyneburgu">
Sobór Świętych Borysa i Gleba w Dyneburgu

Sobór Świętych Borysa i Gleba ("Даугавпилсский православный кафедральный собор святых благоверных князей Бориса и Глеба") – sobór prawosławny w Dyneburgu, wzniesiony w 1905 w stylu neoruskim. 
Historia.
W 1866 Konstantin Kaufman, gubernator Północno-Zachodniego Kraju zarządził budowę cerkwi dla stacjonujących w Dyneburgu wojsk rosyjskich. Wzniesiono wówczas niewielką świątynię nazwaną „żelazną”, pod wezwaniem św. cesarza Konstantyna i jego matki Heleny. 
W 1903 hierarchowie eparchii połockiej Rosyjskiego Kościoła Prawosławnego, ówcześnie mającej w swojej jurysdykcji obszar Łatgalii, postanowili wybudować okazalszą cerkiew i wybrali jej patronów – Świętych Borysa i Gleba. W 1904 „żelazna cerkiew” została przeniesiona do miasteczka Jersika (ówczesny Cargrad), zaś nowy budynek został ukończony i poświęcony w rok później. W budowie finansowo pomogły siły zbrojne. 
W czasie I wojny światowej obiekt był czynny, jednak dopiero w 1922 uzyskał status parafialnego i został wyremontowany (wymieniono część uszkodzonych ikon i fresków). Kolejny remont został przeprowadzony w latach 1926–1927, kiedy zmieniono właściwie całą dekorację wnętrza. Od 1925 w cerkwi równolegle działała parafia rosyjsko- i łotewskojęzyczna. W 1938 wzniesiono nowy dom proboszcza parafii, a cerkiew uzyskała status katedralnej. 
W czasie II wojny światowej cerkiew nie poniosła strat, jednak już po zakończeniu działań wojennych dwukrotnie padła ofiarą pożaru. Straciła również miano katedry, odzyskane dopiero w 1989. W latach 2004–2008 sobór był remontowany, odzyskując częściowo pierwotny wygląd. 
Architektura.
Budynek ma 40 metrów długości i 20 metrów szerokości. Sobór jest trójnawowy, z wyraźnie wyższą nawą środkową. Całość wsparta jest na 14 filarach i przykryta dziesięcioma złoconymi kopułami różnej wielkości, zwieńczonymi krzyżami. W dzwonnicy cerkiewnej znajdują się cztery dzwony. Cerkiew jest bogato zdobiona zewnętrznie, malowana na biało, żółto i niebiesko. Wokół półkolistych okien wykonano obramowania z motywami geometrycznymi. Nad wejściem do przedsionka znajduje się mozaika z wizerunkiem Chrystusa. 
We wnętrzu zachował się dębowy trzyrzędowy ikonostas oraz ołtarze: główny z ikoną Świętych Książąt Borysa i Gleba oraz boczne – św. Aleksieja metropolity Moskwy i Zaśnięcia Bogurodzicy. Część ikon w soborze, napisanych przez Wiktora Wasniecowa, stanowi kopie podobnych wizerunków w soborze św. Włodzimierza w Kijowie. 

</doc>
<doc id="1660317" url="https://pl.wikipedia.org/wiki?curid=1660317" title="Gra pojedyncza kobiet w tenisie ziemnym na Letniej Uniwersjadzie 2007">
Gra pojedyncza kobiet w tenisie ziemnym na Letniej Uniwersjadzie 2007

Turniej gry pojedynczej kobiet w tenisie ziemnym podczas Letniej Uniwersjady 2007 odbył się w dniach 9–16 sierpnia na kortach National Tennis Development Center w Bangkoku.
Złoto zdobyła reprezentantka Rosji Alisa Klejbanowa, pokonując w finale Margit Rüütel. Brąz zdobyły: Chan Chin-wei i Sandy Gumulya (przegrane w półfinałach).

</doc>
<doc id="1660318" url="https://pl.wikipedia.org/wiki?curid=1660318" title="Sadzarka">
Sadzarka

Sadzarka – maszyna do mechanicznego sadzenia roślin bulwiastych (np. ziemniaków), cebulowych (np. tulipanów), rozsady (np. kapusty, selera, tytoniu, ryżu) oraz młodych drzewek.
Sadzarka jest wyposażona w redlice służące do wykonywania bruzd oraz w elementy zasypujące wysadzany materiał.

</doc>
<doc id="1660325" url="https://pl.wikipedia.org/wiki?curid=1660325" title="Puchar Gagarina">
Puchar Gagarina

Puchar Gagarina (ros. Кубок Гагарина) – przechodnie trofeum przyznawane za zwycięstwo w rozgrywkach hokeja na lodzie, Kontinientalnaja Chokkiejnaja Liga (KHL).
Nagrodę nazwano na cześć Jurija Gagarina, pierwszego człowieka w kosmosie.
Trofeum zostało nazwane na cześć Gagarina, gdyż ostatni mecz finału play-off w inauguracyjnym sezonie został rozegrany 12 kwietnia w 48. rocznicę lotu Gagarina w kosmos. Dodatkowo osoba Gagarina symbolizuje w narodzie rosyjskim wielkie osiągnięcie.
Po regularnym sezonie KHL, 16 najlepszych drużyn bierze udział w play-off. 1/8 finału jest rozgrywana do trzech zwycięstw, a następne fazy (od ćwierćfinału do finału) do czterech zwycięstw. Zwycięzca finału otrzymuje puchar.
Puchar Gagarina waży 18 kg (dla porównania jest cięższy od statuetki Puchar Stanleya - trofeum przyznawanego za zwycięstwo w innych prestiżowych rozgrywkach National Hockey League (NHL).
W sezonie 2018/2019 po raz pierwszy w historii KHL najlepsza drużyna w sezonie zasadniczym wygrała również fazę play-off i zdobyła Puchar Gagarina.

</doc>
<doc id="1660327" url="https://pl.wikipedia.org/wiki?curid=1660327" title="Tatjana Kaszyrina">
Tatjana Kaszyrina

Tatjana Jurjewna Kaszyrina (ros. Татьяна Юрьевна Каширина; ur. 24 stycznia 1991 w Nogińsku) – rosyjska sztangistka, pięciokrotna mistrzyni i trzykrotna wicemistrzyni świata, ośmiokrotna mistrzyni Europy.
Zdobyła pięć złotych medali podczas mistrzostw świata. Na MŚ w Antalyi w kategorii powyżej 75 kilogramów, uzyskała 315 kg w dwuboju, bijąc rekord świata w rwaniu (145 kg). Podczas mistrzostw świata w Ałmaty (2014) pobiła pięć rekordów świata (dwa w rwaniu - 152, 155; jeden w podrzucie - 193 oraz dwa w dwuboju - 340, 348). Zwyciężała także podczas mistrzostw świata w Houston (2015) i mistrzostw świata w Aszchabadzie (2018). Zdobyła również srebrne medale na mistrzostwach świata w Goyang (2009) i mistrzostwach świata w Paryżu (2011). 
Na Mistrzostwach Europy 2009 zdobyła złoty medal, pokonując zdobywczynię srebrnego medalu w dwuboju, rodaczkę Natalię Gagarinę o 27 kg. Rok później, na mistrzostwach Europy w Mińsku, również zdobyła złoty medal, wyprzedzając Ukrainkę Olhę Korobkę. Wynik ten powtórzyła jeszcze podczas mistrzostw Europy w Kazaniu w 2011 roku, mistrzostw Europy w Antalyi (2012), 
mistrzostw Europy w Tel Awiwie (2014), mistrzostw Europy w Tbilisi (2015), mistrzostw Europy w Splicie (2017) i mistrzostw Europy w Batumi (2019).
Rekordzistka świata w rwaniu, podrzucie i dwuboju w kategorii powyżej 75 kilogramów (155kg - 193kg - 348kg).

</doc>
<doc id="1660329" url="https://pl.wikipedia.org/wiki?curid=1660329" title="Hesperornithes">
Hesperornithes

Hesperornithes – monotypowa podgromada ptaków obejmująca rząd Hesperornithiformes. Jest to wymarły klad wysoko wyspecjalizowanych ptaków uzębionych, żyjących w późnej kredzie. Do Hesperornithes należały stosunkowo duże wodne ptaki żyjące na półkuli północnej. Prawdopodobnie zdecydowana większość ptaków należących do tego kladu była nielotna. Hesperornithes wyginęły podczas wielkiego wymierania kredowego wraz z Enantiornithes, nieptasimi dinozaurami, konkurującymi z nimi morskimi jaszczurkami z rodziny mozazaurów oraz wieloma innymi formami życia.
Morfologia.
Największe formy, takie jak "Hesperornis", dorastały do około 180 cm długości. Najmniejsze gatunki być może były zdolne do lotu, jednak skrzydła większych ptaków, takich jak "Baptornis" czy "Hesperornis", były już jedynie szczątkowe. Hesperornithes prawdopodobnie na lądzie poruszały się niezgrabnie i z tego powodu – poza okresem składania jaj – niechętnie opuszczały wodę. Palce stóp hesperornisa miały przypuszczalnie płatkowate rozszerzenia, podobnie jak u współczesnych perkozów, podczas gdy palce baptornisa były spięte błoną pławną, jak u nurów. Stosunkowo niewielka gęstość zmniejszała ich wyporność, co ułatwiało nurkowanie. Struktura kości "Hesperornis regalis" wykazywała podobieństwa do struktury kości współczesnych pingwinów oraz kredowych antarktycznych nurów.
Klasyfikacja i filogeneza.
W 1888 roku Max Fürbringer ustanowił takson Hesperornithes dla "Hesperornis regalis" oraz gatunków najbliżej z nim spokrewnionych. Clarke w 2004 nadała Hesperornithes definicję typu "branch-based", wedle której jest to najszerszy klad obejmujący "Hesperornis regalis" i wszystkie Avialae bliżej spokrewnione z nim niż z Aves.
W 2005 roku Sereno zmodyfikował tę definicję i zamiast Aves użył "Passer domesticus".
Najstarszym znanym przedstawicielem Hesperornithes jest jeden z gatunków "Hesperornis", którego skamieniałości odkryto w osadach wczesnokoniackich, datowanych na około 89 mln lat, a najmłodsze pochodzą z późnego mastrychtu, sprzed około 66 mln lat.
Klasyfikacja.
Za: Marsh, 1880; Feduccia, 1996; Tokaryk, Cumbaa &amp; Storer, 1997 oraz Galton &amp; Martin, 2002, a także Clarke, 2004 oraz Sereno, 2005

</doc>
<doc id="1660330" url="https://pl.wikipedia.org/wiki?curid=1660330" title="Sebastian Svärd">
Sebastian Svärd

Sebastian Steve Qvacoe Cann-Svärd (ur. 15 stycznia 1983 w Hvidovre) – duński piłkarz grający na pozycji pomocnika, od 2013 występuje w Syrianska FC

</doc>
<doc id="1660333" url="https://pl.wikipedia.org/wiki?curid=1660333" title="Adam Gładyszewski">
Adam Gładyszewski

Adam Gładyszewski (ur. 14 listopada 1984) – polski strzelec sportowy. Od 1998 do 2004 roku zawodnik Lubelskiego Klubu Strzeleckiego "Unia". W klubie AZS Politechnika Lubelska występuje od 2004 roku. Od 2005 w KS Snajper Lublin. Specjalizuje się w strzelaniu konkurencji karabin pneumatyczny oraz karabin dowolny.
Srebrny medalista Letniej Uniwersjady 2007 w Bangkoku w konkurencji "karabin 50 metrów leżąc".

</doc>
<doc id="1660334" url="https://pl.wikipedia.org/wiki?curid=1660334" title="Domek na prerii (powieść)">
Domek na prerii (powieść)

Domek na prerii ("Little House on the Prairie, 1935") – powieść Laury Ingalls Wilder, z dużą dozą elementów autobiograficznych. Stanowi trzeci tom cyklu "Domek". W Polsce wydana dwukrotnie (w latach 1992 i 1996, jako drugi tom, a pierwszy w wydawnictwie Kris). Dość wierną ekranizacją książki jest odcinek pilotażowy serialu telewizyjnego "Domek na prerii" oraz miniserialu z roku 2005.
Akcja utworu rozgrywa się w połowie lat 70., XIX wieku. Rodzina Ingallsów – Charles i Caroline, z córkami – Mary, Laurą i Carrie, opuszcza dom w rejonie miasteczka Pepin w stanie Wisconsin i rusza w podróż, osiedlając się na prerii, niedaleko Independence w Kansas. Charles buduje dom, zakłada farmę. Procesowi temu czytelnik ma możliwość przyjrzeć się w najdrobniejszych szczegółach.
Książka a rzeczywistość.
Powieść, choć autobiograficzna – podobnie jak pozostałe części – w wielu momentach odbiega od rzeczywistości, skracając bądź rezygnując całkowicie z opisu pewnych wydarzeń, łącząc inne, czy też przenosząc je w inne momenty życia pisarki.
Ingallsowie mieszkali w Kansas w latach 1869-70, dokąd przybyli z Wisconsin, zatrzymując się po drodze w Rothville, w stanie Missouri. To w tym okresie na świat przyszło ich trzecie dziecko – Carrie, która tymczasem w powieści ma już kilkanaście miesięcy. Zmuszeni do opuszczenia Kansas, w rzeczywistości powrócili do Wisconsin, podczas gdy z książki wynika, że celem ich podróży stało się Walnut Grove w Minnesocie.

</doc>
<doc id="1660339" url="https://pl.wikipedia.org/wiki?curid=1660339" title="Sebastian Svard">
Sebastian Svard



</doc>
<doc id="1660340" url="https://pl.wikipedia.org/wiki?curid=1660340" title="Sibel Şimşek">
Sibel Şimşek

Sibel Şimşek (ur. 10 października 1984 w Çorum w Çorum) – turecka sztangistka, dwukrotna medalistka mistrzostw świata, czterokrotna mistrzyni Europy, olimpijka.
W 2012 roku zdobyła brązowy medal podczas igrzysk olimpijskich w Londynie, wyprzedziły ją tylko Majia Maneza z Kazachstanu i Rosjanka Swietłana Carukajewa. W styczniu 2017 roku została zdyskwalifikowana i pozbawiona medalu po tym jak w jej organizmie wykryto doping. Brała też udział w igrzyskach olimpijskich w Atenach osiem lat wcześniej, jednak nie była klasyfikowana. 
W 2010 roku zdobyła srebrny medal mistrzostw świata w Antalyi, przegrywając tylko z Manezą. Rok wcześniej wywalczyła brązowy medal mistrzostw świata w Goyang. Zdobyła także trzy złote medale mistrzostw Europy: w wadze lekkiej na mistrzostwach Europy w Kijowie (2004) oraz w wadze średniej na mistrzostwach Europy w Bukareszcie (2009) i mistrzostwach Europy w Mińsku (2010).

</doc>
<doc id="1660341" url="https://pl.wikipedia.org/wiki?curid=1660341" title="Sibel Simsek">
Sibel Simsek



</doc>
<doc id="1660342" url="https://pl.wikipedia.org/wiki?curid=1660342" title="Maroth">
Maroth

Maroth – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald). Po raz pierwszy wzmiankowana w XIV wieku.

</doc>
<doc id="1660343" url="https://pl.wikipedia.org/wiki?curid=1660343" title="Henrik Ravn">
Henrik Ravn

Henrik Ravn (ur. 1968) – duński kulturysta i strongman.
Życiorys.
Henrik Ravn wziął udział dwukrotnie w indywidualnych Mistrzostwach Świata Strongman, w latach 1993 i 1994. W Mistrzostwach Świata Strongman 1994 nie zakwalifikował się do finału z powodu kontuzji.
Wymiary
Rekordy życiowe

</doc>
<doc id="1660345" url="https://pl.wikipedia.org/wiki?curid=1660345" title="Rozsiewacz nawozów">
Rozsiewacz nawozów

Rozsiewacz nawozów – maszyna rolnicza służąca do równomiernego rozsiewania nawozów sztucznych. Służy do nawożenia zbóż, jak i roślin okopowych.
Ze względu na sposób montowania rozróżnia się dwa rodzaje rozsiewaczy:
Zależnie od sposobu umieszczania nawozu na powierzchni gleby rozsiewacze dzielą się na:

</doc>
<doc id="1660349" url="https://pl.wikipedia.org/wiki?curid=1660349" title="Łódź pychówka">
Łódź pychówka

Łódź pychówka – łódź długości od 4 do 8 metrów, tradycyjna, używana do prac gospodarczych na przykład połowów ryb, przewozu siana, a obecnie również rekreacji. Jej nazwa pochodzi od techniki pływania, polegającej na odpychaniu się od dna długim wiosłem lub tyczką. Używana w różnych odmianach na rzekach całej Polski. Jej narwiańska wersja jest jedną z atrakcji turystycznych Narwiańskiego Parku Narodowego.
Istnieją dwie podstawowe techniki pływania pychówką – „na pych” i „na ruma”. Pływanie na pych polega na odpychaniu się długim (3 metry i więcej), zwykle okutym wiosłem od dna rzeki. Gdy głębokość wody nie pozwala na odpychanie się od dna, albo gdy płynie się z prądem, stosuje się technikę „na ruma”. Polega ona na powolnym wiosłowaniu wzdłuż jednej burty, przy czym każde pociągnięcie wiosłem kończy się delikatnym, „zawijającym” odbiciem od burty. Stosuje się przy tym dźwignię, opierając wiosło o burtę. Ma to na celu skorygowanie kursu – jest to znacznie wydajniejsza metoda od wiosłowania ciężkim wiosłem na przemian z każdej burty. 

</doc>
<doc id="1660350" url="https://pl.wikipedia.org/wiki?curid=1660350" title="Maxsain">
Maxsain

Maxsain – miejscowość i gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald). Leży nad rzeką Saynbach, ok. 3 km od Selters (Westerwald). Składa się z dwóch osiedli: Maxsain i Zürbach.
Po raz pierwszy wzmiankowana XII wieku. W miejscowości znajduje się kościół ewangelicki i dom gminny „Backes”. W 1985 mieszkańcy założyli towarzystwo muzyczne „Maxsainer Blaskapelle”.

</doc>
<doc id="1660352" url="https://pl.wikipedia.org/wiki?curid=1660352" title="Anatolij Bugorski">
Anatolij Bugorski

Anatolij Pietrowicz Bugorski (ros. Анатолий Петрович Бугорский; ur. 25 czerwca 1942) – rosyjski naukowiec, ofiara wypadku przy akceleratorze cząstek w 1978.
Wypadek przy akceleratorze cząstek.
Jako pracownik Instytutu Fizyki Wysokich Energii w Protwinie koło Sierpuchowa, Bugorski pracował przy największym radzieckim akceleratorze cząstek – synchrotronie protonowym U-70, przyśpieszającym protony do energii 70 GeV. 13 lipca 1978 Bugorski sprawdzał nieprawidłowo działający element akceleratora, gdy zdarzył się wypadek z powodu niezadziałania mechanizmów bezpieczeństwa. Bugorski pochylił się nad sprzętem i przystawił głowę do części, z której wychodziła wiązka protonów. Zobaczył wtedy, jak sam to opisał, błysk "jaśniejszy niż tysiąc słońc", ale nie odczuł bólu. Wiązka przechodząca przez głowę badacza spowodowała pochłonięcie dawki promieniowania, której wartości wzdłuż śladu wiązki o przekroju kilku milimetrów kwadratowych oszacowano na 2000 Gy (w miejscu wlotu wiązki) i 3000 Gy (w miejscu wylotu wiązki z głowy).
Po wypadku.
Tkanki lewej połowy twarzy Bugorskiego uległy obrzękowi i po kilku dniach zaczęły schodzić, pokazując ścieżkę, przez którą przeszła wiązka protonów parząc tkanki twarzy, kości i mózg. Bugorski został przyjęty na oddział leczenia chorób popromiennych w szpitalu klinicznym nr 6 w Moskwie (w 1986 roku leczono tam osoby napromieniowane wskutek Katastrofy w Czarnobylu), gdzie oczekiwano na jego śmierć, gdyż uważano, że dawka promieniowania jaką przyjął była śmiertelna. Jednakże Bugorski przeżył wypadek i nawet zdołał później ukończyć doktorat. Nie doszło do osłabienia jego zdolności intelektualnych, jednakże odczuwał zwiększone zmęczenie przy wykonywaniu pracy umysłowej. Stracił słuch w lewym uchu i słyszał tylko stały, nieprzyjemny szum. Lewa połowa twarzy została sparaliżowana z powodu uszkodzenia nerwów. Funkcjonowałby normalnie, gdyby nie sporadyczne napady nieświadomości i rzadko występujące drgawki kloniczno-toniczne.
Bugorski nadal pracował naukowo i otrzymał stanowisko koordynatora eksperymentów fizycznych. Z powodu polityki Związku Radzieckiego, która nakazywała utrzymywanie dyskrecji w kwestiach związanych z energią jądrową, Bugorski nie mówił o wypadku przez ponad dekadę. Kontynuował wizyty w moskiewskiej klinice dwa razy do roku celem wykonania badań i utrzymania kontaktu z innymi ofiarami wypadków z udziałem promieniowania. W 1996 starał się bez powodzenia uzyskać status niepełnosprawnego, aby uzyskać darmowe leczenie na padaczkę. Interesował się uczestnictwem w badaniach naukowych na Zachodzie, jednak nie dysponował środkami wystarczającymi do tego, by opuścić Protwino i wyemigrować.
Jest żonaty z Wierą Nikołajewną, z którą ma syna Piotra.

</doc>
<doc id="1660353" url="https://pl.wikipedia.org/wiki?curid=1660353" title="Hesperornithiformes">
Hesperornithiformes



</doc>
<doc id="1660356" url="https://pl.wikipedia.org/wiki?curid=1660356" title="Paweł Abratkiewicz">
Paweł Abratkiewicz

Paweł Abratkiewicz (ur. 10 czerwca 1970 w Opocznie) – polski panczenista i trener sportowy specjalizujący się w krótkich (sprint) i średnich dystansach, olimpijczyk, wielokrotny mistrz Polski. Przez większość życia związany z klubem Pilica Tomaszów Mazowiecki.
Kariera sportowa.
Karierę rozpoczął 22 marca 1987 od udziału w łyżwiarskim II Maratonie Walterowskim, upamiętniającym gen. Karola Świerczewskiego. Został wielokrotnym mistrzem i rekordzistą Polski oraz trzykrotnym olimpijczykiem (Albertville 1992, Nagano 1998, Salt Lake City 2002). Po zakończeniu występów sportowych (w sezonie 2004/2005) zajął się działalnością szkoleniową.
Wyniki.
23-krotny mistrz Polski: na 500 m (1991, 1993, 1998-2001), 1000 m (1991-1993, 1998-2001), 1500 m (1990, 1992), 5000 m (1992) i w wieloboju sprinterskim (1991-1993, 1998-2001)
3-krotny wicemistrz Polski: na 500 m (1990) i 1500 m (2000, 2001). 
Uczestnik MŚ: wielobój sprint., 1992 Oslo: 14 m., 1998 Berlin: 11 m., 1999 Calgary: 12 m., 2000 Seul: 11 m., 2001 Inzell: 23 m.; dystanse 1998 Calgary: 9 m. (500 m), 1999 Heerenveen: 6 m. (500 m), 5 m. (1000 m), 2000 Nagano: 12 m. (500 m), 2001 Salt Lake City: 13 m. (500 m), 15 m. (1000 m). 
Uczestnik PŚ: 1990: 5. (1000 m), 1999: 7 m. (1000 m). 
2-krotny rekordzista Polski: 1000 m - 1.09,87 (2001), wielobój sprinterski - 141,530 (2001). 
Trener.
Był m.in. trenerem akademickiej reprezentacji Polski w łyżwiarstwie szybkim na Uniwersjadzie w Harbinie w 2009 roku).
Przez kilka lat był członkiem sztabu trenerskiego polskiej reprezentacji panczenistek, która na igrzyskach olimpijskich w Vancouver w 2010 roku zdobyła w biegu drużynowym brązowy medal.
Od 2011 roku do 2022 był jednym z trenerów reprezentacji Rosji w łyżwiarstwie szybkim. Miał pod swoją opieką zawodniczki występujące w sprincie i w biegach na średnich dystansach – Olgę Fatkulinę, Jekatierinę Szichową, Jekatierinę Łobyszewą i Nadieżdę Asijewą. Po zdobyciu dwóch medali na mistrzostwach świata - jedna z jego wychowanek – Olga Fatkulina podkreśliła, że jej osiągnięcia są w dużym stopniu zasługą Abratkiewicza. Ta sama zawodniczka zdobyła srebrny medal na olimpiadzie w Soczi (2014 r.) na dystansie 500 metrów (czas pierwszego biegu: 37,57, czas drugiego biegu: 37,49; nota łączna: 75,060).
W kwietniu 2022 roku został trenerem głównym polskiej kadry narodowej w łyżwiarstwie szybkim.
Życie prywatne.
Jest absolwentem Technikum Samochodowego w Tomaszowie Mazowieckim. Jest żonaty, ma dwoje dzieci.

</doc>
<doc id="1660357" url="https://pl.wikipedia.org/wiki?curid=1660357" title="Saynbach">
Saynbach

Saynbach (Sayn) – niewielka rzeka w Niemczech, kraju związkowym Nadrenia-Palatynat, Westerwald, dopływ Renu, o długości ok. 43 km. 
Przepływa przez Maxsain, Selters, Deesen, Sayn (dzielnicę Bendorf) i Bendorf.

</doc>
<doc id="1660361" url="https://pl.wikipedia.org/wiki?curid=1660361" title="Nintendo DS Classic">
Nintendo DS Classic



</doc>
<doc id="1660362" url="https://pl.wikipedia.org/wiki?curid=1660362" title="Renato Curi">
Renato Curi

Renato Curi (ur. 20 września 1953 w Montefiore dell'Aso, zm. 30 października 1977 w Perugii) – włoski piłkarz, występujący na pozycji pomocnika.
Curi zaczął swoją karierę w klubie Giulianova Calcio w 1969 roku. Udanymi występami pomógł drużynie awansować do Serie C. Łącznie rozegrał dla niej 105 spotkań i strzelił 3 bramki.
W 1973 roku Curi przeszedł do Como, a rok później do występującej w Serie B Perugii. Pomógł temu klubowi w historycznym, pierwszym awansie do najwyższej klasy rozgrywkowej we Włoszech - Serie A. Jego niezwykłe umiejętności piłkarskie były też kluczowe w zajęciu przez Perugię 6.miejsca w lidze w sezonie 1976/1977.
Curi nigdy nie zagrał w drużynie narodowej. 30 października 1977 roku, podczas domowego meczu z Juventusem, na 5 minut przed rozpoczęciem drugiej połowy zawodnik doznał ataku serca i zmarł. Po śmierci Curiego stadion Perugii, na którym zmarł, został nazwany jego imieniem.
Jeden z klubów Serie D nosi nazwę Renato Curi Angolana.

</doc>
<doc id="1660363" url="https://pl.wikipedia.org/wiki?curid=1660363" title="Kuba Giermaziak">
Kuba Giermaziak

Jakub Franciszek Giermaziak (ur. 9 lipca 1990 w Gostyniu) – polski kierowca wyścigowy, w latach 2010–2015 startujący w serii Porsche Supercup w zespole Verva Lechner Racing Team.
Życiorys.
Kuba Giermaziak wychowywał się w Godurowie. Karierę w sporcie motorowym rozpoczął w roku 2000 od kartingu, w którym ścigał się do roku 2006, przy czym właśnie w roku 2006 osiągał swoje największe sukcesy – w kategorii Junior Rok 125 zajął pierwsze miejsce w Pucharze Kategorii Narodowych oraz w Pucharze Europy Wschodniej, a także drugie miejsce w Finale Światowym Rok Cup w Lonato.
W roku 2007 zadebiutował w Formule Renault 2000 w zespole Motopark Academy, zajmując w klasyfikacji generalnej Północnoeuropejskiego Pucharu Formuły Renault 2.0 10 miejsce. W roku 2008 w tych samych mistrzostwach zajął 6 miejsce, startował także w Pucharze Europy Formuły Renault, gdzie był 18.
W 2009 roku startował w serii ADAC GT Masters w zespole ARGO Racing. Jego samochodem było Audi R8 LMS, a partnerem w zespole Frank Kechele. Od czerwca zaczął ponownie startować w FR 2.0, zarówno w Eurocup jak i NEC.
W 2010 roku rozpoczął ściganie w serii Porsche Supercup w pierwszym w historii polskiego motosportu zespole wyścigowym VERVA Racing Team. Jego partnerem w debiutanckim sezonie był Robert Lukas.
Sezon 2011 to debiut w Formule 3 Euro Series w zespole STAR Racing Team. Sponsorem był PKN Orlen. Kontynuował starty także w serii Porsche Supercup. Jego partnerem w zespole VERVA Racing Team był Štefan Rosina.
22 maja 2011 roku, podczas Grand Prix Hiszpanii Porsche Supercup, Kuba Giermaziak dojechał na metę na trzecim miejscu zdobywając pierwsze w swojej karierze miejsce na podium w trakcie startów w tej serii. Został zarazem pierwszym Polakiem, który tego dokonał podczas startów w tych wyścigach.
24 lipca 2011 roku, podczas Grand Prix Niemiec Porsche Supercup, Kuba Giermaziak wywalczył pierwsze w swojej karierze pole position. Jego partner z zespołu Štefan Rosina zajął drugie miejsce dzięki czemu VERVA Racing Team osiągnął po raz pierwszy w swojej historii dublet w zawodach Porsche Supercup. Następnego dnia wyścigu Giermaziak dojechał do mety na drugim miejscu, za Renè Rastem.
31 lipca 2011 roku na węgierskim torze Hungaroring, Kuba Giermaziak wygrał swój pierwszy wyścig w serii Porsche Supercup. Powtórzył ten wynik również w następnym wyścigu tego sezonu, 28 sierpnia 2011, na torze – Circuit de Spa-Francorchamps w Belgii, startując z pole position. Sezon 2011 Kuba Giermaziak ukończył na 3. miejscu w klasyfikacji generalnej kierowców.
W listopadzie 2011 Giermaziak znalazł się w gronie dwudziestu polskich sportowców nominowanych do tytułu „Sportowca Roku” w 77. edycji Plebiscytu Przeglądu Sportowego. Otrzymał nagrodę w kategorii „Odkrycie Roku”.
W roku 2012 Kuba Giermaziak kontynuował starty w serii Porsche Supercup w barwach Verva Racing Team. Jego partnerem w zespole był Patryk Szczerbiński, który dołączył do teamu w wyniku otwartego naboru przeprowadzonego przez PKN Orlen. W sezonie 2012 Kuba Giermaziak raz stanął na podium, zajmując 3. miejsce podczas wyścigu na węgierskim torze Hungaroring.
We wrześniu 2012 roku Kuba Giermaziak wystartował w , jednym z najbardziej prestiżowych wyścigów długodystansowych w Stanach Zjednoczonych. Polski kierowca jadący wraz z Henrique Cisnerosem i w zespole Momo NGT Sport, odniósł zwycięstwo w klasie GT Challenge i został pierwszym polskim zawodnikiem, który zwyciężył w legendarnym wyścigu Petit Le Mans.
W roku 2013 Kuba Giermaziak trzykrotnie stanął na podium w wyścigach serii Porsche Supercup. Pierwszy raz dokonał tego 26 maja podczas drugiej rundy sezonu rozgrywanej w Monako, gdzie zajął 2. miejsce tuż za Seanem Edwardsem. Podczas wyścigu na węgierskim Hungaroring 28 lipca oraz 2 listopada na torze Yas Marina w Abu Zabi Polak stanął na najniższym stopniu podium. Te osiągnięcia pozwoliły zakończyć ubiegły sezon na 5. pozycji w klasyfikacji generalnej kierowców.
1 września 2013 roku Kuba Giermaziak wygrał legendarny belgijski wyścig i został pierwszym polskim kierowcą, który zwyciężył w 24-godzinnym wyścigu. Polak wraz z Dylanem Derdaelem, Kennethem Heyerem, Bertem Redantem i Frankiem Thiersem reprezentował barwy zespołu Belgium Racing. Pięcioosobowy skład jadący Porsche 997 GT3 Cup w ciągu 24 godzin pokonał 801 okrążeń i o 16 kółek wyprzedził drugi na mecie zespół JR Motorsport. Trzecie miejsce na podium zajęła druga załoga ekipy Belgium Racing.
15 września 2013 roku Kuba Giermaziak zwyciężył w wyścigu serii ADAC GT Masters. Polak gościnnie jadący w zespole Farnbacher Racing wygrał na słowackim torze Slovakiaring. Wraz z Dunką odniósł zwycięstwo w kategorii Gentlemen.
W 2013 roku Kuba Giermaziak dwukrotnie wystartował w serii European Le Mans Series. W barwach zespołu Momo Megatron DF1 wraz z Dylanem Derdealem i Raffim Baderem wziął udział w trzygodzinnych wyścigach na torze Silverstone oraz na włoskiej Imoli kierując Audi R8 LMS. Ponadto ścigał się w 51. edycji Rolex 24 at Daytona oraz 12 Hours of Sebring.
14 grudnia 2013 w centrali Porsche AG w Weissach odbyła się coroczna gala Porsche Night of Champions, podczas której nagradzane są osoby ze świata motosportu związane z marką Porsche. Jedną z wyróżnionych osób podczas tej prestiżowej imprezy został Kuba Giermaziak, który odebrał statuetkę za wyniki w wyścigach długodystansowych. Kuba Giermaziak znalazł się wśród laureatów już po raz drugi. Podczas gali w 2011 roku został nagrodzony za zajęcie 3. miejsca w klasyfikacji generalnej Porsche Supercup.
W sezonie 2014 Kuba Giermaziak po raz piąty reprezentuje barwy zespołu Verva Lechner Racing Team. Pierwszy tegoroczny sukces odniósł 25 maja, w drugim wyścigu sezonu rozegranym na torze w Monako. Do niedzielnego wyścigu Kuba ruszał z pierwszego pola wywalczonego w kwalifikacjach. Mimo zaciętej rywalizacji polski kierowca odparł ataki rywali i po raz pierwszy w historii zwyciężył w Monte Carlo. Kolejny sukces wywalczył już w następnym wyścigu. 22 czerwca na torze Red Bull Ring w Austrii Kuba zwyciężył w pięknym stylu, perfekcyjnie jadąc przez cały dystans.
W trzecim wyścigu z rzędu Kuba Giermaziak również stanął na podium. Podczas rundy rozegranej 6 lipca w Wielkiej Brytanii na torze Silverstone Polak zajął 2. miejsce. Wygrał Clemens Schmid, trzeci był Earl Bamber. 27 lipca odbył się wyścig na jednym z ulubionych torów Kuby – Hungaroringu. W dotychczasowych pięciu wyścigach na tym obiekcie, polski kierowca czterokrotnie stawał na podium. Tym razem powtórzył wynik z 2011 roku i ponownie wygrał wyścig na Węgrzech. W następnym wyścigu w Belgii Giermaziak stracił prowadzenie spadając na drugie miejsce na rzecz Bambera (zajął odległe, 11. miejsce, podczas gdy jego konkurent wygrał) i na tej pozycji zakończył sezon, który był najlepszy dla Polaka w jego dotychczasowej karierze (3 zwycięstwa, 4 razy na podium).
W sezonie 2015 Giermaziak w inauguracyjnym wyścigu w Hiszpanii zajął drugie miejsce, natomiast w trzech kolejnych rundach zajmował pozycje w okolicy pierwszej dziesiątki. W piątym wyścigu sezonu na torze Hungaroring Polak zaciekle walczył z Alexem Riberasem o czwarte miejsce, by na mecie wygrać z nim o 0,002 sekundy. Ponadto w tym sezonie nie ukończył dwóch wyścigów, przez co zajął dalsze miejsce w klasyfikacji generalnej.
Poza startami w Porsche Supercup Kuba Giermaziak kilka razy wziął udział w wyścigach amerykańskiej serii United SportsCar Championship w barwach zespołu NGT Motorsport. Polski kierowca ścigał się modelem Porsche 911 GT America w klasie GTD (GT Daytona).
W 2015 roku wystartował w 24h Le Mans wraz z pozostałymi kierowcami (Abdulaziz Al Faisal oraz Michael Avenatti) załogi nr 66 ukończył wyścig na siódmej pozycji w klasie GTE Am.
Wyniki.
Podsumowanie.
† – Giermaziak nie był zaliczany do klasyfikacji.

</doc>
<doc id="1660366" url="https://pl.wikipedia.org/wiki?curid=1660366" title="Ardea alba">
Ardea alba



</doc>
<doc id="1660367" url="https://pl.wikipedia.org/wiki?curid=1660367" title="Butorides striata">
Butorides striata



</doc>
<doc id="1660369" url="https://pl.wikipedia.org/wiki?curid=1660369" title="Werner Niethammer">
Werner Niethammer

Werner Niethammer (zm. 1946) – as lotnictwa niemieckiego "Luftstreitkräfte" z 6 potwierdzonymi zwycięstwami w I wojnie światowej.
Służył w "eskadrze" myśliwskiej Jasta 13. Pierwsze zwycięstwo odniósł 9 czerwca 1918 roku nad samolotem Breguet XIV. Do końca wojny służył w Jasta 13 odnosząc łącznie 6 potwierdzonych zwycięstw powietrznych ostatnie 22 października. Latał na samolocie Fokker D.VII. Jego samolot był oznaczony godłem osobistym w postaci białego młota.
Powojenne losy Wernera Niethammer nie są znane, wiadomo tylko, że zmarł w 1946 roku.

</doc>
<doc id="1660371" url="https://pl.wikipedia.org/wiki?curid=1660371" title="Małżeństwo osób tej samej płci we Francji">
Małżeństwo osób tej samej płci we Francji

Małżeństwa osób tej samej płci są legalne we Francji od 18 maja 2013 roku.
Historia.
Od 1999 roku pary jednopłciowe we Francji mogą zawierać PACS – rejestrowany związek partnerski.
26 stycznia 2012 roku, François Hollande, socjalistyczny kandydat w wyborach prezydenckich, ogłosił 60 obietnic, wśród których na 31 miejscu znajdowały się małżeństwo dla par jednopłciowych i idące za tym prawo do adopcji.
7 listopada 2012 roku francuska Minister Sprawiedliwości Christiane Taubira przedstawiła w parlamencie projekt zmian umożliwiających zawieranie małżeństw przez pary jednopłciowe oraz prawo do adopcji dla takich par (druk nr 344). Po burzliwej debacie społecznej (masowe protesty przeciw zmianom i manifestacje popierające projekt) oraz parlamentarnej, w dniu 2 lutego 2013 roku Zgromadzenie Narodowe zaakceptowało treść artykułu 1, który definiuje małżeństwo jako związek dwóch osób (stosunek głosów 249 do 97), a 12 lutego 2013 roku przyjęło całą ustawę stosunkiem głosów 329 do 229. 12 kwietnia 2013 roku Senat przyjął ustawę wraz z poprawkami. Poprawiony projekt został przyjęty przez Zgromadzenie Narodowe 23 kwietnia, stosunkiem głosów 331 do 225.
Jeszcze tego samego dnia grupa opozycyjnych deputowanych i senatorów zaskarżyła ustawę do Rady Konstytucyjnej. 17 maja Rada uznała ustawę za zgodną z konstytucją. Została ona podpisana przez Prezydenta i opublikowana w dzienniku ustaw 18 maja 2013 roku. Pierwsze małżeństwo zostało zawarte 29 maja.
Opinia społeczna.
Badanie opinii publicznej z 2006 roku wskazało, że wówczas wprowadzenie małżeństw osób tej samej płci popierało 62% Francuzów; przeciwnych było 37% (w kwestii legalizacji adopcji dla par homoseksualnych: za wypowiedziało się 44% pytanych, a przeciw – 55%). W 2012 roku, małżeństwa osób tej samej płci popierało 58% Francuzów (przy sprzeciwie 38% pytanych), a adopcję – 49% (przy sprzeciwie 48%).

</doc>
<doc id="1660373" url="https://pl.wikipedia.org/wiki?curid=1660373" title="Royal Australasian Ornithologists Union">
Royal Australasian Ornithologists Union

Royal Australasian Ornithologists Union (skrót RAOU; znane także jako Birds Australia) – australijska organizacja ornitologiczna, założona w 1901 w celu badania i ochrony rodzimych gatunków ptaków. RAOU była australijskim partnerem organizacji BirdLife International. Była pomysłodawcą wydania atlasu poświęconego "Ptakom Australii", była również wydawcą (we współpracy z Oxford University Press) "Handbook of Australian, New Zealand and Antarctic Birds". 1 stycznia 2012 RAOU połączyła się z Bird Observation &amp; Conservation Australia (BOCA), tworząc BirdLife Australia.
RAOU zostało formalnie utworzone 1 lipca 1901 w Melbourne, ówcześnie pod nazwą Australasian Ornithologists Union, po serii nieformalnych spotkań małej grupy ornitologów od roku 1896. Pierwsze walne zgromadzenie odbyło się 1 listopada 1901 w Adelaide. Pierwszym prezesem został wybrany William Vincent Legge, a sekretarzem Dudley Le Souef.
Obserwatoria.
Cztery obserwatoria zostały utworzone w celu zapewnienia działalności jako podstawy dla badań i edukacji. Dwa z nich (Barren Grounds Bird Observatory w Nowej Południowej Walii oraz Rotamah Island Bird Observatory w stanie Wiktoria) zostały zamknięte z przyczyn ekonomicznych. Dwa pozostałe obserwatoria działają na terenie Australii Zachodniej i są to: Broome Bird Observatory i Eyre Bird Observatory.
Rezerwaty.
RAOU powołało do życia dwa rezerwaty, w celu ochrony rozległych siedlisk ptaków; są to: Gluepot Reserve i Newhaven Reserve.

</doc>
<doc id="1660375" url="https://pl.wikipedia.org/wiki?curid=1660375" title="Ottmar Fink">
Ottmar Fink

Ottmar Fink (ur. 27 kwietnia 1896, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Oberscharführer.
Życiorys.
Członek NSDAP i Waffen-SS. Od 1 maja 1942 do 15 stycznia 1943 pełnił służbę w obozie głównym Mauthausen jako wartownik i instruktor dla strażników SS. Następnie od 15 stycznia 1943 do 1 sierpnia 1944 był kierownikiem komanda więźniarskiego i dowódcą oddziału wartowniczego w podobozie "Linz I". Wreszcie od 1 sierpnia 1944 do 5 maja 1945 był "Blockführerem" w podobozie "Linz III". Dodatkowo, w lutym 1945, Fink kierował transportem 250 więźniów z obozu głównego do "Linz III".
Po zakończeniu wojny Fink zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę 20 lat pozbawienia wolności. Jak ustalił Trybunał oskarżony bił więźniów wielokrotnie, między innymi kablem elektrycznym. W wyniku rewizji wyroku w dniu 26 lutego 1948 karę zmniejszono do 10 lat pozbawienia wolności uznając, iż wymierzona uprzednio kara jest zbyt surowa.

</doc>
<doc id="1660376" url="https://pl.wikipedia.org/wiki?curid=1660376" title="Skeldar V-150">
Skeldar V-150

Skeldar V-150 – szwedzki, bezzałogowy śmigłowiec rozpoznawczy (UAV, ang. "Unmanned Aerial Vehicle") wyprodukowany przez firmę Saab.
"Skeldar" jest demonstratorem technologii jakie mają zostać użyte podczas budowy docelowego bezzałogowego aparatu latającego. Może być wykorzystywany zarówno w misjach cywilnych takich jak: patrolowanie wyznaczonych obszarów, misje poszukiwawczo ratownicze, wykrywanie zagrożeń oraz zadań wojskowych takich jak wykrywanie i wskazywanie celów, misje zwiadowczo rozpoznawcze, walka radioelektroniczna, wykrywanie źródeł promieniowania radarowego. "Skeldar" może być wyposażony w laserowy dalmierz/wskaźnik celów, radar z syntetyczną aperturą, układ FLIR, głowicę optoelektroniczną. Śmigłowiec może przekazywać obraz z kamer w czasie rzeczywistym. Aparat może wykonywać misje w pełni autonomicznie (włącznie z samodzielnym startem i lądowaniem) dzięki bezwładnościowemu systemowi nawigacyjnemu i odbiornikowi GPS. "Skeldar" może operować z pokładów okrętów, nie jest jednak przeznaczony do produkcji seryjnej a jedynie ma służyć sprawdzeniu w praktyce przyjętych założeń konstrukcyjnych.

</doc>
<doc id="1660384" url="https://pl.wikipedia.org/wiki?curid=1660384" title="Mały farmer">
Mały farmer

Mały farmer "(Farmer Boy, 1933)" – powieść Laury Ingalls Wilder, z elementami biograficznymi. Stanowi drugi tom cyklu "Domek", choć w Polsce wydana została jako piąta (czwarta przez Agencję Kris). Opisuje jeden rok z dzieciństwa przyszłego męża Laury - Almanza. 
Akcja utworu rozgrywa się w latach 1866-67 w pobliżu miast Malone i Burke w stanie Nowy Jork. Almanzo ma dziewięć lat. Ciężko pracuje na farmie, pomagając rodzicom, chodzi też do szkoły i marzy o własnym koniu. Oprócz Almanza, czytelnik poznaje też jego rodziców - Jamesa i Angelinę - oraz rodzeństwo - Royala, Elizę Jane i Alice.

</doc>
<doc id="1660385" url="https://pl.wikipedia.org/wiki?curid=1660385" title="There for Tomorrow">
There for Tomorrow

There for Tomorrow – amerykański zespół rocka alternatywnego powstały w 2003 w Orlando na Florydzie. Od 2008 współpracuje z wytwórnią Hopeless Records. Zespół sprzedał w USA łącznie ponad 200 tys. płyt.
Grupę utworzyło trzech nastolatków do których w 2006 dołączył Climer. Początkowo grali dla lokalnej stacji radiowej. W październiku 2008 zespół zdobył nagrodę Woodie Award telewizji mtvU (całodobowego kanału telewizyjnego należącego do sieci MTV Networks dostępny w ponad 750 szkołach wyższych w USA) dla artysty roku (pokonując takie popularne zespoły jak All Time Low czy We the Kings). W lutym 2009 grupa dołączyła do m.in. zespołu We the Kings na trasie koncertowej "Secret Valentine Tour" połączonej z Warped Tour 2009 (w 2006 oraz 2007 zespół brał udział w Vans Warped Tour).
Inspiracje.
Twórczość grupy jest inspirowana zespołami takimi jak Jimmy Eat World, blink-182, Third Eye Blind oraz The Hives.

</doc>
<doc id="1660386" url="https://pl.wikipedia.org/wiki?curid=1660386" title="Franciszek Bochynek">
Franciszek Bochynek

Franciszek Bochynek (ur. 20 września 1890 w Świętochłowicach, zm. 8 lipca 1921 w Świętochłowicach) – działacz komunistyczny.
Urodził się w Świętochłowicach w rodzinie górniczej. W latach 1910-1921 pracował w miejscowej hucie "Falva". W 1917 roku wspólnie z dwa lata młodszym bratem Brunonem wstąpił do SPD. 
Był jednym z założycieli Komunistycznej Partii Górnego Śląska. Był sekretarzem Komietetu Partyjnego w rodzinnych Świętochłowicach. 
Franciszek Bochynek został aresztowany wraz z bratem na początku III powstania śląskiego, lecz zwolniono go na początku lipca. Jednak po kilku dniach zmarł na zapalenie płuc.

</doc>
<doc id="1660387" url="https://pl.wikipedia.org/wiki?curid=1660387" title="John Bryson">
John Bryson

John Bryson Sr. (ur. 20 lipca 1819, zm. 11 października 1907) – amerykański polityk, budowlaniec, bankier i przedsiębiorca. Dziewiętnasty burmistrz Los Angeles.
Urząd piastował od 10 grudnia 1888 do 25 lutego 1889. Jego kadencję zakończyło przyjęcie nowego statutu miasta. Powołał sześciu swoich synów do służby w Departamencie Policji Los Angeles (wówczas liczyła ona 80 osób). Był budowniczym Bryson Building znajdującego się w przy Spring Street i 2nd Street i twórcą State Loan and Trust Company.

</doc>
<doc id="1660390" url="https://pl.wikipedia.org/wiki?curid=1660390" title="Erwin Nessl">
Erwin Nessl

Erwin Hermann Nessl (ur. w 1903, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Mann.
Z zawodu piekarz. Członek Waffen-SS. Od 24 maja do 26 sierpnia 1944 pełnił służbę w obozie głównym Mauthausen jako wartownik w komandach więźniarskich, a także konwojował dwa transporty więźniów do podobozu "Linz III" w czerwcu i sierpniu 1944. W sumie uczestniczyło w nich około 3000 tysiące więźniów. Z kolei od 27 sierpnia 1944 do 5 maja 1945 Nessl pełnił służbę jako strażnik w podobozie "Linz III".
Po zakończeniu wojny zasiadł na ławie oskarżonych w procesie załogi Mauthausen-Gusen (US vs. Hans Bergerhoff i inni), który toczył się przed amerykańskim Trybunałem Wojskowym w Dachau. 23 czerwca 1947 został on skazany na karę 10 lat pozbawienia wolności. Jak zeznał sam Nessl, zdarzało mu się kopać więźniów i bić ich kijem. W wyniku rewizji wyroku 26 lutego 1948 karę zmniejszono do 3 lat pozbawienia wolności. Uznano bowiem, iż oskarżony przyznał się do winy, a dodatkowo żaden z więźniów nie odniósł poważniejszych obrażeń na skutek jego przestępczych czynów.

</doc>
<doc id="1660395" url="https://pl.wikipedia.org/wiki?curid=1660395" title="Onset of Putrefaction">
Onset of Putrefaction

Onset of Putrefaction – debiutancki album studyjny niemieckiej grupy technical death metalowej Necrophagist wydany 14 września 1999 roku przez Relapse Records. 
Większość ścieżek gitar, basu (wyłączając drobne partie nagrane przez byłych członków zespołu – Jochena Bittmanna i Björna Vollmera) i wszystkie wokale zostały nagrane przez Muhammeda Suiçmeza, który zajął się również programowaniem automatu perkusyjnego. Album był trudno osiągalny w sprzedaży, wystąpiły również problemy z uzyskaniem praw do niego, ale w 2004 roku nakładem wytwórni Relapse Records i Willowtip Records ukazała się jego zremasterowana reedycja zawierająca poprawione wersje wszystkich partii instrumentalnych i wokalnych oraz perkusję nagraną zupełnie od początku przez nowego perkusistę Necrophagist – Hannesa Grossmanna.

</doc>
<doc id="1660400" url="https://pl.wikipedia.org/wiki?curid=1660400" title="Plac Katedralny w Wilnie">
Plac Katedralny w Wilnie

Plac Katedralny w Wilnie – jeden z głównych placów Wilna, obok katedry w Wilnie. Plac został utworzony w XIX wieku. 

</doc>
<doc id="1660401" url="https://pl.wikipedia.org/wiki?curid=1660401" title="Krwawy sport III">
Krwawy sport III

Krwawy sport III (tytuł oryg. "Bloodsport III") – amerykański film fabularny z 1997 roku w reżyserii Alana Mehreza, drugi sequel "Krwawego sportu". W roli głównej, podobnie jak w drugim filmie z serii, wystąpił Daniel Bernhardt.
Film wydano z przeznaczeniem użytku domowego. W 1999 roku wydano jego kontynuację – "Krwawy sport IV".

</doc>
<doc id="1660403" url="https://pl.wikipedia.org/wiki?curid=1660403" title="Józef Kaczmarek">
Józef Kaczmarek

Józef Kaczmarek (ur. 19 lutego 1905 w Herbach, zm. 23 marca 1983 w Krzepicach) – polski lekarz, organizator placówek służby zdrowia, działacz społeczny i samorządowy.
Życiorys.
W 1924 roku ukończył gimnazjum w Piotrkowie Trybunalskim. Po studiach na Wydziale Lekarskim Uniwersytetu Warszawskiego odbył roczną służbę w Szkole Podchorążych Sanitarnych w Warszawie. Od 1933 roku pełnił funkcję ordynatora w szpitalu dla nerwowo i psychicznie chorych w Grudziądzu. Uczestnik walk kampanii wrześniowej. W kolejnych latach II wojny światowej przebywał w Krzepicach, gdzie w 1940 roku rozpoczął pracę w miejskim szpitalu. W 1944 roku aresztowany przez Niemców za działalność na rzecz społeczeństwa polskiego.
Po wojnie – działacz samorządowy i radny w Krzepicach. Od 1945 roku jeden z pierwszych nauczycieli organizowanego Gimnazjum w Krzepicach (obecnie liceum). W 1947 roku zorganizował ośrodek zdrowia w Krzepicach. Pełnił funkcję ordynatora i dyrektora szpitala miejskiego. W latach 60. zabiegał o utworzenie szpitala odwykowego dla leczenia osób uzależnionych od alkoholu, który decyzją z 2 grudnia 1963 roku utworzono w Parzymiechach na terenie zdewastowanego zespołu parkowo-pałacowego, powołując Józefa Kaczmarka na stanowisko dyrektora. W ramach organizacji ośrodka wybudowane zostały budynki szpitalne, hotel pracowniczy, powołano pomocniczy zakład remontowo-budowlany.
Przeszedł na emeryturę 30 września 1974 roku. Uhonorowany jako założyciel tablicą pamiątkową na terenie zakładu odwykowego w Parzymiechach.

</doc>
<doc id="1660404" url="https://pl.wikipedia.org/wiki?curid=1660404" title="Współczynnik rozszerzalności objętościowej">
Współczynnik rozszerzalności objętościowej



</doc>
<doc id="1660406" url="https://pl.wikipedia.org/wiki?curid=1660406" title="Współczynnik rozszerzalności liniowej">
Współczynnik rozszerzalności liniowej



</doc>
<doc id="1660408" url="https://pl.wikipedia.org/wiki?curid=1660408" title="Caudata">
Caudata



</doc>
<doc id="1660409" url="https://pl.wikipedia.org/wiki?curid=1660409" title="Carl-Ewald von Rönne">
Carl-Ewald von Rönne

Carl-Ewald von Rönne (ros. Карл-Эвальд Магнусович Ренне, ur. 1663, zm. 1716) – rosyjski generał "en chef", baron.
Brał udział w III wojnie północnej. W służbie rosyjskiej od 1702 roku. Mianowany pierwszym komendantem Sankt Petersburga. Od 1704 generał-major, w 1705 mianowany generałem-lejtnantem kawalerii. Jego oddział operował na terytorium Rzeczypospolitej. Brał udział w wojnie rosyjsko-tureckiej 1710-1711. W 1716 wysłany do Polski dla stłumienia konfederacji tarnogrodzkiej.
Był kawalerem Orderu Orła Białego.

</doc>
<doc id="1660410" url="https://pl.wikipedia.org/wiki?curid=1660410" title="Gymnophiona">
Gymnophiona



</doc>
<doc id="1660411" url="https://pl.wikipedia.org/wiki?curid=1660411" title="Lissamphibia">
Lissamphibia

Lissamphibia – podgromada obejmująca wszystkie współczesne płazy.
Współczesne płazy są zaliczane do trzech rzędów: Anura (żaby i ropuchy), Caudata lub Urodela (salamandry i traszki) oraz Gymnophiona lub Apoda (płazy beznogie). Mimo że ich pochodzenie nie jest dokładnie znane, wspólne cechy wskazują, że posiadają wspólnego przodka, czyli tworzą klad. Opisanie permskiego przedstawiciela grupy trzonowej "Gerobatrachus hottoni" sugeruje, że żaby i salamandry – pochodzące od temnospondyli – miały wspólnego przodka później (ok. 270 mln lat temu) niż przypuszczano w oparciu o sam zegar molekularny, natomiast Gymnophiona wyewoluowały z przedstawicieli lepospondyli. Moment rozejścia się linii ewolucyjnej płazów na temnospondyle i lepospondyle jest szacowany na 335–328 mln lat temu. Inne analizy filogenetyczne potwierdzają natomiast, że Lissamphibia są taksonem monofiletycznym; pozostaje jednak niepewne, czy pochodzą one od lepospondyli, czy od temnospondyli.

</doc>
<doc id="1660412" url="https://pl.wikipedia.org/wiki?curid=1660412" title="Złote Łany">
Złote Łany

Złote Łany to:

</doc>
<doc id="1660414" url="https://pl.wikipedia.org/wiki?curid=1660414" title="Willi Werner">
Willi Werner

Willi Werner (ur. 1895, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Oberscharführer.
Z zawodu ogrodnik. Członek NSDAP (od 1 maja 1933) i Waffen-SS. W latach 1943–1945 kierował "Oberilzmühle", podobozem KL Mauthausen. Do lutego 1945 przebywało tam 70 więźniów, później tylko 20. Werner katował wówczas więźniów wielu narodowości (między innymi Polaków, Francuzów, Belgów i Holendrów) metalowym prętem, a także bił ich po twarzy i kopał za błahe przewinienia. We wrześniu 1944, kiedy miała miejsce ucieczka trzech więźniów narodowści polskiej, powiedział esesmanom przy zgromadzonych na placu apelowych więźniach, iż nie chce już oglądać zbiegów żywych. W trakcie pościgu strażnicy zastrzelili ucieknierów, a ich ciała pokazano w obozie dla przestrogi. Z kolei w październiku 1944 Werner zastrzelił we własnej kwaterze niemieckiego więźnia, który pracował u niego jako służący. Później twierdził, iż uczynił to w samoobronie.
Po zakończeniu wojny zasiadł na ławie oskarżonych w procesie załogi Mauthausen-Gusen (US vs. Willi Werner i inni), który toczył się przed amerykańskim Trybunałem Wojskowym w Dachau w dniach 21–22 lipca 1947. Na ławie oskarżonych zasiadł także inny esesman z "Oberilzmühle" Bruno Schmidt. Werner został skazany na 10 lat więzienia, natomiast Schmidta uniewinniono.

</doc>
<doc id="1660417" url="https://pl.wikipedia.org/wiki?curid=1660417" title="Jewgienij Łagunow">
Jewgienij Łagunow

Jewgienij Łagunow, ros. Евгений Александрович Лагунов (ur. 14 grudnia 1985 w Archangielsku) – rosyjski pływak specjalizujący się w pływaniu stylem dowolnym, mistrz świata na krótkim basenie, mistrz Europy.
Do największych sukcesów w karierze Łagunowa zalicza się wygranie dwóch medali igrzysk olimpijskich. W 2008 roku zajął drugie miejsce w Pekinie w sztafecie na dystansie 4 × 200 m stylem dowolnym. Cztery lata później w Londynie przyczynił się do zdobycia brązowego medalu w sztafecie 4 × 100 m stylem dowolnym.
Startując na mistrzostwach świata Rosjanin wywalczył cztery medale, trzy srebrne i jeden brązowy. Na mistrzostwach świata na krótkim basenie Łagunow zdobył trzy medale, w tym jeden złoty. W 2010 roku w Dubaju zwyciężył płynąc w sztafecie 4 × 200 m stylem dowolnym.
Na mistrzostwach Europy rosyjski pływak sześć razy zdobywał medale. M. in. Budapeszcie w 2010 roku zajął pierwsze miejsce w wyścigu sztafetowym 4 × 100 m stylem dowolnym. Łagunow również wielokrotnie brał udział w mistrzostwach Europy na krótkim basenie, wygrywając dwa srebrne medale oraz pięć brązowych.

</doc>
<doc id="1660420" url="https://pl.wikipedia.org/wiki?curid=1660420" title="Krwawy sport IV">
Krwawy sport IV

Krwawy sport IV lub Krwawy sport IV: Ostatnie kumite (tytuł oryg. "Bloodsport IV: The Dark Kumite") – amerykański film fabularny z 1999 roku w reżyserii Elvisa Restaino, trzeci, finałowy sequel "Krwawego sportu". W roli głównej, podobnie jak w drugim i trzecim filmie z serii, wystąpił Daniel Bernhardt, tym razem wcielając się jednak w zupełnie inną postać.
Film wydano z przeznaczeniem użytku domowego.
Opis fabuły.
Oficer policyjny John Keller pod utajnioną tożsamością przedostaje się do więzienia Fuego Penal, by wybadać sprawę zgonów osadzonych oraz zniknięć ich zwłok. Okazuje się, że więźniowie są tam zmuszani do toczenia walk na śmierć i życie w turniejach organizowanych przez mężczyznę, imieniem Justin Caesar.
Lokacje atelierowe.
Sceny więzienne kręcone były w bułgarskim zakładzie karnym, a prawdziwi przebywający tam więźniowie pełnili na planie role statystów. Pomimo iż plan filmowy znajdował się w Bułgarii, akcja filmu osadzona jest w Stanach Zjednoczonych.

</doc>
<doc id="1660421" url="https://pl.wikipedia.org/wiki?curid=1660421" title="Josef Lukan">
Josef Lukan

Josef Lukan (ur. 1898, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Scharführer.
Obywatel jugosłowiański narodowości niemieckiej. Z zawodu drukarz. Członek Waffen-SS od 16 lutego 1942. Wtedy też skierowano go do służby w kompleksie obozowym Mauthausen, gdzie następnie sprawował rozmaite funkcje w obozie głównym oraz podobozach "Steyr", "Gross-Raming" i "Wiener-Neudorf". Od 12 stycznia 1944 do wyzwolenia obozu był kierownikiem komanda więźniarskiego w podobozie "Ebensee". W styczniu 1945 wymierzył jednemu z więźniów karę 50 kijów i wybił mu oko. Lukan oprócz wykonywania okrutnych kar, wielokrotnie również znęcał się nad więźniami pracującymi w obozowych kamieniołomach, bijąc ich pałką, biczem czy też kablem.
Lukan został osądzony za swoje zbrodnie w procesie załogi Mauthausen (US vs. Josef Lukan i inni) w dniach 26–28 sierpnia 1947 przez amerykański Trybunał Wojskowy w Dachau. Skazano go na karę 20 lat pozbawienia wolności.

</doc>
<doc id="1660422" url="https://pl.wikipedia.org/wiki?curid=1660422" title="Göta kanal">
Göta kanal



</doc>
<doc id="1660423" url="https://pl.wikipedia.org/wiki?curid=1660423" title="Nikita Łobincew">
Nikita Łobincew

Nikita Konstantinowicz Łobincew (ros. Никита Константинович Лобинцев; ur. 21 listopada 1988 w Swierdłowsku) – rosyjski pływak specjalizujący się w stylu dowolnym, mistrz świata na krótkim basenie, dwukrotny mistrz Europy.
Do największych sukcesów Łobincewa zalicza się zdobycie dwóch medali podczas igrzysk olimpijskich. Pierwszy, srebrny, zdobył w 2008 roku w Pekinie w sztafecie 4 × 200 m stylem dowolnym. Cztery lata później, w Londynie Rosjanin popłynął w sztafecie na dystansie 4 × 100 m stylem dowolnym wygrywając brązowy medal.
Na mistrzostwach świata na długim basenie Łobincew w 2009 roku w Rzymie zajął drugie miejsce w sztafecie 4 × 200 m stylem dowolnym. Podczas mistrzostw świata na krótkim basenie w 2010 roku w Dubaju rosyjski pływak wygrał pięć medali, w tym złoty w wyścigu 4 × 200 m stylem dowolnym.
Łobincew jest również dwukrotnym mistrzem Europy. W 2010 roku zwyciężył w konkurencjach sztafetowych na 4 × 100 m i 4 × 200 m stylem dowolnym w Budapeszcie. Łącznie na mistrzostwach Europy Rosjanin wywalczył pięć medali. Na mistrzostwach Europy na krótkim basenie Łobincew zdobył srebrny i brązowy medal.
Łobincew został odznaczony tytułem Zasłużonego Mistrza Sportu oraz w 2009 roku Orderem Zasług dla Ojczyzny.

</doc>
<doc id="1660424" url="https://pl.wikipedia.org/wiki?curid=1660424" title="Peter Blangé">
Peter Blangé

Peter Blangé (ur. 9 grudnia 1964 w Voorburgu) – były holenderski siatkarz, reprezentant kraju, rozgrywający, a także trener. Dwukrotny medalista olimpijski.
Mierzący 205 cm wzrostu zawodnik w 1992 w Barcelonie wspólnie z kolegami zajął drugie miejsce. Cztery lata później znalazł się wśród mistrzów olimpijskich. Brał udział w IO 88 i IO 2000. W 1997 był mistrzem Europy. Grał we Włoszech, z Maxicono Parma (1992 i 1993) i Sisleyem Treviso (1998 i 1998) był mistrzem tego kraju. Z Treviso triumfował także w Lidze Mistrzów (1999).
Obecnie, od 2006 r. prowadzi reprezentację Holandii siatkarzy. Od 2007 r. jest także trenerem holenderskiego Nesselande Rotterdam.
Sukcesy.
Reprezentacyjne.
Igrzyska olimpijskie
Mistrzostwa Europy
Liga Światowa
Klubowe.
Mistrzostwo Włoch
Puchar Włoch
Superpuchar Włoch
Liga Mistrzów
Puchar CEV

</doc>
<doc id="1660425" url="https://pl.wikipedia.org/wiki?curid=1660425" title="Peter Blange">
Peter Blange



</doc>
<doc id="1660428" url="https://pl.wikipedia.org/wiki?curid=1660428" title="Nikita Lobintsev">
Nikita Lobintsev



</doc>
<doc id="1660430" url="https://pl.wikipedia.org/wiki?curid=1660430" title="Węgorze">
Węgorze



</doc>
<doc id="1660431" url="https://pl.wikipedia.org/wiki?curid=1660431" title="Gaupp">
Gaupp

Nazwisko Gaupp może odnosić się do:

</doc>
<doc id="1660432" url="https://pl.wikipedia.org/wiki?curid=1660432" title="Janówka (dopływ Bobru)">
Janówka (dopływ Bobru)

Janówka – potok górski, lewy dopływ Bobru o długości 5,51 km.
Potok płynie w Sudetach Zachodnich, w Rudawach Janowickich, w woj. dolnośląskim. Wypływa z północnego zbocza Dziczej Góry na wysokości około 810 m n.p.m. W górnym biegu spływa w kierunku północnym, doliną porośniętą lasem mieszanym z przewagą świerka, położoną między ramieniem Świniej Góry po zachodniej stronie, a grzbietem Wołka po wschodniej. Na poziomie około 700 m n.p.m. skręca na północny zachód i płynie zalesioną Doliną Janówki, wąskim szybkim nurtem, tworząc miejscami spokojne powierzchnie wody. W środkowym biegu płynie rozległą, płytką doliną, w całości porośniętą lasem świerkowo-bukowym, której zbocza miejscami przechodzą w małe skalne zręby, a w korycie potoku występują małe progi skalne. W dolnym biegu potok płynie w kierunku północnym zalesioną doliną, wcinającą się między Janowickie Garby i Janowicki Grzbiet, po zachodniej stronie a Zamkowy Grzbiet po wschodniej. W Janowicach Wielkich na wysokości około 370 m n.p.m. wpada do Bobru.
Zasadniczy kierunek biegu potoku jest północny. Zasilają go wody kilku bezimiennych potoków, spływających ze zboczy okolicznych wzniesień oraz prawostronnie Dopływ spod Mniszkowa. Potok zbiera wody z zachodnich zboczy Zamkowego Grzbietu i wschodnich zboczy Janowickich Garbów, położonych w północno-zachodniej części Rudaw Janowickich. Potok jest nieuregulowany i płynie dziko przez Rudawski Park Krajobrazowy. Wzdłuż biegu potoku prowadzi leśna asfaltowa droga z górnej części wsi Mniszków do Janowic Wielkich.

</doc>
<doc id="1660433" url="https://pl.wikipedia.org/wiki?curid=1660433" title="Thomas Ulsrud">
Thomas Ulsrud

Thomas Ulsrud (ur. 21 października 1971 w Oslo, zm. 24 maja 2022) – norweski curler, wicemistrz olimpijski z Vancouver, mistrz świata z 2014, mistrz Europy 2010 i 2011. Zawodnik Snarøen Curling Club.
Kariera.
W curling zaczął grać w 1983 i już dwa lata później uczestniczył w Mistrzostwach Świata Juniorów 1985, gdzie drużyna, w której był otwierającym, zajęła 4. miejsce. Po raz drugi w zawodach tej rangi wystąpił w 1988, zdobył tam brązowy medal. Rok później zajął 5. pozycję. Ostatni występ na MŚ juniorów zaliczył w 1992, był wówczas rezerwowym i nie zagrał w żadnym z meczów, a Norwegię sklasyfikowano na 8. miejscu.
Drużyna pod przewodnictwem Thomasa Ulsruda po raz pierwszy wystąpiła na mistrzostwach Europy w 1997 zajmując 7. miejsce. Rok później Ulsrud wyjechał na MŚ, gdzie reprezentacja Norwegii zajęła 5. miejsce. W 1999 był rezerwowym w zespole Påla Trulsena i uzyskał taki sam wynik jak rok wcześniej. Również 5. miejsce zespół Ulsruda zajął na ME 2000, pierwszy medal w dorosłej rywalizacji Norweg zdobył w 2002, był to brąz wywalczony po meczu z Finlandią (Markku Uusipaavalniemi) 9:5. W kolejnych dwóch występach na ME w 2003 i 2006 drużyna Ulsruda zajmowała 5. pozycję. Jednak wcześniej w 2006 po porażce ze Szkotami (David Murdoch) 4:6 w półfinale Norwegia zdobyła brązowy medal na MŚ. Rok później była to dopiero 8. lokata. Lepszą formę Norwegowie zaprezentowali pod koniec roku, dostali się do finałów Mistrzostw Europy 2008, który przegrali ze Szkotami 3:5. Następny występ na MŚ Norweg zakończył brązowym medalem, w małym finale pokonał Chińczyków (Wang Fengchun) 8:3.
Thomas Ulsrud obronił wywalczony medal ME 2007 w 2008 roku i MŚ 2008 w 2009. W rywalizacji Europejskiej ponownie uległ Szkotom (6:7), a w mistrzostwach świata pokonał w małym finale Szwajcarów (Ralph Stöckli) 6:4.
W sezonie 2008/2009 w World Curling Tour jego drużyna była najlepsza spoza zespołów Kanadyjskich, wygrała łącznie 36,944 CAD (ogólnie sklasyfikowana na 12. miejscu – przed Players' Championship gdzie udział mogą brać tylko drużyny z Kanady), rok wcześniej jego drużyna zarobiła 20 735 CAD i zajęła 19. miejsce (jako pierwsza europejska).
Fazę grupową Mistrzostw Europy 2009 Norwegia z Ulsrudem jako kapitanem zakończyła na 1. miejscu. W wyższym meczu playoff uległa Szwedom (Niklas Edin) 3:7, przy czym dzień wcześniej mecz tych drużyn wygrała Norwegia 10:3. W półfinale Norwegowie przegrali 8:5 ze Szwajcarami (Ralph Stöckli) i tym samym uplasowali się na najniższym stopniu podium.
W lutym 2010 Ulsrud wystąpił po raz pierwszy na igrzyskach olimpijskich. Po Round Robin z bilansem 7-2 Norwegia awansowała do półfinału, gdzie pokonała Szwajcarię (Markus Eggler) 7:5. W finale drużyna spotkała się z faworytami do złota, Kanadyjczykami (Kevin Martin), Skandynawowie przegrali ostatni mecz 3:6 i zdobyli srebrne medale. Ulsrud wraz z Martinem z wynikiem 85% byli najskuteczniejszymi zawodnikami na pozycji czwartej w turnieju.
Ulsrud miał wystąpić na Mistrzostwa Świata Mężczyzn w Curlingu 2010, jednak z powodu choroby żony wrócił do Norwegii, rolę kapitana przejął Torger Nergård. Pod koniec tego samego roku wystąpiła ponownie na Mistrzostwach Europy. Norwegowie z 2. miejsca awansował do fazy playoff, w pierwszym meczu pokonał Szwajcarów (Christof Schwaller) 5:4. W finale Ulsrud pokonując 5:3 Danię (Rasmus Stjerne) po raz pierwszy sięgnął po tytuł mistrzowski. Podczas MŚ 2011 Norwegia zajęła 4. miejsce przegrywając mały finał przeciwko Szwecji (Niklas Edin). Wcześniej pokonała wysoko ten zespół w niższym meczu play-off i zmierzyła się w półfinale ze Szkocją (Tom Brewster).
W kolejnej edycji Mistrzostw Europy tym razem w Moskwie, Norwegowie skutecznie bronili tytułów mistrzowskich. W fazie play-off znaleźli się z 2. miejsca Round Robin, pierwszy mecz przegrali 4:5 na korzyść Szwedów (Niklas Edin), po zwycięstwie 5:2 nad Czechami (Jiří Snítil) ponownie zmierzyli się ze swoimi sąsiadami. W finale wynikiem 7:6 lepsi okazali się Norwegowie. Także w fazie zasadniczej Mistrzostw Świata 2012 drużyny te mierzyły się ze sobą dwukrotnie. W obydwu meczach lepsza była ekipa szwedzka (Sebastian Kraupp) i zespół z Snarøen Curling Club zajął 4. miejsce.
W Mistrzostwach Europy 2012 po wygranych w fazie play-off meczach przeciwko Danii (Rasmus Stjerne) i Czechom (Jiří Snítil) reprezentacja Norwegii stanęła przed szansą wywalczenia trzeciego z rzędu złotego medalu. W finale uległa jednak 5:8 Szwedom (Niklas Edin). Norwegowie nie zdołali zakwalifikować się do fazy play-off Mistrzostw Świata 2013, z bilansem 6-5 zajęli 5. miejsce.
Na kolejnych mistrzostwach kontynentu ekipa Ulsruda zakwalifikowała się do fazy play-off, w której wygrała górny mecz przeciwko Szwajcarom 7:4. W finale Norwegowie, którzy byli gospodarzami zawodów, ponownie zmierzyli się z drużyną Svena Michela, przegrywając 6:8, zdobyli srebrne medale. Norwegowie nie zakwalifikowali się do półfinałów turnieju olimpijskiego w Soczi. Drużyna ze Snarøya uplasowała się na 5. miejscu, w meczu barażowym uległa Brytyjczykom (David Murdoch) 5:6.
W 2014 Thomas Ulsrud po raz pierwszy zdobył tytuł mistrza świata. Podczas pekińskiego turnieju Norwegowie wygrali 12 spotkań. W fazie play-off zwyciężyli 3:2 przeciwko Kanadzie (Kevin Koe) oraz w finale wynikiem 8:3 pokonali Szwedów (Oskar Eriksson). W listopadzie drużyna Erikssona (z Niklasem Edinem jako skipem) zrewanżowała się Norwegom w Mistrzostwach Europy. Szwedzi wygrali ostatni mecz turnieju 5:4, Norwegowie uplasowali się na 2. miejscu. Te same drużyny spotkały się w finale MŚ 2015. Norwegia uległa swoim wschodnim sąsiadom 5:9.

</doc>
<doc id="1660436" url="https://pl.wikipedia.org/wiki?curid=1660436" title="Conieco">
Conieco



</doc>
<doc id="1660438" url="https://pl.wikipedia.org/wiki?curid=1660438" title="Carroll Shelby">
Carroll Shelby

Carroll Shelby (ur. 11 stycznia 1923 roku w Teksasie, zm. 10 maja 2012 w Dallas) – amerykański kierowca wyścigowy, projektant samochodów sportowych, przedsiębiorca i pisarz.
Życiorys.
Kierowca wyścigowy.
Carroll Shelby zaczynał jako amator, wkrótce jednak zaczął zawodową karierę w zespołach Cad-Allard, Aston Martin i Maserati. Jeździł w specjalnie zmodyfikowanym, doładowanym Austin-Healey 100S, ustanawiając 16 rekordów czasowych. Uczestniczył w Mount Washington Hillclimb Auto Race w specjalnie przygotowanym roadsterze Ferrari, wygrywając nim w 1956 roku.
W 1959 roku w zespole z Roy Salvadori, jadąc Aston Martin, wygrał 24-godzinny wyścig Le Mans. Od 1958 do 1959 brał również udział w ośmiu wyścigach mistrzostw świata Formuły 1.
Shelby wycofał się z wyścigów pod koniec 1959 roku z powodów zdrowotnych i otworzył szkołę dla kierowców wyścigowych oraz firmę Shelby-American.
Konstruktor.
W 1962 Carroll Shelby założył przedsiębiorstwo motoryzacyjne Shelby American, które w kolejnych latach skupiło się na produkcji samochodów sportowych. Carroll Shelby zaprojektował i budował słynne samochody "Cobra", które były zmodyfikowaną wersją nadwozia AC i używały silników Forda.
Uczestniczył przy pracach nad najbardziej znanymi samochodami sportowymi na świecie takimi jak: Ford GT40, Mustang Shelby GT350 i Shelby GT500, 427 Shelby Cobra, Dodge Viper i wieloma innymi. Zaprojektował również od zera własny samochód sportowy Shelby Series 1.
Za swoje osiągnięcia został zaproszony do International Motorsports Hall of Fame w 1991 roku, a rok później do Motorsports Hall of Fame of America.
Życie prywatne.
Carrol Shelby siedmiokrotnie żenił się i sześciokrotnie rozwodził. W 1990 roku przeszedł transplantację serca, a w 1996 - przeszczep nerki. Przez lata zmagał się ze zdrowotnymi kłopotami związanymi z sercem, aż do śmierci 10 maja 2012 roku w wieku 89 lat.
Film.
Carrol Shelby jest bohaterem filmu Le Mans ’66 (ang. "Ford v Ferrari") z 2019 roku. W rolę Shelbyego wcielił się Matt Damon.

</doc>
<doc id="1660440" url="https://pl.wikipedia.org/wiki?curid=1660440" title="Lepospondyle">
Lepospondyle

Lepospondyli – zróżnicowana grupa małych płazów, które żyły od karbonu do wczesnego permu. Znanych jest sześć grup: Acherontiscidae, Adelospondyli, Aïstopoda, Lysorophia, Microsauria i Nectridea obejmujących formy przypominające traszki, węgorze, węże i jaszczurki, a także takie, które nie przypominały żadnych współczesnych stworzeń. Bywały wodne, wodno-lądowe i lądowe, ale żadne nie były duże (największy rodzaj, "Diplocaulus" z rodziny Keraterpetontidae, osiągał metr długości, ale większość była o wiele mniejsza), i prawdopodobnie żyły w wyspecjalizowanych niszach nie opanowanych przez współczesne im bardziej liczne temnospondyle.
Klasyfikacja.
Wszystkie lepospondyle wyróżniają się posiadaniem prostych, szpulkowatych kręgów, które nie powstawały jako twory chrzęstne, ale raczej rosły jako kostne cylindry wokół struny grzbietowej. Ponadto łuk kręgu jest zwykle połączony z trzonem kręgu (Colbert 1969).
Nie jest znany niewątpliwy wspólny przodek, najwcześniejsi znani przedstawiciele każdego ze znanych kladów byli już wysoko wyspecjalizowani. Nie wiadomo, czy lepospondyla są sztuczną (polifiletyczną grupą), której przedstawiciele niezależnie rozwinęli podobną budowę kręgosłupa, czy potomkami jednego wspólnego przodka.
Długo były uważane za jedną z trzech podgromad płazów (Romer 1966, Colbert 1969, Carroll 1988). Później pojawiły się opinie, że lepospondyle mogą być krewnymi lub przodkami współczesnych płazów a także owodniowców (gady, ssaki, ptaki) (Laurin 1996), że są sztuczną grupą, której członkowie są spokrewnieni z wymarłymi i współczesnymi płazami (Batrachomorpha), ale nie owodniowcami (Benton 2000), lub że są monofiletyczną grupą spokrewnioną bliżej z owodniowcami, niż współczesnymi płazami (Benton 2004).
Poza Nectridea, lepospondyle występowały tylko w Europie i Ameryce Północnej (Carroll 1988).
Taksonomia.
Gromada Płazy

</doc>
<doc id="1660441" url="https://pl.wikipedia.org/wiki?curid=1660441" title="Lepospondyli">
Lepospondyli



</doc>
<doc id="1660442" url="https://pl.wikipedia.org/wiki?curid=1660442" title="Emil Glöckner">
Emil Glöckner

Emil Glöckner (ur. 1895, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Członek Waffen-SS. 25 września 1941 rozpoczął służbę w obozie głównym Mauthausen i pozostał tam do 30 listopada 1941 jako wartownik oraz instruktor dla strażników SS. Następnie przeniesiono go do podobozu "Ebensee", gdzie do 5 maja 1945 kierował kantyną (z przerwą w lipcu i sierpniu 1943, gdy pełnił służbę w podobozie "Wiener-Neudorf").
Emil Glöckner został osądzony w procesie załogi Mauthausen-Gusen (US vs. Heinrich Schmitz i inni przed amerykańskim Trybunałem Wojskowym w Dachau. Skazany został na 10 lat pozbawienia wolności za maltertowanie więźniów obozu "Ebensee".

</doc>
<doc id="1660446" url="https://pl.wikipedia.org/wiki?curid=1660446" title="Tonin chilijski">
Tonin chilijski

Tonin chilijski, delfin chilijski, delfin czarny ("Cephalorhynchus eutropia") – gatunek ssaka z rodziny delfinowatych (Delphinidae). Zamieszkuje wody u wybrzeży Chile, zabłąkane osobniki możne spotkać pobliżu wybrzeży Argentyny. Posiada czarny grzbiet i biały brzuch. Charakteryzuje się niską płetwą grzbietową i krótkim pyskiem. Długość ciała ok. 160 cm, masa ciała 25–75 kg.

</doc>
<doc id="1660447" url="https://pl.wikipedia.org/wiki?curid=1660447" title="Framboise">
Framboise

Framboise – (wym. [fʁɑ̃bwaz]) odmiana belgijskiego piwa typu Lambic.
W trakcie produkcji klasyczny lambic mieszany jest z konwencjonalnie fermentowanym gatunkiem, a następnie dodawany jest wyciąg z malin, który nadaje Framboise charakterystycznego malinowego smaku. Do najbardziej znanych piw typu Framboise należą Mort Subite Framboise (4,3% alkoholu) browaru Brouwerij De Keersmaeker oraz Lindemans Framboise (3,8% alkoholu) browaru Brouwerij Lindemans.

</doc>
<doc id="1660448" url="https://pl.wikipedia.org/wiki?curid=1660448" title="Austrumi">
Austrumi

Austrumi – dystrybucja Linuksa typu Live CD.
Zbudowana w oparciu o dystrybucję Slackware przez grupę łotewskich programistów z krainy Łatgalia. Obraz ISO dystrybucji zajmuje 307 MB.

</doc>
<doc id="1660449" url="https://pl.wikipedia.org/wiki?curid=1660449" title="Daniel Bernhardt">
Daniel Bernhardt

Daniel Bernhardt (ur. 31 sierpnia 1965 w Worblaufen w kantonie Berno) – szwajcarski aktor filmów akcji, mistrz sztuk walki, także producent filmowy.
Życiorys.
Wczesne lata.
Przyszedł na świat w miejscowości Worblaufen koło Berna. Dorastał wraz z bratem. Już jako piętnastolatek zainteresował się sportami walki; trenował boks, kick-boxing, karate i taekwondo. Cztery lata studiował architekturę, a po studiach, w wieku lat dwudziestu, przeniósł się do Paryża.
Kariera.
Rozpoczął karierę we Francji jako model, pracując dla takich projektantów, jak Thierry Mugler, Claude Montana, Hugo Ferdinand Boss, Nino Cerruti, Gianfranco Ferré, Gianni Versace czy Jeane Barnes. Jego zdjęcia pojawiały się w prestiżowych magazynach, w tym „Vogue”, „Elle”, „Max”, „Interview” i „Cosmopolitan”. 
W wieku dwudziestu pięciu lat Bernhardt wyemigrował do Nowego Jorku, gdzie początkowo nie odnosił sukcesów w branży aktorskiej. W 1992 wystąpił z Jean-Claude’em Van Damme’em w spocie reklamowym Bruce’a Webera „Looking for Kicks” dla Versace. Gdy osiedlił się w Los Angeles, Mark DiSalle, producent filmu "Krwawy sport" (1988), którego gwiazdorem był właśnie Van Damme, szykował się do pracy nad sequelem (którego to produkcją zajął się ostatecznie reżyser Alan Mehrez). Producent odmówił Van Damme’owi powtórzenia swojej roli, a DiSalle, w poszukiwaniach jego zastępcy, natrafił na Bernhardta, któremu powierzył rolę Aleksa Cardo. "Krwawy sport II" (1996), kręcony w Tajlandii w 1995, wypromował Daniela jako aktora filmów sensacyjnych, głównie tych klasy „B”. Aktor powtórzył rolę Cardo w dwóch sequelach filmu Mehreza: "Krwawym sporcie III" (1997) i "Krwawym sporcie IV: Ostatnim kumite" (1999). 
Inne znane projekty z gatunku akcji z udziałem aktora to "Future War" (1997) z Robertem Z’Darem i "Właściwy cel" ("Perfect Target", 1997). 
W 2003 pojawił się na drugim planie, jako agent Johnson w filmie sci-fi "Matrix Reaktywacja" ("The Matrix Reloaded") u boku Keanu Reevesa, Laurence’a Fishburne, Carrie-Anne Moss i Hugo Weavinga.
W 2008 wziął udział w trzecim sezonie reality show stacji ProSieben "Germany’s Next Topmodel", w jednym z odcinków pełniąc rolę trenera uczestniczek oraz – gościnnie – członka panelu jurorskiego.
Życie prywatne.
Zamieszkał w Beverly Hills w stanie Kalifornia. W 2000 ożenił się z Lisą Stothard. Mają córkę Bellę (ur. 15 maja 2003).

</doc>
<doc id="1660453" url="https://pl.wikipedia.org/wiki?curid=1660453" title="Heinrich Schmitz (strażnik)">
Heinrich Schmitz (strażnik)

Heinrich Schmitz (ur. 1891, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Z zawodu tkacz. Członek Waffen-SS. 1 stycznia 1940 rozpoczął służbę w obozie głównym Mauthausen i pozostał tam do maja 1942. Następnie pełnił służbę kolejno: w podobozie "Brettstein" (od maja do listopada 1942), ponownie w obozie głównym (od listopada 1942 do 13 stycznia 1943), w obozie specjalym SS "Hintzen" (od 13 stycznia do 17 czerwca 1943), po raz kolejny w obozie głównym Mauthausen (do końca czerwca 1943), w podobozie "Wiener-Neustadt" (od końca czerwca do końca października 1943), ponownie w obozie głównym (do 13 stycznia 1944) i wreszcie w podobozie "Ebensee" (od 13 stycznia 1944 do 5 maja 1945). W Ebensee pełnił funkcje kierownika komanada więźniarskiego i zastępcy dowódcy oddziału wartowniczego. Pod koniec swojego pobytu w obozie sam objął stanowisko dowódcy oddziału wartowniczego. 
Schmitz został osądzony w procesie załogi Mauthausen-Gusen (US vs. Heinrich Schmitz i inni przed amerykańskim Trybunałem Wojskowym w Dachau. Wymierzono mu karę 5 lat pozbawienia wolności za bicie kolbą karabinu więźniów pracujących w kamieniołomach "Ebensee".

</doc>
<doc id="1660456" url="https://pl.wikipedia.org/wiki?curid=1660456" title="Enzo Bianco">
Enzo Bianco

Enzo Bianco (ur. 24 lutego 1951 w Aidone) – włoski polityk i prawnik, były minister, parlamentarzysta.
Życiorys.
W 1975 ukończył studia prawnicze, uzyskał uprawnienia adwokata. Rozpoczął praktykę w tym zawodzie. Zajął się także działalnością polityczną w ramach Federacji Narodowej Młodych Republikanów ("Federazione Nazionale dei Giovani Repubblicani"), organizacji młodzieżowej Włoskiej Partii Republikańskiej. Awansował także w strukturze partyjnej samej PRI. W drugiej połowie lat 70. i w latach 80. pracował jako ekspert z zakresu finansów międzynarodowych dla kompanii energetycznej.
W 1988 został radnym Katanii, w lipcu tego samego roku objął urząd burmistrza, który sprawował do listopada 1989. W 1991 wybrano go do Zgromadzenia Regionu Sycylia, rok później uzyskał mandat posła do Izby Deputowanych XI kadencji. Z parlamentu odszedł już w 1993, ponownie obejmując stanowisko burmistrza Katanii, które tym razem zajmował przez siedem lat (do 2000).
W połowie lat 90. opuścił republikanów, działał w małych centrowych ugrupowaniach, następnie przystąpił do Demokratów Romano Prodiego. Od grudnia 1999 do czerwca 2001 był ministrem spraw wewnętrznych w rządach Massima D’Alemy i Giuliana Amato. W 2001 uzyskał mandat deputowanego XIV kadencji z ramienia partii Margherita.
W 2006 i 2008 był wybierany do Senatu XV i XVI kadencji, zasiadał w tej izbie do 2013. W 2007 został członkiem do Partii Demokratycznej. W 2013 ponownie objął urząd burmistrza Katanii, sprawował go do 2018.

</doc>
<doc id="1660460" url="https://pl.wikipedia.org/wiki?curid=1660460" title="Gubernatorzy Togolandu">
Gubernatorzy Togolandu

Gubernatorzy Togolandu byli najwyższymi przedstawicielami niemieckiej administracji w Togolandzie. Poniższa lista przedstawia gubernatorów Togolandu w okresie 1884-1914.
W 1905 zmieniono nazwę "Togoland" na "Togo".

</doc>
<doc id="1660462" url="https://pl.wikipedia.org/wiki?curid=1660462" title="Lissauer">
Lissauer

Nazwisko Lissauer nosili:

</doc>
<doc id="1660463" url="https://pl.wikipedia.org/wiki?curid=1660463" title="Kościół Najświętszego Serca Pana Jezusa w Koszęcinie">
Kościół Najświętszego Serca Pana Jezusa w Koszęcinie

Kościół Najświętszego Serca Pana Jezusa - Kościół w Koszęcinie w diecezji gliwickiej zbudowany w latach 1907 - 1908.
Historia.
W 1906 roku została podpisana umowa zezwalająca na budowę nowego kościoła obok wybudowanej w 1899 roku plebanii. Projekt i kosztorys wykonał architekt Ludwig Schneider z Opola.
Kuria wrocławska zatwierdziła projekt i kosztorys obniżając jednocześnie koszt budowy ze 115 tys. marek do równych 100 tysięcy. Duże koszty budowy pokrył książę Hohenlohe, przeznaczył 60 tys. marek, całość drewna na kościół, 400 tys. sztuk cegły. Parafia pokryła koszty w wysokości 33 tys. marek zaciągając na całą sumę pożyczkę. Do roku 1922 spłacono zaledwie kilka tysięcy marek. Pozostałą kwotę spłacono w 1923 roku dzięki inflacji za równowartość 8 chlebów.
Budowa kościoła Najświętszego Serca Pana Jezusa w Koszęcinie trwała niespełna 2 lata – od wiosny roku 1907 do 15 października 1908 roku, kiedy to świątynia została poświęcona. Zimą roku 1907 zwożono saniami wszelkie potrzebne materiały budowlane, wiosną przystąpiono do budowy wykonując wszystkie prace ręcznie bez jakiejkolwiek mechanizacji. Do dnia dzisiejszego w kościele nie dokonano żadnych przeróbek architektonicznych. Zmieniło się tylko pokrycie wieży i dachu kościoła, szary łupek i glinianą dachówkę zastąpiono w latach 70. blachą cynkową, a kilka lat temu całość pokryła blacha miedziana.
Pierwsze nabożeństwo w nowym kościele odprawił budowniczy ksiądz Boehm. Książę Karol zu Hohenlohe-Ingenfingen ufundował ołtarz główny oraz ołtarz św. Józefa. Konsekracji kościoła dokonał biskup wrocławski w dniu 15 czerwca 1916 roku. Do ołtarza głównego włożono wówczas relikwie św. Gerona i św. Socierona.
Czasy współczesne.
W późniejszych latach świątynia została zelektryfikowana, wybudowano boczny ołtarz Matki Boskiej. Na krótko przed zakończeniem I wojny światowej mistrz Hugo Krebs zbudował 18-głosowe organy.
W maju 1998 roku kościół NSPJ w Koszęcinie wraz ze stojącą obok plebanią zostały zaliczone do obiektów zabytkowych.
Parafia Najświętszego Serca Pana Jezusa w Koszęcinie liczy dzisiaj około 3100 parafian zamieszkujących Koszęcin, Nowy Dwór i Irki. W latach powojennych erygowano – wyłączoną z koszęcińskiej parafii – nową parafię Podwyższenia Krzyża Świętego w Strzebiniu (1957 r.) przy wybudowanym w 1950 roku kościele. W roku 1977 erygowano w Drutarni nową parafię, przyłączając do niej miejscowości Brusiek z drewnianym kościółkiem i jej część Krywałd. Miejscowość Piłka została przyłączona do parafii w Rusinowicach (1985 r.) W roku 1987 wybudowano w Drutarni kościół pw. Matki Boskiej Fatimskiej, przy którym gromadzi się Parafia pw. Matki Bożej Fatimskiej.

</doc>
<doc id="1660470" url="https://pl.wikipedia.org/wiki?curid=1660470" title="Mózgoczaszka">
Mózgoczaszka

Mózgoczaszka, czaszka mózgowa () – grzbietowa, mająca kształt puszki, część czaszki. Chroni mózg i narządy zmysłów. Stanowi wraz z trzewioczaszką szkielet głowy zwierząt kręgowych. Rozróżnia się część górną (sklepienie czaszki) oraz dolną (podstawę czaszki).
U człowieka mózgoczaszkę tworzą:

</doc>
<doc id="1660471" url="https://pl.wikipedia.org/wiki?curid=1660471" title="Zroślicha">
Zroślicha

Zroślicha ("Syngonium" Schott) – rodzaj wiecznie zielonych, hemiepifitycznych pnączy z rodziny obrazkowatych, obejmujący 34 gatunki występujące głównie w lasach deszczowych tropikalnych regionów Ameryki. Jeden z gatunków zroślichy został introdukowany na wszystkich kontynentach z wyjątkiem Europy. Charakterystyczną cechą morfologiczną roślin z tego rodzaju jest występowanie w kolejnych stadiach rozwojowych różnych form liści właściwych. Wiele gatunków zroślich, a szczególnie zroślicha stopowcowa, stało się popularnymi roślinami ozdobnymi.
Rozmieszczenie geograficzne.
Zroślichy pochodzą z tropikalnej Ameryki, gdzie występują od Meksyku do Brazylii. Centrum różnorodności rodzaju jest w Kostaryce i Panamie, gdzie występuje w sumie 16 gatunków (13 w Kostaryce i 11 w Panamie). Drugim miejscem różnorodności zroślich jest Meksyk, gdzie obecnych jest 8 gatunków. Najszerzej rozpowszechnionym gatunkiem jest zroślicha stopowcowa, której zasięg występowania obejmuje obszar od Meksyku do Brazylii. Gatunki "S. glaucopetiolatum", " S. gentryanum", "S. hastifolium", "S. laterinervium", "S. llanoense", "S. occidentale", "S. sagittatum", "S. sparreorum" i "S. steyermarkii" są endemitami, izolowanymi geograficznie. 11 gatunków jest endemicznych dla Ameryki Południowej. Uważa się, że meksykańskie i kostarykańsko-panamskie populacje "Syngonium" są od dawna odseparowane, co przekłada się na powstanie różnic morfologicznych u przedstawicieli tych samych gatunków (np. "S. podophyllum" i "S. macrophyllum").
Zroślicha stopowcowa została introdukowana jako ozdobna roślina okrywowa w Samoa Amerykańskim, Australii, Mikronezji, Polinezji Francuskiej, Nowej Kaledonii, Niue, Portoryko, Singapurze, południowej Afryce, na Florydzie, Hawajach, Bahamach, Wyspie Wielkanocnej, Rocie, Wyspach Salomona, Wyspach Dziewiczych oraz na Wyspie Bożego Narodzenia. Wszędzie tam łatwo dziczeje, jest inwazyjna i wypiera roślinność rodzimą. Podobnie gatunkiem inwazyjnym na wielu wyspach Pacyfiku oraz archipelagu Czagos na Oceanie Indyjskim jest "Syngonium angustatum".
Zagrożenie i ochrona.
Trzy gatunki zroślich znajdują się w Czerwonej księdze gatunków zagrożonych:
Kategoria: CR (krytycznie zagrożony) A2c, B1ab(iii) wersja 3.1
Rok oceny: 2003
Główne zagrożenie: Niszczenie siedlisk (endemiczny gatunek Ekwadoru, znana jest 1 populacja, w prowincji Pichincha).
Kategoria: VU (narażony) D2, wersja 3.1
Rok oceny: 2003
Główne zagrożenie: Niszczenie siedlisk (endemiczny gatunek Ekwadoru, znana jest 1 populacja, w prowincji Pastaza).
Kategoria: VU (narażony) D2, wersja 3.1
Rok oceny: 2003
Główne zagrożenie: Niszczenie siedlisk (endemiczny gatunek Ekwadoru, znana jest 1 populacja, w prowincji Cotopaxi).

</doc>
<doc id="1660473" url="https://pl.wikipedia.org/wiki?curid=1660473" title="Nowy Orlean 1815">
Nowy Orlean 1815



</doc>
<doc id="1660474" url="https://pl.wikipedia.org/wiki?curid=1660474" title="Puderbach (Nadrenia-Palatynat)">
Puderbach (Nadrenia-Palatynat)

Puderbach – miejscowość i gmina w zachodnich Niemczech, w kraju związkowym Nadrenia-Palatynat, w powiecie Neuwied, siedziba gminy związkowej Puderbach. Leży nad rzeką Holzbach. Liczy 2 196 mieszkańców (2009).
W Puderbach znajdują się ruiny zamku Reichenstein z XIV wieku, zbudowanego przez Ludwiga III von Reichenstein. Zostały też umieszczone w herbie miejscowości.

</doc>
<doc id="1660476" url="https://pl.wikipedia.org/wiki?curid=1660476" title="Sergio Pininfarina">
Sergio Pininfarina

Sergio Pininfarina (ur. 8 września 1926 w Turynie, zm. 3 lipca 2012 tamże) – włoski projektant karoserii samochodowych, eurodeputowany I i II kadencji, senator dożywotni.
Życiorys.
W 1950 ukończył studia z zakresu inżynierii mechanicznej na Politechnice w Turynie. Pracę zawodową podjął w biurze projektowym swojego ojca, firmie Carrozzeria Pininfarina, specjalizującej się w tworzeniu samochodów koncepcyjnych i projektowaniu modeli seryjnych (w szczególności samochodów sportowych). W trakcie swojej kariery zawodowej opracował samodzielnie szereg projektów, w szczególności Ferrari. Pracował też nad modelami Peugeot 406 i Alfa Romeo 164. Od 1966 przez czterdzieści lat kierował rodzinnym przedsiębiorstwem, następnie został honorowym prezesem tej firmy. Od 1988 do 1992 pełnił funkcję prezydenta włoskiej federacji pracodawców Confindustria.
Od 1979 do 1988 był posłem do Parlamentu Europejskiego z listy Włoskiej Partii Liberalnej. 23 września 2005 prezydent Carlo Azeglio Ciampi mianował go w skład Senatu jako dożywotniego senatora.

</doc>
<doc id="1660478" url="https://pl.wikipedia.org/wiki?curid=1660478" title="Rozyna (radioodbiornik)">
Rozyna (radioodbiornik)

Rozyna – polski radioodbiornik produkowany w Zakładach Radiowych im. Marcina Kasprzaka w Warszawie. Umożliwia odbiór stacji na falach długich, średnich i krótkich. Posiada wbudowaną antenę ferrytową i suwakowy przełącznik zakresów na bocznej ścianie. Układ odbiornika (superheterodynowy, identyczny z zastosowanym w Figaro 3291), zasilany jest z autotransformatora i zawiera 3 lampy elektronowe (ECH 81, EBF 89 i ECL 82) i prostownik selenowy (SPS 5A). Odbiornik produkowano w dwóch podstawowych wersjach – z obudową drewnianą i bakelitową.
Wersje.
Rozyna N – wersja odkłócona, posiada układ elektryczny i obudowę identyczną jak Rozyna w wersji drewnianej. Zmiany w konstrukcji: przewód zasilający odłączany, zmieniony przełącznik zakresów i rozmieszczenie cewek, większa antena ferrytowa, osadzona na kubku filtra pośredniej częstotliwości, ekranowanie kondensatora zmiennego, pierwszej lampy i drugiego filtra p.cz. Tylna ścianka wykonana jest z cienkiej, twardej płyty pilśniowej.
Rozyna 2 – produkowana w latach 1962–1963, od wcześniejszej Rozyny jest prawie dwukrotnie większa. Zastosowano transformator sieciowy zamiast autotransformatora, obrotowy przełącznik zakresów, skokową regulację barwy tonu oraz elektronowy wskaźnik wysterowania, tzw. „magiczne oko” (EM 80). Obudowa i część elementów w środku (m.in. bakelitowa listwa z gniazdami) najprawdopodobniej pochodzi od Malwy 3301. Wyprowadzono wejście gramofonowe, ale nie ma przełącznika radio/gramofon.

</doc>
<doc id="1660479" url="https://pl.wikipedia.org/wiki?curid=1660479" title="Osiedle Powstań Narodowych (Poznań)">
Osiedle Powstań Narodowych (Poznań)

Osiedle Powstań Narodowych – osiedle mieszkaniowe położone w jednostce obszarowej Systemu Informacji Miejskiej (SIM) Osiedle Powstań Narodowych, będącej częścią większej jednostki obszarowej SIM Rataje, na terenie jednostki pomocniczej miasta Osiedle Rataje w Poznaniu.
Historia.
Osiedle Powstań Narodowych od pierwszej połowy lat siedemdziesiątych do roku 1990 należało do dzielnicy Nowe Miasto.
Ulice.
Granice osiedla wyznaczają ulice:
Przez osiedle przebiega ulica Mieszkowska.
Charakterystyka.
Zabudowę osiedla stanowi osiem budynków wielorodzinnych czteropiętrowych, jeden dziesięciopiętrowy (gwarowo nazywany "deską") i jeden wysokościowiec szesnastopiętrowy (osiemnastokondygnacyjny) tzw. "szesnastka" i jeden budynek użyteczności publicznej. Pierwsze budynki mieszkalne oddano do użytku w pierwszej połowie lat siedemdziesiątych. Osiedle graniczy z osiedlami: Oświecenia, Jagiellońskim, Rzeczypospolitej i Polan. Na terenie osiedla przy ulicy Chyżańskiej znajdowała się fabryka tzw. "wielkiej płyty", służącej do budowy bloków mieszkalnych na Ratajach, zlikwidowana ostatecznie w drugiej połowie lat dziewięćdziesiątych.
Komunikacja.
Osiedle Powstań Narodowych posiada połączenie komunikacyjne MPK autobusowe linii dziennych: 152, 162, 166, 181, 196 i nocnych: 212, 222 (przystanek "Osiedle Oświecenia" na ulicy Piłsudskiego).
Sztuka.
Ściana szczytowa bloku mieszkalnego nr 31-37, "deski", ozdabia mural ukazujący oblicza mieszkańców osiedla, reprezentantów rozmaitych pokoleń: Szymona i Pauliny, Zosi, pana Zbyszka i Piotra. 
Obraz złożony jest z siedemnastu tysięcy kwadratów, a powstawał przez trzy miesiące. To trzecie malowidło z serii "Łączy pokolenia" tworzonego przez Spółdzielnię Mieszkaniową „Osiedle Młodych”.

</doc>
<doc id="1660484" url="https://pl.wikipedia.org/wiki?curid=1660484" title="Canadian Olympic Curling Trials">
Canadian Olympic Curling Trials

Canadian Olympic Curling Trials – turniej wyłaniający reprezentację Kanady kobiet i mężczyzn w curlingu na zimowe igrzyska olimpijskie, organizowany jest co cztery lata i odbywa się w grudniu przed turniejem olimpijskim. System kwalifikacji do turnieju jest zmienny.

</doc>
<doc id="1660486" url="https://pl.wikipedia.org/wiki?curid=1660486" title="Sklepienie czaszki">
Sklepienie czaszki

Sklepienie czaszki (łac. "calvaria") – górna część mózgoczaszki występująca w anatomii kręgowców, poza bezżuchwowcami i rybami chrzęstnoszkieletowymi. Rozwija się z kości pochodzenia skórnego.
W skład sklepienia zalicza się:

</doc>
<doc id="1660489" url="https://pl.wikipedia.org/wiki?curid=1660489" title="Samochody tylnonapędowe">
Samochody tylnonapędowe



</doc>
<doc id="1660490" url="https://pl.wikipedia.org/wiki?curid=1660490" title="Kronika miasta Łodzi">
Kronika miasta Łodzi



</doc>
<doc id="1660495" url="https://pl.wikipedia.org/wiki?curid=1660495" title="Craig Buck">
Craig Buck

Craig Buck (ur. 24 sierpnia 1958 w Los Angeles) – amerykański siatkarz, środkowy. Dwukrotny złoty medalista olimpijski.
Mierzący 203 cm wzrostu zawodnik studiował na Pepperdine University. W 1984 wspólnie z kolegami zwyciężył na igrzyskach rozgrywanych w swojej ojczyźnie. W 1986 został mistrzem świata, a w 1988 w Seulu Amerykanie potwierdzili dominację. Grał we Włoszech.W 1998 roku nominowany do amerykańskiej galerii sław siatkarskich – Volleyball Hall of Fame.

</doc>
<doc id="1660497" url="https://pl.wikipedia.org/wiki?curid=1660497" title="Osiedle Oświecenia (Poznań)">
Osiedle Oświecenia (Poznań)

Osiedle Oświecenia – osiedle mieszkaniowe, a jednocześnie jednostka obszarowa Systemu Informacji Miejskiej (SIM), należąca do większej jednostki obszarowej Rataje, położona na terenie jednostki pomocniczej miasta Osiedle Rataje w Poznaniu. 
Zabudowa.
Zabudowę osiedla stanowi piętnaście bloków mieszkalnych, wybudowanych techniką wielkiej płyty, pięciokondygnacyjnych, jeden jedenastokondygnacyjny gwarowo nazywany "deską" oraz trzy wysokościowce osiemnastokondygnacyjne. Na osiedlu znajduje się pawilon handlowy, siedziba Ratajskiej Telewizji Kablowej i park, tzw. "Park przy Osiedlu Oświecenia". 
Osiedle graniczy z osiedlami: Jagiellońskim i Powstań Narodowych.
Historia.
Pierwsze budynki mieszkalne osiedla oddano do użytku w 1973. 19 lipca 1984 otwarto filię Biblioteki Raczyńskich. 9 lutego 1985 otwarto tu filię Poznańskiego Teatru Lalki i Aktora (premierową sztuką był "Diabelski gwizd" Macieja K. Tondery w reżyserii Mieczysława Abramowicza). 
Znani mieszkańcy.
Znanymi mieszkańcami osiedla byli: Jerzy Bogdanowski dziennikarz telewizyjny i radiowy, współtwórca Ratajskiej Telewizji Kablowej i Krystyna Łybacka polityk i doktor nauk matematycznych oraz nauczycielka akademicka na Politechnice Poznańskiej, mieszkała pod nr 93.
Ulice.
Granice osiedla/obszaru SIM wyznaczają ulice:
Przez osiedle przebiega ulica Śremska.
Gastronomia.
Na osiedlu pod numerem 60 mieści się restauracja "Sky Pizza - Rataje". 
Komunikacja.
Osiedle Oświecenia posiada połączenie komunikacyjne MPK autobusowe linii dziennych: 152, 162, 166, 181, 196 i nocnych: 212, 222 (przystanki: "Piłsudskiego" i "Osiedle Oświecenia" na ulicy Piłsudskiego), a także linii podmiejskich: 431, 432, 435, 501, 502, 503, 560, 561 i nocnych: 220, 231 (przystanek "Osiedle Jagiellońskie" na ulicy Bolesława Krzywoustego).

</doc>
<doc id="1660498" url="https://pl.wikipedia.org/wiki?curid=1660498" title="Siegfried Brugger">
Siegfried Brugger

Siegfried Brugger (ur. 22 maja 1953 w Trydencie) – włoski polityk i prawnik, jeden z liderów mniejszości niemieckiej we Włoszech, deputowany.
Życiorys.
Studiował prawo na uniwersytetach w Innsbrucku, Padwie i Rzymie. W latach 80. rozpoczął prowadzenie praktyki adwokackiej w Bolzano.
Zaangażował się także w działalność Południowotyrolskiej Partii Ludowej, chadeckiego regionalnego ugrupowania reprezentującego mniejszości językowe. Od 1979 do 1982 kierował organizacją młodzieżową SVP, w latach 1988–1994 zasiadał w radzie regionu Trydent-Górna Adyga. Od listopada 1992 do kwietnia 2004 pełnił funkcję przewodniczącego Południowotyrolskiej Partii Ludowej.
Od 1994 do 2013 nieprzerwanie zasiadał w Izbie Deputowanych jako poseł XII, XIII, XIV, XV i XVI kadencji.

</doc>
<doc id="1660503" url="https://pl.wikipedia.org/wiki?curid=1660503" title="Wojna prusko-austriacka (1866)">
Wojna prusko-austriacka (1866)



</doc>
<doc id="1660506" url="https://pl.wikipedia.org/wiki?curid=1660506" title="Guiyu">
Guiyu

Guiyu – rodzaj wczesnej ryby kostnoszkieletowej. Jest to najstarszy znany żuchwowiec – a tym samym ryba kostnoszkieletowa – znany z niemal kompletnych szczątków. Zachowane w bardzo dobrym stanie skamieniałości "Guiyu oneiros" odnaleziono w datowanych na ludlow osadach w prowincji Junnan w Chinach. Szkielet pozaczaszkowy wykazuje zarówno prymitywne cechy żuchwowców nienależących do Osteichtyes, zaawansowane cechy przedstawicieli grupy koronowej kostnoszkieletowych, a także połączenie różnych cech bazalnych mięśniopłetwych. Podobnie jak u bazalnych żuchwowców, obręcz barkowa zawierała kolce i elementy skórne. Elementy skórne występowały również w obręczy miednicznej, co odróżnia "Guiyu" od kladu tworzonego przez współczesne kostnoszkieletowe, u których obręcz miedniczną tworzy szkielet wewnętrzny, natomiast łączy z niektórymi rybami pancernymi i fałdopłetwymi. Możliwe, że taka budowa obręczy miednicznej jest wynikiem rewersji do stanu prymitywnego.
"Guiyu" mierzył około 40 cm długości. "Endocranium" jest podobne jak u "Psarolepis", "Achoania" i "Onychodus", a miejsca przyczepu mięśni na lemieszu mają nieregularne grzebienie i bruzdy, jak u "Youngolepis" i "Diabolepis". Duże miejsca przyczepu mięśnia podstawy czaszki wskazują na obecność dobrze wykształconego stawu śródczaszkowego. "Guiyu" został opisany w 2009 roku przez Zhu i współpracowników. Autorzy na podstawie analizy filogenetycznej uwzględniającej 153 cechy budowy morfologicznej 23 taksonów wygenerowali pojedyncze drzewo największej parsymonii, na którym "Guiyu" znajdował się jako takson siostrzany kladu "Psarolepis" + "Achoania" wśród wczesnych mięśniopłetwych. Pozycja "Guiyu" jako ryby mięśniopłetwej pozostaje prawdopodobna, jednak odkrycie pierwotnie zbudowanej obręczy miednicznej może sugerować, że "Guiyu" wyewoluował jeszcze przed rozejściem się linii ewolucyjnej kostnoszkieletowych na promieniopłetwe i mięśniopłetwe. Jeśli "Guiyu" należy do mięśniopłetwych, dowodziłoby to, że linia rodowa kostnoszkieletowych rozeszła się na mięśniopłetwe i promieniopłetwe nie później niż 419 mln lat temu.

</doc>
<doc id="1660507" url="https://pl.wikipedia.org/wiki?curid=1660507" title="Guiyu oneiros">
Guiyu oneiros



</doc>
<doc id="1660508" url="https://pl.wikipedia.org/wiki?curid=1660508" title="Wacław Rafalski">
Wacław Rafalski

Wacław Rafalski (ur. 11 lutego 1895 w Ostrowie, zm. 1974 tamże) – polski nauczyciel, społecznik i inteligent chłopskiego pochodzenia.
W latach 1913–1916 odbył studia w Petersburgu, a po ich ukończeniu podjął pracę jako nauczyciel w jednoklasowej szkole w Ostrowie, której był wieloletnim kierownikiem (walnie przyczynił się do jej powstania – od 1929 był aktywnym członkiem Komitetu Budowy Szkoły w Ostrowie).
W okresie okupacji hitlerowskiej prowadził tajne nauczanie geografii i historii w swoim ówczesnym mieszkaniu w Ratoszynie. W 1954 powrócił na stanowisko kierownika szkoły podstawowej w Ostrowie.
W 1971 przeszedł na emeryturę. W zawodzie nauczycielskim przepracował 55 lat. Zmarł w Ostrowie w 1974. Został pochowany na cmentarzu parafialnym w Popkowicach.

</doc>
<doc id="1660509" url="https://pl.wikipedia.org/wiki?curid=1660509" title="Eddie Cheever Jr">
Eddie Cheever Jr



</doc>
<doc id="1660511" url="https://pl.wikipedia.org/wiki?curid=1660511" title="Nad Śliwkowym Strumieniem">
Nad Śliwkowym Strumieniem

Nad Śliwkowym Strumieniem "(On the Banks of Plum Creek, 1937)" – powieść Laury Ingalls Wilder, z dużą dozą elementów autobiograficznych. Stanowi czwarty tom cyklu "Domek", choć w Polsce wydana jako trzecia (a druga, przez Agencję Kris). Posłużyła za kanwę najpopularniejszej z ekranizacji cyklu - serialowi z Michaelem Landonem. 
Akcja powieści rozgrywa się od jesieni 1874 do 24 grudnia 1876. W momencie rozpoczęcia utworu, Laura ma niespełna osiem lat. Przybywa wraz z rodziną do Minnesoty i zamieszkuje niedaleko miasteczka Walnut Grove. To tu, po raz pierwszy idzie do szkoły, pomaga rodzicom na farmie. Utwór wprowadza też postać Nellie Oleson.
Książka a rzeczywistość.
Powieść, choć autobiograficzna - podobnie jak pozostałe części - w wielu momentach odbiega od rzeczywistości, skracając, bądź zrezygnując całkowicie z opisu pewnych wydarzeń, łącząc inne, czy też przenosząc je w inne momenty życia pisarki.
Ingallsowie sprowadzili się do Walnut Grove (choć nazwa miasteczka nigdy w książkach nie pada) w roku 1874, z Wisconsin (z krótkim postojem w Lake City w Minnesocie). Pozostawali tam do wiosny 1876, kiedy to przenieśli się do Burr Oak w Iowa, zatrzymując się na pewien czas w South Troy w Minnesocie. 
Okres ten został całkiem pominięty przez Wilder; prawdopodobnie ze względu na niemiłe wydarzenia, które były wtedy jej udziałem. W listopadzie 1875 urodził się brat Laury - Charles Frederic zw. Freddym. Na wiosnę rodzina wyruszyła w kolejną podróż, podczas której chorowity Freddy zmarł i został pochowany na farmie krewnych Ingallsów w South Troy. Po wydarzeniach tych zostało zaledwie kilka stron notatek, które w 2002 roku wykorzystała Cynthia Rylant, pisząc "Old Town in the Green Groves" (Stare miasteczko w zielonym gaju) - oficjalny midquel serii, którego akcja rozgrywa się pomiędzy "Nad Śliwkowym Strumieniem" a "Nad brzegami Srebrnego Jeziora". Latem 1877 Ingallsowie powrócili do Walnut Grove. 

</doc>
<doc id="1660516" url="https://pl.wikipedia.org/wiki?curid=1660516" title="Jin Akanishi">
Jin Akanishi

 (ur. 4 lipca 1984 w Kōtō, w Tokio) – japoński wokalista, były członek zespołu KAT-TUN, aktor. Od 2 lutego 2012 mąż Meisy Kuroki.
W 2000 roku dołączył do Johnny's Jr., w 2001 roku stał się członkiem grupy KAT-TUN (pierwotnie tanecznej, która występowała na koncertach m.in. KinKi Kids). Zespół zyskał sporą popularność, szczególnie po debiucie w 2006 roku singlem "Real Face". Drugi singiel "Signal" również zyskał ogromne uznanie i sprzedał się w około 500 tys. egzemplarzy. Ku zaskoczeniu wszystkich 13 października 2006 roku Akanishi oficjalnie ogłosił, iż zamierza uczyć się poza granicami Japonii, co wiązało się z tym, że tymczasowo opuszcza zespół. Jednak KAT-TUN nie zawiesił swej działalności. W tym czasie nagrali oni nowy singiel "Bokura no Machi de" oraz wydali płytę "Cartoon KAT-TUN II You". Po pół roku pobytu w Los Angeles, Akanishi powrócił do kraju i dołączył do zespołu podczas ich trasy koncertowej. Jego powrót wywołał prawdziwe poruszenie wśród fanów zespołu.
19 i 20 czerwca 2010 roku wystąpił w USA w Klubie Nokii. W sumie odbył trzy koncerty – jeden w sobotę, dwa w niedzielę. Po powrocie do Japonii, 17 lipca Johnny Kitagawa poinformował, że Akanishi opuści zespół by skupić się na solowej karierze, podczas gdy KAT-TUN będzie istniał jako pięcioosobowa grupa. 21 lipca Akanishi osobiście potwierdził tę informację na oficjalnej mobilnej stronie Johnny's.

</doc>
<doc id="1660517" url="https://pl.wikipedia.org/wiki?curid=1660517" title="Edward Pawłowski">
Edward Pawłowski

Edward Pawłowski (ur. 6 czerwca 1889 w Jaksicach, zm. 1 kwietnia 1966 w Poznaniu) – podporucznik Armii Cesarstwa Niemieckiego, major piechoty Wojska Polskiego II RP, kawaler orderu Virtuti Militari.
Życiorys.
Był synem Romana i Marianny z domu Łuczak. W 1909 roku ukończył Seminarium Nauczycielskie w Bydgoszczy i zdał pierwszy egzamin nauczycielski. Drugi egzamin zdał w 1912 roku we Wschowie. Już po zdaniu pierwszego egzaminu podjął pracę jako nauczyciel Szkoły Powszechnej w Będlewie, gdzie pracował w okresie od 1 września 1909 roku do 31 marca 1913 roku.
Służba w armii niemieckiej, udział w I wojnie światowej.
Od kwietnia 1913 roku do 31 marca 1914 roku obył jednoroczną ochotniczą służbę w 47 pułku piechoty Króla Bawarii Ludwika III w Poznaniu. 1 marca 1914 roku został mianowany kapralem. Po odbyciu służby wojskowej otrzymał 1 kwietnia 1914 roku posadę nauczyciela etatowego w Bartoszewicach.
1 sierpnia 1914 roku z chwilą wybuchu I wojny światowej został zmobilizowany do 50 pułku piechoty Hrabiego Werderu w Rawiczu, który przydzielony został do V Korpusu Armijnego. W szeregach tego pułku, jako dowódca drużyny, wyruszył na front francuski. 27 września został ranny pod Verdun. Pobyt w szpitalu nie trwał długo, już 15 listopada 1914 r. został dowódcą plutonu w Baonie Zapasowym, którym dowodzi do 1 września 1915 r. Następnie (2 września 1915 r.) został mianowany sierżantem i przydzielony do 333 pułku piechoty, z którym walczył na froncie rosyjskim, a później w Rumunii. 1 lutego 1917 roku w Bukareszcie został skierowany na Kurs Kulomiotów, jak ówcześnie nazywano karabiny maszynowe. W dniu 30 czerwca 1917 roku. został mianowany podporucznikiem i ponownie skierowany na kurs lekkich karabinów maszynowych (od 1 do 27 lipca 1917 r.) W okresie od 5 października 1917 roku do 1 kwietnia 1918 roku dowodził pułkowym oddziałem lekkich karabinów maszynowych. Jednocześnie przeszedł 3-tygodniowy kurs w baonie szturmowym. Po zawieszeniu broni przez Rumunię został wysłany 5 kwietnia 1918 roku na front francuski do 63 pułku piechoty (VI Korpus Armijny), z którym 27 września dostał się do niewoli angielskiej.
2 października 1918 roku wysłał z obozu pierwszą wiadomość do rodziny w Polsce. Z trzech uprzednio wydrukowanych zdań wybrał dwa: „Ich bin in Englische Gefangenschaft geraten” (jestem w niewoli angielskiej) oraz „Bin gesund” (jestem zdrowy) i podkreślił je. Z niewoli został zwolniony w dniu 10 lipca 1919 roku i wysłany z Anglii do Polski przez Francję.
Udział w wojnie z bolszewikami.
We Francji dotarły do niego informacje o wydarzeniach w Poznaniu, dlatego nie czekając na powrót do Polski, już w Paryżu 10 sierpnia 1919 roku zgłosił się do Polskiej Misji Wojskowej i 4 września 1919 r. przez Włochy i Czechosłowację dotarł do Polski. Po zgłoszeniu się na Stacji Zbornej w Warszawie został wysłany do Poznania.
20 września 1919 roku został przydzielony do 8 pułku strzelców wielkopolskich (później przemianowanego na 62 pułk piechoty) i wyznaczony na stanowisko dowódcy 5 kompanii. W szeregach tego pułku do 6 marca 1920 roku walczył na Froncie Wielkopolskim. 14 czerwca 1920 roku, w czasie bitwy nad Berezyną, zdobył most na rzece. Za ten czyn 15 grudnia 1920 roku został awansowany na porucznika. W dniu 19 września 1920 roku po ciężkich walkach zdobył wioskę Nowosiłki, za co otrzymał Krzyż Srebrny Orderu Virtuti Militari. Już dnia następnego walczył pod Sienosielcami. Początkowo w wyniku ognia krzyżowego nieprzyjacielskiej pancerki oddział musiał się wycofać, ale uderzył ponownie, biorąc jeńców i dwa karabiny maszynowe. Za czyn ten otrzymał Krzyż Walecznych. W trzy dni później, 23 września 1920 roku, za zdobycie wzgórza 205 na wschód od Świsłoczy w wyniku czego nieprzyjaciel wycofał się w stronę Wołkowyska, otrzymał po raz drugi Krzyż Walecznych. W tym okresie jego przełożonymi byli: por. Pławinski, dowódca II/62 pp, płk Władysław Grabowski, dowódca 62 pp, gen. ppor. Tadeusz Gałecki, dowódca XXX BP, gen. ppor. Władysław Jung, dowódca 15 DP i gen. por. Leonard Skierski, dowódca 4 Armii.
W ramach 62 pułku brał czynny udział w walkach przeciwko bolszewikom na froncie wschodnim (w ofensywie ukraińskiej oraz litewsko-białoruskiej), skąd nastąpił odwrót do Warszawy. Od 21 grudnia 1920 do 3 stycznia 1921 roku przebywał na terenie garnizonu jako d–ca 5 kompanii, a następnie od 4 stycznia do
15 marca 1921 jako d-ca 4 kompanii, która powstała po przeformowaniu 62 pułku. W drugiej połowie 1921 roku brał udział w walkach i podczas forsowania Berezyny zrobił wypad na wieś Sjelowke?, a w bojach odwrotowych pomiędzy Słominem a Wołkowyskiem zdobył w kontrataku wieś Jałuczewice i jednocześnie kopiec 159 oraz wieś Koniewice. Za powyższe walki został w 26 stycznia 1922 mianowany na stopień kapitana.
Pokojowa służba w Wojsku Polskim.
Pozostając do 9 sierpnia dowódcą 4 kompanii przebywał w okresie od 30 kwietnia do 14 czerwca 1921 roku na 6-tyg. kursie w Szkole Strzelania w Biedrusku. Od 10 lipca 1922 do 16 sierpnia 1922 pełni w/z funkcję d-cy baonu. 25 lipca 1923 otrzymał 4-tyg. urlop wypoczynkowy, z którego już wcześniej (8 sierpnia 1923) powrócił, aby (od 17 sierpnia 1923) pełnić funkcję d-cy 7 kompanii w II baonie. 30 sierpnia otrzymał 16 dni urlopu, a po powrocie ponownie pełnił tę samą funkcję aż do 28 września 1923 roku. Następnie został w/z d-cą baonu na okres od 29 września 1923 do 29 lutego 1924. W międzyczasie, tj. od 5 lutego do 29 lutego 1924 roku przebywał ponownie na urlopie. Od 1 marca 1924 roku pełnił funkcję d-cy kompanii, a od 5 maja przebywał na Kursie Doszkolenia Młodych Oficerów w Chełmnie, który ukończył 28 września 1924 roku. W nagrodę otrzymał 10-dniowy urlop (30 września -9 października 1924 roku). W okresie od 10 października 1924 roku do 13 września 1925 roku był d-cą 4 kompanii i w/z d-cą baonu. W czasie od 7 kwietnia 1925 roku do 17 kwietnia 1925 roku w następstwie pochwały (Rozkaz 80/25) otrzymał urlop. Powtórna pochwała była powodem kolejnego urlopu od 28 sierpnia do 3 września 1925 roku. Od 14 września do 15 grudnia 1925 roku przebywał w Doświadczalnym Centrum Wyszkolenia w Rembertowie, by od 16 grudnia 1925 roku podjąć funkcję dowódcy kompanii w Szkole Podoficerów Zawodowych Piechoty Nr 8 w Grudziądzu. W 1926 roku zawarł związek małżeński z Jadwigą Sentkowską.
12 kwietnia 1927 roku awansował na majora ze starszeństwem z dniem 1 stycznia 1927 roku i 42. lokatą w korpusie oficerów piechoty. 16 czerwca 1927 roku zostaje wykładowcą w Szkole P.Z.P. Od 24 lipca 1928 roku pełni funkcję z-cy Komendanta Szkoły. 6 września 1929 roku zostaje ojcem pierwszego syna Zdzisława-Edwarda. Od 1 stycznia 1930 został przesunięty do szczebla „B”. Od 26 marca 1931 roku do 30 sierpnia 1935 roku był kwatermistrzem Korpusu Kadetów Nr 3 w Rawiczu. W okresie od 2 do 26 sierpnia 1933 roku pełni obowiązki komendanta Korpusu Kadetów Nr 3. Z dniem 31 sierpnia 1935 roku został przeniesiony w stan spoczynku.
Pod koniec 1935 roku przeniósł się z rodziną z Rawicza do Poznania. W 1936 roku podjął pracę u Waleriana Sentkowskiego, brata żony Jadwigi, w fabryce przetwórstwa ryb w Poznaniu przy ul. Głównej. Został współudziałowcem w zarządzie fabryki. Korzystał wówczas ze służbowego samochodu marki „Horch”. 5 stycznia 1938 roku urodzi się drugi syn Janusz.
II wojna światowaW wyniku mobilizacji w 1939 roku wywozi 28 sierpnia żonę Jadwigę z dwójką synów na wieś do Łojewa. Pomimo nieotrzymania karty mobilizacyjnej ze wzg. na wiek zgłosił się do Komendy Wojskowej, która to skierowała go do wojska, wysyłając pod Warszawę na poszukiwanie pułku, do którego został skierowany. Poszukiwania się nie udały, ponieważ w międzyczasie pułk wyruszył w kierunku Lwowa. Trudności związane z przemieszczaniem uratowały mu życie, bowiem pułk został wzięty przez Rosjan do niewoli i oficerów wywieziono do Kozielska i Katynia. Nie wiedząc o zaistniałej sytuacji, dotarł do Lwowa, gdzie dowiedział się o aresztowaniach. Aby nie zostać również aresztowanym, udał pracownika rolnego i w przebraniu wydostał się ze Lwowa. Następnie przedostał się przez granicę rosyjsko-niemiecką i w listopadzie 1939 roku (po miesięcznej podróży) udało mu się dostać do Poznania. W międzyczasie mieszkanie na ul. Słowackiego w Poznaniu, w którym dotychczas mieszkał, zostało zarekwirowane przez Niemców, więc z całą rodziną zamieszkał w fabryce ryb, w której przed wybuchem wojny poprzednio pracował. Gdy Niemcy zajęli fabrykę, urządzili w niej zakład malowania na szkle i tam pracował jako pracownik. Niemcom coraz bardziej brakowało siły roboczej i w 1943 roku syn jego Zdzisław, pomimo młodego wieku (13 lat) został przymusowo zatrudniony w zakładach „Telefunken” pracujących na potrzeby wojska. Praca Edwarda Pawłowskiego w zakładzie malowania na szkle trwała do końca wojny. Aresztowania za wcześniejsze przynależenie do wojska polskiego uniknął tylko dzięki temu, że podczas zaborów 1914–1918 był przymusowo wcielony do armii niemieckiej.
Ostatnie lata życia, okres powojenny.
Po zakończeniu wojny w 1945 roku sam zgłosił się do Wojska Polskiego, ale nie został przyjęty z uwagi na przedwojenna służbę wojskową. W późniejszym okresie komunistyczna władza zaproponowała mu podjęcie pracy w wojsku, ale odmówił, motywując to tym, że nie o taką Polskę walczył. W ten sposób zamknął sobie drogę do podjęcia jakiejkolwiek pracy w Poznaniu. Wówczas to podjął pracę w przetwórni ryb w Gnieźnie, dokąd musiał dojeżdżać z Poznania. Okres stalinowski uniemożliwił mu dalszą pracę w Gnieźnie, w związku z czym podjął pracę w Kościanie, musząc jeszcze dalej dojeżdżać, ale i tę pracę niebawem utracił, gdy jego nowy pracodawca dowiedział się o przedwojennej służbie wojskowej. Z biegiem czasu, mając bardzo niską emeryturę i 4 osoby na utrzymaniu, podjął pracę w kiosku Ruchu „RSW” na terenie Szpitala Wojskowego przy ul. Grunwaldzkiej 11, gdzie pracował do ostatnich chwil swojego życia. Zmarł 1 kwietnia 1966 r. w wieku 77 lat. Został pochowany 5 kwietnia 1966 r. na cmentarzu Junikowskim w Poznaniu (pole 11-6-4). Był mężem Jadwigi (1903–1980). Jego synowie: Zdzisław (1929–2012), był dyrektorem ZEOZ, a Janusz – dyrektorem BKT.

</doc>
<doc id="1660520" url="https://pl.wikipedia.org/wiki?curid=1660520" title="Most do Terabithii (powieść)">
Most do Terabithii (powieść)

Most do Terabithii – powieść fantasy dla młodzieży napisana w 1977 przez Katherine Paterson.
Fabuła.
Jedenastoletni Jesse Oliver Aarons mieszka w Lark Creek na peryferiach Stanów Zjednoczonych wraz z rodzicami. Ma cztery siostry. Matka zajmuje się najmłodszą córeczką i całym gospodarstwem. Ojciec nie ma czasu dla Jessa. Rozpieszcza dwie młodsze córki i nie potrafi okazać emocji synowi. Najważniejszym obowiązkiem Jessa jest dojenie krowy, Panny Bessie. Pasją Jessa jest rysowanie obrazków w zeszycie. Nikt nie popiera jego ambicji rysowniczych, poza małą Maybelle i panną Edmunds, nauczycielką muzyki.
Kontrowersje wokół książki.
Powieść zdobyła wielu czytelników, głównie dzięki filmowi nakręconemu przez twórców "Opowieści z Narnii", jednakże wzbudziła również kilka kontrowersji wokół niektórych tematów w niej poruszanych:
Ekranizacja.
Powstały dwie ekranizacje powieści. Pierwsza, telewizyjna z 1985 dziś już jest niemal całkowicie zapomniana. Druga z 2007 natomiast zdobyła ogromną popularność i zachęciła wielu widzów do przeczytania książki. W filmie wprowadzono kilka zasadniczych zmian: Leslie jest postacią właściwie bez skazy (w książce taka nie jest), Joyce Ann to mały niemowlak (choć w książce ma już cztery latka), miłość Jess'a do panny Edmunds nie jest pokazana dokładnie, przez co można się jej jedynie domyślać. Poza tym w filmie dużą rolę odgrywa wyobraźnia głównych bohaterów: są wyraźnie pokazani ich wrogowie w Terabithii, którzy są uosobieniem ich szkolnych wrogów, a także są też ukazani dobrzy mieszkańcy Terabithii (w książce takich stworów jak w filmie nie ma, zaś Leslie i Jesse toczą raz walkę z niewidzialnymi wrogami, ale nie są ci wrogowie opisani). W rolach głównych wystąpili: Josh Hutcherson jako Jesse, AnnaSophia Robb jako Leslie, Bailee Madison jako Maybelle i Robert Patrick jako pan Aarons.

</doc>
<doc id="1660522" url="https://pl.wikipedia.org/wiki?curid=1660522" title="Nagroda Brytyjskiej Akademii Filmowej za najlepszą reżyserię">
Nagroda Brytyjskiej Akademii Filmowej za najlepszą reżyserię

Nagroda BAFTA za najlepszą reżyserię przyznawana jest od 1969 roku. Od 1993 roku nagroda nosi imię Davida Leana.
Lista zwycięzców.
Lata 60..
1968: Mike Nichols – Absolwent
nominacje:
1969: John Schlesinger – Nocny kowboj
nominacje:
Lata 70..
1970: George Roy Hill – Butch Cassidy i Sundance Kid
nominacje:
1971: John Schlesinger – Ta przeklęta niedziela
nominacje:
1972: Bob Fosse – Kabaret
nominacje
1973: François Truffaut – Noc amerykańska
nominacje:
1974: Roman Polański – Chinatown
nominacje:
1975: Stanley Kubrick – Barry Lyndon
nominacje:
1976: Miloš Forman – Lot nad kukułczym gniazdem
nominacje:
1977: Woody Allen – Annie Hall
nominacje:
1978: Alan Parker – Midnight Express
nominacje:
1979: Francis Ford Coppola – Czas apokalipsy
nominacje:
Lata 80..
1980: Akira Kurosawa – Sobowtór
nominacje:
1981: Louis Malle – Atlantic City
nominacje:
1982: Richard Attenborough – Gandhi
nominacje:
1983: Bill Forsyth – Biznesmen i gwiazdy
nominacje:
1984: Wim Wenders – Paryż, Teksas
nominacje:
1985: nie przyznano
1986: Woody Allen – Hannah i jej siostry
nominacje:
1987: Oliver Stone – Puton
nominacje:
1988: Louis Malle – Do zobaczenia, chłopcy
nominacje:
1989: Kenneth Branagh – Henryk V
nominacje:
Lata 90..
1990: Martin Scorsese – Chłopcy z ferajny
nominacje:
1991: Alan Parker – The Commitments
nominacje:
1992: Robert Altman – Gracz
nominacje:
1993: Steven Spielberg – Lista Schindlera
nominacje:
1994: Mike Newell – Cztery wesela i pogrzeb
nominacje:
1995: Michael Radford – Listonosz
nominacje:
1996: Joel Coen – Fargo
nominacje:
1997: Baz Luhrmann – Romeo i Julia
nominacje:
1998: Peter Weir – Truman Show
nominacje:
1999: Pedro Almodóvar – Wszystko o mojej matce
nominacje:
2000–2009.
2000: Ang Lee – Przyczajony tygrys, ukryty smok
nominacje:
2001: Peter Jackson – 
nominacje:
2002: Roman Polański – Pianista
nominacje:
2003: Peter Weir – 
nominacje:
2004: Mike Leigh – Vera Drake
nominacje:
2005: Ang Lee – Tajemnica Brokeback Mountain
nominacje:
2006: Paul Greengrass – Lot 93
nominacje:
2007: Joel i Ethan Coenowie – To nie jest kraj dla starych ludzi
nominacje:
2008: Danny Boyle – Slumdog. Milioner z ulicy
nominacje:
2009: Kathryn Bigelow – "The Hurt Locker. W pułapce wojny"
2010–2019.
2010: David Fincher − The Social Network
2011: Michel Hazanavicius − Artysta
2012: Ben Affleck − Operacja Argo
2013: Alfonso Cuarón − Grawitacja
2014: Richard Linklater − Boyhood
2015: Alejandro González Iñárritu − Zjawa
2016: Damien Chazelle – La La Land
2017: Guillermo del Toro – Kształt wody
2018: Alfonso Cuarón – Roma
2019: Sam Mendes – 1917

</doc>
<doc id="1660523" url="https://pl.wikipedia.org/wiki?curid=1660523" title="Lametasaurus">
Lametasaurus



</doc>
<doc id="1660524" url="https://pl.wikipedia.org/wiki?curid=1660524" title="Mirosław Wójciuk">
Mirosław Wójciuk

Mirosław Wójciuk (ur. 31 lipca 1952 roku w Radzyniu Podlaskim) – polski aktor, śpiewak operetkowy.
Techniki rzemiosła śpiewu uczył się u prof. Wandy Wermińskiej. Pracę artystyczną rozpoczął w Operetce Lubelskiej, natomiast od 1979 roku jako śpiewak solista został zaangażowany w Operetce Warszawskiej.
Współpracował z Reprezentacyjnym Zespołem Artystycznym Wojska Polskiego. 
Występował także z koncertami dla tamtejszej Polonii w USA i Kanadzie.

</doc>
<doc id="1660525" url="https://pl.wikipedia.org/wiki?curid=1660525" title="Grzegorz Boguta">
Grzegorz Boguta

Grzegorz Aleksander Boguta (ur. 24 października 1952 w Warszawie) – polski wydawca, nauczyciel akademicki, działacz opozycji w okresie PRL.
Życiorys.
Ukończył VI Liceum Ogólnokształcące im. Tadeusza Reytana w Warszawie (1971) i studia na Wydziale Chemii Uniwersytetu Warszawskiego. W 1983 w PAN uzyskał stopień doktora nauk przyrodniczych. Od 1977 do 1979 pracował jako asystent w Instytucie Biochemii i Biofizyki Polskiej Akademii Nauk. Później był zatrudniony na Wydziale Fizyki Uniwersytetu Warszawskiego.
W drugiej połowie lat 70. podjął współpracę z Komitetem Obrony Robotników. W 1977 wraz z Mirosławem Chojeckim założył Niezależną Oficynę Wydawniczą NOWA, wydającą pisma drugiego obiegu. Od stycznia 1981 stał na czele tej instytucji. Po wprowadzeniu stanu wojennego internowano go na okres od 13 grudnia 1981 do 7 grudnia 1982. Po zwolnieniu kontynuował działalność opozycyjną, w tym poprzez niezależną działalność wydawniczą. Był za to m.in. zwalniany z pracy, inwigilowany i wielokrotnie zatrzymywany. W 1989 brał udział w obradach podzespołu Okrągłego Stołu do spraw środków masowego przekazu. Był członkiem Komitetu Obywatelskiego „Solidarność”. Przez rok pełnił funkcję doradcy Izabelli Cywińskiej, minister kultury i sztuki w rządzie Tadeusza Mazowieckiego.
Od 1990 do 2000 zajmował stanowisko dyrektora Państwowego Wydawnictwa Naukowego, doprowadził do prywatyzacji tego przedsiębiorstwa. Podczas pełnienia tej funkcji należał do pomysłodawców teleturnieju "Miliard w rozumie". W 1993 został prezesem zarządu wydawnictwa NOWA, później objął kierowniczą funkcję w firmie doradczej. W latach 90. był współzałożycielem i przez siedem lat prezesem Polskiej Izby Książki. W 1991 należał do założycieli Stowarzyszenia Archiwum Solidarności. W latach 2003–2005 był prezesem zarządu Fundacji Kultury. Współinicjator budowy Memoriału Wolnego Słowa.
W 2015 współtworzył Wydawnictwo Nieoczywiste, specjalizujące się w publikacjach polskich i zagranicznych autorów z dziedziny nauk społecznych, humanistycznych i ekonomicznych.
Odznaczenia.
Odznaczony m.in. Krzyżem Komandorskim z Gwiazdą Orderu Odrodzenia Polski (2006).

</doc>
<doc id="1660526" url="https://pl.wikipedia.org/wiki?curid=1660526" title="HMS Unicorn (1824)">
HMS Unicorn (1824)

HMS Unicorn – brytyjska fregata z XIX wieku, należąca do typu "Leda". Obecnie okręt muzeum w Dundee w Szkocji.
Historia.
Okręt należał do bardzo udanego typu fregat "Leda". Były to kopie francuskiej fregaty „Hébé” przejętej przez brytyjski okręt HMS „Rainbow” 2 września 1782 roku i na tyle wysoko ocenionej przez admiralicję Royal Navy, że postanowiono wybudować własne okręty w oparciu o jej konstrukcję. „Unicorn” został wybudowany w stoczni Royal Dockyard w Chatham, projektantem okrętu był sir Robert Seppings. Okręt został zwodowany w 1824 roku. W owym okresie brytyjska marynarka wojenna nie prowadziła żadnych wojen, więc nie widziano potrzeby wprowadzania okrętu do aktywnej służby. Nie zamontowano na ukończonym kadłubie masztów, a sam kadłub pokryto dachem i przesunięto do rezerwy. Przez następne 140 lat „Unicorn” pełnił rolę hulku. W latach 1857-1862 był pływającym magazynem prochu w Woolwich. W 1873 roku okręt został przeholowany do Dundee i był tam hulkiem mieszkalnym. W latach II wojny światowej zmieniono nazwę jednostki najpierw w 1939 roku na „Unicorn II” a w 1941 na „Cressy”, wiązało się to z wejściem do służby lotniskowca HMS „Unicorn”. W 1967 roku okręt przestał pełnić rolę mieszkalno-szkoleniową i Royal Navy postanowiła pozbyć się niepotrzebnej już jednostki z innej epoki. Powołano Towarzystwo, które w 1968 roku przejęło okręt na własność i postawiło sobie za cel odrestaurowanie fregaty i udostępnienie okrętu szerokiej publiczności. W 1972 roku „Unicorn” trafił do suchego doku, gdzie został odremontowany, a w 1976 roku na pokład weszli pierwsi zwiedzający. W odrestaurowanie okrętu i jego dzisiejsze utrzymywanie zaangażowana jest brytyjska rodzina królewska. W 2005 roku górny pokład okrętu został przykryty dachem.

</doc>
<doc id="1660528" url="https://pl.wikipedia.org/wiki?curid=1660528" title="Julius Pokorny">
Julius Pokorny

Julius Pokorny (ur. 12 czerwca 1887 w Pradze, zm. 8 kwietnia 1970 w Zurychu) – badacz języków celtyckich, szczególnie irlandzkiego, zwolennik irlandzkiego nacjonalizmu, przed drugą wojną światową wydawca czasopisma "Zeitschrift für celtische Philologie", autor pracy "Indogermanisches etymologisches Wörterbuch" („Indoeuropejski słownik etymologiczny”), współcześnie wciąż używanej.

</doc>
<doc id="1660534" url="https://pl.wikipedia.org/wiki?curid=1660534" title="Samodzielna Odeska Brygada Strzelecka">
Samodzielna Odeska Brygada Strzelecka

Samodzielna Odeska Brygada Strzelecka (ros. Отдельная Одесская стрелковая бригада) – jednostka wojskowa białych podczas wojny domowej w Rosji
Brygada była formowana od października 1918 r. w Odessie z połączenia oddziałów ochotniczych, składających się z białych Rosjan służących wcześniej w I Wołyńskim i III Odeskim Korpusie Armijnym Armii Hetmańskiej Pawło Skoropadskiego. Na pocz. 1919 r. 6-tysięczna Brygada osiągnęła gotowość bojową. Składała się z dwóch mieszanych pułków strzeleckich, mieszanego pułku kawalerii i baterii artylerii. Na jej czele stanął gen. mjr Nikołaj S. Timanowski. Funkcję szefa sztabu pełnił kpt. Konstantin L. Kapnin.
Uczestniczyła w walkach w rejonie Oczakowa pod Odessą. Na pocz. kwietnia, pod naporem nacierających wojsk Ukraińskiej Armii Czerwonej, z Odessy ewakuowały się okrętami interwencyjne oddziały alianckie. Między 5 i 7 kwietnia z miasta wyszła też Brygada (licząca jeszcze ok. 5 tys. żołnierzy), po czym w ciężkich walkach dotarła do zajętej przez Rumunów Besarabii, tracąc po drodze cały ciężki sprzęt, samochody pancerne i artylerię. W Tulczy Francuzi rozkazali oddziałom rumuńskim rozbroić Rosjan, ale gen. N. S. Timanowski zagroził otworzeniem ognia. Ostatecznie Brygada została w maju przetransportowana na okrętach alianckich do Noworosyjska, gdzie podporządkowała się dowództwu Sił Zbrojnych Południa Rosji gen. Antona I. Denikina. Została następnie rozwinięta w 7 Dywizję Piechoty.

</doc>
<doc id="1660535" url="https://pl.wikipedia.org/wiki?curid=1660535" title="Daniel Bautista">
Daniel Bautista

Daniel Bautista Rocha (ur. 4 sierpnia 1952 w El Salado w stanie San Luis Potosí) – meksykański lekkoatleta chodziarz, mistrz olimpijski z 1976 z Montrealu. 
Specjalizował się w chodzie na 20 kilometrów. Zwyciężył w tej konkurencji na igrzyskach panamerykańskich w Meksyku w 1975, przez co stał się jednym z faworytów igrzysk olimpijskich w 1976 w Montrealu. Nie zawiódł i zdobył tam złoty medal przed chodziarzami z NRD Hansem-Georgiem Reimannem i obrońcą tytułu Peterem Frenkelem. 
W 1977 i 1979 Bautista zwyciężył w chodzie na 20 kilometrów w Pucharze Świata, a w 1978 na igrzyskach Ameryki Środkowej i Karaibów w Medellín. Obronił także tytuł mistrzowski na igrzyskach panamerykańskich w 1979 w San Juan. Na igrzyskach olimpijskich w 1980 w Moskwie został zdyskwalifikowany w chodzie na 20 kilometrów na 1800 m przed metą. Startował również na tych igrzyskach w chodzie na 50 kilometrów, ale musiał zrezygnować po 30 kilometrach. Wkrótce potem zakończył karierę.
W latach 1976-1980 czterokrotnie ustanawiał najlepszy światowy wynik w chodzie na 20 kilometrów (do czasu 1:21:00 uzyskanego 30 marca 1980 w Xalapa-Enríquez).

</doc>
<doc id="1660536" url="https://pl.wikipedia.org/wiki?curid=1660536" title="Ochotniczy Starobielski Oddział Oficerski">
Ochotniczy Starobielski Oddział Oficerski

Ochotniczy Starobielski Oddział Oficerski (ros. Старобельский добровольческий офицерский отряд) – ochotnicza jednostka wojskowa białych podczas wojny domowej w Rosji.
W listopadzie 1918 r. w Starobielsku została sformowana spośród miejscowych ochotników (głównie oficerów) Starobielska Drużyna Oficerska. Liczyła 100–130 ludzi z 2 karabinami maszynowymi. Pełniła ona rolę miejskiego oddziału samoobrony. Na pocz. 1919 r. została przemianowana na Ochotniczy Starobielski Oddział Oficerski. Wkrótce wycofał się on do wsi Czertkowo wraz z 12 Dońskim Pułkiem Kozackim. 1 kwietnia 1919 r. wszedł formalnie w skład Armii Dońskiej jako Starobielski Batalion 3 Samodzielnej Dońskiej Brygady Ochotniczej gen. mjr. Emmanuiła F. Semiletowa.

</doc>
<doc id="1660537" url="https://pl.wikipedia.org/wiki?curid=1660537" title="Partyzanci (frakcja PZPR)">
Partyzanci (frakcja PZPR)

Partyzanci (również moczarowcy) – określenie nieformalnej frakcji w Polskiej Zjednoczonej Partii Robotniczej, powstałej w latach 60. XX wieku, głównie z inicjatywy Mieczysława Moczara i Grzegorza Korczyńskiego. Nazwa nawiązywała do okupacyjnej przeszłości Moczara i Korczyńskiego, dowodzących oddziałami partyzanckimi oraz etosu kombatanckiego.
Powstanie frakcji.
Mieczysław Moczar będąc od listopada 1956 do grudnia 1964 wiceministrem, a następnie ministrem spraw wewnętrznych, skupił wokół siebie grupę działaczy partyjnych i państwowych średniego i niższego szczebla oraz byłych żołnierzy Armii Ludowej. Moczar wspólnie z Korczyńskim rozpoczęli również skupianie wokół siebie młodych działaczy, głównie o orientacji nacjonalistycznej, pozbawionych możliwości awansu wskutek blokowania stanowisk przez starsze pokolenie. Tych spośród nich, którzy nie uczestniczyli w walce z niemieckim okupantem ze względu na młody wiek, zwano „patriotami”. Do realizacji własnych celów Moczar wykorzystywał również Związek Bojowników o Wolność i Demokrację, którego od września 1964 był prezesem. Z czasem zyskali poparcie członków Biura Politycznego KC PZPR Zenona Kliszki i Ryszarda Strzeleckiego. Z frakcją partyzantów związani byli m.in. generałowie Grzegorz Korczyński, Franciszek Szlachcic, Teodor Kufel, Jan Czapla, Mieczysław Róg-Świostek, Tadeusz Pietrzak, pułkownik Marian Janic i inni. Do popierających frakcję należał również członek Rady Państwa (wcześniej wicemarszałek Sejmu) Józef Ozga-Michalski z satelickiego ZSL.
Ideologia.
Jacek Kuroń charakteryzował ideologię „partyzantów” następująco: „Była ona – po pierwsze – narodowo-polska, wojskowa, kombatancka i oficjalnie zwrócona przeciw tak zwanemu nihilizmowi narodowemu [...]. Była to – po drugie – ideologia nieco po plebejsku egalitarna, atakująca różne przywileje – majątku, stanowiska, urodzenia. W tej właśnie płaszczyźnie umieściłbym głoszony przez jej heroldów kult pracy fizycznej, dyscypliny i porządku oraz pewien obyczajowy purytanizm”.
„Partyzanci” głosili swoisty etos kombatancki z elementami nacjonalizmu. Nacjonalizm ten był skierowany głównie przeciw Niemcom, Ukraińcom, następnie również przeciwko Żydom, którym śladem „natolińczyków” przypisywano decydującą rolę w represjach stalinowskich w Polsce. W sposób bardziej skryty kierowali również swoją wrogość wobec Sowietów, przeciwstawiali walczących w partyzantce komunistów tym przybyłym do Polski wraz z Armią Czerwoną (w „szynelach”). Koteria przedstawiała się jako narodowi komuniści.
Bazę dla ideologii „partyzantów” stanowiły liczne w tym okresie publikacje dotyczące walk prowadzonych przez komunistyczną partyzantkę, przede wszystkim "Barwy walki" autorstwa samego Moczara, zekranizowane w 1964 r.
Cele frakcji.
Oficjalnie „partyzanci” głosili lojalność wobec Władysława Gomułki, w kontaktach nieoficjalnych sugerowano zastąpienie go kimś energiczniejszym i młodszym.
Faktycznie realizowanym celem było zwiększenie wpływów w PZPR, co było połączone z chęcią odsunięcia od stanowisk starszego pokolenia działaczy, często pochodzenia żydowskiego. W tym celu wykorzystywano antysemityzm i postulaty walki z kosmopolityzmem, przeciwstawionym patriotyzmowi. Wyolbrzymiano przy tym poparcie ze strony osób pochodzenia żydowskiego dla Izraela podczas wojny sześciodniowej w 1967 r. oraz udział dzieci niektórych działaczy w opozycji studenckiej. Działania „partyzantów” skierowane były głównie przeciwko resztkom grupy „puławian”. Nie jest do końca jasne, czy „partyzanci” planowali obalić Gomułkę, czy też chcieli zapewnić Moczarowi pozycję drugiej osoby w partii.
Apogeum znaczenia „partyzantów” stanowiły czystki antysemickie w partii i instytucjach państwowych następujące po marcu 1968.

</doc>
<doc id="1660540" url="https://pl.wikipedia.org/wiki?curid=1660540" title="Peter Frenkel">
Peter Frenkel

Peter Frenkel (ur. 13 maja 1939 w Eckartsberga) – wschodnioniemiecki lekkoatleta chodziarz, mistrz olimpijski z Monachium. 
Specjalizował się w chodzie na 20 kilometrów. Po raz pierwszy wystąpił w zawodach światowej rangi w Pucharze Lugano w 1967 w Bad Saarow, gdzie zajął 5. miejsce w tej konkurencji. Na igrzyskach olimpijskich w 1968 w Meksyku zajął na tym dystansie 10. miejsce, a w 1970 zajął 3. miejsce w Pucharze Lugano w Eschborn. Na mistrzostwach Europy w 1971 w Helsinkach zajął 4. miejsce.
Przed igrzyskami olimpijskimi w 1972 w Monachium Frenkel trenował w komorze dekompresyjnej należącej do linii lotniczych "Interflug", co dawało efekty podobne do treningu na dużej wysokości. W chodzie na 20 kilometrów na igrzyskach Frenkel i jego kolega z reprezentacji Hans-Georg Reimann objęli prowadzenie i na pierwszych 10 kilometrach oderwali się od pozostałych zawodników, z których najbliżej był obrońca tytułu Wołodymyr Hołubnyczy z ZSRR. Frenkel oderwał się od Reimanna (którego po 18 km wyprzedził także Hołubnyczy) i samotnie zwyciężył.
W 1973 Frenkel zajął 10. miejsce na 20 kilometrów w Pucharze Lugano w Lugano. Nie ukończył chodu na mistrzostwach Europy w 1974 w Rzymie. Zajął 3. miejsce w Pucharze Lugano w 1975 w Le Grand-Quevilly. Na igrzyskach olimpijskich w 1976 w Montrealuu zdobył brązowy medal na 20 kilometrów za Meksykaninem Danielem Bautistą i Reimannem.
Dwukrotnie ustanawiał rekord świata w chodzie na 20 000 m na bieżni, najpierw w 1970 (1:25:50), a potem wspólnie z Reimannem w 1972 (1:25:19,4). Oba rekordy ustanowił podczas mistrzostw NRD. Poza dwoma tytułami mistrzowskimi był także srebrnym medalistą na 20 kilometrów w 1971, 1974 i 1974, a brązowym w 1969 i 1973,a w drużynie mistrzem w 1964 i 1965. Zdobył również drużynowe mistrzostwo w chodzie na 35 kilometrów w 1965.
Służył w Narodowej Armii Ludowej podczas kariery sportowej, osiągając stopień majora. Po zakończeniu wyczynowego uprawiania sportu stał się znanym fotografem sportowym. Od 1991 do 1998 był wiceprezesem Związku Niemieckich Olimpijczyków.
Startował w klubie ASK Vorwärts Potsdam.

</doc>
<doc id="1660541" url="https://pl.wikipedia.org/wiki?curid=1660541" title="Ranny">
Ranny

Ranny – w świetle prawa wojennego członek regularnych lub nieregularnych sił zbrojnych, który stał się (trwale lub tymczasowo) niezdolny do walki, na skutek obrażeń, których doznał w wyniku uczestniczenia w konflikcie zbrojnym.
Międzynarodowe prawo wojenne nakazuje szczególnie chronić osoby ranne i chore, oraz rozbitków, zapewnić im humanitarne traktowanie oraz pomoc medyczną, bez względu na ich rasę, płeć, narodowość, poglądy religijne i polityczne itp. W szczególności zabrania się torturowania, dobijania, celowego pozostawiania bez opieki czy leczenie, przeprowadzania eksperymentów medycznych. Rozszerzenia konwencji prawa międzynarodowego objęły ochroną także rannych, chorych i rozbitków w konfliktach, które nie mają międzynarodowego charakteru jak wojny domowe, czy wojny narodowowyzwoleńcze.
Pierwszym dokumentem prawa międzynarodowego, regulującą kwestię rannych była konwencja genewska z 1864 roku, uzupełnionej przez konwencje z 1906 i 1929 roku. Kolejny umowy, z 1949 roku, regulowały szczegółowo kwestię jeńców (co obejmowało też kwestię rannych, chorych i rozbitków, którzy dostali się w ręce nieprzyjaciela). Na mocy tych umów wprowadzono też nakaz ścisłego ewidencjonowania rannych, chorych i rozbitków.
I Protokół Dodatkowy do Konwencji Genewskich z 1949 roku, podpisany w 1977, zabrania atakowania przeciwnika wyłączonego z walki ("hors de combat"), jak ranny czy jeniec (art. 41).

</doc>
<doc id="1660543" url="https://pl.wikipedia.org/wiki?curid=1660543" title="Grupa śląska (PZPR)">
Grupa śląska (PZPR)

Grupa śląska – nieformalna grupa w kierownictwie PZPR, uformowała się w drugiej połowie lat sześćdziesiątych XX w.
Gromadziła pragmatycznie zorientowanych młodych technokratów, pochodzących z aparatu terenowego i centralnego. Grupa odwoływała się (często w sposób zawoalowany) do haseł populistycznych. Liderem grupy był określany jako „dobry gospodarz” w województwie katowickim I Sekretarz KW PZPR w Katowicach Edward Gierek.

</doc>
<doc id="1660546" url="https://pl.wikipedia.org/wiki?curid=1660546" title="Hoplopleura laticeps">
Hoplopleura laticeps

Hoplopleura laticeps – gatunek wszy z rodziny Hoplopleuridae, pasożytujący głównie na "Hobomys univitatus". Powoduje wszawicę.
Samica wielkości 1,5 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Afryki.

</doc>
<doc id="1660547" url="https://pl.wikipedia.org/wiki?curid=1660547" title="Hoplopleura enormis">
Hoplopleura enormis

Hoplopleura enormis – gatunek wszy z rodziny Hoplopleuridae, pasożytujący głównie na "Lemniscomys rosalia". Powoduje wszawicę.
Samica wielkości 1,3 mm, samiec mniejszy wielkości 1 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Afryki.

</doc>
<doc id="1660548" url="https://pl.wikipedia.org/wiki?curid=1660548" title="Cristiano Del Grosso">
Cristiano Del Grosso

Cristiano Del Grosso (ur. 24 marca 1983 w Giulianova) – włoski piłkarz, grający na pozycji obrońcy. Jego brat bliźniak, Federico również jest piłkarzem. Obecnie występuje w Venezii FC.

</doc>
<doc id="1660549" url="https://pl.wikipedia.org/wiki?curid=1660549" title="Paryż-Roubaix 2009">
Paryż-Roubaix 2009

107. edycja kolarskiego wyścigu Paryż-Roubaix odbyła się 12 kwietnia 2009 roku. Kolarze mieli do przejechania 259 km. Start wyścigu odbył się w Compiègne pod Paryżem a meta w Roubaix.
Na trasie miał miejsce poważny wypadek. Około 60 kilometrów przed metą, na końcu jednego z ponad dwudziestu brukowanych odcinków, oficjalny motocykl wyścigu wjechał w grupę kibiców. Rannych zostało 16 osób. Wyścig, którego trasa tradycyjnie prowadziła w sporej części (łącznie 53 kilometry) po brukowanych, wąskich odcinkach i polnych drogach, obfitował w kraksy, w której uczestniczył również późniejszy triumfator i inicjator decydującej o losach wyścigu ucieczki na 46 km przed metą Tom Boonen. Ostatnie 15 kilometrów Boonen przejechał już samotnie, a konkurentom w pościgu przeszkodziły kraksy. W pierwszej przewrócili się Flecha i Hoste, w drugiej - Thor Hushovd, który wpadł na bandę reklamową.
Zwyciężył, podobnie jak przed rokiem Belg Tom Boonen z grupy Quick Step, który wygrał ten wyścig po raz trzeci. W wyścigu startowało dwóch Polaków - Marcin Sapa i Maciej Bodnar ukończyli "Piekło Północy", ale na bardzo odległych pozycjach.

</doc>
<doc id="1660550" url="https://pl.wikipedia.org/wiki?curid=1660550" title="Jesień Czejenów">
Jesień Czejenów

Jesień Czejenów (ang. "Cheyenne Autumn") – amerykański western z 1964 roku. Scenariusz do filmu został napisany na podstawie książki Mari Sandoz, która ukazała się w roku 1953. Przedstawia autentyczne wydarzenia z 1878 roku.
Film był ostatnim westernem nakręconym przez Johna Forda, który ogłosił, że jest poświęcony Indianom Ameryki Północnej prześladowanym przez rząd Stanów Zjednoczonych i w niewłaściwym świetle przedstawianym we wcześniejszych filmach, także reżyserowanych przez niego. Film, który kosztował ponad 4 mln USD, odniósł relatywnie niewielki sukces, a dystrybutorowi (Warner Bros.) nie przyniósł zwrotu poniesionych nakładów.
Treść.
Rok 1878. Szejeni, zmuszeni do życia w rezerwacie, są trapieni przez głód i choroby. Lekceważeni przez władze decydują się na powrót na dawne swe tereny łowieckie w stanie Wyoming. Potajemnie opuszczają rezerwat. Władze uznają to za rebelię i nakazują sympatyzującemu z Indianami kapitanowi wojsk federalnych Thomasowi Archerowi (postać fikcyjna) pościg za uciekinierami.
Nagrody i nominacje.
37. ceremonia wręczenia Oscarów
22. ceremonia wręczenia Złotych Globów

</doc>
<doc id="1660555" url="https://pl.wikipedia.org/wiki?curid=1660555" title="Wiaczesław Iwanienko">
Wiaczesław Iwanienko

Wiaczesław Iwanowicz Iwanienko (ros. Вячеслав Иванович Иваненко; ur. 3 marca 1961 w Kemerowie) – rosyjski lekkoatleta chodziarz startujący w barwach ZSRR, mistrz olimpijski z Seulu.
Specjalizował się w chodzie na 50 kilometrów. Pierwszym sukcesem międzynarodowym Iwanienki był srebrny medal na 50 kilometrów na mistrzostwach Europy w 1986 w Stuttgarcie za Hartwigiem Gauderem z NRD, a przed swym kolegą z reprezentacji ZSRR Walerijem Suncowem. Rok później na mistrzostwach świata w Rzymie Iwanienko zajął 3. miejsce na tym dystansie (ponownie za Gauderem i Ronaldem Weigelem z NRD). Zajął 4. miejsce w chodzie na 50 kilometrów w Pucharze świata w 1987 w Nowym Jorku.
Na igrzyskach olimpijskich w 1988 w Seulu ci sami zawodnicy zdominowali chód na 50 kilometrów. Po 30 kilometrach uformowała się pięcioosobowa czołówka: Iwanienko, Gauder, Weigel, Alaksandr Pataszou z ZSRR i Josep Marín z Hiszpanii. Po 40 km Iwanienko zaczął odrywać się od grupy i samotnie zwyciężył przed Weigelem i Gauderem, ustanawiając rekord olimpijski, który został poprawiony dopiero przez Alexa Schwazera w Pekinie w 2008.
Iwanienko był mistrzem ZSRR w chodzie na 20 kilometrów w 1987 i w chodzie na 50 kilometrów w 1988. Obecnie pracuje w Kemerowie w inspekcji ruchu drogowego.

</doc>
<doc id="1660556" url="https://pl.wikipedia.org/wiki?curid=1660556" title="Hoplopleura pelomydis">
Hoplopleura pelomydis

Hoplopleura pelomydis – gatunek wszy z rodziny Hoplopleuridae, pasożytujący głównie na "Pelomys fallax". Spotykany również na innych myszowatych: "Lemniscomys rosalia", myszy smugowej ("Lemniscomys striatus"), "Pelomys campanae", "Pelomys minor". Dawniej gatunek ten był uważany za podgatunek "Hoplopleura enormis" i nosił nazwę "Hoplopleura enormis pelomydis". Powoduje wszawicę.
Samica wielkości 1,3 mm, samiec mniejszy wielkości 1 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Afryki w Kongo, Kamerunie, Mozambiku, Nigerii, Tanzanii oraz Demokratycznej Republice Konga.

</doc>
<doc id="1660557" url="https://pl.wikipedia.org/wiki?curid=1660557" title="Hoplopleura enormis pelomydis">
Hoplopleura enormis pelomydis



</doc>
<doc id="1660560" url="https://pl.wikipedia.org/wiki?curid=1660560" title="Hoplopleura mylomydis">
Hoplopleura mylomydis

Hoplopleura mylomydis – gatunek wszy z rodziny Hoplopleuridae, pasożytujący głównie na "Mylomys dybowskii". Powoduje wszawicę.
Samica wielkości 1,5 mm, samiec mniejszy wielkości 1,1 mm. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Afryki.

</doc>
<doc id="1660561" url="https://pl.wikipedia.org/wiki?curid=1660561" title="Hoplopleura enormis mylomydis">
Hoplopleura enormis mylomydis



</doc>
<doc id="1660562" url="https://pl.wikipedia.org/wiki?curid=1660562" title="Falköping">
Falköping

Falköping – miasto w Szwecji. Siedziba władz administracyjnych gminy Falköping w regionie Västra Götaland. Około 15 821mieszkańców.
W mieście znajduje się stacja kolejowa Falköping centralstation.
Historia.
W 1389 pod miastem doszło do bitwy wojsk zaciężnych króla szwedzkiego Albrechta Meklemburskiego z wojskami Małgorzaty I, królowej wdowy po Haakonie VI, ostatnim królu Szwecji z dynastii Folkungów. Zwycięstwo wojsk Małgorzaty przesądziło o zjednoczeniu przez nią krajów skandynawskich w unii kalmarskiej.
W mieście rozwinął się przemysł papierniczy, metalowy oraz włókienniczy. Z Falköping pochodzi Johanna Hagström, szwedzka biegaczka narciarska.

</doc>
<doc id="1660565" url="https://pl.wikipedia.org/wiki?curid=1660565" title="Rajd Dakar 1987">
Rajd Dakar 1987

Rajd Dakar 1987 ("Rajd Paryż – Dakar 1987") – 9. edycja terenowego Rajdu Dakar, która odbyła się na trasie Paryż – Algier – Dakar. W klasyfikacji samochodów triumfował Fin Ari Vatanen. W klasyfikacji motocykli wygrał Cyril Neveu po tym, jak prowadzący w rajdzie Hubert Auriol uległ wypadkowi i złamał obydwie kostki. Wśród kierowców ciężarówek zwyciężył Holender Jan de Rooy. Rajd trwał między 1 stycznia a 22 stycznia. Trasa rajdu liczyła 13 000 km (w tym 8315 km odcinków specjalnych). Udział w rajdzie wzięło 539 zawodników. 
W tym roku po raz pierwszy pojawiły się w rajdzie polskie obsady, które wystartowały w kategorii ciężarówek. Jelczańskie Zakłady Samochodowe przygotowały na tę imprezę dwa egzemplarze Jelcza S 442, które prowadzone były przez polsko-włoskie załogi. Żadna z nich jednak nie dotarła do mety.

</doc>
<doc id="1660572" url="https://pl.wikipedia.org/wiki?curid=1660572" title="Spirydion Litwinowicz">
Spirydion Litwinowicz

Spirydion Litwinowicz, (ukr. "Спиридон Литвинович"/Spyrydon Łytwynowycz, ur. 6 grudnia 1810 w Dryszczowie k. Brzeżan, zm. 4 czerwca 1869 we Lwowie) – greckokatolicki arcybiskup lwowski i metropolita halicki, działacz religijny, polityczny i społeczny w Galicji.
Życiorys.
Absolwent filozofii i teologii na Uniwersytecie Lwowskim. Święcenia kapłańskie przyjął w 1835. Proboszcz greckokatolickiej parafii św. Barbary w Wiedniu (1849), pierwszy w historii rektor greckokatolickiego seminarium duchownego w Wiedniu (1852).
W marcu 1857 mianowany biskupem pomocniczym archieparchii lwowskiej, w 1858 administrował archieparchią po śmierci kardynała Michała Lewickiego. W 1861 wybrany wicemarszałkiem galicyjskiego Sejmu Krajowego. Od 1861 także członek austriackiej Rady Państwa, zwolennik konstytucji lutowej. Od listopada 1861 wiceprezydent Rady Państwa.
Po śmierci arcybiskupa Jachimowicza wybrany arcybiskupem metropolitą lwowskim, ingres odbył 5 maja 1864.
Członek Izby Panów austriackiej Rady Państwa.
Doprowadził do kanonizacji Jozafata Kuncewicza (1867).
Założyciel Zakładu Kredytowego Włościańskiego (1869).

</doc>
<doc id="1660574" url="https://pl.wikipedia.org/wiki?curid=1660574" title="Hølonda">
Hølonda

Holonda – dawna gmina w Norwegii w regionie Sør-Trøndelag.
Obecnie wchodzi w skład gminy Melhus. Hølonda została utworzona w 1865 z północnej części Melhus. Wtedy liczyła 1818 mieszkańców. Liczba ludności jednak spadała, co doprowadziło do ponownego włączenia do Melhus 1 stycznia 1964. Wtedy mieszkało tam 1428 ludzi. Nazwa Hølonda została wprowadzona w 1932. Wcześniej gmina nazywała się Høylandet (do 1889) i Hølandet (1989-1932).

</doc>
<doc id="1660579" url="https://pl.wikipedia.org/wiki?curid=1660579" title="IQue DS">
IQue DS



</doc>
<doc id="1660580" url="https://pl.wikipedia.org/wiki?curid=1660580" title="Riumin">
Riumin

Riumin, ros. Рюмин

</doc>
<doc id="1660584" url="https://pl.wikipedia.org/wiki?curid=1660584" title="Sefer Tiktin">
Sefer Tiktin

Sefer tiktin – wydana w 1959 roku książka opowiadająca o losach tykocińskich Żydów.
"Sefer tiktin" została spisana poprzez opowieści 11 Żydów, pochodzących z Tykocina), którzy w czasie wojny wyjechali do Izraela. Książka stworzona jest w języku hebrajskim i opisuje wspomnienia ludności żydowskiej, która mieszkała przed wojną w Tykocinie. Przybliża wszystkie legendy, kulturę i życie codzienne, jakie miało miejsce od XV wieku do czasów II wojny światowej. Tykocin przed wojną był drugą co do wielkości gminą żydowską w Polsce. "Sefer tiktin" przybliża dla naukowców i badaczy losy Żydów na ziemiach polskich. Jednak książka nie jest łatwo dostępna.
Jedyny egzemplarz w Polsce, znajduje się w Synagodze Wielkiej w Tykocinie, został podarowany w latach 90. XX wieku przez jednego z ocalałych żydów, mieszkających niegdyś w Tykocinie. Fragmenty książki są często używane podczas prac w synagodze. Używane są w czasie świąt jak i również różnych wycieczek z kraju i z zagranicy w celu przybliżenia losów ludności żydowskiej na polskich ziemiach.

</doc>
<doc id="1660585" url="https://pl.wikipedia.org/wiki?curid=1660585" title="Figaro 3291">
Figaro 3291

Figaro 3291 – polski radioodbiornik produkowany w Zakładach Radiowych im. Marcina Kasprzaka w Warszawie. Został zaprojektowany w 1958, po 3 miesiącach prac - zgodnie z wytycznymi władz PRL jako „popularny, tani, nowoczesny i oszczędny odbiornik radiowy”. Umożliwia odbiór stacji na falach długich, średnich i krótkich. Posiada wbudowaną antenę ferrytową, wyjście antenowe i obrotowy przełącznik zakresów na bocznej ścianie. Układ odbiornika (superheterodynowy, zastosowany później w Rozynie), zasilany jest z autotransformatora i zawiera 3 lampy elektronowe (ECH 81, EBF 89 i ECL 82) i prostownik selenowy (SPS 5A).
Wersje.
Figaro N - wersja odkłócona, układ elektryczny identyczny jak w Rozynie N.
Figaro Special - zastosowana obudowa była zbliżona do zastosowanej w odbiorniku Rozyna (wymiary: 290×140×190 mm) z anglojęzycznymi opisami na tylnej ścianie, dodano gniazdo głośnikowe (dla głośnika o impedancji 5 Ω) i możliwość zasilania prądem zmiennym o częstotliwości 60 Hz. Prawdopodobnie wersja eksportowa.
Figaro II-2/4A - posiadał inny zestaw lamp (3S4T, 1S5T, 1T4T, 1R5T, DM 70).

</doc>
<doc id="1660592" url="https://pl.wikipedia.org/wiki?curid=1660592" title="Mitchell Piqué">
Mitchell Piqué

Mitchell Piqué (ur. 20 listopada 1979 w Amsterdamie) – holenderski piłkarz występujący na pozycji obrońcy.
Kariera.
Piqué profesjonalną karierę rozpoczynał w pierwszoligowym Ajaxie Amsterdam. W jego barwach zadebiutował 15 sierpnia 1999 w wygranym 3-2 meczu z SC Heerenveen. W debiutanckim sezonie 1999/2000 rozegrał dwa spotkania. W następnym przebywał na wypożyczeniu w FC Twente, gdzie wystąpił w dwunastu meczach. Potem powrócił do Ajaxu i sezon 2001/2002 rozpoczął w jego barwach. 13 października 2001 strzelił pierwszego gola w zawodowej karierze. Było to w wygranym 2-0 spotkaniu z RKC Waalwijk. W sumie dla Ajaxu zagrał cztery razy i zdobył jedną bramkę. W styczniu 2002 odszedł z klubu.
Został zawodnikiem drugoligowego HFC Haarlem. Tam grał do końca sezonu, a potem sezonu, a potem przeniósł się do beniaminka ekstraklasy – RBC Roosendaal. Pierwszy występ zanotował tam 16 sierpnia 2002 w zremisowanym 1-1 pojedynku z FC Zwolle. Spędził tam rok, a później przeszedł do drugoligowego TOP Oss. W tym klubie był podstawowym graczem wyjściowej jedenastki. Spędził tam rok. W sumie rozegrał tam 35 spotkań i strzelił trzy gole. Od 2004 roku podpisał kontrakt z innym drugoligowcem – SC Cambuur. Pierwszy mecz zaliczył tam 15 sierpnia 2004 przeciwko FC Volendamowi, przegranym 0-4. Łącznie zagrał tam 55 razy i strzelił dwa gole.
W 2006 roku przeszedł do beniaminka ekstraklasy – Excelsioru Rotterdam. Pierwszy występ zanotował tam 19 sierpnia 2006 meczu z Rodą Kerkrade, przegranym 0-1. W 2008 roku zajął z klubem ostatnie, osiemnaste miejsce w lidze i spadł z nim do drugiej ligi. Wówczas jednak postanowił odejść do ADO Den Haag, grającego w pierwszej lidze. Zadebiutował tam 31 sierpnia 2008 w wygranym 5-2 spotkaniu ze Spartą Rotterdam. W 2011 roku został zawodnikiem Willem II Tilburg.

</doc>
<doc id="1660593" url="https://pl.wikipedia.org/wiki?curid=1660593" title="Mitchell Pique">
Mitchell Pique



</doc>
<doc id="1660594" url="https://pl.wikipedia.org/wiki?curid=1660594" title="Syngonium gracile">
Syngonium gracile



</doc>
<doc id="1660595" url="https://pl.wikipedia.org/wiki?curid=1660595" title="Syngonium poeppigii">
Syngonium poeppigii



</doc>
<doc id="1660596" url="https://pl.wikipedia.org/wiki?curid=1660596" title="Syngonium riedelianum">
Syngonium riedelianum



</doc>
<doc id="1660597" url="https://pl.wikipedia.org/wiki?curid=1660597" title="Syngonium rothschuhianum">
Syngonium rothschuhianum



</doc>
<doc id="1660599" url="https://pl.wikipedia.org/wiki?curid=1660599" title="Syngonium ruizii">
Syngonium ruizii



</doc>
<doc id="1660600" url="https://pl.wikipedia.org/wiki?curid=1660600" title="Syngonium ternatum">
Syngonium ternatum



</doc>
<doc id="1660601" url="https://pl.wikipedia.org/wiki?curid=1660601" title="Syngonium willdenowii">
Syngonium willdenowii



</doc>
<doc id="1660602" url="https://pl.wikipedia.org/wiki?curid=1660602" title="Syngonium xanthophilum">
Syngonium xanthophilum



</doc>
<doc id="1660603" url="https://pl.wikipedia.org/wiki?curid=1660603" title="Vyacheslav Ivanenko">
Vyacheslav Ivanenko



</doc>
<doc id="1660604" url="https://pl.wikipedia.org/wiki?curid=1660604" title="Kartaczownica Agera">
Kartaczownica Agera

Kartaczownica Agera (ang. Ager "Coffee Mill" Gun) – amerykańska kartaczownica rewolwerowa skonstruowana w drugiej połowie XIX wieku przez Wilsona Agera. Używana podczas wojny secesyjnej przez armię Unii.
Kartaczownica Agera była bronią jednolufową. Za lufą znajdował się obrotowy bęben, do którego od góry, ze stałego magazynka, ładowane były elementy pełniące rolę naboi i komór nabojowych. Przed strzałem nie były one wprowadzane do lufy, a jedynie dociskane do jej tylnego płasku przy pomocy klina. Bęben był obracany przy pomocy korby. Broń osiągała szybkostrzelność 140 strz/min. Aby zmniejszyć ryzyko przegrzania lufy, konstruktor wyposażył kartaczownicę w wentylator tłoczący powietrze do rurowej osłony lufy, a także w szybkowymienne lufy (kartaczownica była wyposażona w dwie zapasowe lufy). Podobnie jak inne kartaczownice z tego okresu, kartaczownica Agera była montowana na lekkim dwukołowym podwoziu. Dodatkowo wyposażano ją w niewielką tarczę ochronną.
Wyprodukowano około pięćdziesięciu seryjnych kartaczownic tego typu. Znalazły się one na wyposażeniu wojsk Unii. Z czasem została wycofana z uzbrojenia jednostek liniowych i użyta do obrony mostów. Po zakończeniu wojny secesyjnej kartaczownicę Agera zastąpiono nowocześniejszą kartaczownicą Gatlinga.

</doc>
<doc id="1660605" url="https://pl.wikipedia.org/wiki?curid=1660605" title="USS Bainbridge (DDG-96)">
USS Bainbridge (DDG-96)

USS Bainbridge (DDG-96) – amerykański niszczyciel rakietowy typu "Arleigh Burke" zwodowany w listopadzie 2004 w stoczni Bath Iron Works, oddany do eksploatacji w listopadzie 2005.
USS „Bainbridge” wziął w kwietniu 2009 roku udział w skutecznym odbiciu z rąk somalijskich piratów dowódcy amerykańskiego kontenerowca „Maersk Alabama”, Richarda Phillipsa.

</doc>
<doc id="1660606" url="https://pl.wikipedia.org/wiki?curid=1660606" title="Park Narodowy Stabbursdalen">
Park Narodowy Stabbursdalen

Park Narodowy Stabbursdalen (nor. "Stabbursdalen nasjonalpark", pnlap. "Rávttošvuomi álbmotmeahcci") – park narodowy w północnej Norwegii. 
Leży na terenie prowincji Finnmark, gminy Porsanger, nad rzeką Stabburselva. Powierzchnia parku wynosi 9800 ha, założony został w 1970. Ochronie podlega najdalej wysunięty na północ (ok. 70 stopni N) las na świecie – niewielki (10% powierzchni parku) obszar porośnięty karłowatymi sosnami, osiągającymi 500 lat. Wiele drzew nie poradziło sobie z warunkami – pejzaż parku tworzą suche pnie, w których dziuplach żyją rzadkie gatunki ptaków: nurogęś, gągoł, muchołówka szara, pleszka zwyczajna. Występuje tam również głuszec. Z flory oprócz sosen występuje: brzoza oraz trawy i turzyce. Mimo ochrony las ginie z kilku powodów: po pierwsze jest reliktem epoki międzylodowcowej. Wtedy średnia temperatura była o kilka stopni wyższa, co sprzyjało rozwojowi nasion. Po drugie las niszczą coraz pospolitsze w tamtych rejonach szkodniki drzew.

</doc>
<doc id="1660608" url="https://pl.wikipedia.org/wiki?curid=1660608" title="Wybory parlamentarne w Mołdawii w 2001 roku">
Wybory parlamentarne w Mołdawii w 2001 roku

Wybory parlamentarne w Mołdawii odbyły się 25 lutego 2001 roku. Zwyciężyła w nich Partia Komunistów Republiki Mołdawii, na którą zagłosowało 794 808 wyborców (50,07%), co dało jej 71 miejsc w parlamencie. Frekwencja w wyborach wyniosła 67,52%. Uprawnionych do głosowania było 2 379 491 obywateli Mołdawii.

</doc>
<doc id="1660609" url="https://pl.wikipedia.org/wiki?curid=1660609" title="Pożar hotelu socjalnego w Kamieniu Pomorskim">
Pożar hotelu socjalnego w Kamieniu Pomorskim

Pożar hotelu socjalnego w Kamieniu Pomorskim miał miejsce 13 kwietnia 2009. Zginęły 23 osoby, a 21 zostało rannych.
Pożar wybuchł około północy w trzykondygnacyjnym budynku hotelu socjalnego, w którym było zameldowanych 77 osób. Ogień w bardzo szybkim tempie rozprzestrzenił się na wszystkie piętra budynku, co odcięło mieszkańcom budynku drogę ewakuacji.
Budynek.
Budynek, zlokalizowany przy ul. Wolińskiej, został zaprojektowany i zbudowany na przełomie lat 60. i 70. Pierwotnie był to parterowy betonowy hotel dla pracowników PGNiG, którzy stanowili większość mieszkańców. Z czasem dobudowano dwie kondygnacje, na szkielecie stalowym, z blachy, styropianu i płyt wiórowych. Ściany wypełnione były łatwopalnymi materiałami – styropianem, lub pianką poliuretanową i niepalnym azbestem. Po roku 2007 został zaadaptowany do celów socjalnych. Prawdopodobnie wówczas zmieniono jego kwalifikację z budynku zamieszkania zbiorowego na budynek mieszkalny, co wiązało się ze złagodzeniem przepisów przeciwpożarowych.
W momencie wybuchu pożaru zameldowanych było 77 osób. Byli to pracownicy Nafty oraz osoby kierowane przez opiekę społeczną – samotne matki z dziećmi, osoby eksmitowane za zaległości czynszowe. W przeszłości dochodziło do zaprószeń ognia i małych pożarów, wielokrotnie interweniowano z powodu pijackich burd.
Akcja ratunkowa.
Pożar prawdopodobnie rozpoczął się około północy. Sygnał o nim Straż Pożarna dostała o godzinie 0:32. Mieszkanka hotelu zgłaszała:
W następnych minutach również policja i pogotowie ratunkowe odebrały zgłoszenia. Na miejscu strażacy byli o 0:36. Pierwszy etap akcji ratunkowej trwał od 0:36 do 0:43. Po tym okresie doszło do eskalacji pożaru i dalsza akcja ratownicza stała się niemożliwa.
Z pożaru uratowało się przynajmniej 41 osób, a 20 przebywało w szpitalach. Wśród rannych była jedna osoba w stanie ciężkim oraz dziecko – ośmiomiesięczne niemowlę z poparzeniami ciała. Pomoc poszkodowanym zapewniły: szpital św. Jerzego w Kamieniu, szpital św. Wojciecha w Szczecinie oraz szpital w Gryficach. Wśród obrażeń dominowały złamania kończyn, a także poparzenia i zatrucia dymem.
Burmistrz Kamienia Pomorskiego Bronisław Karpiński powołał sztab kryzysowy. W lokalnym Hotelu Żeglarskim zorganizowano ośrodek interwencji kryzysowej – przebywało tam większość ocalałych. Poszkodowanym zapewniono pomoc psychologiczną.
Pierwotnie informowano o 21 ofiarach, jednakże dwie osoby wciąż były zaginione – z uwagi na Święta Wielkanocne powodujące częste wyjazdy (13 kwietnia 2009 roku to Poniedziałek Wielkanocny), sposób używania budynku, jego stan po pożarze oraz świadków twierdzących, że poszukiwani opuścili budynek, nie było jasne, gdzie się znajdują. Do końca kwietnia zidentyfikowano dwadzieścia ciał i cztery fragmenty ciał, które poddano badaniom DNA i potwierdzono, że fragmenty szczątków należą do osób zaginionych, co podniosło liczbę zmarłych do 23, w tym 13 dzieci.
Reakcje.
Na miejsce przybyli prezydent Rzeczypospolitej Polskiej Lech Kaczyński i prezes Rady Ministrów Donald Tusk. 13 kwietnia 2009 Prezydent RP wydał Rozporządzenie o wprowadzeniu żałoby narodowej w dniach 14–16 kwietnia 2009.
Prezes Rady Ministrów zapowiedział, że hotel zostanie odbudowany. Środki szacowane na około 3,5–4 miliony złotych zostaną przeznaczone ze specjalnej rezerwy, a grunt pod budowę, w razie konieczności, będzie pochodził z puli Skarbu państwa. Wojewoda zachodniopomorski zaproponował lokalizację nowego domu dla poszkodowanych; jako potencjalne miejsca wymienił działki w Łukęcinie, Dziwnowie i Międzywodziu.
Odwołano, zaplanowany na 13 kwietnia, ingres nowego metropolity szczecińsko-kamieńskiego, arcybiskupa Andrzeja Dzięgi do konkatedry w Kamieniu Pomorskim. W zamian została odprawiona msza święta w intencji ofiar pożaru.
Przewodniczący Komisji Europejskiej Jose Manuel Barroso złożył na ręce prezesa Rady Ministrów Donalda Tuska kondolencje. Za pośrednictwem premiera mówił, że chce wyrazić "swoje najgłębsze współczucie w stosunku do rodzin ofiar i wszystkich Polaków". Kondolencje złożył również Prezydent Ukrainy Wiktor Juszczenko, prezydent Francji Nicolas Sarkozy oraz Minister Spraw Zagranicznych Francji Bernard Kouchner.
Śledztwo.
Śledztwo prowadziła Prokuratura Okręgowa w Szczecinie, a nadzór – Prokuratura Apelacyjna w Szczecinie. W skład zespołu wchodziło 4 prokuratorów z V Wydziału Śledczego Prokuratury Okręgowej oraz 6 policjantów z Komendy Wojewódzkiej Policji w Szczecinie. Pierwsze czynności sprowadzały się do identyfikacji zwłok przy pomocy testów DNA. Jeśli chodzi o przyczynę pożaru brano pod uwagę różne wersje łącznie z podpaleniem. Wstępny raport ogłoszono 16 kwietnia 2009. Ostateczna wersja wydarzeń miała być znana do 31 maja 2009.
Wśród hipotez dotyczących przyczyny pożaru wymieniano zgromadzenie przez mieszkańców dużych ilości spirytusu, co mogło spowodować gwałtowny przebieg katastrofy. Został on prawdopodobnie zaprószony w korytarzu.
Przyczyny.
Według opinii biegłych, pożar został zaprószony w wyniku zwarcia instalacji elektrycznej. Nie udało się ustalić, co było bezpośrednią przyczyną zwarcia. Na szybkie rozprzestrzenianie się pożaru miało wpływ zastosowanie przy budowie hotelu łatwopalnych materiałów.
Proces.
W grudniu 2010 do sądu trafił akt oskarżenia przeciwko 2 urzędnikom z Kamienia Pomorskiego, związany z niedopełnieniem przez nich obowiązków zarządu nad budynkiem socjalnym. W budynku nie były przeprowadzane kontrole jego stanu technicznego i instalacji elektrycznej, nie było wyznaczonych dróg ewakuacyjnych. Proces ruszył w 2011.

</doc>
<doc id="1660611" url="https://pl.wikipedia.org/wiki?curid=1660611" title="TV Centrum (Warszawa)">
TV Centrum (Warszawa)

TV Centrum – nieistniejąca polska stacja telewizyjna z siedzibą w Warszawie.
TV Centrum była stacją o profilu rozrywkowym, nadawała program 24 godziny na dobę. Stacja zawiesiła nadawanie 23 grudnia 2003 roku z przyczyn finansowych. Od stycznia 2005 roku rozpoczęły się przygotowania do ponownego startu po tym, jak spółka znalazła nowego inwestora. W tym czasie stacja posiadała nadal ważną koncesję na rozprowadzanie programu telewizyjnego.
Stacja była w trakcie zakupu i produkcji programów, jak również sfinalizowała podpisywanie umowy o dystrybucję swego programu przez satelitę Eutelsat HotBird. Spłacała również długi zaciągnięte przez poprzedniego właściciela. W momencie startu kanał byłby niekodowany i bezpłatny. Ofertę nowej telewizji wypełniać miały min. programy sportowe i edukacyjne.
Jednak 10 czerwca 2005 roku Krajowa Rada Radiofonii i Telewizji cofnęła koncesję TV Centrum, powołując się na zapis, iż organ ten ma prawo odebrać koncesję w przypadku, gdy nadawca nie emituje programu przez okres dłuższy niż trzy miesiące. Kontrowersyjnym okazał się fakt, iż koncesja TV Centrum nie została cofnięta przez blisko rok od zawieszenia przez stację działalności, a dopiero po tym jak nowy właściciel poinformował KRRiT o zmianach w strukturze własnościowej spółki i przygotowaniach do wznowienia przez stację emisji.

</doc>
<doc id="1660612" url="https://pl.wikipedia.org/wiki?curid=1660612" title="Gundars Daudze">
Gundars Daudze

Gundars Daudze (ur. 9 maja 1965 w Rydze) – łotewski lekarz i polityk, przewodniczący Sejmu (2007–2010), w latach 2011–2014 szef administracji prezydenta Republiki Łotewskiej.
Życiorys.
Urodził się w rodzinie studentów medycyny. Po ukończeniu studiów w Ryskim Instytucie Medycznym rodzice przeprowadzili się do Talsi, gdzie Gundars Daudze uczył się w szkole podstawowej. Później rodzina zamieszkała w Rydze. W stolicy w 1983 ukończył szkołę średnią. W latach 1983–1989 studiował w Ryskim Instytucie Medycznym, później kształcił się na specjalistę w dziedzinie anestezjologii i reanimacji. Po zakończeniu nauki pracował w oddziale reanimacyjnym szpitala miejskiego w Windawie. W 1996 objął stanowisko dyrektora do spraw medycznych w tej placówce. W latach 2004–2006, po dokonanej reorganizacji, zasiadł w radzie tej placówki.
W 1997 został wiceprzewodniczącym miejskiej komisji zdrowia. W 2001 przyłączył się do organizacji Dla Łotwy i Windawy – wszedł w skład jej zarządu. W 2005 objął mandat radnego w Windawie. Rok później wybrany na posła z listy Związku Zielonych i Rolników. We wrześniu 2007 zastąpił Indulisa Emsisa na stanowisku przewodniczącego Sejmu IX kadencji. Od 2 listopada 2010 pełnił funkcję wiceprzewodniczącego Sejmu X kadencji. 8 lipca 2011 został szefem kancelarii nowego prezydenta Andrisa Bērziņša.
W wyborach w 2014 uzyskał mandat posła na Sejm XII kadencji z ramienia Związku Zielonych i Rolników. 4 listopada tegoż roku został ponownie wiceprzewodniczącym łotewskiego parlamentu. Również w 2018 i 2022 był wybierany w skład łotewskiego parlamentu na kolejne kadencje.
Odznaczenia.
W 2009 prezydent RP Lech Kaczyński, "za wybitne zasługi w rozwijaniu współpracy między Rzecząpospolitą Polską a Republiką Łotewską, za propagowanie wiedzy o wspólnym dziedzictwie historycznym narodów tworzących Rzeczpospolitą Obojga Narodów", odznaczył go Krzyżem Komandorskim Orderu Zasługi RP.
Życie prywatne.
Jest żonaty, ma dwie córki. Hobbystycznie zajmuje się żeglarstwem.

</doc>
<doc id="1660614" url="https://pl.wikipedia.org/wiki?curid=1660614" title="TVC">
TVC

TVC – polska stacja telewizyjna należąca do spółki MWE Networks.
Kanał jest przeznaczony dla mieszkańców centralnej części Polski (stąd również jego nazwa, jak i slogan), czyli województwa łódzkiego i północnej części województwa śląskiego, a więc obszarów na których wcześniej nadawał poprzednik stacji – telewizja NTL z Radomska.

</doc>
<doc id="1660615" url="https://pl.wikipedia.org/wiki?curid=1660615" title="Asia (album)">
Asia (album)

Asia to debiutancki album progresywno-rockowego zespołu Asia wydany w 1982. Na albumie znalazł się hit zespołu "Heat of the Moment" który stał się jego wizytówką.

</doc>
<doc id="1660616" url="https://pl.wikipedia.org/wiki?curid=1660616" title="Telewizja Centrum">
Telewizja Centrum



</doc>
<doc id="1660624" url="https://pl.wikipedia.org/wiki?curid=1660624" title="Mucharz (przystanek kolejowy)">
Mucharz (przystanek kolejowy)

Mucharz – zlikwidowany przystanek kolejowy w Mucharzu, w województwie małopolskim, w Polsce, na zlikwidowanej linii Trzebinia – Skawce. Przystanek został zlikwidowany w 1992.

</doc>
<doc id="1660625" url="https://pl.wikipedia.org/wiki?curid=1660625" title="BMW N63">
BMW N63

BMW N63 – 8-cylindrowy silnik benzynowy w układzie V produkowany przez BMW w którym zastosowano układ Twin Turbo oraz bezpośredni wtryski paliwa (High Precision Injection). Sprężarki układu Twin Turbo umieszczone są centralnie pomiędzy głowicami. Dzięki temu silnik ma bardziej zwartą konstrukcję, niższą wagę oraz niższe straty ciśnienia pomiędzy stroną dolotową a wydechową.

</doc>
<doc id="1660627" url="https://pl.wikipedia.org/wiki?curid=1660627" title="Park Narodowy Dovrefjell">
Park Narodowy Dovrefjell

Park Narodowy Dovrefjell-Sunndalsfjella (nor. "Dovrefjell-Sunndalsfjella nasjonalpark") – park narodowy w Norwegii. 
Położenie.
Leży blisko parków Jotunheimen i Rondane na granicy prowincji Hedmark i Oppland w środkowej części kraju (niedaleko Trondheim). 
Historia i charakter.
Jest terenem chronionym już w XIX wieku (pierwsze wzmianki o ochronie tego terenu pochodzą z 1814). Formalnie ogłoszono go parkiem narodowym w 1974 na powierzchni 265 km². 
Obejmuje góry Dovre z unikalną rzeźbą polodowcową. Dolina Drivy (Drivdal) dzieli park na dwie części: wschodnią (płaskowyż 1000-1300 m n.p.m. o wapiennym podłożu i znacznym bogactwie flory) i zachodnią (górzystą, z najwyższym punktem parku - szczytem Snöhetta o wysokości 2286 m n.p.m.). 
Klimat parku jest kontynentalny, średnia roczna suma opadów wynosi 439 mm, a średnia roczna temperatura to -0,5°C. 
Flora i fauna.
Flora.
Florę parku tworzą rzadkie okazy, m.in.: firletka alpejska, 'Cassiope hypnoides', 'Phyllodoce coerulea', mech 'Pohlia albicans', skalnica naprzeciwlistna, wierzba żyłkowana i endemiczna bylica norweska. Istnieje tu najbardziej na południe wysunięte stanowisko subarktycznego torfowiska typu palsa. 
Fauna.
Z fauny najbardziej znana jest jedyna europejska populacja piżmowołu. Pierwsze osobniki sprowadzono tu w 1930. Wyginęły one 10 lat później. W 1950 podjęto kolejną próbę aklimatyzacji tego gatunku w Norwegii, tym razem się powiodło. Jesienią 1978 żyło tu 35 sztuk wołów, a obecnie jest ich około 50. Piżmowół w parku nie ma naturalnych wrogów, jedynym zagrożeniem są zbyt wysokie śniegi uniemożliwiające zwierzętom dotarcie do pokarmu i gwałtowne burze. Okazy można oglądać jedynie podczas specjalnych, organizowanych przez władzę parku wycieczek.
Awifaunę reprezentuje m.in. obficie występująca siewka złota.

</doc>
<doc id="1660629" url="https://pl.wikipedia.org/wiki?curid=1660629" title="Hoplopleura meridionidis">
Hoplopleura meridionidis

Hoplopleura meridionidis – gatunek wszy z rodziny Hoplopleuridae, pasożytujący głównie na suwaku pustynnym ("Meriones meridianus"). Spotykany również na innych myszoskoczkach: suwaku tamaryszkowym ("Meriones tamariscinus"), suwaku mongolskim ("Meriones unguiculatus"), suwaku libijskim ("Meriones libycus"), suwaku tłustym ("Meriones crassus"). Powoduje wszawicę.
Samica wielkości 1,1 mm. Wszy te mają ciało silnie spłaszczone grzbietobrzusznie. Samica składa jaja zwane gnidami, które są mocowane specjalnym „cementem” u nasady włosa. Rozwój osobniczy trwa po wykluciu się z jaja około 14 dni. Pasożytuje na skórze. Występuje na terenie Azji.

</doc>
<doc id="1660630" url="https://pl.wikipedia.org/wiki?curid=1660630" title="Anastasija Mikłaszewicz">
Anastasija Mikłaszewicz

Anastasija Mikłaszewicz (biał.: Анастасія Міклашэвіч; ros.: Анастасия Миклашевич; ur. 9 kwietnia 1988 w Mińsku) – białoruska siatkarka, reprezentantka kraju. W reprezentacji Białorusi Zadebiutowała w Polsce, w Dąbrowie Górniczej.

</doc>
<doc id="1660631" url="https://pl.wikipedia.org/wiki?curid=1660631" title="Gianni Munari">
Gianni Munari

Gianni Munari (ur. 24 czerwca 1983 w Sassuolo) – włoski piłkarz, występujący na pozycji środkowego pomocnika. Zawodnik Hellasu Verona, do którego jest wypożyczony z Parmy.
Kariera.
Munari swoją karierę rozpoczął w klubie Sassuolo. W ciągu dwóch lat rozegrał dla niego 49 spotkań i strzelił 2 bramki. Przed rozpoczęciem sezonu 2003–2004 przeszedł do Giulianovy. W tym zespole zagrał w 25 meczach i strzelił 3 gole.
Kolejnym klubem Munariego była Triestina. Rozegrał w niej 35 spotkań i zdobył 5 bramek. Na sezon 2005–2006 podpisał kontrakt z występującą w Serie B Veroną. Zagrał tam w 38 meczach i strzelił 4 bramki.
W sezonie 2006–2007 był już zawodnikiem US Palermo. Nie udało mu się jednak przebić do pierwszego składu drużyny. W styczniu 2007 r. został wypożyczony do klubu Serie B – Lecce. Szybko stał się podstawowym zawodnikiem zespołu z południa Włoch. Po udanym sezonie (3. miejsce) Lecce wygrało baraże, w których zmierzyło się z Pisą i AlbinoLeffe i awansowało do Serie A.
Munari w najwyższej klasie rozgrywkowej we Włoszech zadebiutował 31 sierpnia 2008 w meczu z Torino FC (0:3). Pierwszą bramkę na tym szczeblu rozgrywek strzelił natomiast 26 stycznia 2009 również w spotkaniu z Torino (3:3).
22 lipca 2011 Munari podpisał 3 letni kontrakt z Fiorentiną. Następnie grał w Sampdorii, Parmie, Watfordzie oraz Cagliari Calcio. W 2017 wrócił do Parmy.

</doc>
<doc id="1660636" url="https://pl.wikipedia.org/wiki?curid=1660636" title="Park Narodowy Hardangervidda">
Park Narodowy Hardangervidda

Park Narodowy Hardangervidda – park narodowy w Norwegii.
Leży na południu kraju (90% powierzchni w prowincji Telemark). Zajmuje 342200 ha, utworzony został w 1970. Zajmuje otwarty, bezleśny teren płaskowyżu utworzonego przez lodowiec, poprzecinany pasmami niewysokich gór. W parku chroniony jest głównie unikatowy krajobraz i elementy przyrody nieożywionej. Flora i fauna są ubogie, występujące gatunki to:
W parku znajduje się wodospad Vorfingfoss.

</doc>
<doc id="1660639" url="https://pl.wikipedia.org/wiki?curid=1660639" title="Port lotniczy Ghardaja">
Port lotniczy Ghardaja

Port lotniczy Ghardaja ("Port lotniczy Noumerate", IATA: GHA, ICAO: DAUG) – port lotniczy położony 16 km na południowy wschód od Ghardai, w prowincji Ghardaja, w Algierii. Posiada terminal z możliwością obsługi 500 tys. pasażerów w ciągu roku.

</doc>
<doc id="1660643" url="https://pl.wikipedia.org/wiki?curid=1660643" title="Akira Yoshizawa">
Akira Yoshizawa

 – znany japoński twórca origami, który podniósł je do rangi sztuki, ambasador kultury Japonii.
Życiorys.
W wieku 13 lat Yoshizawa przeniósł się do Tokio, gdzie jednocześnie pracował w fabryce i uczył się w szkole wieczorowej. Prawdopodobnie to właśnie zajęcia z geometrii wpłynęły na to, że zaczął interesować się origami. W czasie II wojny światowej został powołany do Korpusu Medycznego, ale z powodu złego stanu zdrowia został zwolniony.
W 1951 roku został poproszony o utworzenie serii figurek „Znaki Zodiaku”. Od tego czasu jego prace były publikowane w magazynie Asahi Graf. Razem z Samem Randlettem stworzył standardowy system symboli, używany podczas diagramowania (Yoshizawa–Randlett system) figurek origami. 
W 1983 roku cesarz Hirohito odznaczył go Orderem Wschodzącego Słońca. 
Według szacunków z 1989 roku stworzył około 50 tys. modeli, z czego kilkaset wzorów zostało zamieszczonych w jego 18 książkach.
Zmarł w tokijskim szpitalu na zapalenie płuc. Miał 94 lata.

</doc>
<doc id="1660644" url="https://pl.wikipedia.org/wiki?curid=1660644" title="Nordhofen">
Nordhofen

Nordhofen – gmina w Niemczech, w kraju związkowym Nadrenia-Palatynat, w powiecie Westerwald, wchodzi w skład gminy związkowej Selters (Westerwald).
Po raz pierwszy wzmiankowana w XIII wieku. W 1357 otrzymała prawa miejskie, przeniesione w 1653 na miasto Neuwied. W miejscowości znajduje się kościół farny św. Walburgi ("St. Walburga") i dom Marcina Lutra.

</doc>
<doc id="1660646" url="https://pl.wikipedia.org/wiki?curid=1660646" title="Stowarzyszenie Polsko-Serbołużyckie „Pro Lusatia”">
Stowarzyszenie Polsko-Serbołużyckie „Pro Lusatia”

Stowarzyszenie Polsko-Serbołużyckie „Pro Lusatia” – organizacja pożytku publicznego z siedzibą w Opolu.
Cele.
Celem Stowarzyszenia jest szerzenie wiedzy o historii, kulturze i dniu dzisiejszym narodów serbołużyckiego i polskiego, kształtowanie opinii publicznej w duchu wzajemnego zainteresowania i zbliżenia polsko-serbołużyckiego, działalność na rzecz respektowania i ochrony praw mniejszości narodowych, a szczególnie prawa do kultywowania ojczystego języka i szkolnictwa.
Metody działania.
Organizowanie polsko-serbołużyckiego dialogu, spotkań i działań dla upowszechnienia wiedzy o przeszłości i dniu dzisiejszym obu narodów, poprzez odczyty, wykłady, konferencje i sympozja. Organizowanie wystaw, pokazów i występów artystycznych. Inicjowanie wszelakich rodzajów współpracy pomiędzy środowiskami naukowymi, oświatowymi, artystycznymi, politycznymi i religijnymi obu narodów oraz propagowanie i wspieranie współpracy gospodarczej obu narodów.

</doc>
<doc id="1660648" url="https://pl.wikipedia.org/wiki?curid=1660648" title="Testowanie gier komputerowych">
Testowanie gier komputerowych

Testowanie gier komputerowych – proces testowania oprogramowania zaadaptowany na potrzeby gier komputerowych. Rozpoczyna się, zależnie od budżetu firmy produkującej grę, w różnych fazach. Wysoko-budżetowe tytuły (tzw. AAA) testowane są od pierwszej grywalnej wersji alfa, podczas gdy nisko-budżetowe gry często czekają na testy do utworzenia wersji RC (ang. "release candidate"). Profesjonalne testowanie gier polega na generalnym grywalnym testowaniu, lecz możliwe są także publiczne beta-testy lub testy napięciowe, gdzie przyszli gracze sami zajmują się graniem i raportowaniem o błędach. Wersje sklepowe to najczęściej późne bety bądź RC.

</doc>
<doc id="1660649" url="https://pl.wikipedia.org/wiki?curid=1660649" title="Zespół Szkół Samochodowych w Poznaniu">
Zespół Szkół Samochodowych w Poznaniu

Zespół Szkół Samochodowych im. inż. Tadeusza Tańskiego w Poznaniu – zespół szkół w Poznaniu, w jednostce obszarowej SIM Osiedle Piastowskie, na Ratajach, powstały w 1958 roku, w skład którego wchodzą:
Kierunki kształcenia.
Technikum
Branżowa Szkoła I stopnia nr 9

</doc>
<doc id="1660650" url="https://pl.wikipedia.org/wiki?curid=1660650" title="Slok Air International">
Slok Air International

Slok Air International – pasażerska linia lotnicza Gambii, z siedzibą w Lagos. Głównym węzłem jest port lotniczy Bandżul.

</doc>
<doc id="1660651" url="https://pl.wikipedia.org/wiki?curid=1660651" title="Sobór Przemienienia Pańskiego w Tambowie">
Sobór Przemienienia Pańskiego w Tambowie

Sobór Przemienienia Pańskiego – prawosławny sobór w Tambowie, cerkiew katedralna eparchii tambowskiej.
Historia.
Na miejscu dzisiejszego soboru pierwotnie znajdowała się drewniana cerkiew. W 1694 biskup tambowski Pitirim rozpoczął budowę murowanego obiektu. Prace trwały do 1783, a ich ukończenie było możliwe dzięki finansowego wsparciu tambowskiego kupca Matwieja Borodina. Na początku XX wieku sobór odwiedził car Mikołaj II oraz późniejszy święty prawosławny Jan z Kronsztadu.
W 1929 władze stalinowskie zamknęły sobór i umieściły w nim muzeum regionalne. W ręce Rosyjskiego Kościoła Prawosławnego wrócił dopiero w 1993. W cerkwi znajdują się relikwie inicjatora jej budowy, uznanego przez Rosyjski Kościół Prawosławny za świętego.
Architektura.
Klasycystyczna cerkiew wzniesiona jest na planie prostokąta, z pięcioma wieżami zwieńczonymi złoconymi kopułami i krzyżami. Wejście do budynku prowadzi przez drzwi z portalem, na fasadzie pomiędzy prostokątnymi, obramowanymi oknami znajduje się rząd jońskich pilastrów z tympanonem. Całość malowana jest z zewnątrz na jasnozielono.
Wnętrze soboru nakryte jest sklepieniem krzyżowym, zachowały się w nim oryginalne freski, złocone elementy snycerki artystycznej i dwurzędowy ikonostas.

</doc>
<doc id="1660652" url="https://pl.wikipedia.org/wiki?curid=1660652" title="Pablo Hernández">
Pablo Hernández

Pablo Hernández Domínguez (ur. 11 kwietnia 1985 w Castellón de la Plana) – hiszpański piłkarz grający na pozycji napastnika w angielskim klubie Leeds United.
Kariera sportowa.
Hernández zaczynał karierę w CD Castellón. W 2003 roku przybył do szkółki piłkarskiej Valencii. W sezonie 2006/2007 grał na wypożyczeniu w Cádiz CF, a następnie w Getafe CF. W Primera Division zadebiutował 25 sierpnia 2007 roku w meczu przeciwko Sevilli. W tym spotkaniu strzelił również swojego pierwszego gola. W sezonie 2008/2009 po raz pierwszy został włączony do kadry Valencii, gdzie zadebiutował 31 sierpnia 2008 roku w meczu z RCD Mallorca.
W styczniu 2015 roku został wypożyczony z Al-Arabi do Al-Nasr z opcją transferu definitywnego.

</doc>
<doc id="1660653" url="https://pl.wikipedia.org/wiki?curid=1660653" title="Erasmus Quellinus II">
Erasmus Quellinus II

Erasmus Quellinus II (ur. 19 listopada 1607 w Antwerpii, zm. 7 listopada 1678, tamże) – flamandzki malarz, rysownik, projektant tapiserii i rycin okresu baroku. 
Był synem rzeźbiarza Erasmusa Quellinusa I (1584-1640). Uczył się u Jeana-Baptisty Verhaegena. W latach 30. XVII w. współpracował z Rubensem, ale szybko wypracował własny styl. W 1633-34 został członkiem gildii malarzy w Antwerpii.
Tworzył liczne obrazy ołtarzowe dla kościołów i klasztorów oraz dzieła historyczne, mitologiczne, alegoryczne i martwe natury. Cechowało go rzeźbiarskie modelowanie form. Jego postacie często przypominają malowane rzeźby. Często współpracował z Danielem Seghersem (sceny religijne w girlandach kwiatów).
Jego uczniami byli Wallerant Vaillant (1623-1677) oraz syn - Jan Erasmus Quellinus (1634-1715).

</doc>
<doc id="1660657" url="https://pl.wikipedia.org/wiki?curid=1660657" title="Eric Sato">
Eric Sato

Eric Anthony Sato (ur. 5 maja 1966 w Santa Monica) – amerykański siatkarz, reprezentant Stanów Zjednoczonych. Dwukrotny medalista olimpijski.
Mający japońskie korzenie siatkarz specjalizował się w defensywie, był także świetnym serwującym. Znajdował się w składzie mistrzów olimpijskich w Seulu. W 1992 w Barcelonie zdobył brązowy medal. Był także mistrzem świata w 1986. Jego siostra Liane również była siatkarką, medalistką IO 92.

</doc>
<doc id="1660659" url="https://pl.wikipedia.org/wiki?curid=1660659" title="Rio Anaconda">
Rio Anaconda

Rio Anaconda: gringo i ostatni szaman plemienia Carapana – książka przygodowa i podróżnicza Wojciecha Cejrowskiego, opowiadająca o wyprawach autora do ostatnich dzikich plemion Amazonii. Książka zawiera również fotografie z wypraw w różne rejony świata. Wydana przez wydawnictwo "Bernardinum" oraz "Poznaj Świat" w 2006 roku. 

</doc>
<doc id="1660662" url="https://pl.wikipedia.org/wiki?curid=1660662" title="Selters (Westerwald)">
Selters (Westerwald)

Selters (Westerwald) – miasto w Niemczech, w kraju związkowym Nadrenia-Palatynat, w powiecie Westerwald, siedziba gminy związkowej Selters (Westerwald). Leży między Koblencją a Siegen nad rzeką Saynbach. Liczy 2 757 mieszkańców (2010). 
Po raz pierwszy wzmiankowana w XII wieku. jako "Saltres". Do czasów II wojny światowej zamieszkana przez większą społeczność żydowską.

</doc>
<doc id="1660664" url="https://pl.wikipedia.org/wiki?curid=1660664" title="Parafia Matki Boskiej Nieustającej Pomocy w Starczej">
Parafia Matki Boskiej Nieustającej Pomocy w Starczej



</doc>
<doc id="1660666" url="https://pl.wikipedia.org/wiki?curid=1660666" title="Mortal Kombat Conquest">
Mortal Kombat Conquest



</doc>
<doc id="1660668" url="https://pl.wikipedia.org/wiki?curid=1660668" title="Münchner Freiheit (stacja metra)">
Münchner Freiheit (stacja metra)

Münchner Freiheit – stacja metra w Monachium, na linii U3 i U6, w dzielnicy Schwabing-Freimann. Stacja została otwarta 19 października 1971.

</doc>
<doc id="1660670" url="https://pl.wikipedia.org/wiki?curid=1660670" title="Giselastraße">
Giselastraße

Giselastraße – stacja metra w Monachium, na linii U3 i U6. Stacja została otwarta 19 października 1971.

</doc>
<doc id="1660675" url="https://pl.wikipedia.org/wiki?curid=1660675" title="Kartaczownica Claxtona">
Kartaczownica Claxtona

Kartaczownica Claxtona - amerykańska kartaczownica skonstruowana przez F. S. Claxtona.
Po wojnie secesyjnej w USA kontynuowano prace nad nowymi wzorami kartaczownic pozbawionymi wad wcześniejszych konstrukcji. Jedną z takich konstrukcji była kartaczownica skonstruowana przez F. S. Claxtona. Była to broń dwulufowa. Każda lufa była wyposażona we własny zamek. Broń była przeładowywana przy pomocy rękojeści umieszczonej pomiędzy zamkami. Broń mogła być umieszczona na lekkiej podstawie kołowej i osłonięta od przodu metalową tarczą. Kartaczownica była obsługiwana przez dwie osoby - strzelca, który napędzał broń poruszając rękojeścią i ładowniczego, który ładował broń po strzale. Sposób zasilania był największą słabością broni i sprawiał ze jej szybkostrzelność nie przekraczała 80 strz/min.
Kartaczownica Claxtona była testowana przez US Army, ale nie wzbudziła większego zainteresowania. Następnie konstruktor próbował zainteresować armię francuską, ale także ona nie wyraziła zainteresowania ta bronią. Ostatecznie produkcję tej broni uruchomiły brytyjskie zakłady Gutherie &amp; Lee Explosive Arms Co, jednak brak źródeł opisujących dalsze losy tej konstrukcji. Prawdopodobnie stanowiła ona inspirację dla twórcy kartaczownicy Nordenfelta.

</doc>
<doc id="1660677" url="https://pl.wikipedia.org/wiki?curid=1660677" title="Oblężenie Damaszku">
Oblężenie Damaszku



</doc>
<doc id="1660678" url="https://pl.wikipedia.org/wiki?curid=1660678" title="Jan Erasmus Quellinus">
Jan Erasmus Quellinus

Jan Erasmus Quellinus (ochrz. 1 grudnia 1634 w Antwerpii, zm. 11 marca 1715 w Mechelen) – flamandzki malarz i rysownik okresu baroku.
Był synem i uczniem Erasmusa Quellinusa II. W l. 1660-61 przebywał w Rzymie, gdzie wstąpił do stowarzyszenia malarzy Schildersbent, przyjmując pseudonim Cederboom ("flam". Drzewo cedrowe). Po powrocie do Antwerpii został członkiem gildii św. Łukasza. W 1712 przeniósł się na stałe do Mechelen. W 1680 został malarzem nadwornym cesarza Leopolda I, dla którego wykonał 15 malowideł plafonowych z "Żywotem cesarza Karola V" (1681).
Malował monumentalne kompozycje ołtarzowe i in. obrazy religijne dla kościołów i klasztorów Brabancji. Pozostawał pod wpływem swego ojca i Paola Veronesego.

</doc>
<doc id="1660681" url="https://pl.wikipedia.org/wiki?curid=1660681" title="Tony DiLeo">
Tony DiLeo

Tony DiLeo (ur. 8 sierpnia 1955 w Filadelfii) – amerykański koszykarz i trener Philadelphii 76ers ligi NBA. Obecnie wiceprezydent i asystent generalnego managera drużyny Philadelphia 76ers.
Tony DiLeo uczęszczał do Cinnaminson High School, a następnie do Tennessee Technological University, gdzie był najlepszym zawodnikiem drużyny koszykarskiej.
Następnie został trenerem w Niemczech, po znacznych sukcesach otrzymał w 1987 roku nagrodę Trenera Roku.
Jego działalność w Philadelphii 76ers rozpoczęła się w 1990 roku. Był scoutem, później asystentem trenera, aby wreszcie we wrześniu 2003 roku dostać awans na zastępcę generalnego managera.
13 grudnia 2008 roku został wybrany na stanowisko trenera po zwolnieniu Maurice Cheeksa przy bilansie zwycięstw drużyny 9-14, przez prezydenta drużyny, Eda Stefanskiego. Pełnił tę funkcję do końca sezonu 2008/2009, po czym 11 maja 2009 roku złożył rezygnację i wrócił na poprzednio pełnione stanowisko wiceprezydenta i asystenta generalnego managera. Podczas jego pracy jako trener, Philadelphia 76ers wygrała 32 mecze, a przegrała 27.

</doc>
<doc id="1660682" url="https://pl.wikipedia.org/wiki?curid=1660682" title="Gare de Briançon">
Gare de Briançon

Gare de Briançon – stacja kolejowa w Briançon, w regionie Prowansja-Alpy-Lazurowe Wybrzeże (departament Alpy Wysokie), we Francji. Znajdują się tu 2 perony.
Dworzec zbudowany został przez PLM na lewym brzegu Durance w 1884 roku, na wysokości 1205 metrów i jest jednym z najwyżej położonych dworców we Francji. Dworzec był początkowo wybudowany jako stacja kolei międzynarodowej przez tunel pod Col de Montgenèvre który nigdy nie został zrealizowany z powodu wojny światowej. Dziś jest stacją końcową linii z Veynes.
Jest obsługiwana przez pociągi TER PACA i TER Rhône-Alpes (do Grenoble, Marsylii, Lyonu i Romans-sur-Isère) oraz pociągi nocne (Corail Lunéa) do Paryża.

</doc>
<doc id="1660687" url="https://pl.wikipedia.org/wiki?curid=1660687" title="Kizaki">
Kizaki

 – jezioro mezotroficzne w Japonii, położone u podnóża Alp Japońskich, niedaleko miasta Ōmachi w prefekturze Nagano.

</doc>
<doc id="1660689" url="https://pl.wikipedia.org/wiki?curid=1660689" title="Chad La Tourette">
Chad La Tourette

Chad Eric La Tourette (ur. 7 października 1988 w Mission Viejo w Kalifornii) – amerykański pływak. Mierzy 180 centymetrów wzrostu. Mieszka na co dzień w Livermore w Kalifornii. Jego trenerem jest Bill Rose.
Jest dwukrotnym mistrzem uniwersjady w Bangkoku z 2007 roku (800 metrów i 1500 metrów). W 2007 roku zajmował 5. miejsce w rankingu światowym pływaków na 800 metrów stylem dowolnym.
Linki zewnętrzne.
Sylwetka

</doc>
<doc id="1660690" url="https://pl.wikipedia.org/wiki?curid=1660690" title="Skalisko (Flintstonowie)">
Skalisko (Flintstonowie)

Skalisko (ang. "Bedrock") – fikcyjne miasteczko, w którym toczy się akcja serialu "Flintstonowie". Pojawia się ono także w filmach aktorskich "Flintstonowie" oraz "".
Położone jest w prowincji "Brook". W Skalisku mieszka 2000 prostych jaskiniowców.

</doc>
<doc id="1660692" url="https://pl.wikipedia.org/wiki?curid=1660692" title="Tōma Ikuta">
Tōma Ikuta

 - aktor japoński, jeden z Johnny's Jr, członek Johnny &amp; Associates.
Jego rodzina składa się z ojca, matki Hiromi, młodszego brata Ryūsei i psa JAM. Ojciec Tomy chciał go nazwać Ikuta Tamegorō, jednak jego matka zmieniła na Ikuta Tōma, ponieważ to imię jest łatwiejsze do wymówienia. Jego juniorzy nazywają go Tōma–san, co z czasem zmieniło się w Tōmasu. To właśnie to imię stało się jego znakiem rozpoznawczym, kiedy w „Shōnen Club” prowadził segment o nazwie „Detektyw Tōmasu”.
Kariera.
Ikuta uczestniczył w programie dziecięcym „Tensai Terebi kun”. Z czasem został członkiem grupy nazywającej się „Strawberry Parfait”. Był ulubieńcem publiczności. Zaoferowano mu udział w Johnny's Entertainment (razem z Eiji Wentz, który obecnie jest członkiem duetu WaT). Tōma wziął udział w castingu i stał się jednym z juniorów w lutym 1996 roku.
Niedługo, razem z trzema obecnymi członkami zespołu Arashi, został włączony do grupy M.A.I.N, której nazwa to akronim od nazwisk członków: Matsumoto Jun, Aiba Masaki, Ikuta Tōma i Ninomiya Kazunari.
W związku z debiutem Arashi w 1999 r. Tōma został członkiem grupy B.I.G (Bad Image Generation). Innymi członkami byli między innymi Tanaka Koki z KAT-TUN i Yamashita Tomohisa z NEWS. Do dziś Tōma i Yamapi są bardzo dobrymi przyjaciółmi. Z czasem grupa została zredukowana tylko to tej dwójki.
Kiedy w 2002 r. Takizawa Hideaki, ówczesny lider juniorów, zadebiutował w duecie Tackey &amp; Tsubasa, Ikuta i grupa 4TOPS (której był członkiem), zajęli miejsce Takizawy. Członkami 4TOPS byli Ikuta, Yamapi, Hasegawa Jun i Kazama Shunsuke. Do ich zadań należało między innymi prowadzenie programu „Shounen Club”.
Kiedy w 2003 r. powstał zespół NEWS, na czele którego stał Yamashita, 4TOPS zmieniło nazwę na 3TOPS. Kiedy grupy KAT-TUN i NEWS przejęły prowadzenie The Shōnen Club, Ikuta nadal miał swój segment Meitantei Tomasu (detektyw Tomasu), jednak kiedy pozostali członkowie 3TOPS skupili się na projektach solowych (seriale, sztuki teatralne), grupa została rozwiązana.
Toma brał udział w wielu projektach (musicale, sztuki, seriale), jednak to dopiero rola w serialu „Hanazakari no kimitachi e” emitowanym przez stację Fuji TV przyniosła mu sławę. Został wybrany najlepszym aktorem drugoplanowym, co spowodowało, że stał się jednym z najbardziej pożądanych aktorów swojego pokolenia.

</doc>
<doc id="1660693" url="https://pl.wikipedia.org/wiki?curid=1660693" title="Ed Stefanski">
Ed Stefanski

Ed Stefanski (ur. 1954) – amerykański koszykarz akademicki a następnie działacz sportowy, polskiego pochodzenia. Piastował stanowisko wiceprezydenta do spraw operacji koszykarskich w drużynie NBA – Toronto Raptors (2011–2013). Wcześniej pełnił funkcję generalnego menedżera w drużynach New Jersey Nets (29.06.2004–4.12.2007) oraz Philadelphii 76ers (4.12.2007–12.08.2011).
W młodości grał w koszykówkę w Bonner High School. Następnie uczył się i trenował w drużynie Uniwersytetu Pensylwania, gdzie prowadził go Chuck Daly. Z drużyną Penn Quakers zdobył dwukrotnie mistrzostwo Ivy League. Po ukończeniu uczelni wziął udział w drafcie NBA w 1976 i wybrany został właśnie przez Philadelphię 76ers w 10. rundzie z numerem 168. Niemniej jednak zamiast gry w lidze, wybrał karierę biznesową, zostając szefem dużej firmy zajmującej się nieruchomościami. Po kilku latach zdecydował jednak wrócić do koszykówki i w latach 1979-1983 trenował drużynę swojego macierzystego liceum – Bonner High School. Równocześnie zaczął pracować jako analityk (m.in. dla stacji ESPN), którą to działalność kontynuował przez ponad 20 lat.
Od 2000 pracował w klubie z New Jersey, kolejno pełniąc funkcję: szefa skautów (2000-2003), wiceprezydenta ds. operacji koszykarskich (2003-2004) i generalnego menedżera (2004-2007).
4 grudnia 2007 zastąpił na stanowisku generalnego managera zwolnionego Billy’ego Kinga w drużynie Philadelphia 76ers. W 2011 po wygaśnięciu kontraktu podziękowano mu za współpracę, w jego miejsce zatrudniony został Rod Thorn.
Ed i jego żona Karen mają czterech dorosłych synów.

</doc>
<doc id="1660696" url="https://pl.wikipedia.org/wiki?curid=1660696" title="Zbiornik Przeczyce">
Zbiornik Przeczyce



</doc>
<doc id="1660697" url="https://pl.wikipedia.org/wiki?curid=1660697" title="Scott Fortune">
Scott Fortune

Scott Thomas Fortune (ur. 23 stycznia 1966 w Newport Beach) – amerykański siatkarz, reprezentant Stanów Zjednoczonych. Dwukrotny medalista olimpijski.
Mierzący 198 cm wzrostu zawodnik znajdował się w składzie mistrzów olimpijskich w Seulu. W 1992 w Barcelonie zdobył brązowy medal. Brał udział w IO 96. Był brązowym medalistą mistrzostw świata w 1994. Ukończył Stanford University, grał we Grecji, próbował swych sił w siatkówce plażowej.

</doc>
<doc id="1660699" url="https://pl.wikipedia.org/wiki?curid=1660699" title="Malwa 3301">
Malwa 3301

Malwa 3301 – polski radioodbiornik produkowany w Zakładach Radiowych im. Marcina Kasprzaka w Warszawie. Pierwszy odbiornik zasilany bateryjnie produkowany w tych zakładach. Umożliwiał odbiór stacji na falach długich, średnich i krótkich. Posiadał 7 obwodów strojonych, wbudowaną antenę ferrytową oraz gniazda antenowe i uziemienia. 
Układ odbiornika (superheterodynowy, częstotliwość pośrednia: 465 kHz, zawierał 3 miniaturowe lampy elektronowe (1R5T, 1T4T, 1T4T, DM 70), 2 diody germanowe (DOG 53 i DOG 58), 4 tranzystory (OC 71, 2×OC 72 i OC 76) i prostownik przetwornicy (OA 85). Zasilany baterią z możliwością montażu zasilacza sieciowego.

</doc>
<doc id="1660704" url="https://pl.wikipedia.org/wiki?curid=1660704" title="Teoria ostateczna">
Teoria ostateczna



</doc>
<doc id="1660706" url="https://pl.wikipedia.org/wiki?curid=1660706" title="Hotaka (góra)">
Hotaka (góra)

 – góra w Japonii, w pasmie gór Hida, jej wysokość wynosi 3 190 m n.p.m.
Położona jest na granicy prefektur: Nagano i Gifu.

</doc>
<doc id="1660714" url="https://pl.wikipedia.org/wiki?curid=1660714" title="Przepływ gwarantowany">
Przepływ gwarantowany

Przepływ gwarantowany – przepływ poniżej budowli piętrzącej, rozumiany jako suma przepływu nienaruszalnego oraz przepływu niezbędnego do pokrycia potrzeb wodnych różnych odbiorców wody, w tym w szczególności potrzeb wodnych zakładów posiadających pozwolenia wodnoprawne, zlokalizowanych w zasięgu oddziaływania danej budowli . Jest podawany w m3/s, l/s, dm3/s.

</doc>
<doc id="1660717" url="https://pl.wikipedia.org/wiki?curid=1660717" title="Przepływ dozwolony">
Przepływ dozwolony

Przepływ dozwolony - przepływ rzeki poniżej budowli piętrzącej, który nie powoduje szkód powodziowych na terenach poniżej tej budowli. Jest podawany w m3/s, l/s, dm3/s.

</doc>
<doc id="1660719" url="https://pl.wikipedia.org/wiki?curid=1660719" title="Przepływ powodziowy">
Przepływ powodziowy

Przepływ powodziowy – przepływ poniżej budowli piętrzącej, ustalany w zależności od prognoz, dostosowany do przepustowości urządzeń upustowych, mogący powodować szkody powodziowe. Jest podawany w m3/s, l/s, dm3/s.

</doc>
<doc id="1660720" url="https://pl.wikipedia.org/wiki?curid=1660720" title="Port lotniczy Oran Es Sénia">
Port lotniczy Oran Es Sénia



</doc>
<doc id="1660721" url="https://pl.wikipedia.org/wiki?curid=1660721" title="Strzydzawek">
Strzydzawek

Strzydzawek – przysiółek wsi Łapsze Niżne położony w Polsce, w województwie małopolskim, w powiecie nowotarskim, w gminie Łapsze Niżne. 
W latach 1975–1998 miejscowość administracyjnie należała do województwa nowosądeckiego. 

</doc>
<doc id="1660726" url="https://pl.wikipedia.org/wiki?curid=1660726" title="Przepływ katastrofalny">
Przepływ katastrofalny

Przepływ katastrofalny – przepływ powodziowy poniżej budowli piętrzącej, który jest poza możliwością sterowania urządzeniami upustowymi i powoduje katastrofalne straty w mieniu oraz zagraża życiu lub zdrowiu ludzi . Jest podawany w m3/s.

</doc>
<doc id="1660727" url="https://pl.wikipedia.org/wiki?curid=1660727" title="Port lotniczy Biskra">
Port lotniczy Biskra



</doc>
<doc id="1660732" url="https://pl.wikipedia.org/wiki?curid=1660732" title="Wigrąd">
Wigrąd

Wigrąd – przysiółek wsi Łapsze Niżne położony w Polsce, w województwie małopolskim, w powiecie nowotarskim, w gminie Łapsze Niżne. 
W latach 1975–1998 miejscowość administracyjnie należała do województwa nowosądeckiego. 

</doc>
<doc id="1660733" url="https://pl.wikipedia.org/wiki?curid=1660733" title="Janusz Tartyłło">
Janusz Tartyłło

Janusz Tartyłło (ur. 4 lipca 1930 w Grodnie) – polski scenograf, reżyser, aktor związany z wieloma teatrami w całej Polsce, solista operowy, scenarzysta teatralny, malarz, grafik.
Życiorys.
Początkowo studiował rzeźbę w Wyższej Szkole Sztuk Plastycznych (ASP) we Wrocławiu (1948), następnie scenografię w pracowni prof. Władysława Daszewskiego w Akademii Sztuk Pięknych w Warszawie. Dyplom z wyróżnieniem uzyskał w 1956, ponadto ukończył studium reżyserskie i tzw. grę sceniczną.
Dyrektor Bałtyckiego Teatru Dramatycznego w Koszalinie od 1 stycznia 1973 do 1 sierpnia 1979. 

</doc>
<doc id="1660735" url="https://pl.wikipedia.org/wiki?curid=1660735" title="Aya Terakawa">
Aya Terakawa

 – japońska pływaczka, specjalizująca się w pływaniu w stylu grzbietowym, pięciokrotna mistrzyni uniwersjady, olimpijka z Aten. Mierzy 172 centymetry wzrostu i waży 61 kilogramów.
Rekordzistka Azji i Japonii na 50 metrów stylem grzbietowym.
Dwukrotna brązową medalistką igrzysk olimpijskich w Londynie (2012) na 100 m stylem grzbietowym oraz w sztafecie 4 × 100 m stylem zmiennym. Dwukrotna brązowa medalistka mistrzostw świata w Barcelonie (2013) na 50 i 100 m stylem grzbietowym.

</doc>
<doc id="1660736" url="https://pl.wikipedia.org/wiki?curid=1660736" title="Przepływ wyprzedzający">
Przepływ wyprzedzający

Przepływ wyprzedzający – przepływ nieprzekraczający przepływu dozwolonego, który, w zależności od prognoz i aktualnej pojemności użytkowej zbiornika, umożliwia częściowe opróżnienie zbiornika przed spodziewanym wezbraniem. Jest podawany w m3/s.

</doc>
<doc id="1660739" url="https://pl.wikipedia.org/wiki?curid=1660739" title="Tuggurt">
Tuggurt



</doc>
<doc id="1660744" url="https://pl.wikipedia.org/wiki?curid=1660744" title="Procesy załogi Buchenwaldu przed Trybunałem Wojskowym w Dachau">
Procesy załogi Buchenwaldu przed Trybunałem Wojskowym w Dachau

Procesy załogi Buchenwaldu przed Trybunałem Wojskowym w Dachau – były to procesy personelu nazistowskiego obozu koncentracyjnego Buchenwald, które po zakończeniu II wojny światowej odbyły się przed amerykańskim Trybunałem Wojskowym w Dachau. Wszystkim oskarżonym zarzucano popełnienie zbrodni wojennych i przeciw ludzkości, a zwłaszcza mordowanie, katowanie, torturowanie i głodzenie więźniów obozu. W sumie odbył się jeden duży proces załogi Buchenwaldu, jeden proces członków Kommanda 99 i kilkanaście mniejszych procesów dotyczących zbrodni popełnionych w obozie.
Proces załogi Buchenwaldu (US vs. Jozjasz, książę Waldecku i Pyrmontu i inni) w dniach 11 kwietnia – 14 sierpnia 1947.
Był to największy i najważniejszy powojenny proces personelu Buchenwaldu. Odbył się on w dniach 11 kwietnia – 14 sierpnia 1947 roku, a na ławie oskarżonych zasiadło 30 byłych członków załogi obozu oraz książę Josias zu Waldeck und Pyrmont (SS-Obergruppenführer oraz regionalny Wyższy Dowódca SS i Policji, współodpowiedzialny za funkcjonowanie obozu). Na ławie oskarżonych zasiedli także między innymi: Hermann Pister (ostatni komendant obozu), Max Schobert (Schutzhaftlagerführer), Hermann Hackmann (adiutant pierwszego komendanta obozu Karla Otto Kocha), lekarz obozowy Hans Eisele (przeprowadzał on zbrodnicze eksperymenty medyczne na więźniach i został już uprzednio skazany na karę śmierci za zbrodnie popełnione w obozie koncentracyjnym Dachau) oraz Ilse Koch (SS-Oberaufseherin, żona Karla Otto Kocha nazywana przez więźniów „suką z Buchenwaldu”).
Wszystkich oskarżonych uznano za winnych. 22 oskarżonych skazano na karę śmierci przez powieszenie, a 9 na kary pozbawienia wolności od dożywocia do 10 lat.
Proces załogi Buchenwaldu (US vs. Wilhelm Hinderer i inni) w dniu 27 sierpnia 1947.
Na ławie oskarżonych w tym procesie zasiedli dwaj strażnicy, którzy pełnili służbę w podobozie "Schönebeck" i uczestniczyli w jego ewakuacji. Obu uniewinniono.
Wyrok amerykańskiego Trybunału Wojskowego w procesie załogi Buchenwaldu (US vs. Ignaz Seitz i inni):
Proces załogi Buchenwaldu (US vs. Ignaz Seitz i inni) w dniu 6 listopada 1947.
Na ławie oskarżonych w tym procesie zasiedli dwaj strażnicy, którzy pełnili służbę w podobozie "Leau" i uczestniczyli w jego ewakuacji. Obu wymierzono karę 10 lat więzienia.
Wyrok amerykańskiego Trybunału Wojskowego w procesie załogi Buchenwaldu (US vs. Ignaz Seitz i inni):
Proces załogi Buchenwaldu (US vs. Werner Alfred Berger i inni) w dniach 25 listopada – 3 grudnia 1947.
Na ławie oskarżonych w tym procesie zasiedli esesmani, którzy byli członkami tzw. Kommando 99. Zajmowało się ono egzekucją radzieckich jeńców wojennych w obozowej stajni. Liczbę zamordowanych przez oskarżonych osób Trybunał obliczył na przynajmniej 800. Przestępstwa te miały miejsce w okresie od listopada 1941 do końca czerwca 1943. Pięciu oskarżonych uznano za winnych stawianych im zarzutów, jednego uniewinniono. Zapadły dwa wyroki dożywotniego więzienia i trzy długoterminowe kary pozbawienia wolności (od 20 do 15 lat).
Inne procesy członków załogi Buchenwaldu przed amerykańskim Trybunałem Wojskowym w Dachau.
W roku 1947 odbyło się też w Dachau kilkanaście procesów, które dotyczyły pojedynczych członków personelu obozu Buchenwald. W ich wyniku osądzono następujące osoby:

</doc>
<doc id="1660745" url="https://pl.wikipedia.org/wiki?curid=1660745" title="Reprezentacja Kanady w hokeju na lodzie kobiet">
Reprezentacja Kanady w hokeju na lodzie kobiet

Reprezentacja Kanady w hokeju na lodzie kobiet - jedna z najlepszych drużyn świata w hokeju kobiecym. Obecnie znajduje się na pierwszym miejscu w rankingu IIHF. Występowała dotychczas we wszystkich edycjach Mistrzostw Świata oraz w pięciu dotychczas rozegranych turniejach olimpijskich. W każdej z tych imprez zdobyła medal.
Kobieca reprezentacja Kanady w hokeju na lodzie jest jednym z najbardziej utytułowanych zespołów w tym sporcie. Dziesięciokrotnie zdobyły złote i czterokrotnie srebrne medale mistrzostw świata. W igrzyskach olimpijskich czterokrotnie stawały na najwyższym stopniu podium, a raz były drugie. Zespół jest kontrolowany przez federację Hockey Canada. W Kanadzie zarejestrowanych jest 62640 zawodniczek.

</doc>
<doc id="1660749" url="https://pl.wikipedia.org/wiki?curid=1660749" title="Henry Rose">
Henry Rose

Henry Howard Rose (ur. 1856, zm. 1923) – amerykański polityk, dwudziesty dziewiąty burmistrz Los Angeles.
Stanowisko to sprawował od 1 lipca 1913 do 1 lipca 1915. Za jego kadencji zbudowano pierwsze miejskie nabrzeże, zaczęto budować Southwest Museum, wprowadzono także do użytku miejskiego piętrowe autobusy. Zainaugurował uruchomienie Akweduktu Los Angeles.
Za najważniejsze osiągnięcie uchodzi sprawa regulacji własności energii elektrycznej przez miasto.
W 1915 roku wycofał się z działalności publicznej, uzasadniając to poniesionymi osobistymi stratami finansowymi podczas pełnienia funkcji burmistrza Los Angeles.

</doc>
<doc id="1660750" url="https://pl.wikipedia.org/wiki?curid=1660750" title="Luciano Violante">
Luciano Violante

Luciano Violante (ur. 25 września 1941 w Dire Daua) – włoski polityk, prawnik, działacz komunistyczny, w latach 1996–2001 przewodniczący Izby Deputowanych.
Życiorys.
Urodził się w Etiopii, w rodzinie włoskiego dziennikarza komunistycznego, zmuszonego do emigracji przez faszystowskie władze.
Ukończył studia prawnicze na Uniwersytecie w Bari, po których rozpoczął karierę naukową. W 1970 został profesorem prawa publicznego na Uniwersytecie Turyńskim. Później objął stanowisko profesora na Uniwersytecie w Camerino. W latach 70. pracował też w organach śledczych, był również zatrudniony w biurze prawnym w Ministerstwie Sprawiedliwości. Opublikował szereg książek o tematyczne prawniczej, a także dwa wywiady rzeki poświęcone mafii ("La mafia dell'eroina" z 1987 oraz "I corleonesi" z 1993).
W 1979 wstąpił do Włoskiej Partii Komunistycznej. W tym samym roku po raz pierwszy uzyskał mandat do Izby Deputowanych. W niższej izbie parlamentu zasiadał nieprzerwanie przez blisko 30 lat (do 2008), jako poseł VIII, IX, X, XI, XII, XIII, XIV i XV kadencji.
Po rozpadzie PCI, na początku lat 90. dołączył do Demokratycznej Partii Lewicy. Przez lata wchodził w skład parlamentarnej komisji antymafijnej, przewodnicząc jej od 1992 do 1994.
Od 10 maja 1996 do 29 maja 2001 sprawował urząd przewodniczącego Izby Deputowanych w okresie XIII kadencji. Następnie kierował frakcją parlamentarną Demokratów Lewicy. Mandat poselski uzyskał także na skutek wyborów w 2006. W 2007 przystąpił do Partii Demokratycznej. W 2008 zrezygnował z ubiegania się o reelekcję.

</doc>
<doc id="1660753" url="https://pl.wikipedia.org/wiki?curid=1660753" title="Jaroslav Tůma">
Jaroslav Tůma

Jaroslav Tůma (ur. 1956 w Pradze) – czeski organista.
Gdzie rozpoczął studia w Konserwatorium i na Wydziale Muzycznym Akademii Sztuk Scenicznych u prof. Milana Šlechty i prof. Zuzany Růžičkovej. Jest laureatem pierwszych nagród na konkursach improwizacji organowych w Norymberdze (1980) i Haarlemie (1986), a wcześniej II nagrody w konkursie w Linzu (1978, Austria). Jest również laureatem słynnych spotkań muzycznych Bachwettbewerb w Lipsku (1980). Od 1990 roku Jaroslav Tůma jest wykładowcą Akademii Sztuk Scenicznych w Pradze (studenci: Pavel Černý, Petr Rajnoha, Pavel Svoboda).

</doc>
<doc id="1660761" url="https://pl.wikipedia.org/wiki?curid=1660761" title="BMW N57">
BMW N57

BMW N57 - 6-cylindrowy silnik wysokoprężny produkowany przez BMW. Jest wyposażony w całkowicie nową głowicę z aluminium, pionowo umieszczone zawory, ceramiczne świece żarowe, turbinę o zmiennej geometrii oraz nowy układ Common Rail 3. Występuje w dwóch wersjach o różnym ciśnieniu wtrysku: 1800 bar oraz 2000 bar.

</doc>
<doc id="1660766" url="https://pl.wikipedia.org/wiki?curid=1660766" title="Jakub Smektała">
Jakub Smektała

Jakub Smektała (ur. 26 sierpnia 1987 w Rawiczu) – polski piłkarz występujący na pozycji pomocnika w polskim klubie Sokół Kleczew. Wychowanek Sparty Miejska Górka, w swojej karierze reprezentował także barwy Piasta Kobylin, Jaroty Jarocin, Piasta Gliwice, Ruchu Chorzów oraz Zawiszy Bydgoszcz.

</doc>
<doc id="1660767" url="https://pl.wikipedia.org/wiki?curid=1660767" title="Ikarus 290">
Ikarus 290

Ikarus 290 – autobus lotniskowy, produkowany przez węgierską firmę Ikarus.
Autobus tego typu miał niską podłogę, umożliwiającą dostęp do przedziału pasażerskiego bez konieczności pokonywania schodów. Taki układ wnętrza zawdzięczano umieszczeniu silnika w tzw. nosie. 
Konstrukcję opracowano w 1978 roku.
Wyprodukowano tylko 10 Ikarusów 290: 1 egz. trafił w 1978 do Czechosłowacji, 1 egz. w 1981 do NRD, 4 egz. trafiły na rynek wewnętrzny również w 1981, 4 wozy w 1982 trafiły do Mozambiku.

</doc>
<doc id="1660768" url="https://pl.wikipedia.org/wiki?curid=1660768" title="Rajd Dakar 2000">
Rajd Dakar 2000

Rajd Dakar 2000 (Rajd Paryż-Dakar-Kair 2000) – 22. edycja Rajdu Dakar, która odbyła się na trasie Dakar – Niamey – Kair. Impreza rozpoczęła się w styczniu 2000 r. w Senegalu i zakończyła się w Kairze. Kilka etapów rajdu zostało anulowanych (pomiędzy Nigerem a Libią), z powodu zgłoszenia zagrożenia terrorystycznego. W klasyfikacji samochodów tryumfowali: Jean-Louis Schlesser z pilotem Henrim Magne, zaś w klasyfikacji motocyklistów Richard Sainct. Klasyfikację ciężarówek zdominowali Rosjanie: Władimir Czagin z pilotami Siemionem Jakubowem i Siergiejem Sawostinem.
W sumie udział wzięło 135 samochodów osobowych, 200 motocykli i 30 ciężarówek, z których odpowiednio 95, 107 i 23 dotarły do mety rajdu.

</doc>
<doc id="1660769" url="https://pl.wikipedia.org/wiki?curid=1660769" title="Cheapquel">
Cheapquel



</doc>
<doc id="1660770" url="https://pl.wikipedia.org/wiki?curid=1660770" title="We're All In This Together">
We're All In This Together



</doc>
<doc id="1660773" url="https://pl.wikipedia.org/wiki?curid=1660773" title="Znak modyfikacji">
Znak modyfikacji

Znak modyfikacji lub ucieczki () lub uwalniania – pojedynczy znak powodujący inną niż domyślna interpretację znaku lub sekwencji znaków po nim następujących. Termin sekwencja zmodyfikowana dotyczy łącznie znaku modyfikacji wraz ze znakiem lub sekwencją znaków po nim następującą. Zwykle takim znakiem jest odwrotny ukośnik codice_1.
Znak modyfikacji może oznaczyć kolejny znak lub znaki jako kod sterujący, znak specjalny, dosłowną interpretację znaku wewnątrz łańcucha, specjalną interpretację znaku np.: ósemkową, szesnastkową lub, w przypadku znaku nowej linii jego usunięcie - codice_2 jest traktowany jako kontynuacja tej samej linii.
Przykłady.
Powłoka Uniksa.
W powłoce Bourne’a symbol codice_3 jest wieloznacznikiem rozwijanym do listy nazw wszystkich zbiorów w bieżącym katalogu. Jednocześnie może istnieć zbiór o nazwie codice_3 i wskazanie go w tej powłoce jest możliwe właśnie przez użycie znaku modyfikacji przed tą nazwą. Tak więc:
rm *
rm \*
Języki programowania.
Współczesne języki programowania mają w swojej specyfikacji jawnie zdefiniowany separator ciągu znaków, i zazwyczaj jest to podwójny cudzysłów ". Oznacza to, że wprost ten znak nie może być elementem wspomnianego ciągu, ale jest możliwe z zastosowaniem znaku modyfikacji. Obsługiwane są dwa sposoby użycia modyfikacji: ze znakiem modyfikowanym podanym wprost lub poprzez jego reprezentację heksadecymalną. Tak więc odpowiednio:
Perl.
W języku Perl kod
print "Ala krzyknęła "witaj świecie!" do tłumu.";
zawiera błędy składniowe i nie może być wykonany, natomiast kod:
print "Ala krzyknęła \"witaj świecie!\" do tłumu."; ### przykład użycia sekwencji zmodyfikowanej \"
lub
print "Ala krzyknęła \x22witaj świecie!\x22 do tłumu."; ### przykład użycia sekwencji zmodyfikowanej \x22
spowoduje wysłanie na wyjście zamierzonego tekstu.
Inne języki.
Języki C, C++, Java stosują taką samą konwencję dwukrotnych znaków modyfikacji w postaci odwrotnego ukośnika. Pewne języki, np. PHP lub Turbo Pascal, zezwalają na stosowanie dwóch różnych separatorów (w tym przypadku podwójnego cudzysłowu codice_6 oraz pojedynczego codice_10), co pozwala uniknąć kolizji separatorów oraz konieczności stosowania znaków modyfikacji.

</doc>
<doc id="1660775" url="https://pl.wikipedia.org/wiki?curid=1660775" title="Lord British">
Lord British



</doc>
<doc id="1660777" url="https://pl.wikipedia.org/wiki?curid=1660777" title="Rajd Dakar 1988">
Rajd Dakar 1988

Rajd Dakar 1988 (Rajd Paryż - Dakar 1988) - dziesiąta edycja pustynnego Rajdu Dakar, który odbył się na trasie Paryż - Algier - Dakar. Wystartowało 311 samochodów, 183 motocykli i 109 ciężarówek. W klasyfikacji samochodów tryumfował Juha Kankkunen, w klasyfikacji motocyklistów wygrał Edi Orioli, zaś wśród kierowców ciężarówek najlepszy okazał się Karel Loprais. Impreza była przyćmiona śmiercią 6 osób: 3 uczestników rajdu, matki i dziecka, którzy zginęli pod kołami samochodu, który wjechał w grupę widzów w Mauretanii podczas jednego z etapów, oraz malijskiej dziewczynki, która zginęła podczas wypadku samochodowego na skrzyżowaniu w Mali.
W rajdzie wzięły udział 4 polskie drużyny: dwie na samochodach Star 266 Rally Turbo i dwie na samochodach Jelcz S442. Załogi na samochodach Star dojechały do mety, jednak nie zmieściły się w limicie czasowym i nie zostały sklasyfikowane. Byli to pierwsi Polacy na mecie tego wyścigu i jedyne polskie pojazdy które dojechały na metę. Załogom Jelcza nie udało się ukończyć wyścigu.

</doc>
<doc id="1660780" url="https://pl.wikipedia.org/wiki?curid=1660780" title="Iwona Machałek">
Iwona Machałek

Iwona Machałek, po mężu Struzik (ur. 6 marca 1979 w Zamościu) – polska judoczka walcząca w kategorii do 52 kilogramów. Mistrzyni Polski, medalistka mistrzostw Europy, Uniwersjady i akademickich mistrzostw świata. Reprezentantka MKS Padwa Zamość (1990-1998) i AZS AWF Gdańsk (1998-2007).
Kariera międzynarodowa.
W swojej karierze zdobyła brązowe medale mistrzostw Europy juniorów (1997), akademickich mistrzostw świata w 1998, Letniej Uniwersjady w Bangkoku z 2007 roku oraz mistrzostw Europy (2007 - turniej drużynowy).
Mistrzostwa Polski.
W indywidualnych mistrzostwach Polski zdobyła trzy złote medale (1998, 2000 - w kategorii 57 kg, 2006), sześć srebrnych medali (1999, 2000 - w kategorii open do 60 kg, 2003, 2004, 2005, 2007) i jeden medal brązowy (1996).

</doc>
<doc id="1660781" url="https://pl.wikipedia.org/wiki?curid=1660781" title="Onychorhynchus coronatus">
Onychorhynchus coronatus



</doc>
<doc id="1660783" url="https://pl.wikipedia.org/wiki?curid=1660783" title="Kazimierz Zenkteler">
Kazimierz Zenkteler



</doc>
<doc id="1660788" url="https://pl.wikipedia.org/wiki?curid=1660788" title="Starostowie szadkowscy">
Starostowie szadkowscy

Starostowie niegrodowi szadkowscy w województwie sieradzkim I Rzeczypospolitej.

</doc>
<doc id="1660789" url="https://pl.wikipedia.org/wiki?curid=1660789" title="Izayoi no tsuki (ścieżka dźwiękowa)">
Izayoi no tsuki (ścieżka dźwiękowa)

 – ścieżka dźwiękowa do książki o tej samej nazwie napisanej przez Minako Hondę, nagrana przez japońskiego gitarzystę i kompozytora Köziego i wydana 13 grudnia 2002 nakładem wytwórni Media Factory.
Minako Honda śpiewa w utworach oraz .
Lista utworów.
Opracowano na podstawie materiału źródłowego:

</doc>
<doc id="1660792" url="https://pl.wikipedia.org/wiki?curid=1660792" title="Kozi">
Kozi



</doc>
<doc id="1660793" url="https://pl.wikipedia.org/wiki?curid=1660793" title="Anna Kantane">
Anna Kantane

Anna Kantane z domu Iwanow (ur. 7 kwietnia 1995 we Wrocławiu) – polska szachistka, mistrzyni międzynarodowa od 2012 roku.
Kariera szachowa.
Sukcesy szachowe, zarówno na arenie krajowej, jak i międzynarodowej, zaczęła odnosić w bardzo młodym wieku. W 2005 r. zdobyła w Belfort brązowy medal mistrzostw świata juniorek do 10 lat, natomiast w 2007 w Szybeniku – srebrny na mistrzostwach Europy do 12 lat. Również w 2007 r. zdobyła w Ustroniu zdobyła tytuł wicemistrzyni Polski do 12 lat, a rok później w Szczawnie-Zdroju – tytuł mistrzyni kraju juniorek do 14 lat. W 2008 r. zdobyła również (w barwach klubu "Polonia" Wrocław) tytuł drużynowej wicemistrzyni Polski juniorów. W 2009 r. zajęła III m. w finale MP juniorek do 14 lat, natomiast w 2011 r. zdobyła złoty medal w kategorii do 16 lat. W 2012 r. zdobyła w Solinie brązowy medal mistrzostw Polski do 18 lat. W 2013 r. zajęła II m. w międzynarodowym turnieju w Mariańskich Łaźniach oraz zdobyła (w Mariborze) srebrny medal drużynowych mistrzostw Europy juniorek do 18 lat.
Oprócz sukcesów w szachach klasycznych, była również wielokrotną medalistką mistrzostw Polski w szachach szybkich oraz błyskawicznych.
Najwyższy ranking w dotychczasowej karierze osiągnęła 1 września 2015 r., z wynikiem 2312 punktów zajmowała wówczas 9. miejsce wśród polskich szachistek.
Życie prywatne.
29 sierpnia 2015 roku Anna Kantane oraz o rok starszy Łotysz, Toms Kantans, pobrali się. Mają syna (ur. 2015).

</doc>
<doc id="1660796" url="https://pl.wikipedia.org/wiki?curid=1660796" title="Święty Abundiusz">
Święty Abundiusz

Abundiusz (ur. w Tesalonika, zm. ok. 465-468 w Como) – włoski biskup pochodzenia bizantyjskiego, święty Kościoła katolickiego.
Był legatem papieskim Leona I w Konstantynopolu. Wziął udział w synodzie w Mediolanie. Biskupem w Como był w latach ok. 450–468.
Jest patronem diecezji i miasta Como.
Jego wspomnienie liturgiczne obchodzone jest 2 kwietnia.

</doc>
<doc id="1660797" url="https://pl.wikipedia.org/wiki?curid=1660797" title="René Monory">
René Monory

René Monory (ur. 6 czerwca 1923 w Loudun, zm. 11 kwietnia 2009 tamże) – francuski polityk, przedsiębiorca i samorządowiec, minister w kilku rządach, w latach 1992–1998 przewodniczący Senatu.
Życiorys.
Absolwent Ecole primaire supérieure w Thouars. W latach 1952–1980 prowadził własną działalność gospodarczą w branży motoryzacyjnej. Zaangażował się w działalność polityczną, dołączając do Unii na rzecz Demokracji Francuskiej. W jej ramach działał w Centrum Demokratów Społecznych, pełnił m.in. funkcję wiceprzewodniczącego tej partii. Od 2002 był członkiem Unii na rzecz Ruchu Ludowego.
W latach 1959–1999 zajmował stanowisko mera swojej rodzinnej miejscowości. W latach 1961–2004 zasiadał w radzie departamentu Vienne, od końca lat 70. jako przewodniczący tego gremium. W latach 1985–1986 przewodniczył radzie regionalnej w Poitou-Charentes.
Od 30 marca 1977 do 31 marca 1978 był ministrem przemysłu, handlu i rzemiosła, a od 6 kwietnia 1978 do 13 maja 1981 ministrem gospodarki w rządach Raymonda Barre’a. Od 21 marca 1986 do 10 maja 1988 sprawował urząd ministra edukacji w gabinecie, którym kierował Jacques Chirac.
W latach 1968–1977, 1981–1986, 1988–2004 był senatorem, a w okresie od 2 października 1992 do 30 września 1998 również przewodniczącym Senatu.
Odznaczony Legią Honorową V klasy (2004).

</doc>
<doc id="1660802" url="https://pl.wikipedia.org/wiki?curid=1660802" title="Wdóweczka">
Wdóweczka



</doc>
<doc id="1660803" url="https://pl.wikipedia.org/wiki?curid=1660803" title="Knipolegus aterrimus">
Knipolegus aterrimus



</doc>
<doc id="1660804" url="https://pl.wikipedia.org/wiki?curid=1660804" title="Jan Kronsztadzki">
Jan Kronsztadzki

Jan Kronsztadzki, wł. Iwan Iljicz Siergijew (ur. 19 października 1829 w Surze, zm. 20 grudnia 1908 w Kronsztadzie) – rosyjski duchowny prawosławny i działacz społeczny, święty Kościoła prawosławnego.
Pochodził z rodziny cerkiewnego psalmisty z guberni archangielskiej. Ukończył seminarium duchowne w Archangielsku (1851), a następnie Petersburską Akademię Duchowną (1855). W roku ukończenia Akademii ożenił się z Jelizawietą Nieswicką, a następnie przyjął święcenia kapłańskie. Dzięki małżeństwu z córką odchodzącego na emeryturę proboszcza parafii przy soborze św. Andrzeja w Kronsztadzie uzyskał etat kapłana w tejże parafii. Był z nią związany do końca życia, stąd nadany mu jeszcze za życia przydomek "Kronsztadzki", którym sam duchowny posługiwał się zamiast nazwiska. 
W Kronsztadzie prowadził szeroko zakrojoną działalność charytatywną i duszpasterską, wspierając materialnie najuboższych mieszkańców miasta i głosząc wśród nich zasady prawosławnej moralności. Zorganizował dom pracy, w którym bezrobotni i bezdomni mieszkańcy Kronsztadu mogli znaleźć zatrudnienie i zakwaterowanie. Z czasem jego sława obrońcy najuboższych i charyzmatycznego kaznodziei rozprzestrzeniła się na cały kraj. Janowi Kronsztadzkiemu przypisywano dary leczenia siłą samej modlitwy i przepowiadania przyszłości. Na jego adres wpływały dary finansowe od osób prywatnych, które następnie przeznaczał na wsparcie dzieł dobroczynności, cerkwi i monasterów. Jego wystąpienia publiczne gromadziły tysiące wiernych. W 1894 został zaproszony do umierającego cara Aleksandra III. 
Reprezentował skrajnie konserwatywne, nacjonalistyczne poglądy polityczne, w swoich kazaniach wielokrotnie poruszał tematy związane z bieżącą sytuacją Rosji. Sprzeciwiał się wszelkim reformom w państwie, twierdząc, że Rosja powinna pozostać monarchią absolutną, z prawosławiem jako jedyną panującą religią. Imperium Rosyjskie utożsamiał ze Świętą Rusią i królestwem Boga na ziemi, zapowiadając równocześnie jego upadek, o ile w kraju nadal będą szerzyły się idee liberalne, w tym równouprawnienie różnych wyznań. W ostatnich latach życia był związany z Czarną Sotnią. 
Jest autorem wydanego pośmiertnie dziennika "Moje życie w Chrystusie", w którym opisywał swoje dążenia do doskonalenia duchowego, pisał o walce z grzesznymi myślami i działaniami, notował modlitwy. Wiernych wzywał do konsekwentnego doskonalenia się w duchu ewangelicznym, oparcia swojego życia na miłości bliźniego, miłosierdziu i współczuciu, łagodności, posłuszeństwie, czystości i gotowości do wyrzeczeń. 
Został kanonizowany w 1964 przez Rosyjski Kościół Prawosławny poza granicami Rosji, 14 czerwca 1990 również przez Rosyjski Kościół Prawosławny.
Życiorys.
Młodość.
Urodził się w Surze, na terenie guberni archangielskiej. Jego rodzicami byli psalmista cerkiewny Ilja Michajłowicz Siergijew oraz jego żona Fieodora. Został ochrzczony w dniu urodzenia; imię otrzymał na cześć świętego, który był wówczas wspominany – bułgarskiego mnicha Jana Rylskiego. Wspominając wczesną młodość, późniejszy święty podkreślał, że jego rodzina stale żyła w ubóstwie, zaś ojciec ciężko chorował. Również przyszły duchowny był jako dziecko słabego zdrowia. Szczególny wpływ na młodego Iwana Siergijewa miała jego matka. Była ona osobą głęboko religijną i te same zasady życiowe wpoiła synowi. Do śmierci w 1871 pozostawała dla niego największym autorytetem. Głęboka wiara przyszłego kapłana była widoczna jeszcze przed jego wyjazdem do seminarium duchownego. Mieszkańcy Sury wielokrotnie prosili go o modlitwę w swojej intencji. On sam twierdził, że już w młodym wieku miewał pierwsze widzenia.
Edukacja i działalność duszpasterska.
Edukację na poziomie podstawowym Iwan Siergijew odebrał w szkole parafialnej w Surze. Następnie, zdecydowany zostać kapłanem, ukończył seminarium w Archangielsku w 1851. Za wyróżniające się wyniki w nauce otrzymał prawo podjęcia wyższych studiów teologicznych w Petersburskiej Akademii Duchownej za państwowe stypendium. W tym samym roku nieoczekiwanie zmarł jego ojciec. Iwan Siergijew rozważał możliwość przerwania studiów i przyjęcia święceń diakońskich lub podjęcia pracy jako psalmista, by móc wspierać finansowo rodzinę. Jego matka nie zgodziła się jednak, by zrezygnował z kształcenia teologicznego. Ostatecznie przyszły duchowny kontynuował naukę, łącząc ją z pracę pisarza akademickiego. Uzyskiwane zarobki przesyłał do domu. W czasie studiów rozważał złożenie ślubów zakonnych i wyjazdu w charakterze misjonarza do Ameryki Północnej, na Syberię lub do Chin. Ostatecznie zdecydował jednak (jak twierdził, pod wpływem proroczego snu), że równie pożyteczną pracę duszpasterską będzie mógł prowadzić jako duchowny parafialny na terenach zamieszkanych przez Rosjan.
W 1855 obronił pracę dyplomową, poświęconą staroobrzędowcom. Następnie ożenił się z Jelizawietą Konstantinowną Nieswicką, córką proboszcza parafii przy soborze św. Andrzeja w Kronsztadzie. Ojciec jego żony ze względu na podeszły wiek odszedł w stan spoczynku, umożliwiając Iwanowi Siergijewowi – po przyjęciu święceń kapłańskich – podjęcie pracy duszpasterskiej w jego dawnej parafii. W zamian zobowiązywał się on do opieki nad ojcem żony i jej rodzeństwem – trzema braćmi i dwiema siostrami. 10 grudnia 1855 Siergijew został wyświęcony na diakona przez biskupa Makarego (Bułgakowa), zaś 12 grudnia tego samego roku w soborze Świętych Piotra i Pawła w Petersburgu przyjął święcenia kapłańskie z rąk biskup rewelskiego Krzysztofa. Natychmiast po ślubie Iwan Siergijew poprosił żonę, by zrezygnowali ze współżycia małżeńskiego. Małżonkowie nie mieli dzieci, wychowywali natomiast siostrzenicę Jelizawiety Nieswickiej, Rufinę, której matka znajdowała się w bardzo złej sytuacji materialnej.
Ks. Siergijew przez cały okres pracy duszpasterskiej był związany z soborem św. Andrzeja w Kronsztadzie, stąd określanie go już przez współczesnych mianem "Jana Kronsztadzkiego" – sam również podpisywał się w ten sposób, pomijając prawdziwe nazwisko. Prowadził ascetyczny tryb życia, stale pościł, codziennie służył Świętą Liturgię. Szczególną wagę przywiązywał do regularnej lektury Starego i Nowego Testamentu oraz do głoszenia homilii – w każdą niedzielę i święto wygłaszał homilię napisaną przez siebie lub przesłaną przez metropolitę petersburskiego Grzegorza. Od 1857 był katechetą szkoły miejskiej w Kronsztadzie, zaś od 1861 – także miejscowego gimnazjum klasycznego. Pracę tę wykonywał do śmierci.
Działał na rzecz ewangelizacji i propagowania chrześcijańskiego trybu życia wśród mieszkańców Kronsztadu. Szczególną troską duszpasterską otaczał najbiedniejszych. Regularnie odwiedzał robotników portowych zamieszkujących położoną poza miastem kolonię baraków, spotykał się z bezrobotnymi i ich rodzinami, przekazywał im dary materialne. Całą swoją pensję, przysługującą mu jako proboszczowi, rozdawał jako jałmużnę. Hierarchia cerkiewna przestała wówczas wypłacać mu wynagrodzenie, przekazując je rodzinie duchownego. Jan Kronsztadzki zachował jedynie wynagrodzenie katechety, które w dalszym ciągu przekazywał biednym.
W 1875 ks. Siergijew otrzymał godność protoprezbitera, zaś w 1897 został proboszczem parafii św. Andrzeja.
Nauczanie.
Od momentu przyjęcia święceń kapłańskich Jan Kronsztadzki prowadził dziennik "Moje życie w Chrystusie", w którym opisywał swoje dążenia do doskonalenia duchowego, pisał o walce z grzesznymi myślami i działaniami, notował modlitwy. W wydanym pośmiertnie dzienniku propagował częste odmawianie Modlitwy Jezusowej, w ówczesnej Rosji uważanej za zarezerwowaną dla mnichów. Wzywał również do jak najczęstszego przystępowania do sakramentu Eucharystii. Dopuszczał przy tym do Eucharystii jedynie osoby, które w tym samym dniu odbyły spowiedź. W soborze św. Andrzeja przyjmował nie tylko spowiedź uszną, ale i akty spowiedzi publicznej.
Jan Kronsztadzki twierdził, że Kościół prawosławny jest jedynym związkiem wyznaniowym głoszącym prawdziwą wiarę i stanowczo sprzeciwiał się równouprawnieniu wyznań w Rosji. Jego wskazania moralne i duchowe opierały się na zaleceniach ewangelicznych. Wiernych wzywał, by czynili postępy w
Szczególne miejsce w działalności duszpasterskiej Jana Kronsztadzkiego zajmowało wezwanie do zerwania z pijaństwem, na mniejszą skalę także z paleniem tytoniu.
Jako katecheta szkolny kapłan wielokrotnie twierdził, że edukacja religijna jest najważniejszym elementem kształcenia człowieka i że Rosji potrzebni są nie tyle uczeni członkowie społeczeństwa, co pobożni wierni prawosławni.
Sława świętego kapłana.
W ciągu pierwszych piętnastu lat pracy duszpasterskiej zaangażowanie Jana Kronsztadzkiego wśród najuboższych spotykało się z niezrozumieniem i rezerwą. Z czasem jednak duchowny zyskał ogromny autorytet i stał się sławny w całej Rosji. Przekonanie o natchnieniu jego działalności przez Boga wyrażali metropolita moskiewski Leoncjusz i Teofan Pustelnik. O niezwykłym autorytecie Jana wśród ludu pisał arcybiskup chełmski Eulogiusz. Uznany jeszcze za życia za świętego, otrzymywał setki listów z prośbami o modlitwę i pomoc – nie tylko z Rosji, ale i Szwecji, Wielkiej Brytanii i Stanów Zjednoczonych. W 1882 z inicjatywy duchownego w Kronsztadzie powstał dom pielgrzyma, w którym mogli zatrzymywać się jego goście. Duchowny odbywał również wizyty duszpasterskie w różnych miastach Rosji, gromadząc tysiące wiernych. 15 lipca 1890 w Charkowie na odprawianej przez niego Świętej Liturgii wierni zgromadzili się nie tylko w soborze, ale i na otaczającym go placu i przyległych ulicach. Molebień w tym samym mieście, służony na Placu Soborowym, zgromadził 60 tys. ludzi. Do podobnych sytuacji dochodziło w czasie wizyt Jana Kronsztadzkiego w Samarze, Saratowie, Kazaniu i Niżnym Nowogrodzie. Wierni przybywali nie tylko na nabożeństwa, ale i tłumnie witali kapłana na dworcach kolejowych, pragnąc uzyskać osobiste błogosławieństwo.
Sława duchownego jako osoby bezinteresownie działającej na rzecz ubogich sprawiła, że na jego adres zaczęły wpływać datki ofiarodawców pragnących, by ich pieniądze przeznaczyć na wsparcie inicjatyw charytatywnych. Umożliwiło to Janowi Kronsztadzkiemu zorganizowanie pomocy na szerszą skalę, poprzez stowarzyszenie dobroczynne, jakie powołał przy parafii św. Andrzeja. W latach 1872–1882 stowarzyszenie to, przy znacznym osobistym udziale duchownego, wzniosło w Kronsztadzie dom pracy, w którym bezrobotni i bezdomni mieszkańcy miasta mogli znaleźć zatrudnienie i zakwaterowanie. W skład domu wchodziły warsztaty wyrobów drewnianych, szewski, krawiecki, bezpłatna stołówka, ambulatorium, szkoła dzienna i wieczorowa, szkoła rękodzieła, biblioteka, schronisko dla sierot i świetlica dla dzieci. Dzięki wsparciu finansowemu rodziny carskiej duchowny doprowadził także do budowy „przystani zbawienia” w Zatoce Fińskiej – osiedla dla robotników sezonowych pracujących w Kronsztadzie.
Jan Kronsztadzki przekazywał również nadsyłane pieniądze na budowę cerkwi, monasterów, szpitali i szkół oraz wspierał osoby prywatne, które prosiły go o to listownie. Popierał Galicyjsko-Russkie Towarzystwo Dobroczynne.
Ludwik Bazylow w wydanej w 1972 pracy twierdzi, że kult Jana Kronsztadzkiego szerzył się głównie wśród "szumowin społecznych" stolicy oraz innych miast w Rosji północnej i środkowej. W 1894 duchowny został zaproszony przez rodzinę carską do łoża umierającego cara Aleksandra III. Wśród odwiedzających go z prośbą o rady modlitwy byli hierarchowie Rosyjskiego Kościoła Prawosławnego i członkowie rodziny panującej.
Jan Kronsztadzki szczególnie opiekował się monasterem św. Jana Chrzciciela w Leuszynie, na czele którego stała jego uczennica duchowa ihumenia Taisa. Był również inicjatorem budowy monasteru św. Jana Rylskiego w Petersburgu, który powstał w latach 1901–1903 i w latach bezpośrednio po otwarciu zgromadził ponad 350 mniszek i posłusznic, z których pierwsze wywodziły się ze wspólnoty w Leuszynie.
Na kilka lat przed śmiercią Jan Kronsztadzki zachorował i musiał ograniczyć swoją działalność społeczną. Ostatnią Świętą Liturgię odprawił 9 grudnia 1908; przewidując rychłą śmierć, pożegnał się wówczas ze swoimi parafianami. Zmarł 20 grudnia tego samego roku w swoim mieszkaniu w domu parafialnym soboru św. Andrzeja. Pogrzeb, w którym wzięły udział dziesiątki wiernych, prowadził metropolita petersburski i ładoski Antoni. Duchowny został pochowany w jednej z cerkwi monasteru św. Jana Rylskiego utworzonego z jego inicjatywy.
Przepowiednie Jana Kronsztadzkiego.
Rosyjski Kościół Prawosławny, kanonizując Jana Kronsztadzkiego, uznał, że za swoje ascetyczne życie i pełną poświęcenia służbę duszpasterską został on nagrodzony darem przewidywania przyszłości. Za przykłady proroctw uznano m.in. następujące sytuacje:
Cerkiew czci również Jana Kronsztadzkiego jako cudotwórcę, który siłą swojej modlitwy potrafił leczyć choroby cielesne oraz doprowadzać do duchowej odnowy grzeszników.
Zaangażowanie polityczne.
Jan Kronsztadzki był zdecydowanym przeciwnikiem idei rewolucyjnych i w swoich kazaniach, zwłaszcza w czasie rewolucji 1905, wielokrotnie występował przeciwko lewicowej inteligencji. Zapowiadał upadek Imperium Rosyjskiego:
Bezkompromisowo broniąc prawosławia, Jan Kronsztadzki kilkakrotnie potępił w kazaniach poglądy Lwa Tołstoja (którego określał jako "bluźniercę") i jego zwolenników. W 1902, wypowiadając się na ten temat, stwierdził, że w Rosji trwa "fałszywe oświecenie", oparte na źle pojętej wolności. W 1905 potępił manifest październikowy, twierdząc, że posłużył on jedynie rozwojowi antyprawosławnej propagandy. Występował przeciwko liberalizmowi i próbom przekształcenia Rosji w monarchię konstytucyjną, twierdząc, iż car otrzymuje od Boga nie tylko władzę, ale i potrzebne do rządzenia siłę i mądrość. Za godnych współpracy w zarządzaniu Rosją uważał jedynie bogobojnych polityków prawosławnych. Do zachowania patriotyzmu i głębokiej wiary wzywał deputowanych III Dumy. Krytykował również postępowanie wielu współczesnych mu duchownych prawosławnych, twierdząc, że dają oni wiernym zły przykład. Twierdził, że Rosja ogromnie zgrzeszyła, gdy znaczna część jej mieszkańców przestała żyć według etyki prawosławnej, wzywał do powszechnego nawrócenia się. W przeciwnym razie, jak zapowiadał, miał nastąpić całkowity upadek państwa.
W 1907 Jan z Kronsztadu został członkiem honorowym skrajnie prawicowego i nacjonalistycznego Związku Narodu Rosyjskiego. W roku następnym, tj. miesiąc po wydaniu przez Świątobliwy Synod Rządzący zgody na członkostwo kapłanów w organizacjach monarchistycznych, zapisał się do tej organizacji drogą zwykłej procedury. Chociaż formalnie działalność duchownego w organizacji czarnosecinnej była krótka, idee głoszone w jego kazaniach w latach wcześniejszych były zbliżone do treści jej programu. Stąd Ludwik Bazylow twierdzi, że Jan Kronsztadzki w znaczącym stopniu przyczynił się do ukształtowania się w Rosji początku XX wieku klimatu wielkorosyjskiego i prawosławnego szowinizmu.
W 1903, po pogromie kiszyniowskim, Jan Kronsztadzki opublikował artykuł "Moje myśli w rezultacie gwałtów chrześcijan i Żydów w Kiszyniowie", w którym określił „światowe żydostwo” jako początek nadchodzącego królestwa Antychrysta i zestawił je z Rosją-uosobieniem królestwa Boga. Początkowo duchowny potępił uczestników pogromu, następnie jednak zmienił zdanie; stwierdził, że Żydzi w znacznym stopniu byli winni przemocy, do której doszło w Besarabii.
Kult i kanonizacja.
Jego osoba jeszcze za życia, wbrew jego woli, stała się obiektem kultu sekty joannitów, którzy widzieli w nim nowe wcielenie Chrystusa. Duchowny usiłował zwalczać sektę, osobiście udając się do wsi, gdzie działali jej członkowie, jednak bez skutku. Ruch ten został w 1908 potępiony przez Rosyjski Kościół Prawosławny, lecz mimo tego przetrwał.
Mieszkanie duchownego na drugim piętrze domu parafialnego przy soborze św. Andrzeja zostało w 1918 zamienione na cerkiew Trójcy Świętej. Pozostawała ona czynna do 1930. Rok później sobór został zamknięty, a następnie zniszczony. Dawny dom parafialny został przebudowany, zaś mieszkanie Jana Kronsztadzkiego podzielone na pięć osobnych. W 1995, z inicjatywy grupy wiernych, szczególnie czczących pamięć duchownego, zrekonstruowano dwa pokoje dawnego mieszkania i cztery lata później urządzono w nim muzeum pamięci świętego.
Jan Kronsztadzki został kanonizowany 19 października 1964 przez ówcześnie niekanoniczny Rosyjski Kościół Prawosławny poza granicami Rosji. 8 czerwca 1990, niezależnie od tej decyzji, za świętego uznał go Rosyjski Kościół Prawosławny. Relikwie duchownego przechowywane są w założonym przez niego monasterze św. Jana Rylskiego w Petersburgu.
W 2015 w Moskwie odsłonięty został pomnik Jana Kronsztadzkiego.
W literaturze.
W utworze Nikołaja Leskowa "Nocne marki" zawarty został negatywny wizerunek Jana Kronsztadzkiego. Bohaterka utworu, Kławdija Stiepieniewa, zainspirowana przesłaniem Ewangelii, poświęca swoje życie służbie bliźnim. Jej rodzina, zaniepokojona zachowaniem kobiety, które uważa za dziwne, aranżuje jej spotkanie z powszechnie znanym w Rosji, uważanym za cudotwórcę kapłanem, który surowo krytykuje jej zachowanie, czy wręcz zarzuca jej herezję. Dzieło sugeruje tym samym obłudę i hipokryzję duchownego uważanego za świętego jeszcze za życia i podkreśla, że jego postawa, powszechna wśród duchowieństwa, prowadzi do potępienia osoby faktycznie żyjącej według zasad chrześcijańskiej etyki. Symbolem obłudy i niedostrzegania przez kapłana prawdziwej wiary Kławdiji Stiepieniewej jest moment, w którym, wchodząc do jej pokoju, duchowny przez nieuwagę strąca na podłogę niewielkich rozmiarów ewangeliarz. Chociaż Jan Kronsztadzki nie został w opowiadaniu wymieniony wprost, współcześni bez problemu rozpoznawali w postaci duchownego jego osobę.

</doc>
<doc id="1660807" url="https://pl.wikipedia.org/wiki?curid=1660807" title="Catharsis (album)">
Catharsis (album)

 – debiutancki album studyjny japońskiego gitarzysty i kompozytora Köziego wydany 11 marca 2004. Na płycie znajduje się nowa wersja piosenki „Promenade” z pierwszego singla artysty pod tytułem "Khaos/Kinema".

</doc>
<doc id="1660808" url="https://pl.wikipedia.org/wiki?curid=1660808" title="Jan z Kronsztadu">
Jan z Kronsztadu



</doc>
<doc id="1660811" url="https://pl.wikipedia.org/wiki?curid=1660811" title="Tyrannus tyrannus">
Tyrannus tyrannus



</doc>
<doc id="1660812" url="https://pl.wikipedia.org/wiki?curid=1660812" title="Champ Car World Series 2006">
Champ Car World Series 2006

Sezon 2006 w Champ Car był dwudziestą ósmą edycją tej serii wyścigowej (trzecią pod zarządem Champ Car). Rozpoczął się 9 kwietnia i zakończył się po 14 wyścigach 12 listopada.
Tytuł mistrzowski zdobył po raz trzeci z rzędu Sébastien Bourdais z zespołu Newman/Haas Racing, a tytuł najlepszego nowicjusza (Rookie of the year) zdobył Will Power. Wszystkie zespoły używały nadwozi Loli, silników Forda oraz opon Bridgestone.
Lista startowa.
Wszystkie zespoły używały 2,65-litrowego silnika Ford-Cosworth V8 XFE, nadwozie Lola B03/00 oraz opony Bridgestone.
Wyniki.
  

</doc>
<doc id="1660813" url="https://pl.wikipedia.org/wiki?curid=1660813" title="Loki n’ Roll">
Loki n’ Roll

Loki n’ Roll – drugi album studyjny japońskiego gitarzysty i kompozytora Köziego wydany 17 maja 2006. 

</doc>
<doc id="1660816" url="https://pl.wikipedia.org/wiki?curid=1660816" title="LOKI N' ROLL">
LOKI N' ROLL



</doc>
<doc id="1660819" url="https://pl.wikipedia.org/wiki?curid=1660819" title="George Alexander (polityk)">
George Alexander (polityk)

George Alexander (ur. 21 września 1839, zm. 2 sierpnia 1923) – amerykański polityk, dwudziesty ósmy burmistrz Los Angeles.
W wieku 11 lat przypłynął z rodzicami do Stanów Zjednoczonych, osiedlając się w Chicago. Uczestniczył w Wojnie Secesyjnej po stronie Unii, do Los Angeles przeprowadził się w 1866 roku. Około 1890 roku rozpoczął pracę w sektorze publicznym, najpierw jako inspektor w miejskim departamencie ulic, następnie w biurze Rachmistrza Hrabstwa ("County Recorder"). Wybrany na lata 1901 - 1907 do Rady Nadzorczej Hrabstwa Los Angeles ("Los Angeles County Board of Supervisors").
Urząd burmistrza sprawował od 26 marca 1909 do 1 lipca 1913. W granice miasta włączył dzisiejsze dzielnice: San Pedro, Hollywood i Wilmington. Za jego rządów powołano szereg komisji miejskich oraz otwarto Los Angeles County Museum of Science, Industry and Art oraz wybudowano obserwatorium astronomiczne Griffith Observatory.

</doc>
<doc id="1660822" url="https://pl.wikipedia.org/wiki?curid=1660822" title="There for tomorrow">
There for tomorrow



</doc>
<doc id="1660823" url="https://pl.wikipedia.org/wiki?curid=1660823" title="Anna Katharina Emmerick">
Anna Katharina Emmerick



</doc>
<doc id="1660826" url="https://pl.wikipedia.org/wiki?curid=1660826" title="Kościół Narodzenia Najświętszej Maryi Panny w Chocianowicach (stary)">
Kościół Narodzenia Najświętszej Maryi Panny w Chocianowicach (stary)

W miejscowości Chocianowice istnieją obecnie dwa kościoły pod wezwaniem Narodzenia Najświętszej Maryi Panny – stary, będący drewnianym zabytkiem z XVII wieku, oraz nowa świątynia z XX wieku. Parafia ma obecnie status miejsca kultu maryjnego.
"Stary” kościół stanowi jeden z 70 drewnianych kościółków Śląska Opolskiego, będących na szlaku drewnianego budownictwa sakralnego, który w całości znajduje się w województwie opolskim.
Historia.
Po raz pierwszy kościół parafialny w Chocianowicach (wówczas Kotschanowitz) wzmiankowany jest w 1376 w rejestrze kościołów parafialnych. Świątynia była drewniana i spłonęła podczas wojen husyckich w XV wieku. Obecny kościół wybudowano dopiero kilkaset lat później – prawdopodobnie w 1662 – taka data widnieje na jednej z desek w zakrystii, obecnie zaszalowanej. Konsekrowano go w 1666 roku pod wezwaniem Narodzenia NMP i przez następnych kilka wieków (do 1905) był kościołem filialnym parafii w Kuniowie.
Architektura.
Jednonawowa drewniana świątynia posiada nad głównym wejściem słupową wieżę konstrukcji palowej, przykrytą ośmiobocznym gontowym dachem namiotowym. Nad środkiem nawy znajduje się inna, mała wieżyczka ze spiczastym zakończeniem. Dach całego kościoła spada nisko nad zakrystię, przełamany jest bardziej płaskim nad sobotami przy północnej ścianie. Konstrukcja dużej wieży jest odsłonięta od środka, można ją podziwiać po wejściu do budynku. Dzwon, odlany w 1750 w Oleśnie, obecnie rzadko jest używany. Z wyjątkiem wieży konstrukcja kościoła jest grzebieniowa.
Wnętrze drewnianego kościoła w dużym stopniu nie zostało zmienione, z wyjątkiem malowideł ściennych, które powstały po 1945.
W ołtarzu głównym z 1726 znajduje się kopia obrazu Matki Boskiej Częstochowskiej z XVII wieku – przypuszczalnie przywieźli go miejscowi pielgrzymi. W przeszłości w ołtarzu głównym był obraz Matki Boskiej Chocianowskiej z XVIII wieku, ale przeniesiono go do nowego kościoła. Nad obrazem maryjnym znajduje się obraz Świętej Trójcy, a po bokach dwie rzeźby aniołów, które stanowiły kiedyś ozdobę organów z XIX wieku, znajdujących się dzisiaj w Muzeum Diecezjalnym w Opolu. Po lewej stronie od wejścia do świątyni znajduje się krzyż autorstwa nieznanego rzeźbiarza ludowego, a obok tzw. Karbona Duchowa z XIX wieku. Na północnej ścianie wisi kolejny obraz – Matki Boskiej Bolesnej z XIX wieku. Boczny ołtarz ma cechy barokowe. Droga krzyżowa namalowana została na płótnie w wieku XIX, natomiast konfesjonał powstał w XVIII stuleciu. Drewniane ławki również liczą sobie kilkaset lat.
Po II wojnie światowej i wybudowaniu nowego kościoła stary obiekt miał zostać przeniesiony do wsi Poborszów. Ostatecznie z powodów finansowych do tego nie doszło, a w Poborszowie wybudowano kościół murowany. Współcześnie stary kościół służy jako dom pogrzebowy.
Otoczenie.
Przy północnej ścianie starego kościoła znajduje się pomnik poświęcony poległym mieszkańcom wsi podczas I wojny światowej. Powstał w okresie międzywojennym. Kilka lat temu między starą a nową świątynią odsłonięto kolejny pomnik z czarnego marmuru, upamiętniający miejscowych, którzy zginęli w czasie II wojny światowej.
Na teren posesji kościelnej wchodzi się przez mostek, zbudowany nad niewielkim stawem z wysepką, będącą siedliskiem ptaków.

</doc>
<doc id="1660831" url="https://pl.wikipedia.org/wiki?curid=1660831" title="Vytautas Mažiulis">
Vytautas Mažiulis

Vytautas Mažiulis (ur. 20 sierpnia 1926 w Rokėnai w rejonie jezioroskim, zm. 12 kwietnia 2009 w Wilnie) – litewski językoznawca, specjalista od spraw języka staropruskiego. 
Życiorys.
W latach 1947–1952 studiował filologię klasyczną na Wileńskim Uniwersytecie Państwowym. W 1956 obronił pracę magisterską na Uniwersytecie Łomonosowa w Moskwie poświęconą liczebnikom w języku litewskim. Rok wcześniej został zatrudniony w WUP, gdzie kierował Katedrą Języka Litewskiego (1968–1973). Po 1973 stał na czele Katedry Języków Bałtyckich. 
W 1965 wraz z Jonasem Kazlauskasem założył międzynarodowe czasopismo „Baltistica”, poświęcone filologii bałtyckiej. 
W 1970 został członkiem Akademii Nauk Litewskiej SRR po opublikowaniu pracy doktorskiej poświęconej związkom pomiędzy językami bałtyckimi a indoeuropejskimi. W ostatnich latach zajmował się głównie językiem pruskim i staropruskim. W 1993 odznaczony Krzyżem Kawalerskim Orderu Wielkiego Księcia Giedymina.

</doc>
<doc id="1660833" url="https://pl.wikipedia.org/wiki?curid=1660833" title="Franz Alexander">
Franz Alexander

Franz Alexander (ur. 22 lutego 1891 w Budapeszcie, zm. 8 marca 1964 w Palm Springs) – amerykański psychoanalityk i lekarz węgierskiego pochodzenia, uważany za jednego z ojców medycyny psychosomatycznej i kryminologii psychoanalitycznej.
W 1910 został adiunktem naukowym w zakresie fizjologii w uniwersyteckim Instytucie Patologii Doświadczalnej, gdzie prowadził eksperymenty korelujące pracę mózgu z jego metabolizmem. W 1913 uzyskał tytuł doktora i rozpoczął pracę w uniwersyteckim Instytucie Higieny jako pracownik naukowy z zakresu bakteriologii. W 1914 otrzymał stopień podporucznika w armii austro-węgierskiej i kierował jednostką medyczną Czerwonego Krzyża. Trzy lata później objął dowództwo bakteriologicznego laboratorium terenowego, wyznaczonego do zapobiegania malarii na froncie włoskim i został odznaczony Krzyżem Zasługi za Zasłużoną Służbę. Po I wojnie światowej powrócił na uczelnię jako pracownik naukowo-kliniczny w psychiatrii i neurologii w klinice neuropsychiatrycznej.
Życiorys.
Urodził się w Budapeszcie. Jego ojcem był Bernard Alexander, profesor historii filozofii na Uniwersytecie Budapeszteńskim znany ze swych dzieł na temat filozofii i Szekspira, matką Regina Brössler. Po uzyskaniu licencjatu z Gimnazjum Humanistycznego w Budapeszcie w 1908 r., krótko studiował archeologię i filozofię na Uniwersytecie w Budapeszcie, zanim rozpoczął studia medyczne. Studiował medycynę na uniwersytetach budapeszteńskim i w Göttingen, a także w Cambridge w Instytucie Fizjologii. W 1910 r. został adiunktem naukowym w zakresie fizjologii w uniwersyteckim Instytucie Patologii Doświadczalnej, gdzie prowadził eksperymenty korelujące pracę mózgu z jego metabolizmem. Ukończył studia w 1912 r. i w ciągu następnych 3 lat napisał trzy prace na temat metabolizmu mózgu pod kierunkiem profesora Franza Tangla. W 1913 r. uzyskał tytuł doktora i rozpoczął pracę w uniwersyteckim Instytucie Higieny jako pracownik naukowy z zakresu bakteriologii. W 1914 r. otrzymał stopień podporucznika w armii austro-węgierskiej i kierował jednostką medyczną Czerwonego Krzyża. Trzy lata później (1917) objął dowództwo bakteriologicznego laboratorium terenowego, wyznaczonego do zapobiegania malarii na froncie włoskim i został odznaczony Krzyżem Zasługi za Zasłużoną Służbę. Po odbyciu służby wojskowej jako lekarz podczas I wojny światowej i asystenturze w klinice psychiatrycznej Uniwersytetu Budapeszteńskiego, zapoznał się z dziełami Zygmunta Freuda. Szybko przekonał się, że psychoanaliza to główna droga do badania procesów umysłowych i biologicznych, zarówno w psychiatrii, jak i innych dziedzinach medycyny.
Zainteresowanie Alexandra psychoanalizą.
Alexander odbył analizę własną i Hannsa Sachsa i został jednym z pierwszych uczniów Instytutu Psychoanalitycznego, który został otworzony przez Maxa Eitingona. W 1924 roku został wykładowcą tego instytutu i prowadził zajęcia z psychoanalizy, głównie dla studentów medycyny i lekarzy. W 1930 roku zaproszono go na Uniwersytet Chicago, gdzie dawał wykłady ze wstępu do psychoanalizy dla studentów medycyny, nauk społecznych i prawa. W tych latach Alexander był bardzo zainteresowany wykorzystaniem psychoanalizy w kryminologii, np. rozumieniu umysłu kryminalisty. W 1929 roku we współpracy z prawnikiem Hugo Staubem opublikował psychoanalityczne studium kryminologii "Der Verbrecher und sein Richter" (przetłumaczone w 1931 roku na język angielski jako "The Criminal, the Judge, and the Public" i wydane ponownie w 1957 roku). Również w 1929 roku Alexander rozpoczął seminaria z psychoanalizy dla sędziów i adwokatów w Instytucie Psychoanalitycznym w Berlinie. Doprowadziło to do jego zaproszenia do Bostonu i realizacji projektu naukowego z kryminologii we współpracy z Williamem Healy. Wyniki zostały opublikowane w 1935 roku jako "Roots of Crime". 
W 1932 roku powrócił do Chicago aby objąć funkcję pierwszego dyrektora tamtejszego Instytutu Psychoanalizy utworzonego by szkolić psychiatrów i prowadzić badania naukowe w zakresie psychoanalizy.
Badania Alexandra.
Pierwszym badaniem realizowanym w Chicago był projekt poświęcony czynnikom emocjonalnym, przyczyniającym się do powstawania wrzodów żołądka i innych zaburzeń ze strony układu pokarmowego. Było to badanie unikalne w swej naturze, ponieważ nie było to studium przypadku w tradycyjnie rozumianej przez psychoanalityków formie. To badanie zbierało chorych z różnych praktyk i umożliwiało jednoczasowe ich badanie, porównywanie i wyciąganie wniosków. Po drugie, w tym badaniu zakładano, że czynniki psychogenne przyczyniające się do choroby somatycznej są bardzo specyficzne, a nie ogólne jak to zakładano w dotychczasowych opisach. Wyniki projektu opublikowano w pracy "The Influence of Psychologic Factors Upon Gastrointestinal Disturbances: A Symposium" w "Psychological Quarterly" w 1934 roku, a rok później w formie książkowej. Na podstawie wyników tych badań Alexander stworzył swoją wektorową teorię osobowości, a swoje poglądy opublikował w artykule "The Logic of Emotions and Its Dynamic Background" w „International Journal of Psycho-Analysis” w 1935 roku. Potem nastąpiły kolejne współprace naukowe nad czynnikami emocjonalnymi w astmie oskrzelowej, nadciśnieniu tętniczym i innych schorzeniach układu sercowo-naczyniowego, reumatyzmie i tyreotoksykozie. W 1950 roku pojawiło się książkowe podsumowanie tych badań – "Psychosomatic Medicine".
Rozwój medycyny psychosomatycznej.
Alexander był jedną z wiodących postaci w rozwoju tej dziedziny medycyny. W 1939 roku pełnił wiodącą rolę w powstawaniu czasopisma "Psychosomatic Medicine" i do śmierci pełnił funkcję jednego z edytorów. Alexander czynił też wysiłki by poprawić metodologię badań w dziedzinie psychosomatyki. W 1953 roku zainicjował projekt mający sprawdzać trafność koncepcji, że czynniki emocjonalne związane z chorobami psychosomatycznymi są specyficzne dla tych chorób.

</doc>
<doc id="1660834" url="https://pl.wikipedia.org/wiki?curid=1660834" title="David Teniers I (starszy)">
David Teniers I (starszy)

David Teniers Starszy (ur. 1582 w Antwerpii, zm. 29 lipca 1649 tamże) – flamandzki malarz i rysownik okresu baroku.
Był uczniem swojego brata Juliana I, Rubensa i Adama Elsheimera. W l. 1597-1605 przebywał w Rzymie. W 1606 został mistrzem w antwerpskiej gildii św. Łukasza. Zajmował się też handlem obrazami. Malował obrazy o tematyce religijnej oraz kompozycje rodzajowe.
Malarzami byli również jego czterej synowie – David Teniers II (1610-1690), Julien Teniers II (1616-1649), Abraham Teniers (1629-1670) i Theodoor Teniers (1619-1697).

</doc>
<doc id="1660835" url="https://pl.wikipedia.org/wiki?curid=1660835" title="Racjonalność komunikacyjna">
Racjonalność komunikacyjna

Racjonalność komunikacyjna – wzorcowa sytuacja komunikacji pomiędzy podmiotami, gdzie dyskurs jest wolny zarówno od oddziaływań zewnętrznych, jak i od ograniczeń wynikających z samej struktury komunikacji językowej. Podmioty prowadzące dyskurs w takich warunkach łatwiej dochodzą do racjonalnych działań społecznych, a jednocześnie sprzyjają procesowi konsensualnej regulacji konfliktów społecznych. Teoria racjonalności komunikacyjnej została sformułowana przez Jürgena Habermasa.
Z uwagi na zbyt silną rolę oddziaływań zewnętrznych (np. uwarunkowania społeczno-kulturowe) i różnice w interpretacji stosowanego języka (np. „zniekształcenia” myśli w procesie komunikacji) możliwość komunikacji racjonalnej pozostaje w sferze ideacyjnej.

</doc>
<doc id="1660836" url="https://pl.wikipedia.org/wiki?curid=1660836" title="Oxyruncidae">
Oxyruncidae



</doc>
<doc id="1660838" url="https://pl.wikipedia.org/wiki?curid=1660838" title="José María Minella">
José María Minella

José María Minella, pseud. Pepe (ur. 1909, zm. 13 sierpnia 1981) – argentyński piłkarz noszący przydomek, środkowy pomocnik. Później trener.
Urodzony w Mar del Plata Minella w piłkę zaczął grać w miejscowym klubie Independiente Mar del Plata. W 1928 roku przeszedł do klubu Gimnasia y Esgrima La Plata, z którym w 1929 roku zdobył mistrzostwo Argentyny. W 1933 grał w drużynie "Gimnasia y Esgrima", która swoją grą zyskała przydomek "El Expreso" i omal nie zdobyła mistrzostwa kraju.
Jako gracz klubu Gimnasia y Esgrima Minella wziął udział w turnieju Copa América 1935, gdzie Argentyna została wicemistrzem Ameryki Południowej. Minella, jako kapitan drużyny, zagrał we wszystkich trzech meczach - z Chile, Peru i Urugwajem.
Po turnieju doszło do rekordowego transferu w wysokości 37,5 tys. peso, w wyniku którego został piłkarzem klubu River Plate, z którym dwa razy z rzędu - w 1936 i 1937 roku - zdobył mistrzostwo Argentyny.
Jako gracz klubu River Plate wziął udział w turnieju Copa América 1937, gdzie Argentyna zdobyła tytuł mistrza Ameryki Południowej. Minella, jako kapitan zespołu, zagrał w pięciu meczach - z Chile, Paragwajem, Peru, Urugwajem (w 59 zmienił Ernesto Lazzattiego) i Brazylią (w drugiej połowie zastąpił go Lazzatti).
Wciąż jako gracz klubu River Plate wziął udział w turnieju Copa América 1941, gdzie Argentyna ponownie zdobyła tytuł mistrza Ameryki Południowej. Minella, jako kapitan, zagrał w trzech meczach - z Peru, Ekwadorem i Urugwajem (w 40 minucie zastąpi go Eusebio Videla).
W 1941 roku MInella zdobył swoje trzecie i ostatnie mistrzostwo Argentyny. Rok później przeszedł do urugwajskiego klubu CA Peñarol, a następnie w 1944 roku do chilijskiego klubu Green Cross Santiago, gdzie zakończył karierę.
W reprezentacji Argentyny Minella rozegrał 24 mecze i zdobył 1 bramkę.
Po zakończeniu kariery piłkarskiej został trenerem. W 1947 roku objął posadę trenera drużyny River Plate, kierując zespołem w najlepszym okresie tego klubu. Prowadzony przez niego River Plate w ciągu 6 sezonów w latach 1952-1957 pięciokrotnie sięgnął po mistrzostwo Argentyny, zaliczając serię trzech mistrzostw z rzędu - w latach 1955, 1956 i 1957.
W latach 1964-1965 był trenerem reprezentacji Argentyny. Wrócił na to stanowisko w 1968 roku - ale tylko na jeden mecz.
Podczas przygotowań do finałów mistrzostw świata w 1978 roku wybudowany został w Mar del Plata stadion, który dla uczczenia najwybitniejszego piłkarza w historii miasta nazwano Estadio José María Minella.

</doc>
<doc id="1660840" url="https://pl.wikipedia.org/wiki?curid=1660840" title="Izba Reprezentantów (Malta)">
Izba Reprezentantów (Malta)

Izba Reprezentantów (ang. "House of Representatives", malt. "Kamra Tad-Deputati") – jednoizbowy organ ustawodawczy Malty.
Liczy 67 członków wybieranych na 5-letnią kadencję w wyborach powszechnych. Jedną z jego najważniejszych kompetencji jest wybór prezydenta.
Na czele Izby Reprezentantów stoi spiker, wybierany na pierwszym jej posiedzeniu. Obecnie funkcję tę pełni Angelo Farrugia.
Miejsce obrad.
W latach 1921-2015 miejsce obrad Parlamentu mieściło się w Pałacu Wielkiego Mistrza.
Obecnie Izba Reprezentantów ma swą siedzibę w Parliament House, obok głównego wejścia do Valletty. Nowy budynek miał swą inaugurację 4 maja 2015 roku.

</doc>
<doc id="1660841" url="https://pl.wikipedia.org/wiki?curid=1660841" title="Au Pair (film)">
Au Pair (film)

Au Pair lub Jenny i dzieciaki (ang. "Au Pair", 1999) – amerykańska komedia. Film doczekał się dwóch kontynuacji: "Au Pair 2" oraz "".
Absolwentka wyższej uczelni przez pomyłkę dostaje pracę opiekunki dzieci swojego szefa. 
Film był emitowany w Polsce za pośrednictwem telewizji Jetix i Jetix Play.
Wersja polska.
Opracowanie wersji polskiej: IZ-Text Katowice
Tekst polski: Wojciech Dyczewski
Udźwiękowienie: SupraFilm
W polskiej wersji wystąpili:
oraz:
i inni
Lektor: Grzegorz Przybył

</doc>
<doc id="1660842" url="https://pl.wikipedia.org/wiki?curid=1660842" title="Jose Minella">
Jose Minella



</doc>
<doc id="1660849" url="https://pl.wikipedia.org/wiki?curid=1660849" title="Marta Kołodziejczyk">
Marta Kołodziejczyk

Marta Kołodziejczyk (ur. 21 czerwca 1973) – polska judoczka, dwukrotna akademicka mistrzyni świata (1994). Najpierw walczyła w kategorii panad 72 kilogramy oraz Open, później zaczęła startować w kategorii ponad 78 kilogramów.
Podczas Akademickich Mistrzostw Świata w 1994 roku w Münster w finale kategorii + 72 kg pokonała Hiszpankę Inmaculadę Vicent. W finale kategorii Open pokonała Koreankę Hyun Me Shon.
Zdobyła równie dwa srebrne i jeden brązowy medal na Uniwersjadzie w Fukuoce w 1995 roku.
Rodzina.
Obecnie mieszka w Warszawie i wyszła za mąż za Macieja Staszewskiego. Ma trójkę dzieci: Mikołaja, Filipa i Bartłomieja.

</doc>
<doc id="1660855" url="https://pl.wikipedia.org/wiki?curid=1660855" title="Księżniczka i żebrak">
Księżniczka i żebrak

Księżniczka i żebrak (tytuł oryginalny "La principessa e il povero") − włoski telewizyjny film fantasy z roku 1997 w reżyserii Lamberto Bavy.
Opis filmu.
Baśń o dzieciach zamienionych w dramatycznych okolicznościach w dniu urodzenia i przez to wychowujących się, jedno na dworze królewskim, drugie natomiast w domu prostego wieśniaka.

</doc>
<doc id="1660856" url="https://pl.wikipedia.org/wiki?curid=1660856" title="Jose Maria Minella">
Jose Maria Minella



</doc>
<doc id="1660857" url="https://pl.wikipedia.org/wiki?curid=1660857" title="Au Pair 2">
Au Pair 2

Au Pair 2 lub Jenny i dzieciaki 2 (ang. "Au Pair II", 2001) – sequel filmu Au Pair z 1999 roku. Film doczekał się kontynuacji: "".
Jenny Morgan i Olivier Caldwell pracują nad połączeniem ich firmy z przedsiębiorstwem Karla Hausena. Podczas gdy obie ze stron dopracowują szczegóły, dzieci Hausena - Cassandra i Michael - postanawiają nie dopuścić do fuzji.
Film był emitowany w Polsce za pośrednictwem telewizji Jetix i Jetix Play. Premiera filmu odbyła się 17 grudnia 2006 w Kinie Jetix.
Wersja polska.
Opracowanie: na zlecenie Jetix – IZ-Text
Dźwięk i montaż: Iwo Dowsilas
Udźwiękowienie: Grzegorz Grocholski
Tekst polski: Anna Hajduk
W polskiej wersji wystąpili:
oraz:
i inni
Lektor: Mirosław Kotowicz

</doc>
<doc id="1660858" url="https://pl.wikipedia.org/wiki?curid=1660858" title="Rajd Dakar 1989">
Rajd Dakar 1989

Rajd Dakar 1989 (Rajd Paryż - Dakar 1989) - jedenasta edycja pustynnego Rajdu Dakar, która odbyła się na trasie Paryż - Tunis - Dakar. Po raz pierwszy trasa rajdu prowadziła przez Libię. W klasyfikacji samochodów tryumfował Ari Vatanen, zaś w klasyfikacji motocyklistów Gilles Lalay. W rajdzie tym padł nowy rekord: Rajd ukończyło 209 z 473 uczestników.
W rajdzie planowano start polskich załóg, podobnie jak w poprzednich dwóch rajdach. Trzy załogi miały wystartować na samochodach Jelcz: dwie załogi na samochodach Jelcz S442 (tych samych, co w dwóch poprzednich latach) oraz dwie na nowym modelu. Dwie załogi miały wystartować na nowym modelu Star 266c 4x4 „Unistar”. Do startu nie doszło głównie na skutek zmiany przepisów wyścigu (np. zakaz startu modeli prototypowych).

</doc>
<doc id="1660859" url="https://pl.wikipedia.org/wiki?curid=1660859" title="Teeworlds">
Teeworlds

Teeworlds – dwuwymiarowa komputerowa gra akcji dostępna na licencji open source, obsługiwana przez większość systemów operacyjnych (Windows, Linux, Mac OS X). Daje ona możliwość gry z maksymalnie 64 innymi graczami w trybach takich jak Team Deathmatch, Deathmatch oraz Capture The Flag, a także możliwość projektowania własnych plansz gry. Oprócz głównych trybów istnieje wiele modyfikacji, takich jak: zCatch, Battle, iDM, iCTF, OpenFNG, SoloFNG, Infection, zEsc, zChaos, Race (Aip-Gores i Aip-Race), Bomb, mPanic (a także xPanic), Catch16, Ghost, TeeBall, City – jednak jedną z najpopularniejszych jest tryb DDrace (w wielu różnych odmianach: DDRace, iDDRace, +DDRace, XXLDDRace, PPRace), który przemienia grę konkurencyjną na grę kooperacyjną, w której głównym celem jest dotarcie do linii mety poprzez pokonanie dużej ilości zagadek logicznych i zręcznościowych (zazwyczaj wymagających współpracy wielu graczy).
Zaletą gry jest dostarczanie zarówno trybów oferujących wyzwania czysto zręcznościowe, jak i tych które wymagają wysiłku intelektualnego. Niezwykle ważny jest także bardzo widoczny społecznościowy aspekt gry – tee, czyli postacie graczy, pokazują kierunek w jakim celuje gracz poprzez przemieszczanie oczu, a dodatkowo gracze mogą pokazywać nad swoją głową rozmaite emotikony (przy których w większości modyfikacji zmienia się także kształt oczu tee). W połączeniu z możliwością wyboru wyglądu i kolorów swojej postaci – a w DDRace także domyślnego kształtu oczu (np. radosnych, zdziwionych albo smutnych) – powoduje to, że Teeworlds pozwala na znacznie większą ekspresję niż typowe gry wyposażone jedynie w czat.

</doc>
<doc id="1660862" url="https://pl.wikipedia.org/wiki?curid=1660862" title="Aleksandar Petković">
Aleksandar Petković

Aleksandar Petković, cyr. Александар Петковић (ur. 8 listopada 1982) – serbski judoka. Srebrny medalista Letniej Uniwersjady 2007 w Bangkoku w kategorii Open. Przegrał w finale z Satoshi Ishii. Zdobył również brązowy medal mistrzostw Serbii w 2003 roku. Poza tymi dwoma medalami nie osiągał znacznych sukcesów na arenie międzynarodowej wśród seniorów.
Linki zewnętrzne.
Sylwetka Aleksandara Petkovica

</doc>
<doc id="1660864" url="https://pl.wikipedia.org/wiki?curid=1660864" title="Martha Coolidge">
Martha Coolidge

Martha Coolidge (ur. 17 sierpnia 1946 w New Haven w stanie Connecticut, USA) – amerykańska reżyser filmowa, okazjonalnie producent wykonawcza, była prezydent Gildii Reżyserów Ameryki (ang. Directors Guild of America). Laureatka nagrody Independent Spirit (1992), nominowana także do Emmy (2000).
Życie prywatne.
Jest rozwódką. Jej mężem był filmowiec Michael Backes, za którego wyszła 22 marca 1984 roku. Małżonkowi urodziła dziecko.
Filmografia.
Reżyserowała także dla telewizji. Pracowała przy serialach: HBO "Seks w wielkim mieście", Showtime "Huff", CBS "", CBS/UPN "Strefa mroku", Showtime "Trawka".

</doc>
<doc id="1660867" url="https://pl.wikipedia.org/wiki?curid=1660867" title="Hendrik Schmidt">
Hendrik Schmidt

Hendrik Cornelius Schmidt (ur. w 1963 w Klerksdorp) – południowoafrykański prawnik i parlamentarzysta. 
Życiorys.
Kształcił się w szkołach w Durbanie, Welkom i Virginii. W młodości pracował dla departamentu sprawiedliwości w sądzie okręgowym i regionalnym jako prokurator, później jako adwokat państwowy i starszy adwokat państwowy. W 1994 został zatrudniony w Witwatersrand Local Division (do 1999). W tym samym roku trafił na listę członków Stowarzyszenia Adwokatów Południowej Afryki (Society of Advocates of South Africa).
Swoją karierę rozpoczął jako radca w Northern Metropolitan Council. W 1999 objął mandat parlamentarzysty (wybrany z ramienia Aliansu Demokratycznego). W wyborach w 2004 utrzymał mandat (wybrany w okręgu Randwest obejmującym Randfontein i Westonarię). Pełnił funkcję rzecznika AD ds. surowców i energii. Miał swój udział w wykryciu i naświetleniu sprawy korupcyjnej związanej z firmą Petro-SA i działaczami ANC. 
Został wybrany do parlamentu w wyborach w 2009 i 2014. Pełni rolę wiceministra surowców mineralnych w gabinecie cieni AD.

</doc>
<doc id="1660870" url="https://pl.wikipedia.org/wiki?curid=1660870" title="Aistopody">
Aistopody

Aistopody – rząd czworonogów, beznogie lub o słabo rozwiniętych nogach. Ich pozycja filogenetyczna jest niepewna; tradycyjnie zaliczane są do lepospondyli, jednak z analizy filogenetycznej przeprowadzonej przez Andersona i współpracowników (2013) wynika, że mogą one być bazalnymi czworonogami nienależącymi do najmniejszego kladu obejmującego lepospondyle, temnospondyle, owodniowce i współczesne płazy.

</doc>
<doc id="1660874" url="https://pl.wikipedia.org/wiki?curid=1660874" title="Aistopoda">
Aistopoda



</doc>
<doc id="1660876" url="https://pl.wikipedia.org/wiki?curid=1660876" title="Aïstopoda">
Aïstopoda



</doc>
<doc id="1660877" url="https://pl.wikipedia.org/wiki?curid=1660877" title="Order Trzech Złotych Run">
Order Trzech Złotych Run

Order Trzech Złotych Run (fr. "Ordre des Trois Toisons d'Or") – ustanowiony przez cesarza Napoleona Bonaparte, lecz nie wprowadzony order wojskowy I Cesarstwa Francuskiego.
Historia.
W roku 1809, po zdobyciu Wiednia i po uprzednim zajęciu Madrytu w 1808, Napoleon I stał u szczytu swej potęgi i decydował we wszystkich trzech miastach, Wiedniu, Madrycie i Brugii, które były związane z Orderem Złotego Runa, jednym z najstarszych i najbardziej szanowanych orderów Europy. Zapatrzony w blask swej chwały, cesarz postanowił stworzyć nowy order, który miał symbolizować jego potęgę i sojusz Francji, Austrii i Hiszpanii. Statuty ogłoszono 15 sierpnia 1809 w czasie pobytu Napoleona w pałacu Schönbrunn w Wiedniu.
Order miał posiadać trzy klasy:
Klasa Wielkiego Kawalera była zarezerwowany dla książąt krwi oraz wysokich dygnitarzy Imperium. Ci ostatni mogli otrzymać odznaczenie po 10 latach służby państwowej, a zwykli ministrowie po 20 latach. Liczba odznaczonych w tych dwóch kategoriach urzędników państwowych była ograniczona do 100 osób. Komandorzy, których liczba mogła wynosić najwyżej 400 osób, musieli posiadać rangę oficerską i nabywali prawo do rocznej renty w wysokości 4000 franków w złocie. Krzyż kawalerski (1000 osób) mogli otrzymać podoficerowie i zwykli żołnierze (którzy co najmniej trzy razy odnieśli rany), zdobywając prawo do pobierania renty w wysokości 1000 franków. Wielkim Mistrzem był cesarz, prócz tego order miał posiadać urzędy Wielkiego Kanclerza i Wielkiego Skarbnika. Napoleon obsadził nawet te urzędy, kanclerzem został generał François-Antoine Andreossy, a skarbnikiem hr. Rutger Jan Schimmelpenninck. Order miano nadać także pułkom, które wyróżniły się w bitwach pod Wagram i Ulm.
Projekt stał się bardzo niepopularny w armii i wśród posiadaczy Orderu Legii Honorowej, którzy obawiali się deprecjacji swego odznaczenia. Brat cesarski Józef, król hiszpański, zaczął nadawać hiszpański wariant "zwykłego" Złotego Runa, Napoleon ożenił się z córką cesarza Austrii – suwerena drugiego orderu Złotego Runa – Marią Ludwiką. Cesarz Francuzów długo się wahał, czy zrealizować plany nowego orderu, aż w końcu 27 września 1813 odwołał jego ustanowienie i przekazał zgromadzony już jego majątek kancelarii Legii Honorowej.
Insygnia.
Istniejące tylko na ilustracjach i w postaci egzemplarzy kolekcjonerskich, wykonywanych głównie w czasach II cesarstwa francuskiego, insygnia orderu to oznaka i gwiazdy I i II klasy. Oznaką były zawieszone na emaliowanym na czerwono symbolu krzesiwa (identycznym jak w orderze Złotego Runa) trzy złote skóry baranków z głowami zwisającymi na dół i widocznymi nogami. Krzesiwo było trzymane w szponach unoszącego się nad nim złotego, ukoronowanego koroną I Cesarstwa orła napoleońskiego. Oznaka była noszona na czerwonej wstędze z obustronnymi żółtymi bordiurami. Gwiazda I klasy była srebrna, sześciopromienna, w medalionie środkowym ukazywała trzy złote baranki, zwrócone głowami do położonej w środku złotej pięcioramiennej gwiazdki, medalion był otoczony trzema orłami napoleońskimi, koronami cesarskiej Francji i Italii i złotym wieńcem laurowym. Gwiazda II klasy to duży srebrny krzyż maltański z orłami napoleońskimi między ramionami i z tym samym medalionem środkowym, co gwiazda I klasy.

</doc>
<doc id="1660878" url="https://pl.wikipedia.org/wiki?curid=1660878" title="CYE">
CYE



</doc>
<doc id="1660879" url="https://pl.wikipedia.org/wiki?curid=1660879" title="Kurt Meyer">
Kurt Meyer

Kurt Adolph Wilhelm „Panzermeyer” Meyer (ur. 23 grudnia 1910 w Jerxheim; zm. 23 grudnia 1961 w Hagen), generał Waffen-SS, dowodząc 12 Dywizją Pancerną SS był w wieku 33 lat najmłodszym dowódcą na szczeblu dywizji w całej niemieckiej armii.
Życiorys.
Na świat przyszedł jako syn robotnika 23 grudnia 1910 roku w Jerxheim. Ukończywszy szkołę podstawową, pracował jako górnik, by następnie wstąpić do Meklemburskiej Policji Krajowej.
Od początku sympatyzował z nazistami (był członkiem NSDAP o numerze 316714), wstąpił do SS i otrzymał legitymację członkowską o numerze 17559. Od tej chwili szybko się wspinał po szczeblach kariery: w 1932 roku został SS-Untersturmführerem, następnego roku SS-Obersturmführerem, a w 1937 roku SS-Hauptsturmführerem. Trzy lata przed ostatnim awansem Meyer wstąpił do 1 Dywizji Pancernej SS „Leibstandarte SS Adolf Hitler”. Po kampaniach w Polsce i we Francji czekała go kolejna promocja do stopnia SS-Sturmbannführera, a następnie przyznanie dowództwa nad batalionem rozpoznawczym podczas kampanii w Grecji. Właśnie podczas walk na Bałkanach Meyerowi po zakończonym powodzeniem ataku na silnie bronioną Przełęcz Klissura przyznano 15 maja 1941 roku Krzyż Rycerski. Za zasługi podczas walk o Charków odznaczono go Liśćmi Dębu do Krzyża Rycerskiego oraz awansowano na stopień SS-Obersturmbannführera. Kolejny awans, tym razem na stopień SS-Standartenführera, czekał go w lipcu 1943 roku, kiedy to mianowano go dowódcą nowo utworzonego 25 Pułku Grenadierów Pancernych SS wchodzącego w skład 12 Dywizji Grenadierów Pancernych SS Hitlerjugend.
Dywizja wzięła udział w walkach w Normandii. Szczególnie ciężkie boje toczyła przeciw Kanadyjczykom o Caen. Jej wyróżniającym się oficerem był Kurt Meyer. Po śmierci Fritza Witta objął nad nią dowództwo, a 1 sierpnia 1944 roku awansowano go w wieku 33 lat na stopień SS-Oberführera i jeszcze tego samego miesiąca przyznano Miecze do Krzyża Rycerskiego. 1 września był już SS-Brigadeführerem. Meyer nigdy nie odbył szkolenia, ani nie miał doświadczenia pozwalającego mu na dowodzenie w walce 20 000 żołnierzy oraz ponad 200 czołgami, lecz posiadał zarówno zmysł taktyczny, jak i nieustępliwość fanatyka.
6 września 1944 roku Meyer wzięty został do niewoli w okolicach Amiens. W grudniu 1945 roku został osądzony jako pierwszy niemiecki zbrodniarz wojenny i uznany za winnego zamordowania 8 czerwca 1944 roku 45 kanadyjskich jeńców wojennych. Skazano go na karę śmierci, którą zamieniono później na dożywocie. Został zwolniony z więzienia w 1954 roku. Po wyjściu na wolność został członkiem organizacji byłych esesmanów HIAG, w której udzielał się aktywnie aż do śmierci 23 grudnia 1961 roku. W 1951 roku wydał swoje wspomnienia w książce pod tytułem "Grenadiere" ("Grenadierzy"). Zmarł na atak serca.
Syn Meyera, Kurt junior jest autorem książki poświęconej ojcu pt. "Geweint wird, wenn der Kopf ab ist". Krytycznie opisuje w niej Meyera jako człowieka uwiązanego w swojej wojennej przeszłości i nazistowskiej ideologii, którego jedną z pierwszych czynności po zwolnieniu z więzienia i powrocie do domu było powieszenie na ścianie salonu portretu Adolfa Hitlera.

</doc>
<doc id="1660880" url="https://pl.wikipedia.org/wiki?curid=1660880" title="INF Clairfontaine">
INF Clairfontaine



</doc>
<doc id="1660881" url="https://pl.wikipedia.org/wiki?curid=1660881" title="Henryk Wisner">
Henryk Wisner

Henryk Wisner (ur. 25 sierpnia 1936 w Warszawie) – polski historyk, profesor nauk humanistycznych.
Życiorys.
W 1962 ukończył studia historyczne na Uniwersytecie Warszawskim. W kolejnych latach związany był z Wydziałem Historycznym Uniwersytetu Warszawskiego, gdzie w 1967 uzyskał stopień doktora, a w 1972 stopień doktora habilitowanego. W 1987 otrzymał tytuł profesora nauk humanistycznych.
Od wielu lat jest pracownikiem Instytutu Historii PAN. Specjalizuje się w nowożytnej historii Polski, jest znawcą dziejów Rzeczypospolitej za panowania Wazów (zwłaszcza Litwy w okresie 1587–1648).
Odznaczony m.in. Orderem Wielkiego Księcia Giedymina IV klasy.

</doc>
<doc id="1660884" url="https://pl.wikipedia.org/wiki?curid=1660884" title="Ventastega curonica">
Ventastega curonica



</doc>
<doc id="1660886" url="https://pl.wikipedia.org/wiki?curid=1660886" title="Edward Borowski">
Edward Borowski

Edward Borowski herbu Jastrzębiec (ur. 13 października 1909, zm. 30 maja 1987 w Paryżu) – polski dyplomata, genealog i kawaler maltański.
Dzieciństwo i lata nauki.
Urodził się jako syn Michała Aleksandra Borowskiego, polskiego kontradmirała i inżyniera mechanika okrętowego, i Marii Adeli z domu Raue. Dzieciństwo spędził wraz z rodzicami w ówczesnym Rewlu (obecnie Tallinn) i w Helsinkach oraz w rodzinnym majątku Juncewicze koło Starej Wilejki. Uczęszczał do Gimnazjum Polskiego w Gdańsku w latach 1922–1927, a następnie do Gimnazjum im. Króla Zygmunta Augusta w Wilnie, w którym zdał egzamin maturalny w 1929. Następnie studiował na Wydziale Prawa Uniwersytetu Stefana Batorego w Wilnie i Uniwersytetu Poznańskiego. Magisterium prawa (1934), jak i doktorat z prawa międzynarodowego na USB w Wilnie (1937).
Przebieg służby dyplomatycznej.
Odbył praktykę w poselstwie polskim w Bernie w okresie od 16 lutego 1937 do 31 grudnia 1938. W roku 1939 nadal pracował na statusie praktykanta w centrali MSZ w Warszawie z oddelegowaniem na kurs prawniczy do Hagi. Zmobilizowany po wybuchu wojny we wrześniu 1939, powrócił do Polski przez kraje skandynawskie. Ewakuowany do Rumunii pracował w charakterze referenta MSZ w Biurze Prasy i Propagandy Ambasady RP w Bukareszcie od 15 października 1939 do 15 stycznia 1940. W miesiąc później przybył do Francji i do 15 VI 1940 był urzędnikiem Biura Radcy Prawnego MSZ z siedzibą w Angers. Po zajęciu Francji przez wojska niemieckie pozostał w strefie nieokupowanej w Vichy i pracował w Polskim Czerwonym Krzyżu od 1 września 1940 do 1 lutego 1941. W okresie od 1 lutego 1941 do 20 maja 1943 był zastępcą Delegata PCK i Delegata Generalnej Dyrekcji „Biur Polskich” na francuską Afrykę Północną. Zajmował się sprawami ewakuacji Polaków i werbunkiem do Polskich Sił Zbrojnych na Zachodzie. Następnie do 15 września 1944 urzędował w sekretariacie Ministra Spraw Zagranicznych RP w Londynie. 19 września 1944 mianowany II Sekretarzem Ambasady RP przy Watykanie, a następnie 1 marca 1948 radcą tej ambasady, pełnił obowiązki dyplomatyczne w tej ostatniej placówce suwerennej Polski.
Sekcja Polska Radia Francuskiego.
Po rezygnacji ze służby dyplomatycznej wyjechał do Paryża, gdzie w 1953 rozpoczął pracę w Office de radiodiffusion-télévision française (ORTF); od 1961 jako I sekretarz redakcji programów sekcji polskiej, a od 1970 na stanowisku zastępcy redaktora naczelnego. W 1974 przeszedł na emeryturę.
Działalność w Związku Polskim Kawalerów Maltańskich.
Przyjęty do Związku Polskich Kawalerów Maltańskich 17 grudnia 1946 w kategorii Kawalerów Łaski Magistralnej. Po dokonaniu 4 pokoleniowego wywodu szlachectwa po mieczu Kawaler Łaski Magistralnej „iure sanguinis”. Od 9 listopada 1958 Kawaler Łaski i Dewocji, a od 11 grudnia 1975 Kawaler Wielkiego Krzyża Łaski i Dewocji. Sekretarz ZPKM, a następnie II Wiceprezydent Związku Polskich Kawalerów Maltańskich w latach 1975-1987.
Genealogia.
Członek Komisji Badawczej (Genealogicznej) ZPKM. Autor "Genealogii niektórych polskich rodzin utytułowanych" wydawanych w pięciu seriach z uzupełnieniami w ramach "Materiałów do biografii, genealogii i heraldyki polskiej", t. 2-4 i 6-8 (Buenos Aires – Paryż 1964-1974 i Rzym 1985) oraz w formie osobnych odbitek. W ramach wydanych serii ukazało się łącznie 105 genealogii rodów (12 książęcych, 86 hrabiowskich i 6 baronowskich) utytułowanych oraz niekiedy gałęzi nieutytułowanych tychże rodów. Praca ta była pomyślana jako kontynuacja "Almanachu błękitnego" Jerzego Sewera Dunin-Borkowskiego, choć objęła w istocie tylko osoby żyjące i ich bezpośrednich przodków. Pozostawił po sobie pewną liczbę prac w rękopisie.

</doc>
<doc id="1660889" url="https://pl.wikipedia.org/wiki?curid=1660889" title="Jane Anderson">
Jane Anderson

Jane Anderson – amerykańska scenarzystka i reżyser pracująca głównie dla telewizji. Początkowo zajmowała się aktorstwem.
Biogram.
Dojrzewała w Kalifornii Północnej. Zafascynowana teatrem, porzuciła studia po dwóch latach nauki w college'u i przeniosła się do Nowego Jorku, gdzie pracowała jako aktorka. Na początku lat osiemdziesiątych, po przeprowadzce do Los Angeles, zajęła się pisaniem scenariuszy dla telewizji i filmów.
Jest lesbijką. Wraz ze swoją partnerką, Tess Ayers, wychowuje dziecko – syna Raphaela – w Los Angeles w Kalifornii.

</doc>
<doc id="1660891" url="https://pl.wikipedia.org/wiki?curid=1660891" title="Podniebne potwory">
Podniebne potwory

Podniebne potwory ("Sky Monsters") – wyprodukowany przez National Geographic serial opowiadający o budowie i zachowaniach pterozaurów. Film jest typowym serialem dokumentalnym, uzupełnianym przez animację przedstawiające pterozaury i inne prehistoryczne zwierzęta oraz relacje z budowy naturalnej wielkości zdolnego do lotu modelu bliżej niezidentyfikowanego pterozaura. Animacje zostały przygotowane przez Elliott Animation Inc. pod przewodnictwem Rycky'ego Lima. Narratorem w oryginalnej edycji był Jon Briggs. W Polsce emitowany w 2007 r.

</doc>
<doc id="1660895" url="https://pl.wikipedia.org/wiki?curid=1660895" title="Zarafshon">
Zarafshon

Zarafshon (także Zarafszan) - miasto w Uzbekistanie, w prowincji Navoiy, na pustyni Kyzył-kum. Nazywane "złotą stolicą Uzbekistanu" ze względu na odkrywkową kopalnię złota w pobliskim Muruntau (tutejsze wydobycie stanowiło 30% wydobycia złota w ZSRR). Ma 65 tys. mieszkańców. Woda do miasta doprowadzana jest z Amu-darii za pomocą mającego 220 km długości rurociągu.
Lotnisko w Zarafshan (IATA: AFS), obsługiwane przez Uzbeckie Linie Lotnicze (Oʻzbekiston havo yoʻllari), obsługuje codzienne bezpośrednie połączenie z Taszkentem.

</doc>
<doc id="1660896" url="https://pl.wikipedia.org/wiki?curid=1660896" title="Maryja – córka swojego syna">
Maryja – córka swojego syna

Maryja – córka swojego syna (tytuł oryginalny "Maria, figlia del suo figlio") – włosko telewizyjny film biblijny z roku 2000 z muzyką Gorana Bregovicia.
Opis filmu.
Telewizyjna opowieść o dziejach życia Marii z Nazaretu, matki Jezus Chrystusa. Historia obejmuje okres od zaślubin z Józefem, poprzez zwiastowanie, narodziny Jezusa, jego nauczanie, aż po ukrzyżowanie i zmartwychwstanie.

</doc>
<doc id="1660897" url="https://pl.wikipedia.org/wiki?curid=1660897" title="Sandra Botha">
Sandra Botha

Sandra Botha (ur. 25 lutego 1945 w Viljoenskroon) – południowoafrykańska parlamentarzystka, w latach 2004–2007 wiceprzewodnicząca Zgromadzenia Narodowego, od 2007 lider opozycji wobec rządów ANC w parlamencie. 
Kształciła się w Parys Secondary School w Wolnym Państwie Oranje. Podczas nauki uzyskała stypendium American Field Service Scholarship, które umożliwiło jej roczny pobyt w Nowym Jorku. Naukę kontynuowała na Uniwersytecie w Stellenbosch, gdzie otrzymała stopień magistra nauk ekonomicznych. Później studiowała język sotho w Uniwersytecie Południowej Afryki (UNISIE). 
Po raz pierwszy zaangażowała się w działalność polityczną podczas studiów. Wraz z Helen Zille należała do ruchu antyapartheidowego (tzw. Black Slash). W 1998 mianowano ją wicedyrektorem Niezależnej Komisji Wyborczej w Wolnym Państwie. W 1999 objęła mandat senatorski jako przedstawicielka Partii Demokratycznej Wolnego Państwa w Narodowej Radzie Prowincji. W 2004 zdobyła miejsce w Zgromadzeniu Narodowym – izbie niższej parlamentu, gdzie w latach 2004–2007 pełniła funkcję wiceprzewodniczącej. Od 2007 pozostaje liderem opozycji (AD) w parlamencie. 
Angażuje się w działalność społeczną. Z jej inicjatywy w miejscowości Rammulotsi koło Viljoenskroon zorganizowano jedną z edycji Operacji Głód (Operation Hunger), dzięki której pod koniec jej trwania udawało się dostarczać żywność trzem tysiącom potrzebującym tygodniowo. 
Była zamężna z Corneliusem Andriesem Bothą, z którym dochowali się czwórki dzieci. Zamieszkuje stale na terenie Wolnego Państwa. 

</doc>
<doc id="1660902" url="https://pl.wikipedia.org/wiki?curid=1660902" title="James Hong">
James Hong

James Hong (chiń. trad.: 吳漢章, pinyin: "Wú Hànzhāng"; ur. 22 lutego 1929 w Minneapolis) – amerykański aktor, reżyser i producent filmowy, były prezes stowarzyszenia Association of Asian/Pacific American Artists (AAPAA).
Wczesne lata.
Urodził się w Minneapolis w stanie Minnesota jako syn Lee Shui Fa i Franka W. Honga. Jego ojciec wyemigrował z Hongkongu do Chicago w Illinois przez Kanadę, gdzie był właścicielem restauracji. Dziadek Honga pochodził z Taishanu. W okresie dzieciństwa przeniósł się do Hongkongu, gdzie mieszkał w Koulun, po czym w wieku dziesięciu lat powrócił do Stanów Zjednoczonych. W 1947 ukończył Minneapolis Central High School. W 1949 studiował na Uniwersytecie Minnesoty. W 1953 ukończył studia na wydziale inżynierii lądowej na Uniwersytecie Południowej Kalifornii. Później zainteresował się aktorstwem i trenował pod kierunkiem Jeffa Coreya. Przez siedem i pół roku był inżynierem drogowym w hrabstwie Los Angeles. 
Kariera.
Debiutował na ekranie w roli stażysty pilota z Korei Południowej w dramacie wojennym "Dragonfly Squadron" (1954) z udziałem Johna Hodiaka i Barbary Britton. W przygodowym filmie sensacyjnym Edwarda Dmytryka "Żołnierz fortuny" ("Soldier of Fortune", 1955) u boku Clarka Gable’a wystąpił jako chiński policjant. Wziął udział w dubbingu w kilku azjatyckich filmach, w tym "Godzilla, Król potworów!" ("Kaijū Ō Gojira", 1956) i "Human Vapor" ("Gasu ningen dai 1 gō", 1960). 
Występował jako stand-uper w duecie Hong and Parker z Donaldem Parkerem, a także grał na scenie z azjatycko-amerykańską trupą teatralną East West Players w Los Angeles w spektaklach - "Rashomon" (1965) jako bandyta i producent peruek oraz "Rok smoka" ("Year of the Dragon", 1975). Stał się znany z udziału w filmach: "Łowca androidów" (1982) w reżyserii Ridleya Scotta, "Wielka draka w chińskiej dzielnicy" (1986) w reż. Johna Carpentera i "Winnica" ("The Vineyard", 1989) we własnej reżyserii (ze współudziałem Williama „Billa” Rice’a). Występował też w serialach, w tym "Kung Fu" (1974) jako mistrz Ywang Kyu czy "Kroniki Seinfelda" (1991) w odcinku pt. "The Chinese Restaurant" jako Bruce.
W 2007 został uhonorowany nagrodą im. Williama Holdena za całokształt osiągnięć.

</doc>
<doc id="1660903" url="https://pl.wikipedia.org/wiki?curid=1660903" title="Włókno Reissnera">
Włókno Reissnera

Włókno Reissnera (ang. Reissner's fibre) – bezkomórkowa struktura anatomiczna znajdywana niekiedy w świetle wodociągu mózgu, czwartej komory i kanału rdzenia kręgowego, odchodząca od narządu podspoidłowego (SCO). Przypuszczalnie powstaje wskutek egzocytozy ziarnistości wydzielniczych tego narządu do światła układu komorowego.
Włókno Reissnera znajdywano u wielu gatunków zwierząt: ryb chrzęstno- i kostnoszkieletowych, gadów, ptaków, ssaków. Nie opisywano go u niektórych gatunków zwierząt: ryjówek, jeży, nietoperzy, wielbłądów i szympansów. Obecność włókna Reissnera u ludzi jest kontrowersyjna; wydaje się, że dorośli nie mają tej struktury, opisano ją bowiem jedynie u czternastoletniego chłopca i w 15- i 16-tygodniowych zarodkach.
Funkcja włókna również budziła kontrowersje: proponowano, że odgrywa rolę w czuciu zapachu, widzeniu, ośrodkowym odbieraniu bodźców czuciowych, eliminacji niepotrzebnych metabolitów komórek, percepcji ruchów ciała, a także że nie pełni żadnej funkcji.
Opisał ją po raz pierwszy w 1860 roku dorpacki profesor anatomii, Ernst Reissner, w swojej pracy poświęconej ośrodkowemu układowi nerwowemu minoga rzecznego. Termin "włókna Reissnera" wprowadził do literatury Konstantin Kuczin z Uniwersytetu w Kazaniu w 1863 roku. 

</doc>
<doc id="1660904" url="https://pl.wikipedia.org/wiki?curid=1660904" title="Szpiedzy i piraci">
Szpiedzy i piraci

Szpiedzy i piraci (tytuł oryginalny "Caraibi") − włosko-niemiecki miniserial przygodowy z roku 1999 w reżyserii Lamberto Bavy.
Opis filmu.
Akcja rozgrywa się w Księstwie Mediolanu, w roku 1640. Ferrante i Ippolito poznają i zakochują się w Livii Cornero, córce znienawidzonego wroga, z którym od lat spierają się o ziemię, na której znajduje się ich posiadłość. Wkrótce Livia ginie w wypadku spowodowanym przez jednego z braci. Ten nieszczęśliwy wypadek rozdziela na wiele lat Ferrante i Ippolito, którzy nawzajem oskarżają się o spowodowanie śmierci ukochanej. Ich drogi spotykają się ponownie, kiedy jeden z nich jest sławnym piratem, a drugi będąc szpiegiem ma za zadanie go schwytać.

</doc>
<doc id="1660905" url="https://pl.wikipedia.org/wiki?curid=1660905" title="Kir (materiał)">
Kir (materiał)



</doc>
<doc id="1660907" url="https://pl.wikipedia.org/wiki?curid=1660907" title="Noriyuki Morita">
Noriyuki Morita



</doc>
<doc id="1660908" url="https://pl.wikipedia.org/wiki?curid=1660908" title="Tour de la region de Lodz">
Tour de la region de Lodz

Tour de la region de Lodz – międzynarodowy wyścig kolarski organizowany od 1992 roku, przez organizację „APC – Akcja Dla Kolarstwa”.
Historia.
Zanim powstał wyścig, od 1971 do 1984 roku organizowano w Łasku, etapy Drużynowych Mistrzostw Polski i Mistrzostw Polski w parach, gdzie medale zdobywali m.in. Ryszard Szurkowski, Czesław Lang, Zenon Jaskuła. W mieście prężnie działał także nieistniejący dziś klub Grabia, którego zawodnicy z sukcesami startowali w różnych zawodach w całej Polsce.
W 1990 grupa inicjatorów postanowiła zorganizować wyścig na Ziemi Łaskiej, tym samym powracając do tradycji. Początkowym zamierzeniem była organizacja corocznych klasyków kolarskich dla wszystkich kategorii wiekowych. Pomysł zyskał uznanie ówczesnego kierownika OSiRu w Łasku Zygmunta Knopa oraz burmistrza Andrzeja Owczarka i w listopadzie 1991 roku zgłoszono zawody do Okręgowego Związku Kolarskiego w Łodzi. 26 czerwca 1992 roku, odbyła się pierwsza edycja wyścigu, w formie wyścigu jednoetapowego ze startem i metą w Łasku. Inauguracyjny wyścig w kat. "Senior" wygrał Marek Kalita ze Stomilu Bełchatów. Prócz wyścigu seniorów odbyły się wówczas zawody w kategoriach młodzików, juniorów młodszych oraz starszych.
Rok później wyścig miał już formułę wieloetapową i startowali juniorzy. W roku 1997 start i meta były poza Łaskiem, a dokładnie w Widawie. Od roku 1998 organizację wyścigu od Ośrodka Sportu i Rekreacji w Łasku przejęło Stowarzyszenie "Akcja dla Kolarstwa".
W 2000 roku zorganizowano pierwszy i jedyny etap z miasta do miasta (Łask-Poddębice).
Zawody przeszły wszystkie szczeble klasyfikacji Pzkol. Zainteresowanie wyścigiem przez Urząd Wojewódzki w Sieradzu sprawiło, że zmieniono nazwę zawodów na Ogólnopolski Wyścig Kolarski “Po Ziemi Łaskiej i Sieradzkiej”.
W 1999 wyścig dostał od UCI kategorię 2.8, w której były liczone punkty do klasyfikacji Challenge. Jeszcze tego samego roku, przez reformę administracyjną, wyścig zmienił nazwę na "Szlakiem powiatów województwa łódzkiego". W Międzynarodowej Unii Kolarskiej zarejestrowano wyścig pod nazwą "TOUR DE LA REGION DE LODZ".
W 2005 roku wyścig podniesiono do kat. 2.1, co jest najbardziej prestiżową kat. juniorską.
W 2013 roku, po raz pierwszy od 21 lat, wyścig nie odbył się. Powodem było wycofanie się generalnego sponsora, przez co brakowało pieniędzy na dopięcie budżetu. W październiku 2013 roku rozpoczęto przygotowania do kolejnej edycji wyścigu.
W wyścigu startowali i odnosili sukcesy tacy zawodnicy jak Łukasz Bodnar, Heinrich Haussler, Bartosz Huzarski, Michał Gołaś, Maciej Bodnar i Michał Kwiatkowski.
Etapy w 2012 roku.
Wyścig najwięcej razy odbywał się w Łasku (21 edycji ze startem/metą), 13 edycji odbywało się w Sędziejowicach (przez które wyścig przejeżdżał w pierwszych edycjach), 10 w Zduńskiej Woli, 9 w Łodzi, 7 razy w Buczku, 5 razy w Ruścu, 4 w Pabianicach, po 3 razy w Zapolicach i Kiełczygłowie, 2 w Poddębicach i po 1 razie w Szadku i w Widawie. Łącznie miast etapowych było 12.

</doc>
<doc id="1660909" url="https://pl.wikipedia.org/wiki?curid=1660909" title="Lauretta Elizabeth Maree">
Lauretta Elizabeth Maree

Lauretta Elizabeth Maree – południowoafrykańska nauczycielka i samorządowiec, w latach 2006–2008 burmistrz Stellenbosch. 
Po ukończeniu studiów pracowała jako nauczyciel. W 2000 po raz pierwszy zasiadła w Radzie Miejskiej w Stellenbosch. W wyniku wyborów samorządowych z 2006 w marcu tego roku objęła urząd burmistrza miasta (mimo przewagi ANC w Radzie Miejskiej Aliansowi Demokratycznemu udało się zawiązać sojusz z niewielkimi ugrupowaniami celem przeprowadzenia wyboru własnej kandydatki na urząd głowy miasta). 8 kwietnia 2008 na skutek opuszczenia koalicji rządzącej miastem przez Khayamandi Community Alliance (KCA) Patricka Swartza została odwołana z funkcji burmistrza. 

</doc>
<doc id="1660911" url="https://pl.wikipedia.org/wiki?curid=1660911" title="Dzwonnik trójsoplowiec">
Dzwonnik trójsoplowiec



</doc>
<doc id="1660912" url="https://pl.wikipedia.org/wiki?curid=1660912" title="Procnias tricarunculatus">
Procnias tricarunculatus



</doc>
<doc id="1660913" url="https://pl.wikipedia.org/wiki?curid=1660913" title="Procnias tricarunculata">
Procnias tricarunculata



</doc>
<doc id="1660914" url="https://pl.wikipedia.org/wiki?curid=1660914" title="FIEP">
FIEP

FIEP - Stowarzyszenie Europejskich i Śródziemnomorskich Formacji Policyjno Żandarmeryjnych o Statusie Wojskowym (jęz. ang. "International Association of Gendarmeries and Police Forces with Military Status").
Historia.
Organizacja powstała z inicjatywy Francji w 1994 roku kiedy to żandarmeria francuska "National Gendarmerie", włoska "Carabinieri" i hiszpańska "Guardia Civil" podpisały porozumienie o wzajemnej współpracy. W ten sposób powstała FIE (od pierwszych liter słów France-Italie-Espagne), krótko po tym w 1996 roku do porozumienia dołączyła portugalska "Guarda Nacional Republicana". FIE zostało przemianowane na FIEP (ostatnia litera P od Portugal). W 1998 roku do stowarzyszenia dołączyła turecka żandarmeria "Jandarma Genel Komutanlığı" a rok później holenderska "Koninklijke Marechaussee" i marokańska "Gendarmerie Royale". W 2002 roku przyłączyła się żandarmeria rumuńska "Jandarmeria Română". Od 2005 roku członkami obserwatorami w FIEP są argentyńska żandarmeria "Gendarmería Nacional Argentina" i czilijscy karabinierzy "Carabineros de Chile".
Zadania.
Stowarzyszenie ma na celu wymiane informacji pomiędzy wszystkimi członkami, wspólne szkolenia i działania na rzecz polepszenia funkcjonowania i organizacji poszczególnych służb. Między poszczególnymi służbami dochodzi do wymiany funkcjonariuszy żandarmerii, goszczą oni na zasadzie wzajemności u zaprzyjaźnionej służby innego kraju wchodzącego w skład stowarzyszenia.
Organizacja.
Na zasadzie rotacji każdego roku reprezentant innego państwa pełni funkcję przewodniczącego organizacji, powoływany jest on z grona dyrektorów i naczelnych dowódców służb wchodzących w skład FIEP, spotkają się oni na corocznym szczycie poświęconym zadaniom i funkcjonowaniu organizacji. W ramach FIEP działają cztery komisje:

</doc>
<doc id="1660915" url="https://pl.wikipedia.org/wiki?curid=1660915" title="Andrzej Kozioł Lechowski">
Andrzej Kozioł Lechowski

Andrzej Kozioł Lechowski – (ur. 15 maja 1930 we wsi Bieździedza, na terenie przysiółka „Zętki”. gmina Kołaczyce, zm. 30 maja 1998) – polski historyk regionalista, bibliotekarz.
Życiorys.
Pochodził z chłopskiej rodziny ze wsi o bogatej historii. Po szkole podstawowej w 1950 roku ukończył gimnazjum w Kołaczycach. Następnie studiował filologię polską na Uniwersytecie Jagiellońskim. Po studiach, od 1954 roku pracował w Bibliotece Jagiellońskiej w Krakowie, zajmując m.in. w latach 1981–1990 stanowisko zastępcy dyrektora. W 1993 roku został radnym Bronowic – VI dzielnicy Krakowa.
Lechowski, mając dostęp do znakomitych źródeł historycznych, stworzył dokumentację bogato popartą materiałami historycznymi, świadczącymi o jego skrupulatnym analizowaniu źródeł historycznych.
Z tą ostatnią pracą był, jak sam wspomina, szczególnie związany emocjonalnie:"„Pierwotnym moim zamiarem było opracowanie dziejów wsi Bieździedza wraz z przysiółkiem Zętki, gdzie się urodziłem. Jednakże (...) doszedłem do wniosku, że nie można pominąć innych wsi (...)" oraz "”...pragnę zaznaczyć, że przez dziesiątki lat mojej pracy w Bibliotece Jagiellońskiej (...) ciążył na mnie obowiązek dokumentowania najstarszych dziejów mojej rodzinnej wsi i parafii Bieździedza”"

</doc>
<doc id="1660919" url="https://pl.wikipedia.org/wiki?curid=1660919" title="Czarna wstążka">
Czarna wstążka

Czarna wstążka – symbol używany przez poszczególnych ludzi i organizacje, oznaczający żałobę.
Czarna wstążeczka symbolizuje żałobę w kulturze euroamerykańskiej. Najczęściej wstążka jest przyczepiana do stroju. W czasie żałoby narodowej w telewizji, prasie i na stronach internetowych czarna wstążka pojawia się przy logo.

</doc>
<doc id="1660923" url="https://pl.wikipedia.org/wiki?curid=1660923" title="Rupicola rupicola">
Rupicola rupicola



</doc>
<doc id="1660924" url="https://pl.wikipedia.org/wiki?curid=1660924" title="Przeglądarka grafiki">
Przeglądarka grafiki



</doc>
<doc id="1660925" url="https://pl.wikipedia.org/wiki?curid=1660925" title="Seymouria baylorensis">
Seymouria baylorensis



</doc>
<doc id="1660926" url="https://pl.wikipedia.org/wiki?curid=1660926" title="Viștea Mare">
Viștea Mare

Viștea Mare – szczyt w Górach Fogaraskich, w Karpatach Południowych. Leży w centralnej Rumunii i jest trzecim pod względem wysokości (po Moldoveanu i Negoiu) szczytem tego kraju.

</doc>
<doc id="1660931" url="https://pl.wikipedia.org/wiki?curid=1660931" title="Kult roślin w Indiach">
Kult roślin w Indiach

Kult roślin w Indiach ma długą historię. W religiach dharmicznych od tysiącleci wiele gatunków roślin pojawia się nie tylko w mitach, lecz również współcześnie stanowi istotną część kultu religijnego. Wielu z nich przypisuje się znaczenie magiczne i lecznicze. Prawie wszystkie rośliny uznane za święte wykorzystywane są również szeroko w ajurwedzie, tradycyjnym systemie medycyny hinduskiej.
Kwiaty, liście i owoce.
Poszczególne części roślin (kwiaty, gałązki, liście, czasami owoce) są ofiarowywane podczas obrzędów w świątyniach. Powszechne w Indiach jest użycie pięciu rodzajów świętych liści podczas ceremonii religijnych:
Większość z roślin posiada symboliczny związek z jakimś bóstwem, np. niezwykle toksyczna i halucynogenna datura zostaje powiązana ze "straszliwym" (Bhajrawa) bogiem Śiwą, lotos z łaskawą boginią Lakszmi itd. Istnieje wiele wzmianek w Puranach, starożytnych tekstach mitologicznych. Łuk Kamy, boga miłości, jest ozdobiony kwiatami pięciu roślin: asioki, mango, navamal lika ("Ixora parviflora"), "padmy" - różowego lotosu (Nelumbe nucifera) i "kamali", niebieskiego lotosu ("Nympha stellata").
Istnieje wiele skodyfikowanych zasad stosowania kwiatów podczas obrzędów, np. z pewnymi wyjątkami nie używa się kwiatów, które spadły na ziemię, boginiom ofiaruje się najczęściej kwiaty w kolorze czerwonym itd. Obowiązują różne tabu: kwiatów "sirisa" (Albizzia lebbeck) nie można używać podczas pudży na cześć Ganeśa, zaś "widźaja sala" (Pterocarpus marsupium) w obrzędach na cześć Śiwy). Obrzędy wykonywane są w ściśle określonym czasie, tzn. zgodnie z tradycyjnym hinduskim kalendarzem świąt i wskazaniami astrologii indyjskiej.
Drzewa.
Reprezentowały też łącznik pomiędzy niebiosami i ziemią.
Niektóre drzewa związane są w z poszczególnymi bóstwami lub postaciami mitologicznymi, np. mędrzec Markandeja schronił się w konarach bargadu podczas potopu.

</doc>
<doc id="1660933" url="https://pl.wikipedia.org/wiki?curid=1660933" title="Donald Gibb">
Donald Gibb

Donald Richard Gibb (ur. 4 kwietnia 1954 w Nowym Jorku) – amerykański aktor, znany także jako Don Gibb, obecnie rzecznik prasowy. Wsławił się rolą Freda „Ogra” Palowakskiego, wielkiego, zaniedbanego brata bractwa Ogre, w filmach z serii "Zemsta frajerów", a także jako Ray „Tiny” Jackson w filmie "Krwawy sport" (1988) i sequelu "Krwawy sport II" (1996) oraz jako Leslie „Doktor Śmierć” Krunchner w sitcomie HBO "Jeden plus dziesięć" (1985-1991).
Studiował na University of New Mexico i University of San Diego.

</doc>
<doc id="1660934" url="https://pl.wikipedia.org/wiki?curid=1660934" title="Raúl Alfonsín">
Raúl Alfonsín

Raúl Ricardo Alfonsín Foulkes (ur. 12 marca 1927 w Chascomús, zm. 31 marca 2009 w Buenos Aires) – argentyński polityk, prezydent kraju w latach 1983–1989.
Uczęszczał do akademii wojskowej ("Liceo Militar") w General San Martín, później studiował prawo na Uniwersytecie Narodowym La Plata, które ukończył w 1950 roku. Wrócił do rodzinnego Chascomús, gdzie założył czasopismo "El Imparcial", a także zajmował się lokalną działalnością polityczną. Od 1945 roku był działaczem Radykalnej Unii Obywatelskiej ("UCR" – "Unión Cívica Radical").
W 1963 roku, gdy prezydentem Argentyny został Arturo Umberto Illia, Raúl Alfonsín został wybrany do Kongresu. W 1973 roku bezskutecznie ubiegał się o nominację UCR w wyborach prezydenckich, wygranych ostatecznie przez peronistę Héctora José Cámpora.
W okresie "brudnej wojny", który rozpoczął się w 1976 roku po obaleniu peronistów przez juntę dowodzoną przez Jorge Rafaela Videlę, Raúl Alfonsín protestował przeciwko naruszeniom praw człowieka. Jego publikacje prasowe z tego okresu zostały zebrane w książce "La cuestión Argentina", wydanej w 1981 roku.
Po porażce Argentyny w wojnie o Falklandy-Malwiny rząd junty stracił poparcie społeczne i pozwolił na zorganizowanie, w 1983 roku, demokratycznych wyborów (pierwszych od 1976 roku), w których Alfonsin, jako kandydat UCR, pokonał konkurującego z nim peronistę z Partii Justycjalistycznej Ítalo Lúdera. Jego prezydentura przypadła na okres wysokiej inflacji, poważnego długu publicznego, sporów pracowniczych, a także problemów związanych z niezadowoleniem w kręgach wojskowych. Aby ustabilizować gospodarkę negocjował pożyczki z Międzynarodowego Funduszu Walutowego, a także wprowadził w życie program ekonomiczny o nazwie Austral plan, który odniósł jednak umiarkowany sukces. Ścigał członków junty oskarżonych o łamanie praw człowieka, doprowadził do procesów sądowych, w których m.in. byli prezydenci Jorge Rafael Videla i Roberto Eduardo Viola zostali skazani na wyroki dożywotniego więzienia. Pod koniec prezydentury (1987–1988), pod wpływem nacisku armii, która odbudowywała swoją pozycję, Augustin ułaskawił część skazanych oficerów, a także zaproponował inwestycje odnawiające wojsko. W okresie swojej prezydentury lansował m.in. projekt przeniesienia stolicy kraju do Viedma w Patagonii, który jednak upadł m.in. z powodu sprzeciwu peronistów.
8 lipca 1989 roku, z powodu nie rozwiązanych problemów gospodarczych i społecznych, ustąpił z urzędu prezydenta na 6 miesięcy przed końcem kadencji. Po ustąpieniu z urzędu pozostał aktywistą UCR.

</doc>
<doc id="1660935" url="https://pl.wikipedia.org/wiki?curid=1660935" title="Rupicola peruviana">
Rupicola peruviana



</doc>
<doc id="1660937" url="https://pl.wikipedia.org/wiki?curid=1660937" title="Kraków Zwierzyniec">
Kraków Zwierzyniec

Kraków Zwierzyniec – dawna stacja kolejowa w Krakowie w dzielnicy Zwierzyniec na tzw. kolei cyrkumwalacyjnej.
Stacja została otwarta 18 stycznia 1888, a zamknięta i zlikwidowana 1 stycznia 1911. Budynek dworcowy wraz z jednokrawędziowym zadaszonym peronem znajdował się w pobliżu obecnego domu towarowego Jubilat, tuż przy Moście Dębnickim. Przy stacji znajdowała się rogatka zwierzyniecka i końcówka tramwajowa Dworzec Zwierzyniecki. Dworzec nie został rozebrany wraz z linią i istniał przynajmniej do 1938 r. 

</doc>
<doc id="1660942" url="https://pl.wikipedia.org/wiki?curid=1660942" title="Zwierciadło (czasopismo)">
Zwierciadło (czasopismo)

Zwierciadło – polski miesięcznik dla kobiet wydawany od 1957 w Warszawie. Zwierciadło funkcjonuje również jako wydawnictwo.
Nazwę pisma wymyśliła Zofia Bystrzycka, a zostało ono założone przez Ligę Kobiet Polskich. Początkowo „Zwierciadło” było tygodnikiem, od jesieni 1990 ukazuje się jako miesięcznik.
W 2010 „Zwierciadło” zostało uznane przez „Media &amp; Marketing Polska” za Magazyn Roku. Jest wielokrotnym laureatem konkursu „GrandFront” na najlepszą okładkę prasową.
Dla magazynu piszą m.in.: Renata Arendt-Dziurdzikowska, Alina Gutek, Wojciech Eichelberger, Remigiusz Grzela. Do grona felietonistów należą: Artur Andrus, Tomasz Jastrun, Szymon Majewski, Katarzyna Miller, Katarzyna Nosowska, Maciej Stuhr.
W latach 2017–2020 redaktor naczelną czasopisma była Paulina Stolarek. Po połączeniu w 2020 redakcji „Zwierciadła” i „Sensu” zastąpiła ją redaktor naczelna tego ostatniego miesięcznika, Joanna Olekszyk.

</doc>
<doc id="1660944" url="https://pl.wikipedia.org/wiki?curid=1660944" title="Parafia ewangelicko-augsburska w Grudziądzu">
Parafia ewangelicko-augsburska w Grudziądzu



</doc>
<doc id="1660946" url="https://pl.wikipedia.org/wiki?curid=1660946" title="Zdeněk Špinar">
Zdeněk Špinar

Zdeněk Vlastimil Špinar (ur. 4 kwietnia 1916 w Čáslavie, zm. 14 sierpnia 1995 k. České Kamenicy) – czeski paleontolog. Zajmował się przede wszystkim wymarłymi płazami bezogonowymi.
Życiorys.
Od 1935 r. studiował biologię i chemię na Uniwersytecie Karola w Pradze. Ukończył studia w 1939 r., ale dyplom otrzymał dopiero w 1945 r.. W latach II wojny światowej pracował przymusowo jako robotnik przy budowie dróg oraz jako nadzorca w zakładach chemicznych. W 1968 został doktorem na macierzystej uczelni. Zmarł 14 sierpnia 1995 w swojej letniej rezydencji koło miejscowości Česká Kamenice.
Dorobek naukowy.
Pierwsze prace Špinara dotyczyły wymarłych bezkręgowców, ale z czasem (pod wpływem prof. Josefa Augusty) zainteresował się wymarłymi płazami. Pierwszą pracę na ich temat, poświęconą morawskim Discosauriscidae, opublikował w 1952 r. W tej pracy Špinar udowodnił, że Discosauriscidae były płazami, a nie gadami, jak wtenczas jeszcze uważano. Dalsze prace dotyczyły wymarłych żab, których liczne i doskonale zachowane skamieniałości odkryto w północnej części Czech, w osadach datowanych na oligocen i miocen. W 1972 r. ukazała się monografia będąca podsumowaniem tych prac, poświęcona trzeciorzędowym żabom środkowej Europy. W pracy tej opisał skamieniałości 1100 dorosłych osobników i 80 kijanek, zaliczanych do wymarłych przedstawicieli płazów bezogonowych, głównie z rodzin Palaeobatrachidae i Pelobatidae.
Špinar opublikował szereg podręczników paleobiologii kręgowców, a także książki popularnonaukowe. Współpracował z uznanymi ilustratorami, Zdenkiem Burianem i Ludomirem Dédkiem. Książki te były tłumaczone na wiele języków, w tym na polski.

</doc>
<doc id="1660948" url="https://pl.wikipedia.org/wiki?curid=1660948" title="Zdenek Spinar">
Zdenek Spinar



</doc>
<doc id="1660949" url="https://pl.wikipedia.org/wiki?curid=1660949" title="Zdeněk Vlastimil Špinar">
Zdeněk Vlastimil Špinar



</doc>
<doc id="1660950" url="https://pl.wikipedia.org/wiki?curid=1660950" title="Parafia ewangelicko-augsburska w Mysłowicach">
Parafia ewangelicko-augsburska w Mysłowicach



</doc>
<doc id="1660952" url="https://pl.wikipedia.org/wiki?curid=1660952" title="Bergara">
Bergara

Bergara − miasto w Hiszpanii, we wspólnocie autonomicznej Kraj Basków, w prowincji Gipuzkoa. W 2008 liczyło 14 746 mieszkańców.

</doc>
<doc id="1660953" url="https://pl.wikipedia.org/wiki?curid=1660953" title="Parafia ewangelicko-augsburska w Pszczynie">
Parafia ewangelicko-augsburska w Pszczynie



</doc>
<doc id="1660954" url="https://pl.wikipedia.org/wiki?curid=1660954" title="Sobór św. Mikołaja w Kronsztadzie">
Sobór św. Mikołaja w Kronsztadzie

Sobór św. Mikołaja zwanym Soborem Morskim – prawosławna katedra położona w Kronsztadzie, wzniesiona w 1913.
Historia.
Sobór był budowany w latach 1903–1913 według projektu Wasilija Kosiakowa za pieniądze ofiarowane przez marynarkę wojenną oraz przez wiernych (w stosownej kweście uczestniczył św. Jan Kronsztadzki).
Cerkiew pełniła funkcje liturgiczne do 1927, kiedy została zamieniona w kino im. Maksyma Gorkiego, a po 1956 – w salę koncertową i klub dla żołnierzy służących w twierdzy Kronsztad. W 1974 w soborze otwarto jedną z filii Muzeum Marynarki Wojennej. W 2002 na kopule budynku został ponownie umieszczony krzyż. W 2005 po raz pierwszy od czasu likwidacji w cerkwi odprawiono Świętą Liturgię. 19 kwietnia 2012 patriarcha moskiewski i całej Rusi Cyryl w obecności prezydenta Federacji Rosyjskiej Dmitrija Miedwiediewa dokonał ponownego poświęcenia obiektu.
Architektura.
Sobór Morski został wzniesiony w stylu neobizantyjskim. Jego wysokość wynosi 70 metrów, co czyni z cerkwi najwyższy budynek w Kronsztadzie. Obiekt zbudowany jest z granitu i kolorowej cegły. Wejście do niego prowadzi przez troje drzwi z portalem. Wszystkie okna w świątyni są półkoliste, cerkiew posiada łącznie 11 kopuł zgrupowanych wokół centralnej oraz liczne absydy, mozaiki i płaskorzeźby.
Jednocześnie w nabożeństwie odprawianym w soborze może uczestniczyć 5000 wiernych. Inspiracją dla jego formy była patriarsza katedra Hagia Sophia; obiekt jest rozwinięciem koncepcji architektonicznych, które Kosiakow wykorzystał już przy projekcie innej cerkwi finansowanej przez marynarkę wojenną w Lipawie oraz cerkwi Ikony Matki Bożej „Miłująca” w Petersburgu.

</doc>
<doc id="1660955" url="https://pl.wikipedia.org/wiki?curid=1660955" title="Piz Lischana">
Piz Lischana

Piz Lischana – szczyt w Sesvennagruppe, części Alp Retyckich. Leży we wschodniej Szwajcarii, w kantonie Gryzonia.
Na południowy zachód od szczytu, na wysokości 2500 m, znajduje się schronisko Lischana. Na południowy wschód od szczytu znajduje się lodowiec "Vadret da Triazza", największy w tym rejonie. Niedaleko znajduje się wioska Scuol.

</doc>
<doc id="1660956" url="https://pl.wikipedia.org/wiki?curid=1660956" title="Phoenicircus nigricollis">
Phoenicircus nigricollis



</doc>
<doc id="1660958" url="https://pl.wikipedia.org/wiki?curid=1660958" title="Parafia ewangelicko-augsburska w Sorkwitach">
Parafia ewangelicko-augsburska w Sorkwitach



</doc>
<doc id="1660962" url="https://pl.wikipedia.org/wiki?curid=1660962" title="Cotinga cotinga">
Cotinga cotinga



</doc>
<doc id="1660963" url="https://pl.wikipedia.org/wiki?curid=1660963" title="Morella (Hiszpania)">
Morella (Hiszpania)

Morella − miasto w Hiszpanii, we wspólnocie autonomicznej Walencja, w prowincji Castellón. W 2007 liczyło 2 863 mieszkańców.
Urodził się tutaj Ximo Puig, hiszpański polityk, prezydent Walencji.

</doc>
<doc id="1660964" url="https://pl.wikipedia.org/wiki?curid=1660964" title="Anghel Radovici">
Anghel Radovici

Anghel Radovici (ur. 5 listopada 1885 w Bukareszcie, zm. w sierpniu 1956 w Bukareszcie) – rumuński neurolog i psychiatra, uczeń Gheorghe Marinescu.
W 1920 razem ze swoim nauczycielem opisał odruch dłoniowo-bródkowy, znany też jako odruch Marinescu-Radoviciego.

</doc>
<doc id="1660966" url="https://pl.wikipedia.org/wiki?curid=1660966" title="Parafia ewangelicko-augsburska w Zawierciu">
Parafia ewangelicko-augsburska w Zawierciu



</doc>
<doc id="1660967" url="https://pl.wikipedia.org/wiki?curid=1660967" title="Procnias averano">
Procnias averano



</doc>
<doc id="1660968" url="https://pl.wikipedia.org/wiki?curid=1660968" title="Raffaele Fitto">
Raffaele Fitto

Raffaele Fitto (ur. 28 sierpnia 1969 w Maglie) – włoski polityk, prawnik, parlamentarzysta krajowy i europejski, w latach 2008–2011 i od 2022 minister.
Życiorys.
Jego ojciec Salvatore Fitto był politykiem, pełnił funkcję prezydenta Apulii. Raffaele Fitto ukończył studia prawnicze na Uniwersytecie im. Aldo Moro w Bari. Podobnie jak ojciec zaangażował się w działalność Chrześcijańskiej Demokracji. Od 1990 zasiadał w radzie regionu Apulia. Po rozwiązaniu na skutek afer korupcyjnych partii chadeckiej przystąpił do centroprawicowego ugrupowania Forza Italia.
W 1995 powołano go na stanowisko wiceprezydenta regionu Apulia. Cztery lata później został wybrany do Parlamentu Europejskiego V kadencji. Z mandatu europosła zrezygnował już po roku, kiedy to wygrał wybory na urząd prezydenta Apulii. W 2005 Raffaele Fitto, wsparty przez ugrupowania rządzącego Domu Wolności, ubiegał się o reelekcję, jednak przegrał z komunistą Nichim Vendolą, wystawionym przez centrolewicową opozycję.
W tym samym roku objął stanowisko regionalnego koordynatora Forza Italia. W 2006 z listy FI oraz w 2008 i w 2013 z listy Ludu Wolności uzyskiwał mandat posła do Izby Deputowanych XV, XVI i XVII kadencji. 8 maja 2008 Silvio Berlusconi powierzył mu tekę ministra do spraw regionalnych w swoim czwartym rządzie. Funkcję tę pełnił do 16 listopada 2011. W 2014 z ramienia reaktywowanej Forza Italia ponownie wybrany do Europarlamentu.
W 2015 stanął na czele nowo powołanej prawicowej partii pod nazwą Conservatori e Riformisti. W 2017 na bazie m.in. tej formacji powołał ugrupowanie Direzione Italia. W 2019 utrzymał mandat eurodeputowanego na IX kadencję, kandydując z listy partii Bracia Włosi. Powołany następnie na współprzewodniczącego Europejskich Konserwatystów i Reformatorów.
W 2022 ponownie wybrany do niższej izby włoskiego parlamentu. 22 października tegoż roku został ministrem bez teki w rządzie Giorgii Meloni, powierzono mu sprawy europejskie, spójności terytorialnej oraz planu odbudowy gospodarczej (PNRR).

</doc>
<doc id="1660969" url="https://pl.wikipedia.org/wiki?curid=1660969" title="Piz Pisoc">
Piz Pisoc

Piz Pisoc to szczyt w Sesvennagruppe, części Alp Retyckich. Leży we wschodniej Szwajcarii. Piz Pisoc znajduje się w centrum okazałej grupy górskiej znajdującej się między Val Plavna na zachodzie, a Val S-Charl na wschodzie oraz Val Minger na południu. Większość szczytów grupy ma ponad 3000 m wysokości. Oprócz najwyższego w grupie - Piz Pisoc są to m.in.: Piz Zuort (3119 m), Piz Clemgia (3042 m), Piz da la Crappa (3122 m), Piz Minger (3081 m) i Piz dals Cotschens (3057 m). Ściany wszystkich tych szczytów opadają bardzo stromo do okolicznych dolin. Cała grupa znajduje się na terenie parku narodowego.

</doc>
<doc id="1660970" url="https://pl.wikipedia.org/wiki?curid=1660970" title="Nowe Sioło (obwód tarnopolski)">
Nowe Sioło (obwód tarnopolski)

Nowe Sioło (, "Nowe Seło") – wieś na Ukrainie, w obwodzie tarnopolskim, w rejonie tarnopolskim, w hromadzie Skoryki. W 2001 roku liczyła 650 mieszkańców.
Pierwszy raz wzmiankowana w 1468 roku. W II Rzeczypospolitej miejscowość była siedzibą gminy wiejskiej Nowe Sioło w powiecie zbaraskim, w województwie tarnopolskim.

</doc>
<doc id="1660971" url="https://pl.wikipedia.org/wiki?curid=1660971" title="Nowe Sioło (gmina w województwie tarnopolskim)">
Nowe Sioło (gmina w województwie tarnopolskim)

Nowe Sioło – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy było Nowe Sioło.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hniliczki, Huszczanka, Koziary, Lisieczyńce, Łozówka, Nowe Sioło, Obodówka, Suchowce, Szelpaki, Szyły i Terpiłówka.
Pod okupacją, w dystrykcie Galicja w powiecie tarnopolskim ("Kreis Tarnopol"). 
Po II wojnie światowej obszar gminy znalazł się w ZSRR.
Uwaga: Pod okupacją, w dystrykcie Galicja, istniała równocześnie gmina Nowe Sioło w powiecie stryjskim ("Kreis Stryj").

</doc>
<doc id="1660972" url="https://pl.wikipedia.org/wiki?curid=1660972" title="Jerzy Wojnecki">
Jerzy Wojnecki

Jerzy Krzysztof Wojnecki (ur. 11 maja 1975 w Nowym Sączu, zm. 3 października 2009 w Płocku) – polski piłkarz grający na pozycji obrońcy.
Życiorys.
Był wychowankiem LZS Zawada Nowy Sącz. Karierę seniorką rozpoczął w Sandecji Nowy Sącz. Grał w niej na pozycji defensywnego pomocnika. Następnie przeszedł do Hutnika Kraków, gdzie rozegrał ponad 60 meczów w 1. lidze, strzelił dwie bramki w Pucharze UEFA drużynie Chazri Buzowna Baku w wygranym przez swoją drużynę meczu 9:0 na Suchych Stawach. Był to debiut Hutnika w Pucharze UEFA. Jerzy Wojnecki występował także w Legii Warszawa (22 mecze), Zagłębiu Lubin i przez 4 lata w Wiśle Płock. Zaliczył kilka występów w reprezentacji do lat 21.
3 października 2009 zginął w wypadku samochodowym. Został pochowany na Cmentarzu Komunalnym w Płocku.

</doc>
<doc id="1660973" url="https://pl.wikipedia.org/wiki?curid=1660973" title="Skoryki">
Skoryki

Skoryki – wieś w rejonie podwołoczyskim obwodu tarnopolskiego, założona w 1560 r. 
Historia.
Właścicielem dóbr ziemskich Skoryki był m.in. Tadeusz Gromnicki herbu Prawdzic, mąż Anieli z Dzieduszyckich. Po wczesnym zgonie męża i syna Józefa Aniela z Dzieduszyckich weszła w posiadanie dóbr ziemskich Skoryki w 1812, około 1818 ponownie wyszła za mąż za Erazma Truszkowskiego, a w 1829 odstąpiła dobra ziemskie mężowi.
W rejonie miejscowości w 1920 rozegrała się bitwa pomiędzy wojskami polskimi a sowieckimi.
W II Rzeczypospolitej miejscowość była siedzibą gminy wiejskiej Skoryki w powiecie zbaraskim województwa tarnopolskiego. Wieś liczy 612 mieszkańców.

</doc>
<doc id="1660974" url="https://pl.wikipedia.org/wiki?curid=1660974" title="Skoryki (gmina)">
Skoryki (gmina)

Skoryki – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy były Skoryki.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hołoszyńce, Klimkowce, Medyn, Pieńkowce, Prosówce, Skoryki, Worobijówka.
Po II wojnie światowej obszar gminy znalazł się w ZSRR.

</doc>
<doc id="1660975" url="https://pl.wikipedia.org/wiki?curid=1660975" title="I Do Not Hook Up">
I Do Not Hook Up

I Do Not Hook Up – drugi singel z czwartego studyjnego albumu Kelly Clarkson pt. "„All I Ever Wanted”" (2009). Piosenka skomponowana przez Grega Wellsa do słów piosenkarki Katy Perry i autorki tekstów Kary DioGuardi. Za jej produkcje odpowiada zaś Howard Benson. Utwór początkowo miał znaleźć się na albumie Perry, który miał się ukazać między "Katy Hudson", a "One of the Boys", lecz materiał nagrany przez piosenkarkę został odrzucony dwukrotnie.
Singel został 30 marca przesłany do australijskich rozgłośni radiowych. W Stanach Zjednoczonych jego premiera odbyła się 14 marca.

</doc>
<doc id="1660976" url="https://pl.wikipedia.org/wiki?curid=1660976" title="Gymnoderus foetidus">
Gymnoderus foetidus



</doc>
<doc id="1660977" url="https://pl.wikipedia.org/wiki?curid=1660977" title="Jennifer Jostyn">
Jennifer Jostyn

Jennifer Jostyn (ur. 11 listopada 1968 w Bostonie) – amerykańska aktorka filmowa i telewizyjna, znana alternatywnie jako Jennifer Goldyn.
Uczęszczała do artystycznej szkoły średniej Walnut Hill School. W branży filmowej aktywnie obecna od 1990 roku, kiedy to zadebiutowała rolą Zoe w filmie "Omega Cop". W roku 2005 wystąpiła jako Sunshine Hilton w stylizowanej na film dokumentalny komedii "The Life Coach", do której także napisała scenariusz (we współudziale Leili Leigh), i który wyprodukowała wykonawczo. Wsławiła się rolą w slasherze Roba Zombie "Dom tysiąca trupów" (2003). Znana jest również z pracy w spotach reklamowych.

</doc>
<doc id="1660978" url="https://pl.wikipedia.org/wiki?curid=1660978" title="Korneforos">
Korneforos

Korneforos ("Beta Herculis", "β Her") — najjaśniejsza gwiazda w gwiazdozbiorze Herkulesa (wielkość gwiazdowa +2,77), odległa o 139 lat świetlnych od Słońca.
Nazwa.
Tradycyjna nazwa gwiazdy, Korneforos, pochodzi od greckiego "Κορυνηφόρος", co oznacza „dzierżącego maczugę”, czyli mitycznego herosa Heraklesa (Herkulesa). Alternatywna nazwa Rutilicus jest zdeformowanym łacińskim określeniem pachy i odnosi się do położenia gwiazdy w wyobrażonej sylwetce herosa. Międzynarodowa Unia Astronomiczna zatwierdziła użycie nazwy Korneforos dla określenia tej gwiazdy.
Charakterystyka.
Korneforos jest typowym żółtym olbrzymem należącym do typu G7. Olbrzym obecnie najprawdopodobniej prowadzi w jądrze syntezę helu w węgiel i tlen, a w przeszłości był gorącą gwiazdą ciągu głównego reprezentującą typ widmowy B. Po zakończeniu syntezy jądrowej gwiazda odrzuci otoczki, stając się białym karłem. Emisja promieniowania rentgenowskiego wskazuje na aktywność magnetyczną.
Jest to obiekt spektroskopowo podwójny, drugi składnik nie został dokładnie opisany, ale prawdopodobnie ma masę trochę większą niż masa Słońca. Okres obiegu środka masy układu trwa 410,575 doby. W odległości 256,2″ od tej pary widoczna jest także słaba gwiazda o wielkości gwiazdowej 10,1m.

</doc>
<doc id="1660979" url="https://pl.wikipedia.org/wiki?curid=1660979" title="Reprezentacja Yap w piłce nożnej mężczyzn">
Reprezentacja Yap w piłce nożnej mężczyzn

Reprezentacja Yap w piłce nożnej – zespół piłki nożnej, który reprezentuje Wyspy Yap (część Mikronezji). Drużyna została założona w 1998 i nie należy do FIFA ani Oceania Football Confederation (OFC), lecz do organu NF-Board. Reprezentacja nie bierze udziału w żadnych turniejach międzynarodowych rozgrywanych pomiędzy innymi państwami. Do największego sukcesu reprezentacji należy zdobycie złotego medalu podczas Igrzysk Mikronezji 2001 rozegranych na terenie Wysp Yap oraz srebra zdobytego również podczas 9. edycji Igrzysk Mikronezji rozgrywanych na Wyspach Yap. 
Historia reprezentacji.
Barwy reprezentacyjne.
Zespół posiada barwy niebiesko-białe. Mecze domowe drużyna rozgrywa w niebieskich koszulkach, niebieskich spodenkach i białych getrach.

</doc>
<doc id="1660980" url="https://pl.wikipedia.org/wiki?curid=1660980" title="Okręty podwodne typu Barbel">
Okręty podwodne typu Barbel

Okręty podwodne typu Barbel – pierwszy typ amerykańskich okrętów podwodnych, których konstrukcję oparto na kadłubie typu albacore, jednocześnie ostatni amerykański typ okrętów podwodnych niekorzystających z napędu jądrowego. Okręty tego typu powstały w celu szybkiego wykorzystania wyników programu konstrukcyjnego i badawczego eksperymentalnego okrętu USS „Albacore” (AGSS-569) w jednostkach bojowych. W związku z podjęciem przez szefa operacji morskich US Navy, admirała Arleigh'a Burke, decyzji o ostatecznej rezygnacji z okrętów podwodnych o napędzie konwencjonalnym, program budowy tych okrętów przerwano po wybudowaniu trzech jednostek.
Geneza.
Już kilka miesięcy po wejściu do służby eksperymentalnej jednostki USS „Albacore” (AGSS-569) – amerykańskie Bureau of Ships (BuShips) ("Biuro Okrętów") zaczęło rozważać wykorzystanie jego koncepcji kadłuba w okrętach bojowych. W gronie konstruktorów US Navy ścierało się jednak kilka koncepcji szczegółowych rozwiązań, wśród których była między innymi kwestia liczby śrub napędowych. Zwolennicy zastosowania dwóch, podnosili fakt większej wiarygodności systemu napędowego korzystającego z pary śrub, jednak zwolennicy pojedynczej śruby twierdzili, iż jedna śruba zapewnia większą wydajność i prędkość w zastosowaniach podwodnych. W listopadzie 1954 roku BuShips zaproponowało 3 warianty nowych okrętów, na podstawie których stocznia Electric Boat (EB) opracowała stanowiący pochodną okrętów podwodnych typu "Tang" projekt „Darter” (SS-576), oraz dwa oparte na konstrukcji USS „Albacore” – dwuśrubowy oraz napędzany jedną śrubą. Ostatni z tych wariantów już pod koniec 1953 roku był przedmiotem programu Portsmouth Naval Shipyard (PNS), stoczni która zbudowała oryginalnego „Albacore”.
Opracowany przez Electric Boat projekt „Darter” miał jednak zbyt małą prędkość podwodną, stąd też podstawą dalszych prac stał się projekt opracowany przez PNS, który został zaakceptowany przez BuShips jako „Barbel” (SS-580). W 1955 roku Departament Marynarki Stanów Zjednoczonych zamówił w stoczni Portsmouth Naval Shipyard okręt wiodący nowego typu „Barbel” (SS-580), natomiast w następnym roku w stoczniach Ingalls Shipbuilding (w Pascagoula w stanie Mississippi) oraz New York Shipbuilding (w Camden w stanie New Jersey) zostały złożone zamówienia na dwie kolejne jednostki. Jako że żadna z tych dwóch stoczni nie budowała wcześniej okrętów podwodnych, zamówienia te stanowiły dla nich otwarcie nowych perspektyw rozwoju w zakresie okrętów podwodnych z napędem konwencjonalnym, podczas gdy stocznia Electric Boat i stocznie należące do Departamentu Marynarki Wojennej były już w tym czasie skoncentrowane na budowie okrętów z napędem jądrowym.
Konstrukcja.
Jako okręt bojowy „Barbel” musiał być zdolny do sprawnego wykonywania manewrów na małej głębokości oraz operacji z niewielką szybkością. Stąd też, w odróżnieniu od oryginalnego USS „Albacore” został wyposażony w stery głębokości umieszczone na dziobie okrętu, które po jakimś czasie zostały jednak przeniesione na boczne powierzchnie kiosku. Okręt otrzymał sześć umieszczonych na dziobie wyrzutni torpedowych kalibru 21 cali (533 mm), z przestrzenią na 16 torped zapasu. Z uwagi na zwężająca się rufę okręt nie otrzymał rufowych wyrzutni torpedowych. W zakresie systemów akustycznych wyposażono go w sonary: BQR-2, BQS-4 oraz SQS-4 i system kontroli ognia. Też wzrosła liczba członków załogi w związku ze znacznie większymi rozmiarami „Barbel”. Okręty typu "Barbel" posiadały wyporność nawodną 2150 ton (przy 1242 t „Albacore”), były wyposażone w 3 generatory diesla oraz dwa relatywnie niewielkie silniki elektryczne o mocy 3125 koni mechanicznych, co pozwalało im na osiągnięcie prędkości podwodnej 18,5 węzła. Średnica kadłuba, wynosząca w najszerszym miejscu 29 stóp (8,84 m), pozwoliła na umieszczenie w jego śródokręciu trzech pełnych pokładów, co znacznie zwiększyło przestrzeń możliwą do wykorzystania dla systemów kontroli oraz przez pomieszczenia mieszkalne załogi.
Trzeci i ostatni okręt tego typu został ukończony w 1959 roku. Z powodu podjęcia przez admirała Arleigha Burke’a decyzji kontynuacji rozwoju floty podwodnej wyłącznie w oparciu o okręty z siłownią jądrową, program okrętów typu "Barbel" nie był kontynuowany. Decyzja ta została podjęta w 1956 roku, nieco ponad rok po wyjściu w morze pionierskiej jednostki atomowej – USS „Nautilus” (SSN-571), który zademonstrował Marynarce Wojennej technologiczną gotowość do przestawienia całej floty podwodnej US Navy na napęd nuklearny.
Transfer technologii.
Okręty tego typu służyły w marynarce wojennej ponad 30 lat – aż do roku 1990. Okazały się jednak okrętami na tyle udanymi, iż ich technologia została przekazana marynarkom wojennym Holandii oraz Japonii, które oparły na niej okręty swoich typów "Zwaardvis", "Walrus" i "Yushio". Istnieją też spekulacje na temat przekazania technologii Barbel lub nawet budowy na ich podstawie przez Stany Zjednoczone okrętów podwodnych dla Marynarki Wojennej Tajwanu, mimo że Stany Zjednoczone oficjalnie nie potwierdziły tej możliwości.

</doc>
<doc id="1660981" url="https://pl.wikipedia.org/wiki?curid=1660981" title="Pyroderus scutatus">
Pyroderus scutatus



</doc>
<doc id="1660982" url="https://pl.wikipedia.org/wiki?curid=1660982" title="Max Eitingon">
Max Eitingon

Max Eitingon (ros. Макс Эйтингон, ur. 26 czerwca 1881 w Mohylewie, zm. 30 czerwca 1943 w Jerozolimie) – rosyjsko-izraelski lekarz, psychiatra, psychoanalityk, syjonista. 
Życiorys.
Syn Chaima Eitingona, jednego z najpoważniejszych na świecie handlarzy futrami w końcu lat 20. XX w., fundatora żydowskiego szpitala w Lipsku. 
Był jednym z założycieli Berlińskiej Polikliniki Psychoanalitycznej, kierował wydawnictwem "Internationaler Psychoanalytischer Verlag". W latach 1925-1934 był przewodniczącym Międzynarodowego Towarzystwa Psychoanalitycznego.
Zmarł 30 czerwca 1943 w Jerozolimie, po długiej i bolesnej chorobie.

</doc>
<doc id="1660983" url="https://pl.wikipedia.org/wiki?curid=1660983" title="Procesy załogi Mittelbau-Dora przed Trybunałem Wojskowym w Dachau">
Procesy załogi Mittelbau-Dora przed Trybunałem Wojskowym w Dachau

Procesy załogi Mittelbau-Dora przed Trybunałem Wojskowym w Dachau – były to procesy personelu hitlerowskiego obozu koncentracyjnego Mittelbau-Dora (Nordhausen), które po zakończeniu II wojny światowej odbyły się przed amerykańskim Trybunałem Wojskowym w Dachau. Wszystkim oskarżonym zarzucano popełnienie zbrodni wojennych i przeciw ludzkości, a zwłaszcza mordowanie, katowanie, torturowanie i głodzenie więźniów obozu. W sumie odbył się jeden duży proces załogi Mittelbau-Dora i kilka indywidualnych procesów dotyczących zbrodni popełnionych w obozie.
Proces załogi Mittelbau-Dora (US vs. Kurt Andrae i inni) w dniach 7 sierpnia – 31 grudnia 1947 roku.
W procesie tym przed amerykańskim Trybunałem Wojskowym w Dachau stanęło 19 byłych członków załogi Mittelbau-Dora, w tym "Schutzhaftlagerführer" Hans Karl Möser i adiutant komendanta obozu Heinz Detmers. W wyniku przeprowadzonego przewodu sądowego piętnastu oskarżonych zostało uznanych za winnych stawianych im zarzutów, a czterech uniewinniono. Möser jako jedyny skazany został na karę śmierci (wyrok wykonano przez powieszenie 26 listopada 1948 roku). Siedmiu oskarżonych skazano na dożywocie, a siedmiu na terminowe kary pozbawienia wolności (od 25 do 5 lat).
Inne procesy członków załogi Mittelbau-Dora przed amerykańskim Trybunałem Wojskowym w Dachau.
W roku 1947 odbyło się też w Dachau kilka procesów, które dotyczyły pojedynczych członków personelu obozu Mittelbau-Dora. W ich wyniku osądzono następujące osoby:

</doc>
<doc id="1660985" url="https://pl.wikipedia.org/wiki?curid=1660985" title="Ornithurae">
Ornithurae

Ornithurae (ptasioogonowe) – grupa ptaków, której nazwa („ptasie ogony”) została ukuta przez Ernsta Haeckla w 1866.
Haeckel włączył do niej wszystkie ptaki cechujące się budową ogona podobną do współczesnych ptaków. Wykluczyło to z tej grupy mającego ogon przypominający ogony innych teropodów archeopteryksa, którego Haeckel umieścił w grupie Sauriurae.
Jacques Gauthier przekształcił Ornithurae w klad i nadał im definicję typu "branch-based", wedle której do Ornithurae należą wszystkie zwierzęta bliżej spokrewnione ze współczesnymi ptakami niż "Archaeopteryx". Klad ten obejmował pierwszego przedstawiciela Panaves (obecnie uznawanych za synonim Avemetatarsalia) z „ptasim ogonem” oraz wszystkich jego potomków. Gauthier definiował „ptasi ogon” jako krótszy niż kość udowa, z pygostylem składającym się z co najmniej sześciu kręgów ogonowych i krótszym niż reszta ogona składająca się z co najmniej ośmiu kręgów. Gauthier zaklasyfikował Neornithes (które uważał za jedynych przedstawicieli kladu Aves) oraz formy najbliżej z nimi spokrewnione, takie jak "Ichthyornis", "Hesperornis" oraz "Apsaravis". Neornithes zostało początkowo zaproponowane do zastąpienia Ornithurae przez Gadowa w 1892, dlatego też Gauthier traktuje Neornithes jako młodszy synonim Ornithurae. Wielu badaczy używa terminu Ornithurae do określenia kladu obejmującego ostatniego wspólnego przodka "Ichthyornis", "Hesperornis" i Neornithes.
Clarke i współpracownicy (2006) stwierdzili, że "Yixianornis", "Songlingornis" i "Yanornis" tworzą klad najbardziej bazalnych Ornithurae (jednak, wedle innych definicji, nie należą one do Ornithurae, lecz do szerszego kladu Ornithuromorpha). Występowała u nich kombinacja cech zarówno prymitywnych, takich jak gastralia i spojenie łonowe, jak również zaawansowanych – obecność zaawansowanego pygostylu oraz piór konturowych.

</doc>
<doc id="1660987" url="https://pl.wikipedia.org/wiki?curid=1660987" title="Zapasy na Letniej Uniwersjadzie 2005">
Zapasy na Letniej Uniwersjadzie 2005

 Zapasy na Letniej Uniwersjadzie 2005 odbywały się w dniach 13 - 17 sierpnia w hali Yamanlar High School Sports Hallw w Izmirze. Rozdanych zostało 21 kompletów medali.
Polacy zdobyli 3 srebrne i 1 brązowy medal.

</doc>
<doc id="1660990" url="https://pl.wikipedia.org/wiki?curid=1660990" title="Cephalopterus ornatus">
Cephalopterus ornatus



</doc>
<doc id="1660993" url="https://pl.wikipedia.org/wiki?curid=1660993" title="Lorenzo Crespi">
Lorenzo Crespi

Lorenzo Crespi, właściwie Vincenzo Leopizzi (ur. 13 sierpnia 1971 w Mesynie Sycylia) – włoski aktor telewizyjny i filmowy, model.
Życiorys.
Wczesne lata.
Przez cztery pierwsze lata życia wychowywała go matka Maria, która zapisała go do Salezjańskiego Instytutu św. Ludwika w Mesynie, gdzie uczęszczał do szkoły. Mając 16 lat, przeniósł się do Mediolanu, gdzie podjął zróżnicowane prace, m.in. jako kelner i bramkarz w dyskotekach, a następnie kończył pracę jako model dla projektanta mody Giorgio Armaniego. Jego pasją stał się boks i futbol amerykański. Był także asystentem najsłynniejszego włoskiego krytyka sztuki i byłego wiceministra kultury Vittoria Sgarbiego.
Kariera.
Debiutował na dużym ekranie w komediowym melodramacie sci-fi "Czarne dziury" ("I buchi neri", 1995). Na planie filmowym poznał Manuelę Arcuri, z którą był związany przez rok. W 1996 wystąpił w trzecioplanowych rolach w melodramacie "Włochy" ("Italiani") z Marią Grazią Cucinottą i Marco Leonardim, w thrillerze "Syndrom Stendhala" ("La sindrome di Stendhal") z Asią Argento, Thomasem Kretschmannem i ponownie Marco Leonardim, komediodramacie "Nimfa plebejska" ("Ninfa plebea") z Raoulem Bovą oraz miniserialu Sat.1 "Powrót Sandokana" ("Il ritorno di Sandokan") z udziałem Kabira Bediego, Mathieu Carrière i Rominy Power. Za kreację Geko w dramacie wojennym "Porzûs" (1997) otrzymał nagrodę Globo d'Oro. W serialu kostiumowym "Pompeje - w cieniu wulkanu" ("Pompei", 2007) zagrał postać rzymskiego legionisty Marka Saweriusza.

</doc>
<doc id="1660995" url="https://pl.wikipedia.org/wiki?curid=1660995" title="Tarazed">
Tarazed

Tarazed ("Gamma Aquilae", "γ Aql") – gwiazda w Gwiazdozbiorze Orła. Jest odległa o około 1200 lat świetlnych od Słońca.
Nazwa.
Gwiazda ta ma tradycyjną nazwę Tarazed, która wywodzi się od perskiego , co oznacza „szalę wagi” i odnosiło się dawniej do asteryzmu złożonego z tej gwiazdy, Altaira i Beta Aquilae, której nazwa własna (Alshain) pochodzi od pierwszej części tego wyrażenia. Międzynarodowa Unia Astronomiczna w 2016 roku formalnie zatwierdziła użycie nazwy Tarazed dla określenia tej gwiazdy.
Charakterystyka obserwacyjna.
Jest to druga co do jasności gwiazda konstelacji, tworząca z Altairem i Alshainem jej najbardziej charakterystyczną część. Jego obserwowana wielkość gwiazdowa to 2,72. Pomiary paralaksy z sondy Hipparcos wskazywały, że gwiazda znajduje się 121 pc (394 ly) od Słońca, jednak nowsze pomiary sondy Gaia sugerują, że odległość jest trzykrotnie większa (choć z dużą niepewnością).
Charakterystyka fizyczna.
Tarazed to pomarańczowy jasny olbrzym należący do typu widmowego K3. Jego temperatura to 4100 K. Gwiazda jest źródłem promieniowania rentgenowskiego.
Gamma Aquilae ma pięć znacznie słabszych optycznych towarzyszek, położonych w odległości około 1–2 minut kątowych.

</doc>
<doc id="1660996" url="https://pl.wikipedia.org/wiki?curid=1660996" title="Omaha Hold'em">
Omaha Hold'em



</doc>
<doc id="1660997" url="https://pl.wikipedia.org/wiki?curid=1660997" title="Załuże (rejon zbaraski)">
Załuże (rejon zbaraski)

Załuże – wieś w rejonie zbaraskim obwodu tarnopolskiego, założona w 1444 r. W II Rzeczypospolitej miejscowość była siedzibą gminy wiejskiej Załuże w powiecie zbaraskim województwa tarnopolskiego. Wieś liczy 1242 mieszkańców.
We wsi znajduje się cerkiew pw. Przemienienia Pańskiego, ufundowana w 1600 roku przez książąt Zbarskich. Nie zachowały się budynki istniejącego obok klasztoru bazylianów zlikwidowanego przez Austriaków w końcu XVIII wieku. W pobliżu kościoła znajdują się mogiły kozackie z XVI wieku.

</doc>
<doc id="1660998" url="https://pl.wikipedia.org/wiki?curid=1660998" title="Załuże (gmina)">
Załuże (gmina)

Załuże – dawna gmina wiejska w powiecie zbaraskim województwa tarnopolskiego II Rzeczypospolitej. Siedzibą gminy było Załuże.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bazarzyńce, Hłuboczek Mały, Iwaszkowce, Tarasówka, Załuże, Zarubińce.
Pod okupacją zniesiona i przekształcona m.in. w gminę Roznoszyńce.

</doc>
<doc id="1660999" url="https://pl.wikipedia.org/wiki?curid=1660999" title="Sworzeń królewski">
Sworzeń królewski

Sworzeń królewski, trzpień królewski – typ sworznia kształtowego z łbem walcowym. Stanowi element konstrukcyjny dla połączeń typu np. naczepa – ciągnik siodłowy. Drugim elementem konstrukcyjnym dla tego typu połączeń jest siodło zamontowane na ramie ciągnika siodłowego.

</doc>
<doc id="1661000" url="https://pl.wikipedia.org/wiki?curid=1661000" title="Nia Long">
Nia Long

Nia Long, właśc. Nitara Carlynn Long (ur. 30 października 1970 na Brooklynie w Nowym Jorku, USA) – amerykańska aktorka, okazjonalnie reżyser wideoklipów muzycznych.

</doc>
<doc id="1661002" url="https://pl.wikipedia.org/wiki?curid=1661002" title="Úplná demontáž lidstva">
Úplná demontáž lidstva

Úplná demontáž lidstva - album czeskiej grupy muzycznej Umbrtka. Wydawnictwo ukazało się 10 marca 2009 roku nakładem Metal Swamp Records.

</doc>
<doc id="1661005" url="https://pl.wikipedia.org/wiki?curid=1661005" title="Reprezentacja Wyspy Wight w piłce nożnej mężczyzn">
Reprezentacja Wyspy Wight w piłce nożnej mężczyzn

Piłkarska reprezentacja Wyspy Wight w piłce nożnej – zespół, reprezentujący Wyspę Wight, jednak nie należący do FIFA, ani UEFA.

</doc>
<doc id="1661006" url="https://pl.wikipedia.org/wiki?curid=1661006" title="Kryzys polityczny w Tajlandii w 2008 roku">
Kryzys polityczny w Tajlandii w 2008 roku



</doc>
<doc id="1661007" url="https://pl.wikipedia.org/wiki?curid=1661007" title="Woëvre">
Woëvre

Woëvre (niem. "Waberland") - region naturalny we wschodniej Francji (Lotaryngii) i w południowej Belgii. Płaskowyż stanowiący zachodnią część Wyżyny Lotaryńskiej. 
Płaskowyż Woëvre leży między Wzgórzami Mozy na prawym brzegu Mozy na zachodzie a Wzgórzami Mozelskimi i doliną Mozeli na zachodzie. Na północy sięga podnóży Ardenów w Belgii, na południu, na wysokości miasteczka Neufchâteau, przechodzi w płaskowyż Barrois. Jest zbudowany z warstw piaskowców i wapieni spojonych glinkami. Sporą część płaskowyżu porastają lasy, głównie dąbrowy. 
Klimat płaskowyżu Woëvre jest wyraźnie suchszy, niż pozostałej części Lotaryngii, wobec czego już w średniowieczu tamtejsi rolnicy zbudowali system małych zbiorników wodnych do nawadniania pól. Zbiorniki te są dziś schronieniami wędrownego ptactwa. 
Część płaskowyżu stanowią obszary ochrony przyrody - "Zones naturelles d'intérêt écologique, faunistique et floristique", "ZNIEFF". 

</doc>
<doc id="1661008" url="https://pl.wikipedia.org/wiki?curid=1661008" title="Playtone">
Playtone

The Playtone Company (stylizowana na ekranach jako PLAY • TONE) – amerykańska wytwórnia telewizyjna i filmowa oraz wytwórnia płytowa założona w 1998 przez aktora Toma Hanksa i producenta Gary'ego Goetzmana.
Jej nazwa wzięła się od „"Play-Tone Galaxy"” – fikcyjnej firmy fonograficznej będącej twórcą sukcesu także fikcyjnego zespołu rockowego The Wonders, którego historia jest akcją filmu Szaleństwa młodości ("That Thing You Do!"). Film ten był debiutem reżyserskim Hanksa, z 1996, który był jednocześnie scenarzystą oraz wystąpił w nim, jako odtwórca roli managera zespołu – Mr. White’a.

</doc>
