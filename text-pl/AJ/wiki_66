<doc id="1670895" url="https://pl.wikipedia.org/wiki?curid=1670895" title="Figaro">
Figaro

Figaro – centralna postać trylogii Pierre’a Beaumarchais’go: "Cyrulik sewilski", "Wesele Figara" i "Występna Matka". Nieślubny i zaginiony syn doktora Bartola i guwernantki Marceliny, w niemowlęctwie uprowadzony przez zbójców. Nieśmiertelność zapewnili mu Gioacchino Rossini i Wolfgang Amadeus Mozart czyniąc tytułowym bohaterem swoich oper – "Cyrulik sewilski" – baryton (Rossini) i "Wesele Figara" – bas-baryton (Mozart).
Jest on lokajem hrabiego Almavivy, w komedii "Cyrulik sewilski" próbującym swoich sił również jako cyrulik, ale nie tylko. Figaro to także totumfacki całego miasta. Według jego własnych słów – bez niego żadna panna w Sewilli nie wyjdzie za mąż. Parą, którą swata na oczach widza jest Rozyna i hrabia Almaviva. Swój spryt, chociaż nieświadomie, wykorzystuje przeciwko własnemu ojcu będąc autorem ciągu intryg, które w "Cyruliku sewilskim" mają doprowadzić do okpienia doktora Bartola i ślubu hrabiego z Rozyną. W "Weselu Figara" sam jest nowożeńcem, a jego celem jest zdemaskowanie uwodzicielskiej natury Almavivy i doprowadzenie do ostatecznego zniesienia prawa pierwszej nocy. Tym razem to doktor Bartolo ma na celu ukaranie Figara, chcąc ożenić go ze starą guwernantką i własną dawną miłością, od której Figaro pożyczył znaczną sumkę. Zabezpieczeniem pożyczki Marceliny jest umowa zawierająca klauzulę mówiącą, iż w przypadku niemożliwości jej spłacenia Figaro ma Marcelinę poślubić. Jest to na rękę również Almavivy, starającego się o względy młodej narzeczonej Figara – Zuzanny. Kiedy hrabia ma rozsądzić sprawę i wyrok wydaje się być nieuchronnie niekorzystny dla Figara, lokaj powołuje się wówczas na swoje szlachetne pochodzenie i brak zgody rodziców. Okoliczności porwania Figara przez zbójów w niemowlęctwie, hafty i herby na pościeli skradzionej wraz z dzieckiem oraz znamię na przedramieniu świadczą jednak jednoznacznie, że jest on synem Marceliny i Bartola w sztuce Emanuelem, natomiast w operze noszącym imię Rafaello.
Sławne arie i duety z jego udziałem.
"Cyrulik sewilski:"
"Wesele Figara":
Znani wykonawcy i wykonania.
Wśród wykonawców, w tej roli, oprócz barytonów i bas-barytonów. zdarza się, zwłaszcza w „Weselu Figara”, że występują basy. Do najbardziej znanych należą:
"Cyrulik sewilski":
"Wesele Figara":

</doc>
<doc id="1670900" url="https://pl.wikipedia.org/wiki?curid=1670900" title="Kwallŭk">
Kwallŭk

Kwallŭk (), imię japońskie – koreański mnich buddyjski z Baekje, jeden z wielu koreańskich misjonarzy w Japonii, żył na przełomie VI i VII wieku.
Oprócz tego, że był mnichem buddyjskim, był także mistrzem astrologii, okultyzmu i geografii. W 602 przybył do Japonii z tekstami związanymi z buddyzmem, astrologią, okultyzmem i geografią. Wybrał trzech z czterech japońskich uczonych i nauczał ich. Byli to: Tamafuro (no Fobito), Ōtomonosuguri (no Kōsō) i Tamashiro (no omi no Hinamitate). Cieszył się poparciem cesarzowej Suiko (pan. 593–628) i przebywał w klasztorze Gankō-ji, gdzie wokół niego skupiła się grupa wybranych 34 mnichów.
Kwallŭk był mnichem związanym z naukami szkoły Trzech Traktatów (jap. Sanron-shū; chiń. sanlun; madhjamika), jednak ze względu na ówczesną sytuację w Japonii nie mógł nauczać jej doktryny. Mimo tego w 624 otrzymał tytuł "sōjō" ("biskupa").

</doc>
<doc id="1670901" url="https://pl.wikipedia.org/wiki?curid=1670901" title="Robert Webber">
Robert Webber

Robert Webber (ur. 14 października 1924 w Santa Ana, zm. 19 maja 1989 w Malibu) – amerykański aktor filmowy, występował w drugoplanowych rolach w kilku filmach, które przeszły do legendy kina, m.in. "Dwunastu gniewnych ludzi" i "Parszywa dwunastka". Często pojawiał się także gościnnie w serialach telewizyjnych. Zmarł na chorobę Lou Gehriga.

</doc>
<doc id="1670902" url="https://pl.wikipedia.org/wiki?curid=1670902" title="Kwalluk">
Kwalluk



</doc>
<doc id="1670904" url="https://pl.wikipedia.org/wiki?curid=1670904" title="Czesław Borowczyk (polityk)">
Czesław Borowczyk (polityk)

Czesław Feliks Borowczyk (ur. 30 maja 1950 we Wrocławiu) – działacz związkowy i socjalistyczny.
Życiorys.
Od 1973 pracownik - monter maszyn elektrycznych Dolnośląskich Zakładach Wytwórczych Maszyn Elektrycznych Dolmel we Wrocławiu. 
Od 1980 był członkiem NSZZ „Solidarność” w Dolmelu we Wrocławiu. W okresie 1980–1981 był wiceprzewodniczącym Komisji Rewizyjnej związku w zakładzie. W grudniu 1981, był uczestnikiem strajku okupacyjnego. Internowany od 15 maja do 3 lipca 1982 w ośrodku w Grodkowie. Organizator i przewodniczący Tajnej Komisji Zakładowej NSZZ „Solidarność” w Dolmelu. Aresztowany 10 lutego 1984 na cztery miesiące bez wyroku. Uchylenie aresztu nastąpiło 2 sierpnia 1984 w wyniku amnestii. W tym czasie zwolniony z pracy w Dolmelu. Od 1986 był jawnym przedstawicielem Tajnej Komisji Zakładowej Dolmelu występujący w imieniu załogi.
W 1987 jeden z założycieli Polskiej Partii Socjalistycznej. Członek Centralnego Komitetu Wykonawczego PPS. Później członek Rady Naczelnej PPS-Rewolucja Demokratyczna. Wielokrotnie zatrzymywany i karany przez kolegium. Współpracownik pism „Nowa Lewica” i „Nasz Przegląd”. Znalazł się na liście osób, które zdaniem władz nie powinny uczestniczyć w rozmowach „Okrągłego Stołu”.
Aresztowany 5 maja 1988 wraz z Józefem Piniorem, Jolantą Skibą i Aleksandrą Saratą, za próbę organizowania strajku w Dolmelu. Zwolniony wraz z pozostałymi 24 czerwca 1988. W sierpniu ponownie aresztowany i zwolniony 3 października 1988. W jego obronie występowało szereg środowisk opozycyjnych w tym m.in. czechosłowacka Karta 77 i Václav Havel. Po procesie skazany w październiku 1988 na 1,5 roku pozbawienia wolności w zawieszeniu na 3 lat i 80 tys. zł. grzywny. W 1995 z inicjatywy posłów Koła Parlamentarnego PPS wyrok został uchylony.
Jeden z uczestników XXV Kongresu PPS w październiku 1990, na którym połączyły się wszystkie grupy PPS. Na kongresie tym został wybrany na wiceprzewodniczącego Centralnego Komitetu Wykonawczego PPS. Na początku lat dziewięćdziesiątych wycofał się z działalności politycznej.
W 2012 został odznaczony Krzyżem Oficerskim Orderu Odrodzenia Polski.

</doc>
<doc id="1670905" url="https://pl.wikipedia.org/wiki?curid=1670905" title="Karlówka">
Karlówka



</doc>
<doc id="1670906" url="https://pl.wikipedia.org/wiki?curid=1670906" title="Maszówka">
Maszówka



</doc>
<doc id="1670908" url="https://pl.wikipedia.org/wiki?curid=1670908" title="Rejon karlowski">
Rejon karlowski



</doc>
<doc id="1670909" url="https://pl.wikipedia.org/wiki?curid=1670909" title="Rejon maszowski">
Rejon maszowski



</doc>
<doc id="1670910" url="https://pl.wikipedia.org/wiki?curid=1670910" title="Spencer Fullerton Baird">
Spencer Fullerton Baird

Spencer Fullerton Baird (ur. 3 lutego 1823 w Reading, zm. 19 sierpnia 1887 w Woods Hole) – amerykański zoolog, ornitolog i ichtiolog.

</doc>
<doc id="1670911" url="https://pl.wikipedia.org/wiki?curid=1670911" title="Fundacja Rodziny Józefa Piłsudskiego">
Fundacja Rodziny Józefa Piłsudskiego

Fundacja Rodziny Józefa Piłsudskiego – fundacja założona w 1994 przez Wandę i Jadwigę Piłsudskie, której celem jest ochrona i prezentowanie pamiątek a także prowadzenie utworzonego w 2008 roku Muzeum Józefa Piłsudskiego w Sulejówku.
Po wybuchu II wojny światowej Aleksandra Piłsudska została ewakuowana z córkami do Wielkiej Brytanii. Po wojnie rodzina pozostała tam na politycznej emigracji, a ich majątek w Polsce został przejęty przez władze komunistyczne. Po przemianach ustrojowych 1989 roku rodzina Piłsudskich (Jadwiga wyszła za mąż za Andrzeja Jaraczewskiego, ma z nim dwoje dzieci: Krzysztofa i Joannę, Wanda pozostała niezamężna) powróciła do Polski jesienią 1990 roku. Siostry Piłsudskie założyły Fundację Oświatową Rodziny Marszałka Józefa Piłsudskiego – Milusin, cedując na nią wszelkie prawa majątkowe do nieruchomości i innego majątku odebranego im po wojnie i rozpoczęły starania o jego odzyskanie. Dopiero 10 listopada 2000 miasto Sulejówek, właściciel willi "Milusin", w której w latach 20. mieszkali Piłsudscy, przekazało Fundacji dworek. Od tego momentu Fundacja prowadzi intensywne działania w celu utworzenia Muzeum Józefa Piłsudskiego w Sulejówku. W 2001 roku zmarła starsza córka Marszałka, Wanda, zapisując cały swój majątek na utworzenie muzeum pamięci jej ojca. W 2003 Fundacja zmieniła nazwę na Fundacja Rodziny Józefa Piłsudskiego. Po generalnym remoncie dworku w latach 2001–2003 został on udostępniony zwiedzającym pod nazwą Dom Pamięci Józefa Piłsudskiego. Od tego momentu willę "Milusin", podarowaną Piłsudskiemu przez żołnierzy odwiedza ok. 10 tysięcy zwiedzających rocznie. Kolejną nieruchomość, willę "Otrando" (tzw. "Drewniak"), zakupioną przez Aleksandrę Piłsudską razem z działką, na której później stanął "Milusin", Fundacja odzyskała w 2006 roku. Kolejny budynek, willa "Bzów" (tzw. "Adiutantówka"), gdzie znajdowały się kwatery wojskowe, m.in. adiutanta Marszałka (stąd potoczna nazwa), został przekazany Fundacji w dzierżawę na 30 lat z możliwością wykupu, pod warunkiem uruchomienia Muzeum w ciągu 7 lat. Fundacja chce odrestaurować willę "Milusin" wykorzystując wyposażenie oryginalne lub z epoki, rodzina jest właścicielem wielu cennych pamiątek po Marszałku, których część jest zdeponowanych obecnie w Muzeum Wojska Polskiego, na Zamku Królewskim, jak również otrzymuje je w darze. Planowane są także remonty willi "Otrando", który jest obecnie budynkiem mieszkalnym, miasto jest w trakcie wyprowadzania z niej lokatorów oraz willi "Bzów", w której znajduje się przychodnia, którą miasto również przeniesie w najbliższym czasie. Ma też powstać nowoczesny kompleks muzealny mieszczący sale wystawowe z multimedialną narracją, ośrodek edukacyjny, bibliotekę, kawiarnię, księgarnię. Koncepcja architektoniczna jest opracowywana m.in. przez rodzinę Piłsudskich, Jadwiga oraz jej dzieci Krzysztof i Joanna są architektami. 11 października 2007 Komisja Europejska (w osobie komisarz Danuty Hubner) zatwierdziła regionalny program operacyjny na lata 2007–2013, w którym na liście podstawowej programu "infrastruktura i środowisko", w podgrupie "kultura" znalazł się projekt budowy Muzeum Józefa Piłsudskiego w Sulejówku o wartości 23,5 mln euro, w tym 20 mln dotacji z Unii Europejskiej. 10 listopada 2008 minister kultury i dziedzictwa narodowego Bogdan Zdrojewski oraz m.in. Jadwiga Piłsudska-Jaraczewska podpisali akt powołania Muzeum Józefa Piłsudskiego w Sulejówku. Ministerstwo zobowiązało się do sfinansowania budowy muzeum. Muzeum będzie prowadzone przez Fundację wspólnie z Ministerstwem. 1 marca 2007 roku minister Zdrojewski dyrektorem Muzeum mianował ówczesnego prezesa Fundacji Krzysztofa Jaraczewskiego.
Władze Fundacji.
Prezes: Jacek Rusiecki
W poprzednich składach władz Fundacji funkcję prezesa pełnił wnuk Marszałka Krzysztof Jaraczewski, a funkcję skarbnika pełniła wnuczka Marszałka Joanna Onyszkiewicz.

</doc>
<doc id="1670913" url="https://pl.wikipedia.org/wiki?curid=1670913" title="Semenówka (obwód połtawski)">
Semenówka (obwód połtawski)



</doc>
<doc id="1670914" url="https://pl.wikipedia.org/wiki?curid=1670914" title="Marmite">
Marmite

Marmite (wym. //) – brytyjski produkt spożywczy wykorzystywany głównie jako smarowidło do chleba, a także jako dodatek do kanapek, zup czy mielonego mięsa wołowego oraz składnik marynaty do mięsa z kurczaka. Jest to wyciąg drożdżowy, powstający jako produkt uboczny podczas warzenia piwa. Ma konsystencję pasty o ciemnobrązowym kolorze i intensywnym zapachu, a w smaku przypomina sos sojowy.
Wynalezienie produktu przypisuje się niemieckiemu chemikowi Justusowi von Liebigowi. Produkcja rozpoczęta została w 1902 roku w Burton upon Trent przez przedsiębiorstwo Marmite Food Company. Marmite dostępne jest w słoiczkach o różnej pojemności, których kształt niewiele zmienił się od 1920 roku i ma charakterystyczną czerwono-żółtą etykietkę. Podczas I wojny światowej stanowił standardowy składnik prowiantu żołnierzy brytyjskich. Marka Marmite należy obecnie do przedsiębiorstwa Unilever.
Ze względu na charakterystyczny smak, do Marmite przylgnęło określenie, że „albo się je kocha, albo nienawidzi”.
Wartość odżywcza.
Marmite zawiera witaminy z grupy B (B1, B2, B12, kwas foliowy i niacynę). Za charakterystyczny smak i zapach odpowiadają dodatki, tj. sól, różne ekstrakty roślinne (z warzyw i przypraw), ekstrakt z selera, ocet słodowy i cukry słodowe oraz glutaminian sodu obecny w drożdżach. Nie zawiera tłuszczu ani białego cukru.
Wartość energetyczna wynosi 236 kcal/100 gramów produktu.
Według informacji podanych przez producenta na opakowaniu, porcja pasty Marmite (4 gramy) zawiera 0,6 mikrogramów witaminy B12 (15 mikrogramów/100 g), więc stanowi bogate jej źródło, które może pokryć około 60% dziennego zapotrzebowania, wynoszącego w zależności od wieku i płci 2,5–5 mikrogramów.
W związku z tym, że Marmite zawiera znaczną ilość soli kuchennej (0,44 g soli kuchennej/porcję, czyli 0,2 g sodu/porcję), zaleca się nie przekraczać 4-gramowej porcji konsumpcyjnej dla dorosłych i 2-gramowej dla dzieci (ilość „na koniec noża”). Marmite nie należy podawać dzieciom, które nie ukończyły jeszcze pierwszego roku życia. Także osoby na diecie z ograniczeniem soli lub sodu powinny wziąć pod uwagę ilość soli spożywaną wraz z pastą Marmite.
Marmite Guinness.
Marmite Guinness to limitowana edycja, która powstała dzięki współpracy producenta Marmite z firmą Guinness, w celu uczczenia dnia św. Patryka. Wyprodukowano 300 tysięcy charakterystycznych czarno-białych słoiczków z pastą, która zawiera 30% ekstraktu drożdżowego pochodzącego z drożdży stosowanych przez firmę Guinness. Dzięki temu uzyskano subtelny smak i zapach charakterystyczny dla piwa Guinness, lecz bez zawartości alkoholu.

</doc>
<doc id="1670916" url="https://pl.wikipedia.org/wiki?curid=1670916" title="Rejon semenowski (obwód połtawski)">
Rejon semenowski (obwód połtawski)



</doc>
<doc id="1670918" url="https://pl.wikipedia.org/wiki?curid=1670918" title="Semenówka">
Semenówka



</doc>
<doc id="1670921" url="https://pl.wikipedia.org/wiki?curid=1670921" title="Reszetylówka">
Reszetylówka



</doc>
<doc id="1670922" url="https://pl.wikipedia.org/wiki?curid=1670922" title="Rejon reszetylowski">
Rejon reszetylowski



</doc>
<doc id="1670923" url="https://pl.wikipedia.org/wiki?curid=1670923" title="CANT Z.1018">
CANT Z.1018

CANT Z.1018 Leone (pol: lew) – włoski średni samolot bombowy z okresu II wojny światowej.
Historia.
CANT Z. 1018 był ostatnim samolotem zaprojektowanym przez Filippo Zappatę w wydziale lotniczym stoczni Cantieri Riuniti dell'Adriatico (C.R.D.A.) przed jego odejściem do wytwórni Breda. W odróżnieniu od swojego poprzednika, bombowca CANT Z.1007, był samolotem dwusilnikowym i miał konstrukcję metalową (choć prototyp był jeszcze całkowicie drewniany). Oblot pierwszego egzemplarza, przeznaczonego głównie do badań aerodynamicznych, nastąpił 9 października 1939 roku. Miał on podwójne usterzenie pionowe, ale po lotach próbnych zdecydowano, że kolejne maszyny przedseryjne, już metalowe, będą miały przebudowany tył kadłuba i klasyczne usterzenie. Inne zmiany obejmowały przesunięcie do przodu kabiny pilotów i montaż całej gamy silników: gwiazdowych Piaggio P.XII R.C.35 i P.XV R.C.45, Alfa Romeo 135 R.C.32 Tornado oraz rzędowych Fiat RA 1050 R.C.38 Tifone. Ostatecznie w samolotach seryjnych zastosowano silniki firmy Alfa Romeo, głównie ze względu na ich największą dostępność.
Zamówienie na serię 300 egzemplarzy bombowca złożone zostało w 1941 roku. Produkcja ruszyła w następnym roku, jednak do kapitulacji Włoch we wrześniu 1943 roku zdołano skompletować jedynie 10 samolotów przedseryjnych i 5 seryjnych, które zostały przekazane do "101 Gruppo B.T.", służąc obok używanych tam CANT Z.1007 bis.
Czysta linia aerodynamiczna i dobre osiągi Z.1018 skłoniły projektantów wytwórni do opracowania wersji rozwojowych: ciężkiego myśliwca uzbrojonego w 7 działek kal. 20 mm i 3 karabiny maszynowe kal. 12,7 mm oraz myśliwca nocnego, wyposażonego w niemiecki radar Lichtenstein SN-2 z anteną w nosie kadłuba. Oba niezrealizowane projekty miały być napędzane przez silniki Fiat A.83 R.C.24 i osiągać prędkość powyżej 600 km/h.
Opis konstrukcji.
CANT Z.1018 Leone był średnim bombowcem, dolnopłatem o konstrukcji całkowicie metalowej. Egzemplarze seryjne miały pojedyncze usterzenie pionowe i klasyczne, chowane w locie podwozie z kółkiem ogonowym. Napęd stanowiły dwa silniki gwiazdowe Alfa Romeo 135 R.C.32 o mocy 1400 KM. Samolot był uzbrojony w 3 karabiny maszynowe Breda-SAFAT kal. 12,7 mm, zamontowane w wieżyczce na grzbiecie kadłuba, dolnym stanowisku strzeleckim i na stałe w krawędzi natarcia prawego płata oraz dwa karabiny maszynowe kal. 7,7 mm w bocznych okienkach w kadłubie. Ładunek bomb wynosił maksymalnie 1500 kg.

</doc>
<doc id="1670926" url="https://pl.wikipedia.org/wiki?curid=1670926" title="Gmina Ashfield">
Gmina Ashfield

Gmina Ashfield ("Municipality of Ashfield") – jeden z 38 obszarów samorządu lokalnego wchodzących w skład aglomeracji Sydney, największego zespołu miejskiego Australii. Leży ok. 10 kilometrów na zachód od ścisłego centrum miasta. Liczy 8 km2 powierzchni i jest zamieszkiwana przez 39 667 osób (2006).

</doc>
<doc id="1670927" url="https://pl.wikipedia.org/wiki?curid=1670927" title="Cerkiew św. Tatiany Rzymianki w Warszawie">
Cerkiew św. Tatiany Rzymianki w Warszawie

Cerkiew św. Tatiany Rzymianki – prawosławna cerkiew domowa umieszczona w budynku Pałacu Staszica w Warszawie po jego przebudowie w stylu bizantyjsko-rosyjskim w latach 90. XIX wieku. Istniała do 1924, kiedy w toku przebudowy przeprowadzonej przez Mariana Lalewicza został przywrócony dawny wygląd budynku. 
Historia.
Pomysłodawcą przebudowy Pałacu Staszica w stylu bizantyjsko-rosyjskim był Aleksandr Apuchtin. Chciał on tym samym nawiązać do istnienia na miejscu pałacu Kaplicy Moskiewskiej – miejsca pochówku cara Wasyla Szujskiego, jego brata Dymitra oraz jego żony, wielkiej księżny Katarzyny (kaplicy rozebranej po 1648, kiedy szczątki pochowanych zostały zwrócone Rosji razem z tablicą ku ich czci). Już cesarz Aleksander I pragnął wznieść na tym miejscu cerkiew. Ten plan ostatecznie nie został zrealizowany. 
Przebudowa Pałacu Staszica, mieszczącego od 1862 gimnazjum męskie, miała również cel polityczny – widok prawosławnej świątyni wykonanej w tradycyjnym stylu nawiązującym do cerkwi Moskwy lub Rostowa miał wzmacniać uczucia patriotyczne rosyjskich uczniów gimnazjum i stanowić pomnik rosyjskiej potęgi. W 1891 został zawiązany komitet budowy cerkwi z dyrektorem gimnazjum Stefanowiczem na czele. Architektem był Władimir Pokrowski. Pierwszy projekt, sporządzony przez A. Prachowa, nie został zaakceptowany, przyjęto drugi – Pokrowskiego mimo kontrowersji, jakie wywołał w Komitecie Technicznym Ministerstwa Spraw Wewnętrznych Imperium Rosyjskiego. 2 grudnia 1893 formalnie zaakceptował go cesarz Aleksander III. 
Prace nad przebudową Pałacu Staszica były już wtedy w toku (rozpoczęto je w lutym 1892) i trwały do 1895. 29 października tego roku metropolita chełmsko-warszawski Flawian (Gorodiecki) poświęcił krzyż wieńczący budynek, którego kopuły celowo wzniesiono na wysokość wyższą niż wieże sąsiadującego rzymskokatolickiego kościoła Świętego Krzyża. W 1897 wzniesiono dzwonnicę, na której zawieszono 10 dzwonów. 22 sierpnia budowę odwiedził, w czasie swojej wizyty w Warszawie, cesarz Mikołaj II razem z żoną Aleksandrą. 
Przebudowa Pałacu Staszica spotkała się z nieprzychylną reakcją Polaków. Budynek w nowej formie porównywano do „kawiarni tureckiej” i „gdańskiego pieca”, wyraźnie odczytywano również propagandowy cel całej inwestycji.
Architektura.
Cerkiew wpisywała się w pierwotny, klasycystyczny plan Pałacu Staszica. Jedynie oryginalna kopuła została zastąpiona nową, cebulastą, zaś na poziomie parteru wykuto dwa kwadratowe okna. Główne zmiany dotyczyły nowej dekoracji zewnętrznej – fasadę budynku pokryto kolorową cegłą, z której wykonano szereg starannie rzeźbionych ornamentów. We wnętrzu dokonano przebudowy pierwotnej sali posiedzeń, która stała się pomieszczeniem cerkiewnym, oraz zmieniono układ klatki schodowej. 
Cerkiew św. Tatiany miała trzy ołtarze, poświęcone patronce cerkwi, świętym Cyrylowi i Metodemu oraz świętemu Mikołajowi Cudotwórcy. Ikonostas w cerkwi wykonał Szutow, twórca działający w Petersburgu, ikony napisali R. Swiadomski i Rasponin. 

</doc>
<doc id="1670930" url="https://pl.wikipedia.org/wiki?curid=1670930" title="Uniwersytet Karola Ferdynanda">
Uniwersytet Karola Ferdynanda



</doc>
<doc id="1670932" url="https://pl.wikipedia.org/wiki?curid=1670932" title="Uniwersytet Karola Ferdynanda w Pradze">
Uniwersytet Karola Ferdynanda w Pradze



</doc>
<doc id="1670935" url="https://pl.wikipedia.org/wiki?curid=1670935" title="Władysław Passendorfer">
Władysław Passendorfer

Władysław Passendorfer (ur. 5 maja 1895 w Starym Dzikowie, zm. 9 listopada 1985 w Warszawie) – podpułkownik artylerii Wojska Polskiego.
Życiorys.
Urodził się 5 maja 1895 w Starym Dzikowie, w ówczesnym powiecie cieszanowskim Królestwa Galicji i Lodomerii, w rodzinie Oskara.
W czasie wojny z bolszewikami, w stopniu ogniomistrza sztabowego, walczył w szeregach 1 pułku artylerii polowej Legionów. 28 lutego 1921 został „zatwierdzony z równoczesnym zaliczeniem do Rezerwy armii i powołaniem do czynnej służby, mianowany za dokonanie wybitnych czynów na polu walki z dniem 1 września 1920 podporucznikiem w artylerii”.
Po zakończeniu działań wojennych pozostał w służbie zawodowej, w macierzystym pułku. Dowodził w nim 4 baterią. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 594. lokatą w korpusie oficerów artylerii, a jego oddziałem macierzystym był nadal 1 pułku artylerii polowej Legionów. 12 kwietnia 1927 został awansowany na kapitana ze starszeństwem z dniem 1 stycznia 1927 i 66. lokatą w korpusie oficerów artylerii. Z dniem 1 sierpnia 1929 został przeniesiony macierzyście do kadry oficerów artylerii z równoczesnym przeniesieniem służbowym do Biura Personalnego Ministerstwa Spraw Wojskowych w Warszawie. W październiku tego samego roku przeniesiony został do Departamentu Artylerii Ministerstwa Spraw Wojskowych na stanowisko referenta personalnego. 2 listopada 1933 przeniesiony został do 6 pułku artylerii lekkiej w Krakowie. 27 czerwca 1935 został awansowany do stopnia majora ze starszeństwem z dniem 1 stycznia 1935 i 44. lokatą w korpusie oficerów artylerii. 
W kampanii wrześniowej 1939 dowodził III dywizjonem 32 pułku artylerii lekkiej. W Polskich Siłach Zbrojnych między innymi dowodził 2 baterią 1 pułku artylerii lekkiej i 3 pułkiem artylerii motorowej oraz piastował stanowisko zastępcy komendanta Centrum Wyszkolenia Artylerii.
W październiku 1947 powrócił do kraju przywożąc z sobą obraz Matki Boskiej wykonany sześć lat wcześniej w miejscowości Newport w pobliżu Dundee przez pchor. Edwarda Chylińskiego. Od 1950 obraz znajduje się w ołtarzu bocznej kaplicy kościoła parafii pw. Narodzenia NMP w Zielonkach. W 1995 syn pułkownika, Jerzy Passendorfer zrealizował film dokumentalny „Z Ziemi Szkockiej do Polski”, w którym przedstawił historię obrazu.
Życie prywatne.
Był mężem Kamili (1901–1994) i młodszym bratem Edwarda, geologa.

</doc>
<doc id="1670937" url="https://pl.wikipedia.org/wiki?curid=1670937" title="Maraskino">
Maraskino

Maraskino (wł. "maraschino") – gatunek bezbarwnego likieru o specyficznym aromacie gorzkich migdałów. 
Początkowo wyrabiany w Dalmacji na wybrzeżu adriatyckim, a obecnie także we Włoszech. Jest destylowany ze sfermentowanego soku maraski ("amarasca") – gorzkiej odmiany dzikiej wiśni pochodzącej z regionu dalmatyńskiego, a następnie aromatyzowany destylatami na płatkach róży i kwiatach pomarańczy. W procesie produkcji dodawane są m.in. orzechy laskowe, migdały, jaśmin oraz wanilia. Maraschino zawiera 32-40% alkoholu.

</doc>
<doc id="1670939" url="https://pl.wikipedia.org/wiki?curid=1670939" title="Hans Müller (pilot)">
Hans Müller (pilot)

Hans Müller "alias" Hans Garrelt (ur. 3 lipca 1896, zm. 1964) – as lotnictwa niemieckiego Luftstreitkräfte z 12 potwierdzonymi zwycięstwami w I wojnie światowej.
Rozpoczął służbę 1 kwietnia 1914 roku w 13 Pułku Piechoty im. Herwartha von Bittenfeld (1 Westfalski) i z nim wyruszył na front. W listopadzie 1916 roku został przeniesiony do lotnictwa. Po ukończeniu szkolenia pilotażu do ostatnich miesięcy 1917 roku latał na samolotach dwumiejscowych w FAA 208. W końcu 1917 roku został przydzielony do eskadry myśliwskiej Jagdstaffel 12, a od początku 1918 roku przeniesiony do Jagdstaffel 15. W jednostce odniósł swoje pierwsze zwycięstwo powietrzne już 9 stycznia. Od marca 1918 roku został przeniesiony do Jagdstaffel 18, jednostki, w której pozostał do końca I wojny światowej.
W okresie międzywojennym skończył studia politechniczne i około 1930 roku zmienił nazwisko na Hans Garrelt. Spowodowane to było tym, że noszone przez niego imię i nazwisko było jednym z najczęstszych w Niemczech. Jeden z jego sąsiadów także je nosił i korespondencja do Hansa Müllera była dostarczane pod niewłaściwy adres.
W okresie II wojny światowej służył w Luftflotte 3 pod dowództwem Generalfeldmarschall Sperrle. Po zakończeniu wojny pracował jako inżynier projektujący lokomotywy parowe dla firmy Hanomag. Zmarł w 1964 roku na nowotwór mózgu.
Hans Müller latał na samolotach Fokker Dr.I.

</doc>
<doc id="1670941" url="https://pl.wikipedia.org/wiki?curid=1670941" title="Musenmai">
Musenmai

 – ryż produkowany w Japonii przez , który w odróżnieniu od tradycyjnego białego ryżu nie wymaga mycia przed ugotowaniem. Powstaje poprzez usunięcie kleistej powłoki z ziarniaków ryżu, zwanej , poprzez odwirowanie go w tubie o średnicy 30 cm bez użycia środków chemicznych i wody. Przyczyną ekonomiczną powstania "musenmai" była chęć zaoszczędzenia czasu przeznaczanego zarówno na mycie ryżu jak i wody wykorzystywanej do tego celu. "Musenmai" ma także znaczenie proekologiczne: woda powstała po myciu ryżu, zwana , jest w Japonii znaczącym źródłem zanieczyszczenia wody.
Charakterystyka.
Cechy i zalety "musenmai":

</doc>
<doc id="1670944" url="https://pl.wikipedia.org/wiki?curid=1670944" title="Berliner Verkehrsbetriebe">
Berliner Verkehrsbetriebe

Berliner Verkehrsbetriebe (w skrócie BVG) – przedsiębiorstwo użyteczności publicznej, należące do miasta Berlina. Zajmuje się eksploatacją sieci metra ("U-Bahn Berlin"), tramwajów ("Straßenbahn Berlin"), autobusów (Autobusy w Berlinie) i promów ("Transport promowy w Berlinie"). BVG nie zarządza systemem szybkiej kolei miejskiej S-Bahn.
Pomiędzy 1984 a 1994 rokiem należała do niego sieć kolei miejskiej ("S-Bahn Berlin") w Berlinie Zachodnim, a w latach 1989–1991 kolej magnetyczna ("M-Bahn").
Powszechnie używany skrót, BVG, został zachowany z pierwotnej nazwy spółki Berliner Verkehrs Aktiengesellschaft (Berlińskie przedsiębiorstwo komunikacyjne). Następnie, spółka została przemianowana na Berliner Verkehrs-Betriebe. Podczas podziału Berlina, BVG zostało podzielone między BVG (Berliner Verkehrsbetriebe Gesellschaft – Berlin Zachodni) i BVB (Berliner Verkehrsbetriebe – Berlin wschodni), znany również jako Volkseigenes Kombinat Berliner Verkehrsbetriebe (BVB). Po zjednoczeniu przyjęto obecną nazwę formalną.
Jest członkiem związku komunikacyjnego Verkehrsverbund Berlin-Brandenburg (VBB).
Historia.
"Berliner Verkehrs Aktiengesellschaft" powstało w 1928 r. W wyniku połączenia Allgemeine Berliner Omnibus AG (operatora autobusów miejskich), Gesellschaft für Elektrische Hoch- und Untergrundbahnen (operatora U-Bahn) i Berliner Straßenbahn-Betriebs -GmbH (operator miejskich tramwajów). 1 stycznia 1938 r. Spółka została przemianowana na Berliner Verkehrs-Betriebe, ale zachowano akronim BVG.

</doc>
<doc id="1670945" url="https://pl.wikipedia.org/wiki?curid=1670945" title="Pseudocolus fusiformis">
Pseudocolus fusiformis

Pseudocolus fusiformis (E. Fisch.) Lloyd – gatunek grzybów z rodziny sromotnikowatych ("Phallaceae"). 
Systematyka i nazewnictwo.
Pozycja w klasyfikacji według Index Fungorum: "Pseudocolus, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1891 r. Eduard Fischer nadając mu nazwę "Colus fusiformis". Obecną, uznaną przez Index Fungorum nazwę nadał mu w 1909 r. Curtis Gates Lloyd, przenosząc go do rodzaju "Pseudocolus". 
Charakterystyka.
Jest najszerzej rozpowszechnionym przedstawicielem rodzaju przęślikowiec, z zasięgiem występowania obejmującym Stany Zjednoczone, Australię, Japonię, Jawę i Filipiny.
W Stanach Zjednoczonych określany popularnie jako "stinky squid" z powodu charakterystycznego kształtu i zapachu.

</doc>
<doc id="1670947" url="https://pl.wikipedia.org/wiki?curid=1670947" title="BVG">
BVG



</doc>
<doc id="1670949" url="https://pl.wikipedia.org/wiki?curid=1670949" title="Koszykówka na wózkach na Letnich Igrzyskach Paraolimpijskich 2008">
Koszykówka na wózkach na Letnich Igrzyskach Paraolimpijskich 2008

Turniej koszykówki na wózkach na Letnich Igrzyskach Paraolimpijskich 2008 odbywał się w dniach 7 - 16 września w Hali Uniwersytetu Nauki i Techniki w Pekinie.
Klasyfikacja niepełnosprawności.
W zawodach mogą wystąpić zawodnicy którzy ruszają się na wózkach inwalidzkich.
Program.
15 września
16 września
Linki zewnętrzne.
Strona Oficjalna Letniej Paraolimpiady 2008

</doc>
<doc id="1670951" url="https://pl.wikipedia.org/wiki?curid=1670951" title="Krytyczna teoria reklamy">
Krytyczna teoria reklamy

Krytyczna teoria reklamy – teoria, która zakłada (w przeciwieństwie do tzw. operacyjnej teorii reklamy), że reklama jest instrumentem nacisku na odbiorcę indywidualnego ze strony rynku i systemu społeczeństwa konsumpcyjnego.
Kontekstem krytycznej teorii reklamy jest krytyczna teoria mediów, mająca swoje praźródła w niepokojach, jakie wzbudziły nowe środki komunikacji. W książce "Hidden Persuaders" (1957) Vance Packard ostrzegał przed mediami, które mogą stać się potężnym narzędziem manipulacji. Podobne krytyczne podejście prezentowali przedstawicieli szkoły frankfurckiej i myśliciele bazujący na marksizmie, w tym przedstawiciele brytyjskiej szkoły kulturoznawczej, feministki, a także postmoderniści. Habermas odwołując się do analizy teoretycznej zwraca uwagę na organizacje i miejsca, w których w istnieje przestrzeń publiczna takie jak media czy przestrzeń fizyczna. Jego zdaniem właśnie tam następuje regularna degradacja połączona z rozwojem mediów masowych. Reklama stała się handlem, wkraczając w życie prywatne choć pierwotnie powinna pełnić funkcje nośnika dialogu. Zdaniem Habermasa media są już tylko narcystyczną konsumpcją i lekkomyślnością.
Źródeł nowoczesnej krytycznej teorii reklamy należy doszukiwać się w pracach myślicieli kontynentalnych, takich jak Roland Barthes i Jean Baudrillard. Obecnie krytyczna teoria reklamy została zdominowana przez publikacje uczonych anglojęzycznych, w których można wyróżnić dwa zasadnicze kierunki: mikroanalityczny i makroanalityczny.
Alternatywy.
Według Andrzeja Pitrusa, pracownika naukowego Instytutu Sztuk Audiowizualnych Uniwersytetu Jagiellońskiego, teoriami alternatywnymi wobec krytycznej teorii reklamy są:

</doc>
<doc id="1670953" url="https://pl.wikipedia.org/wiki?curid=1670953" title="Tomatina">
Tomatina

La Tomatina – święto obchodzone w hiszpańskiej miejscowości Buñol, położonej w prowincji Walencja, podczas którego uczestnicy obrzucają się nawzajem pomidorami. Bitwa na pomidory odbywa się w ostatnią środę sierpnia, stanowiąc główny punkt trwającej cały tydzień "fiesty", która co roku przyciąga tysiące turystów z całego świata.
Historia.
Historia Tomatiny sięga ostatniej środy sierpnia roku 1945. Miejscowa młodzież, podobnie jak większość mieszkańców, znajdowała się na głównym rynku Buñol, gdzie obecnie świętuje się Tomatinę, biorąc udział w tradycyjnej paradzie "gigantes y cabezudos" (popularne w wielu miejscowościach Hiszpanii i Ameryki Łacińskiej parady wielkich figur przedstawiających ludzkie postaci związane z historią i mitologią). Między grupą młodzieńców, którzy także chcieli wziąć udział w paradzie, a tymi którzy brali w niej udział doszło do przepychanek. Po upadku jednego z uczestników wywiązała się wzajemna bójka znajdujących się tam osób. Los chciał, że w sąsiedztwie znajdował się sklep z warzywami, ze skrzyniami pełnymi pomidorów wystawionych na ulicę na sprzedaż. Młodzież zaczęła obrzucać się nawzajem dorodnymi pomidorami aż do chwili interwencji sił porządkowych, które zakończyły bitwę skazując odpowiedzialnych za zniszczenie warzyw na grzywnę.
Rok później, ci sami sprawcy powtórzyli utarczkę, tym razem jednak przynosząc pomidory ze swoich domów. Podobnie jak przed rokiem zostali rozdzieleni przez siły porządkowe. Powtarzana co roku bitwa stała się zwyczajem, mimo braku oficjalnego charakteru i zgody burmistrza Buñol.
Na początku lat 50. zarząd miejski zabronił organizowania Tomatiny, co jednak nie powstrzymało niektórych uczestników, którzy kontynuowali zapoczątkowaną tradycję mimo licznych aresztowań. Mieszkańcy domagali się zniesienia zakazu, a ich upór doprowadził w końcu do uchylenia decyzji przez ratusz. Każdego roku przybywało coraz więcej uczestników z torbami wypełnionymi pomidorami.
W 1957 roku Tomatina została definitywnie uznana przez władze miasta i w kolejnych latach zaczęła być promowana jako część corocznych obchodów miasta.
Od 1980 roku dostawy pomidorów są zapewniane przez władze miasta, które co roku zwiększają ilość używanych do bitwy warzyw. Wraz z tym wzrostem zwiększa się także liczba uczestników, którzy ściągają do Buñol z całego świata. 27 sierpnia 2002 hiszpańskie Ministerstwo Turystyki uznało Tomatinę za Święto o Międzynarodowym Walorze Turystycznym.
Przebieg.
Przygotowania do bitwy zaczynają się na długo przed ostatnią środą sierpnia. Na plantacjach w regionie Estremadura dojrzewają przeznaczone na bitwę pomidory. Używa się specjalnej ich odmiany o obniżonych walorach smakowych, która jest tańsza niż pomidory sprzedawane w hurtowniach. W przeddzień bitwy fronty kamienic na głównym rynku Buñol oraz budynki z sąsiednich ulic są zabezpieczane trwałymi plandekami przed zabrudzeniami elewacji i balkonów. W tym czasie ciężarowe samochody z przyczepami wypełnionymi pomidorami czekają gotowe do nadchodzącej bitwy.
Rozpoczęcie Tomatiny następuje około godziny 10. Aby mogło to nastąpić najpierw jeden ze śmiałków z tłumu musi wspiąć się na nasmarowany mydłem słup, na szczycie którego znajduje się hiszpańska szynka. W trakcie kolejnych prób, rozbawiony tłum śpiewa, tańczy i domaga się polewania siebie wodą przez strażaków oraz mieszkańców zgromadzonych na wyższych kondygnacjach budynków. Kiedy któremuś z ochotników uda się wspiąć po szynkę, armatni wystrzał daje znać do rozpoczęcia bitwy. Z ciężarówek pomidory są wyrzucane przez wcześniej wybranych chętnych wprost na uczestników bawiących się między uliczkami centrum. Bitwa polega na wzajemnym obrzucaniu się pomidorami, „każdy każdego”, organizatorzy zalecają uprzednie zmiażdżenie ich w dłoniach by uniknąć ewentualnych obrażeń. Wskazany jest luźny ubiór, który najprawdopodobniej nie będzie nadawał się do ponownego użytku oraz pełne i wiązane buty, które mocno trzymać będą się na nogach. W celach bezpieczeństwa zakazane jest wnoszenie przedmiotów mogących stwarzać zagrożenie, przede wszystkim szklanych opakowań. Zasadą jest także zakaz wzajemnego zrywania i rzucania koszulkami, jednak nie jest on przestrzegany i trzeba mieć na uwadze, że z bitwy często wraca się bez górnej części garderoby, dotyczy to zarówno kobiet, jak i mężczyzn. Bitwa trwa godzinę i kończy się w podobny sposób jak zaczyna, to jest armatnim wystrzałem.
Po zakończeniu Tomatiny zaczynają się porządki. Uczestnicy korzystają z przygotowanych w tym celu publicznych pryszniców, często również z pomocy miejscowej ludności, która chętnie służy przyjezdnym wodą z ogrodowego węża. Ulicami zajmują się służby miejskie wspomagane przez strażaków, którzy spłukują hektolitry przecieru pomidorowego pozostałego po bitwie.
Corocznie udział w Tomatinie bierze około 30 000 osób.

</doc>
<doc id="1670955" url="https://pl.wikipedia.org/wiki?curid=1670955" title="Room Service (album Bryana Adamsa)">
Room Service (album Bryana Adamsa)

Room Service – dziewiąty studyjny album kanadyjskiego wokalisty rockowego Bryana Adamsa, wydany w 2004 roku na świecie, w Stanach Zjednoczonych natomiast pojawił się rok później.
Pierwszym singlem z płyty był utwór "Open Road", następnymi: "Flying", "Room Service" i, w amerykańskim wydaniu – "This Side of Paradise". W 2005 roku, piosenka "Open Road" została wykorzystana jako motyw przewodni programu "50 States in 50 Days" emitowanym podczas codziennych wiadomości na amerykańskim kanale ESPN.
Utwór "Ease Side Story" początkowo miał być nagrany do albumu brytyjskiego DJ-a Chicane, "Ease To Assemble", z wokalami Adamsa, jednak jako zupełnie inna kompozycja, lecz płyta ta ostatecznie nie została wydana.

</doc>
<doc id="1670957" url="https://pl.wikipedia.org/wiki?curid=1670957" title="Ernest Wittelsbach">
Ernest Wittelsbach

Ernest Wittelsbach (ur. 17 grudnia 1554 Monachium, zm. 17 lutego 1612 Arnsbergu) – książę bawarski, elektor i arcybiskup Kolonii, biskup Münster, Hildesheim, Liège, Fryzyngi.
Syn księcia Albrechta V Bawarskiego i Anny Habsburg. Jego dziadkami byli Wilhelma Wittelsbach książę Bawarii, i Maria, księżniczka badeńska, oraz Ferdynand I Habsburg, cesarz rzymski, i Anna Jagiellonka, księżniczka czeska i węgierska.
Jako trzeci syn został przeznaczony do stanu kapłańskiego. Został wychowany przez jezuitów. W 1565 roku rozpoczął swoją karierę, został kanonikiem w Salzburgu. Następnie służył w Kolonii, Trewirze, Würzburgu. W wieku dwunastu lat został wybrany biskupem Fryzyngi. Ojciec chciał, aby syn został również biskupem Salzburga, jednak gdy w 1569 rozpoczęły się starania o usunięcie arcybiskupa Kolonii i elektora Rzeszy Salentina Isenburg-Grenzau Albrecht zgłosił syna jako potencjalnego następcę. W 1570 roku na Sejmie Rzeszy w Spirze wydawało się, że Salentin zrzeknie się tytułu. Ernest udał się w 1571 roku do Kolonii. Jednak Salentin zmienił zdanie i nadal pozostawał elektorem i arcybiskupem. W wieku 19 lat został wybrany biskupem Hildesheim. Po nieudanej próbie obsadzenia Ernesta na katedrze Münster ponownie rozpoczęto starania o arcybiskupstwo Kolonii. Wiosną 1574 roku Ernest został wysłany do Rzymu gdzie miał odzyskać swoje powołanie, które w ostatnich latach słabło. Zdobył tam zaufanie papieża Grzegorza XIII. Papież obiecał wspierać karierę młodego biskupa. W 1577 roku Salentin zrezygnował z funkcji. Nowym arcybiskupem i elektorem Kolonii został wybrany w wyniku głosowania Gebhard Truchsess von Waldburg, który otrzymał 10 głosów, zaś Ernest jedynie dwa. Arcybiskup Kolonii był jednym z siedmiu elektorów Rzeszy. W tym czasie trzech spośród siedmiu elektorów było protestantami, istniała więc poważna groźba wybrania na kolejnego cesarza protestanta. W 1581 roku Ernest został wybrany na biskupa Liège. W 1583 roku książę elektor arcybiskup Gebhard Truchsess von Waldburg przeszedł na Protestantyzm. 22 maja 1583 Ernest został arcybiskupem Kolonii, arcykanclerzem Włoch, księciem elektorem. Rok później został wybrany biskupem Münster. Wspierał działania kontrreformacji. W 1595 roku mianował swojego bratanka Ferdynanda Wittelsbacha na biskupa koadiutora.

</doc>
<doc id="1670959" url="https://pl.wikipedia.org/wiki?curid=1670959" title="Colmenar Viejo">
Colmenar Viejo

Colmenar Viejo – miasto w Hiszpanii, we wspólnocie autonomicznej Madryt, 31 km na północ od Madrytu. Należy do Cuenca Alta del Manzanares. W 2008 liczyło 42 649 mieszkańców.

</doc>
<doc id="1670960" url="https://pl.wikipedia.org/wiki?curid=1670960" title="Richard Benedict Goldschmidt">
Richard Benedict Goldschmidt

Richard Benedict Goldschmidt (ur. 12 kwietnia 1878 we Frankfurcie nad Menem w Niemczech, zm. 24 kwietnia 1958 w Berkeley w Kalifornii) – amerykański genetyk. Twórca hipotezy „obiecujących potworów” zakładającej pojawianie się mutantów radykalnie odbiegających od organizmów macierzystych, a mających nad nimi przewagę adaptacyjną, np. w nowym środowisku (makromutacje, makroewolucja).

</doc>
<doc id="1670961" url="https://pl.wikipedia.org/wiki?curid=1670961" title="Inverness (Floryda)">
Inverness (Floryda)

Inverness − miasto w Stanach Zjednoczonych, w stanie Floryda, stolica hrabstwa Citrus. W 2000 liczyło 6 789 mieszkańców.

</doc>
<doc id="1670962" url="https://pl.wikipedia.org/wiki?curid=1670962" title="Richard Benedikt Goldschmidt">
Richard Benedikt Goldschmidt



</doc>
<doc id="1670963" url="https://pl.wikipedia.org/wiki?curid=1670963" title="Msciwuj">
Msciwuj



</doc>
<doc id="1670964" url="https://pl.wikipedia.org/wiki?curid=1670964" title="Maurice Schumann">
Maurice Schumann

Maurice Schumann (ur. 10 kwietnia 1911 w Paryżu, zm. 9 lutego 1998 tamże) – francuski polityk, minister, członek Akademii Francuskiej.
Życiorys.
W 1940 r., kiedy wojska niemieckie posuwały się ku granicy z Hiszpanią, i rząd francuski skapitulował, Maurice Schumann usłyszał 18 czerwca apel generała de Gaulle’a.
Udał się do Saint-Jean-de-Luz, gdzie zakotwiczyły się na redzie M/S Sobieski i M/S Batory w celu ewakuowania do Anglii polskich jednostek wojskowych. Opuścił Francję na pokładzie M/S Batorego.
W Londynie, Maurice Schumann został bliskim współpracownikiem generała de Gaulle’a. Regularnie zwracał się do Francuzów w rozgłośni BBC.
Po wojnie, został politykiem Mouvement Républicain Populaire i od 1944 do 1949 był jej przewodniczącym, a następnie – honorowym przewodniczącym tejże partii.
Był zwolennikiem gaullizmu i po roku 1967 został działaczem Unii Demokratów na rzecz Republiki.
Od 6 kwietnia 1967 do 30 maja 1968 był ministrem badań naukowych, atomowych i kosmicznych w czwartym rządzie Georges’a Pompidou. W kolejnym rządzie (M. Couve de Murville’a) – do 22 czerwca 1969 sprawował funkcję ministra spraw społecznych. Następnie od 22 czerwca 1969 do 15 marca 1973 był ministrem spraw zagranicznych w rządach Jacques’a Chaban-Delmasa i Pierre’a Messmera.
W 1972 otrzymał Order Odrodzenia Polski I klasy, a w 1974 został wybrany członkiem Akademii Francuskiej (13 fotel).

</doc>
<doc id="1670966" url="https://pl.wikipedia.org/wiki?curid=1670966" title="Explorer 20">
Explorer 20

Explorer 20 – mały amerykański satelita do badań warstwy F2 jonosfery. Satelita badał rozkład elektronów, gęstość i temperaturę jonów, oraz szum kosmiczny. Prowadzono nim pomiary skoordynowane z pomiarami dokonywanymi przez rakietę sondażową Argo D-4, wystrzeloną z Wallops Flight Facility.
Satelita pozostaje na orbicie okołoziemskiej, której trwałość szacuje się na 800 lat.
Budowa i działanie.
Satelita miał kształt cylindra zakończonego z obu stron ściętym stożkiem. Był stabilizowany obrotowo (1,53 obr./min; po roku zmalała do 0,45 obr./min). Zasilany ogniwami słonecznymi ładującymi akumulatory NiCd.
Dane odbierany były tylko przy widoczności stacji naziemnych (brak rejestratora danych): Hawaje, Singapur, Wielka Brytania, Australia, Afryka. Wysyłanie danych trwało od 30 minut do 4 godzin dziennie, zależnie od dostępnej energii elektrycznej.
Pomimo problemów z telemetrią i interferencjami, statek działał przez około 16 miesięcy (przed startem wyłączono funkcję automatycznego wyłączania po jednym roku). Odpowiedzi statku na rozkazy z Ziemi stały się chaotyczne po 20 grudnia 1965.

</doc>
<doc id="1670968" url="https://pl.wikipedia.org/wiki?curid=1670968" title="Azadirachta indica">
Azadirachta indica



</doc>
<doc id="1670969" url="https://pl.wikipedia.org/wiki?curid=1670969" title="Zbiornik Kamieniec">
Zbiornik Kamieniec

Kamieniec – będący w budowie zbiornik zaporowy, położony w zachodniej części Obniżenia Otmuchowskiego, między Obniżeniem Ząbkowic na północy, a Obniżeniem Laskówki nad Nysą Kłodzką, w województwie dolnośląskim, powiecie ząbkowickim, gminie Kamieniec Ząbkowicki.
Dane techniczne.
Powierzchnia przyszłego zbiornika ma wynosić 9,5 km2, długość: ok. 3,5 km, a szerokość: do 2 km. Ma pomieścić 90 mln m³ wody. Jego północną granicę wyznaczać ma linia kolejowa z Wrocławia do Międzylesia, gdzie wybudowana zostanie zapora na rzece o wysokości 17,5 m na południu jego granicę wyznaczać ma Potok Ożarski oraz wał ziemny.
Historia.
Koncepcja budowy kolejnego zbiornika zaporowego na Nysie Kłodzkiej powstała w latach 1975-1976. Miał on na celu regulacje rzeki w jej środkowym biegu. Z braku funduszy odstąpiono od realizacji tego projektu. Powrócono do niej po "Powodzi Tysiąclecia" w 1997 r. W 2000 r. wyburzono wieś Pilce, która miała znaleźć się na dnie przyszłego zbiornika, a jej mieszkańców przesiedlono w większości do Kamieńca Ząbkowickiego.

</doc>
<doc id="1670971" url="https://pl.wikipedia.org/wiki?curid=1670971" title="Ocena ex post">
Ocena ex post

Ocena "ex post" (ang. "ex-post evaluation") – ocena (ewaluacja) projektu lub przedsięwzięcia po zakończeniu jego realizacji. 
Wyrażenie "ex post" znaczy w języku łacińskim „potem, następnie, później”.
Ocena "ex post" jest używana m.in. do oceny regulacji prawnych przez Komisję Europejską i Parlament Europejski. 

</doc>
<doc id="1670972" url="https://pl.wikipedia.org/wiki?curid=1670972" title="Parafia Wniebowzięcia Najświętszej Maryi Panny w Stąporkowie">
Parafia Wniebowzięcia Najświętszej Maryi Panny w Stąporkowie

Parafia rzymskokatolicka pw. Wniebowzięcia NMP w Stąporkowie – jedna z 8 parafii dekanatu czarneckiego. Erygowana 24 lipca 1958 roku przez bp. Jana Kantego Lorka.
Historia.
W 1906 mieszkańcy Stąporkowa zwrócili się z prośbą do ówczesnego Biskupa Sandomierskiego Stefana Aleksandra Zwierowicza o pozwolenie na budowę kościoła. W 1908 hrabia Juliusz Tarnowski podarował plac pod przyszły kościół, na którym postawiono krzyż poświęcony przez ks. Albina Chojko, dziekana koneckiego. Parafia została erygowana 24 lipca 1958 przez bp. Jana Kantego Lorka z wydzielonych miejscowości parafii Czarna, Odrowąż i Niekłań. Budowa kościoła według projektu arch. Stanisława Marzyńskiego z Warszawy, trwała od 1957 do 1965. Świątynia powstała staraniem ks. Adama Sochy i ks. Józefa Słabego, parafian oraz ofiarodawców z zagranicy. Kościół jest budowlą trójnawową, zbudowaną z piaskowca.
Zasięg parafii.
Do parafii należą wierni z miejscowości Stara Góra i Stąporków (ulice: Cicha, Chopina, Jana Pawła II, Górna, Górnicza, Gutów, Konecka, Konopnickiej, Kościuszki, Krasińskiego, Lipowa, 1 Maja, Mickiewicza, Miła, Moniuszki, Nieborowska, Niekłańska, Norwida, Odlewnicza, Partyzantów, Piaskowa, Piłsudskiego, Prusa, Rzeczna, Reymonta, Sienkiewicza, Słowackiego, Spacerowa, Staszica, Pl. Wolności, Wspólna i Żeromskiego).

</doc>
<doc id="1670976" url="https://pl.wikipedia.org/wiki?curid=1670976" title="32 Pułk Artylerii Lekkiej (II RP)">
32 Pułk Artylerii Lekkiej (II RP)

32 Pułk Artylerii Lekkiej (32 pal) – rezerwowy oddział artylerii lekkiej Wojska Polskiego II RP, nieistniejący podczas pokoju.
32 pal w kampanii wrześniowej.
Mobilizacja.
32 pułk artylerii lekkiej nie występował w organizacji pokojowej wojska. Został sformowany zgodnie z planem mobilizacyjnym „W” w dniach 24–26 sierpnia 1939 roku, w mobilizacji alarmowej przez Centralną Szkołę Podoficerów KOP w Osowcu (Okręg Korpusu Nr III) i 32 dywizjon artylerii lekkiej w Rembertowie (OK Nr I). W trakcie mobilizacji dowództwa pułku, I i III dywizjonów wystąpiły braki w jakości wozów, uprzęży, kuciu koni (poza nielicznymi pracującymi w cegielniach dobrej jakości) oraz przyrządach oświetleniowych dla sprzętu optyczno-pomiarowego i broni krótkiej. Dowództwo pułku i I dywizjon armat mobilizowane były w koszarach w Rembertowie, a III dywizjon haubic w rejonie Zielonej i Kawęczyna. Od 27 do 29 sierpnia załadowano dowództwo i dywizjony I i III do transportów kolejowych i przez Łapy skierowano do Czerwonego Boru. Skąd I dywizjon marszem pieszym nocą 28/29 sierpnia skierowano do okolic Nowogrodu, a III dywizjon marszem pieszym 29/30 sierpnia do rejonu Łomży.
Działania bojowe.
Od Narwi do Bugu 
W kampanii wrześniowej 1939 roku pułk walczył w składzie rezerwowej 33 Dywizji Piechoty. Od przybycia do rejonu koncentracji 33 DP rez. 32 pal działał w składzie macierzystej dywizji w składzie I i III dywizjonów. Dywizjon II/32 pal wraz ze 135 pułkiem piechoty rez. działał i walczył na prawym skrajnym skrzydle Samodzielnej Grupy Operacyjnej "Narew" w rejonie Osowca, bez kontaktu z macierzystą 33 DP rez. 32 pal wraz z macierzystą dywizją od 30 sierpnia przebywał w odwodzie SGO "Narew". 1 września 1939 roku oba dywizjony 32 pułku zostały podporządkowane dowództwu Artylerii Dywizyjnej 18 Dywizji Piechoty broniącej południowego brzegu Narwi na rubieży Nowogród-Łomża. III dywizjon haubic wszedł w skład grupy artylerii ogólnego działania pod dowództwem ppłk. W. Sztarka dowódcy 18 pal. III/32 pal rozwinął stanowiska ogniowe na zachód od Łomży w lesie w pobliżu wsi Kupiska Stare. I/32 pal przebywał w odwodzie w rejonie Sulki-Chmielewo. Do 4 września dywizjony 32 pal nie miały styczności ogniowej z wrogiem. W dniach 2-4 września stwierdzono dywersyjną działalność niemiecką w sieci łączności przewodowej 32 pal. Z uwagi na przegrupowanie 33 DP rez. do świtu 32 pal zajął rejon lasów w pobliżu wsi Borawe, gdzie przebywał na biwaku cały dzień 5 września. Nocą 5/6 września dywizjony; I zajął stanowiska ogniowe pod Lipianką z zadaniem wsparcia 134 pułku piechoty, a III zajął stanowiska ogniowe w rejonie Kamionki z zadaniem wsparcia 133 pułku piechoty. Oba pułki piechoty broniły południowego brzegu rzeki Narew. 6 września po wstrzelaniu się, niemiecka artyleria ok. godz.15.00 podjęła próbę ostrzału stanowisk I dywizjonu korygując ostrzał z balonu obserwacyjnego. O godz. 16.00 9 bateria haubic ostrzelała szosę Różan-Ostrołęka, gdzie odbywał się intensywny ruch pojazdów niemieckich. 
Wieczorem 6 września 32 pal podjął marsz przez Goworowo do lasów na północ od Wyszkowa. W nocnym marszu dywizjony przemieszczały się ze 134 pp, I/32 pal przez Ponikiew na Długosiodło i z 133 pp, III/32 pal przez Wólkę Brzezińską, Brzezienko Rościszewskie na Plewki i Starą Pecynę. Na skrzyżowaniu koło Ponikwi Małej doszło do zamieszania na skrzyżowaniu z pododdziałami I/61 pułku artylerii lekkiej i taborami 115 pułku piechoty ze składu 41 Dywizji Piechoty rez. ponadto skrzyżowanie to ostrzelane zostało przez podjazd niemiecki z 1 Brygady Kawalerii. Doszło do wybuchu paniki, głównie wśród taborów, armaty 1 i 2 baterii wystrzeliły po kilka pocisków w kierunku źródeł ostrzału rejonu skrzyżowania. 7 września w południe w lasach w rejonie Trzcianki dywizjony dołączyły do piechoty 33 DP rez. Nocą 7/8 września 32 pal pomaszerował po zatłoczonych drogach na most na rzece Bug w Wyszkowie, do rana pułk się przeprawił i zajął rejon lasów w pobliżu Rozalina nad Liwcem. Po wypoczynku nocą 9 września 9 bateria haubic wraz z batalionem II/133 pp podjęła marsz w kierunku Broku, o świcie dotarła do rejonu Sadownego, gdzie zajęła stanowiska ogniowe i otworzyła ostrzał na most pod Brokiem, a na II/133 pp uderzyły oddziały niemieckiej 1 BK zdobywając Zajezierze i Sadowne. Bronino się na skraju lasu na południe od Sadownego, obronę wzmocnił cały 133 pp i 8 bateria haubic z dowództwem III dywizjonu. Z uwagi na przekroczenie Bugu pod Brańszczykiem przez jednostki niemieckiej 11.DP do działań zaczepnych przeszedł batalion I/134 pp wzmocniony 1 baterią koło miejscowości Łazy. Celny ostrzał 1 baterii ogniem na wprost załamał niemieckie natarcie i umożliwił kontratak wspieranego batalionu II/134 pp. Włączenie się do tej walki całego I/32 pal i 7 baterii haubic, pozwoliło wyeliminować skuteczność niemieckiej artylerii zmuszając ją do zmiany stanowisk ogniowych. Niemieckie oddziały w trakcie walk podpaliły las, co spowodowało przejściowy chaos, w trakcie którego poległ dowódca I/32 pal mjr Bartkiewicz, a rannych zostało kilku zwiadowców z punktu obserwacyjnego i jeden z oficerów, możliwe że od ostrzału własnej piechoty. W rezultacie piechota niemiecka została wyparta za rzekę Liwiec. Nocą 9/10 września III/32 pal bez 7 baterii walczył wraz ze 133 pp w lesie pod Sadownem, w trakcie walk i od nieszczęśliwego wypadku poległo 3 kanonierów, a kilku zostało rannych, wśród nich śmiertelnie jeden z oficerów baterii. 
Przebicie się na Lubelszczyznę 
Po godz. 3.00 133 pp rozpoczął odwrót jako osłonę pozostawiono batalion III/133 pp wraz z 8 baterią haubic pod Gajówką Stoczek. I/32 pal bateriami wycofał się z pododdziałami 134 pp do lasu na wschód od Majdanu. Po wykonaniu zadania osłony odwrotu po godz.14.00, 8 bateria haubic podjęła marsz w kierunku Stoczka Węgrowskiego, gdzie z wieży kościoła została ostrzelana przez niemieckich dywersantów. Jeden z działonów zlikwidował źródło ognia, wkrótce maszerująca bateria została zaatakowana przez lotnictwo niemieckie, potem przez czołgi niemieckie z Dywizji Pancernej "Kempf". W wyniku czego bateria utraciła cały swój sprzęt, a żołnierze zostali rozproszeni. 10 września również III dywizjon utracił kolumnę amunicyjną, która maszerując przez Jadów, po dotarciu do Łochowa została odcięta od dywizjonu i pod dowództwem ppor. Czengery dotarła do Włodzimierza Wołyńskiego, gdzie 17 września została rozwiązana. Nocą 10/11 września pozostałe baterie 32 pal dotarły przez Węgrów do rejonu Sokołowa Podlaskiego, gdzie o świcie 11 września zebrały się w lesie Repki-Remiszew. Tego dnia w godzinach przed wieczornych maszerująca kolumna pułku przez Petrykozy, Nakory, Krześlin do miejscowości Stok Lacki została pod Krześlinem zbombardowana, poległo wielu żołnierzy pułku, wśród nich dowódca ppłk dypl. Tadeusz Tabiszewski i por. Tadeusz Chołodziński, utracono 40 koni i radiostację. Z uwagi na próby okrążenia 33 DP rez. jej oddziały z 32 pal pomaszerowały przez Mordy, Krzesk, Tłuściec za rzekę Krznę do lasów Międzyrzecz-Biała Podlaska docierając przed południem 12 września. Podczas postoju dokonano zmian personalnych dowódcą pułku został mjr Passendorfer, dowódcą III/32 pal kpt. Jatelnicki, a dowódcą 9 baterii haubic ppor. Maćkowiak. Następna noc, to marsz przez Witoraż do lasów na południe od Białej Podlaskiej. 14 września po kolejnym marszu nocnym pułk dotarł do wsi Piszczac. Dowództwo 32 pal z III/32 pal na rozkaz dowódcy AD 33 DP rez. pomaszerował w kierunku Brześcia n/Bugiem przez Stradecz, Kodeń, do miejscowości Przyłuki gdzie dotarł 15 września. Wobec odcięcia Brześcia przez niemieckie oddziały XIX Korpusu Armijnego wycofano się w kierunku na Kodeń. W nocy 15/16 września 32 pal połączył się w miejscowości Hanna po anulowaniu rozkazu płk. Dziubińskiego przez dowódcę dywizji. 16 września rano osiągnięto lasy na zachód od Sławatycz , a 17 września do lasów majątku Włodawa. 
Udział w bitwie pod Tomaszowem Lubelskim 
O godz.15.00 zgodnie z rozkazem dowódcy armii gen. bryg. E. Przedrzymirskiego 33 DP rez. podjęła natarcie mające na celu wyrzucenie niemieckich jednostek z Włodawy. I/32 pal wspierał 134 pp, a III/32 pal 133 pp, które prowadziły natarcie wzdłuż szos z Trawnik i Wyrek do Włodawy. Wsparcie artyleryjskie 32 pal było mało skuteczne z uwagi na krótszy zasięg armat i haubic i ulegającą ciągłym uszkodzeniom łączność telefoniczną. Pierwsze natarcie zaległo. Drugie natarcie ok. godz.16.00 przy silnym deszczu po skoncentrowaniu ogni artyleryjskiego wszystkich 5 baterii na wzg. 179, piechota zdobyła je, następnie piechota wsparta strzelającymi na wprost działami 32 pal opanowała po dwóch godzinach walki przedmieścia Włodawy. Kontratak niemieckiej 3.Dywizji Pancernej, uderzył na 133 pp powodując jego wycofanie się. Odwrót osłaniał III dywizjon haubic, ranny został kpt. Konopka. I dywizjon armat ostrzeliwał zgrupowanie czołgów niemieckich na przedmieściu Włodawy. Nocą 17/18 września podjęto marsz osiągając rano wieś Osową, a po ostrzelaniu przez artylerię niemiecką wyruszono do Sawina. W związku z włączeniem 33 DP rez. do składu 41 DP rez. w Sawinie 32 pal wszedł w skład tej dywizji. Nocą 18/19 września pułk zajął stanowiska ogniowe w obronie przeciwpancernej w okolicach Sawina. Po godz.8.00 piechota niemiecka z czołgami wykonała natarcie na Sawin, gdzie ogień 32 pal kierowany przez mjr. Passendorfera koncentrycznym ostrzałem zniszczył lub uszkodził kilkanaście czołgów, samochodów pancernych i samochodów. uzupełniono amunicję z magazynu w Chełmie. Nocą 19/20 września pułk przemaszerował do Majdan Ostrowskich koło Wojsławic. 21 września 32 pal osiągnął rejon Werbkowic, a 22 września rejon Tyszowców. Nocny marsz w kierunku Rahań pułk prowadził bateriami wraz z batalionami piechoty. 23 września 7 bateria haubic wspierała jeden z batalionów 114 pułku piechoty w obronie wzg. 284, niemiecki atak od strony Falkowa załamał skuteczny ostrzał 7 baterii. Ponowione niemieckie natarcie wsparte kilkoma czołgami zostało zatrzymane skutecznym ostrzałem I dywizjonu armat, który unieruchomił wszystkie niemieckie czołgi, a haubice III dywizjonu zmusiły do odwrotu piechotę niemiecką. Wystrzelano w tym boju niemal całą amunicję 100 mm do haubic oraz większość do armat 75 mm. W bateriach haubic pozostawiono po 2 haubice, a bateriach armat po 3 armaty, pozostałe uszkodzono. 24 września 32 pal pomaszerował wraz z piechotą w kierunku Adamów, Jacnia, napotkano uciekających koniowodnych z Mazowieckiej BK i porzucone jaszcze z amunicją 75 mm 5 dywizjonu artylerii konnej. Haubice połączono w baterię ppor. Maćkowiaka. 25 września podjęto marsz za rzekę Wieprz, 2 bateria maszerowała ze 114 pp, reszta I dywizjonu maszerowała ze 133 pp, bateria haubic III dywizjonu maszerowała w kolumnie głównej 41 DP. Wszystkie pododdziały 32 pal maszerowały w kierunku Majdanu Kasztelańskiego. Maszerujące kolumny 26 września starły się z niemiecką 8.DP w pobliżu Aleksandrowa i Górecku Kościelnym. 114 pp z I/32 pal rozbił niemiecką kolumnę artylerii 7. DP w zasadzce ogniowej. W walce z kontratakująca piechotą 1 bateria utraciła 1 działon. 26 września I dywizjon armat zamknął ogniem wyloty duktów leśnych, ale 41 DP rez. została otoczona przez niemieckie 8 i 27.DP. oraz resztę niemieckiego VII KA, od wschodu przez wojska sowieckie. 32 pal przemieścił się do lasów w rejonie Zwierzyńca. 27 września Armia gen. Przedrzymirskiego skapitulowała przed wojskami niemieckimi. Od świtu zniszczono broń i wyposażenie składając jedynie kolby karabinów we wsi Kukiełki. Część żołnierzy próbowała wydostać się z okrążenia, niewielu się udało, część z nich dostała się do niewoli niemieckiej lub sowieckiej. 
Organizacja i obsada personalna pułku we wrześniu 1939.
Organizacja i obsada personalna pułku we wrześniu 1939 roku. W nawiasach podano nazwę jednostki mobilizującej i oznaczenie grupy jednostek w mobilizacji alarmowej.
II dywizjon (dywizjon artylerii KOP „Osowiec”, w grupie żółtej z wyjątkiem 4 baterii z plutonem kolumny amunicyjnej mobilizowanych w okresie Z+20)
Dywizjony I i II uzbrojone były w 75 mm armaty wzór 1897 z jaszczami wzór 1910 natomiast III dywizjon w 100 mm haubice wzór 1914/1919P z jaszczami wzór 1914/1919K.
Żołnierze 32 pułku artylerii lekkiej - ofiary zbrodni katyńskiej.
"Biogramy zamordowanych oficerów znajdują się na stronie internetowej Muzeum Katyńskiego"

</doc>
<doc id="1670978" url="https://pl.wikipedia.org/wiki?curid=1670978" title="Wittorf (Dolna Saksonia)">
Wittorf (Dolna Saksonia)

Wittorf – gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej Samtgemeinde Bardowick.
Położenie geograficzne.
Wittorf leży ok. 9 km na północ od Lüneburga i 12 km na wschód od Winsen (Luhe).
Od wschodu sąsiaduje z gminą Brietlingen, od południa z gminą Bardowick, od zachodu z gminą Handorf i od północnego wschodu z gminą Barum. Teren gminy leży w północno-wschodniej części Pustaci Lüneburskiej po lewej stronie Ilmenau płynącej tu z południa na północ.
W skład gminy Wittorf wchodzi również "Neu Wittorf".
Historia.
Najstarsza wzmianka na temat Wittorfu pochodzi z 2 listopada 1004.
W dokumencie Rzeszy sporządzonym dla cesarza Henryka II pojawia się miejscowość "Uuitthorp".
Transport.
Od Wittorfu do autostrady A39 (dawna A250) na węźle Handorf jest 5 km. Przez południową część gminy prowadzi szlak drogi krajowej B4.

</doc>
<doc id="1670980" url="https://pl.wikipedia.org/wiki?curid=1670980" title="Szlak pamięci ofiar hitlerowskiego ludobójstwa">
Szlak pamięci ofiar hitlerowskiego ludobójstwa

Szlak pamięci ofiar hitlerowskiego ludobójstwa – niebieski znakowany szlak turystyczny pieszy o długości 31 km upamiętniający martyrologię ludności Polski, dokonywanej przez Niemców w czasie II wojny światowej na terenie obecnego województwa łódzkiego.
Przebieg.
Przebieg szlaku przedstawia się następująco ("pogrubioną czcionką oznaczono miejsca zbrodni niemieckich"):

</doc>
<doc id="1670981" url="https://pl.wikipedia.org/wiki?curid=1670981" title="GRB 090423">
GRB 090423

GRB 090423 – rozbłysk gamma odkryty przez kosmiczne obserwatorium Swift 23 kwietnia 2009 roku. Na podstawie przesunięcia linii widmowych promieniowania ku czerwieni z ≈ 8,2 oszacowano, że rozbłysk miał miejsce ok. 630 mln lat po Wielkim Wybuchu.
Według jednego z badaczy rozbłysk był najprawdopodobniej wynikiem eksplozji masywnej gwiazdy, w wyniku czego powstała czarna dziura. Do czasu odkrycia galaktyki UDFy-38135539 był to najbardziej odległy od Ziemi obiekt astronomiczny.

</doc>
<doc id="1670984" url="https://pl.wikipedia.org/wiki?curid=1670984" title="Kościół św. Gertrudy i św. Michała w Tarnobrzegu">
Kościół św. Gertrudy i św. Michała w Tarnobrzegu

Kościół pw. św. Gertrudy i św. Michała w Tarnobrzegu – świątynia mieści się w dzielnicy Tarnobrzega - Wielowsi, przy ulicy Piętaka. Należy do dekanatu Tarnobrzeg diecezji sandomierskiej.
Została zbudowana w 1884 roku dzięki staraniom księdza Władysława Ciechanowicza według projektu opracowanego przez Tadeusza Stryjeńskiego, na polecenie Jana Dzierżysława Tarnowskiego, właściciela Wielowsi i Dzikowa. Konsekracja nastąpiła w 1902 roku. Rozbudowany został w latach 1930-33, na podstawie projektu opracowanego przez Wacława Krzyżanowskiego. Jednonawowa budowla posiada oryginalne, jednorodne stylistycznie wyposażenie. Od strony północnej przylega do niej dawna grobowa kaplica kopułowa Tarnowskich powstała na początku XVII wieku. We wnętrzu kaplicy jest umieszczony manierystyczny ołtarz św. Gertrudy, pochodzący z wcześniejszej świątyni.

</doc>
<doc id="1670988" url="https://pl.wikipedia.org/wiki?curid=1670988" title="Państwo Syagriusza">
Państwo Syagriusza

Państwo Syagriusza () – terytorium ze stolicą w Soissons, będące sukcesorem diecezji galijskiej Cesarstwa rzymskiego i zarządzane przez przedstawiciela rzymskiej administracji, także przez kilka lat po upadku samej władzy cesarskiej w Rawennie. Obejmowało obszar między Loarą, Sommą, Bretanią, a Mozą.
Historia.
Cesarz Majorian nadał Egidiuszowi w późnych latach 50. V wieku tytuł dowódcy wojska ("magister militum") w Galii. Po obaleniu przez Rycymera władzy cesarza Majoriana i intronizacji Libiusza Sewera Egidiusz przejął, w oddzielonej terytorialnie od reszty Imperium, Galii władzę i utworzył quasi-państwo ze stolicą w Soissons.
Po śmierci Egidiusza władzę objął na krótko Paulus, a następnie syn Egidiusza, Syagriusz. Kontrolował on terytorium północnej Galii aż do bitwy pod Soissons w 486 roku, gdy został pokonany przez Franków Chlodwiga.

</doc>
<doc id="1670989" url="https://pl.wikipedia.org/wiki?curid=1670989" title="Katastrofa lotnicza w Babich Dołach">
Katastrofa lotnicza w Babich Dołach

Katastrofa samolotu An-28 Bryza-2RF miała miejsce 31 marca 2009 około godziny 16:45 na lotnisku wojskowym Gdynia – Babie Doły. Samolot, należący do Brygady Lotnictwa Marynarki Wojennej, wykonywał lot szkoleniowy. 
W wypadku zginęła cała załoga, czyli cztery osoby: pilot szkolony, dowódca załogi, technik pokładowy oraz oficer kontrolujący.
Przebieg lotu.
Samolot typu An-28 Bryza-2RF wykonywał lot szkoleniowy. Pilot ćwiczył podejście do lądowania awaryjnego z wyłączonym jednym silnikiem. Załoga wyłączyła lewy silnik i weszła na krąg na wysokości 300 m (zamiast planowanych 500 m). Podczas podejścia do lądowania wysunięto klapy do 25° a następnie w położenie 40°. Powstała siła skręcająca samolot w lewo, której pilot nie przeciwdziałał. Instruktor również nie podjął przeciwdziałania. Samolot zahaczył o drzewa co doprowadziło do jego obrócenia do pozycji plecowej i uderzenia o ziemię.
Samolot spadł na ziemię na terenie lotniska Gdynia Babie-Doły.
Załoga samolotu.
Na pokładzie znajdowała się załoga w składzie:
Postanowieniem Prezydenta RP z dnia 10 kwietnia 2009 r. członkowie załogi zostali pośmiertnie odznaczeni Morskim Krzyżem Zasługi.
Akcja ratunkowa.
W momencie przybycia ekipy ratunkowej, nikt z załogi samolotu już nie żył. Ugaszono pożar rozlanego z wraku paliwa lotniczego.
Teren wypadku zabezpieczyła Żandarmeria Wojskowa. Po wstępnych oględzinach w obecności prokuratorów oraz komisji badania wypadków lotniczych pozostałości samolotu przewieziono do hangaru eskadry na tym samym lotnisku. Szczegółowe oględziny wraku wykonała Komisja Badania Wypadków Lotniczych Lotnictwa Państwowego.
Przyczyny.
Na przełomie czerwca i lipca 2009 roku ukazał się jawny raport z prac komisji. Komisja i jej Przewodniczący płk Zbigniew Drozdowski stwierdził, że przyczyną katastrofy było niewłaściwe działanie załogi podczas podejścia do lądowania z jednym niepracującym silnikiem. Błędne skonfigurowanie klap samolotu wysuniętych przez instruktora do pełnego wychylenia i niewłaściwa regulacja mocy pracującego silnika spowodowały utratę kierunku podejścia i – po kolizji z przeszkodami terenowymi – niesymetrycznego przeciągnięcia samolotu z niekontrolowanym przechyleniem i uderzenia o ziemię w położeniu plecowym.

</doc>
<doc id="1670991" url="https://pl.wikipedia.org/wiki?curid=1670991" title="Anthony Asquith">
Anthony Asquith

Anthony William Landon Asquith (ur. 9 listopada 1902 w Londynie, zm. 20 lutego 1968 tamże) – angielski reżyser filmowy.
Życiorys.
Syn premiera Wielkiej Brytanii z czasów I wojny światowej sir Herberta Henry'ego Asquitha i Margot Asquith. Studiował w Winchester College i Balliol College w Oksfordzie.
Jako reżyser zadebiutował już w 1927, ale jego pierwszym docenionym przez krytykę i publiczność filmem był "Pigmalion" ("Pygmalion") z 1938, oparty na prozie George'a Bernarda Shawa, nakręcony przy współpracy z aktorem Lesliem Howardem. Kolejne filmy Asquitha to m.in. znane w Polsce: "Kadet Winslow" ("The Winslow Boy") z 1948, "Cień człowieka" ("The Browning Version") z 1951 czy "Rozkaz: zabić" ("Orders to Kill") z 1958.
Asquith nigdy nie był żonaty. Jego środowisko postrzegało go jako delikatnego i wrażliwego człowieka. Dla wszystkich szokiem było, gdy jego nazwisko pojawiło się w tzw. skandalu Profumo, gdy do prasy wyciekły informacje o gejowskich spotkaniach wśród elity z wyższych sfer. Do dziś nie udowodniono, by Asquith rzeczywiście brał w nich udział; udowodniono z kolei homoseksualizm reżysera.
W wieku 65 lat zmarł w wyniku komplikacji spowodowanych chłoniakami złośliwymi.
Od 1969 BAFTA przyznaje nagrodę jego imienia.

</doc>
<doc id="1670997" url="https://pl.wikipedia.org/wiki?curid=1670997" title="Obiecujące potwory">
Obiecujące potwory

Obiecujące potwory (ang. hopeful monsters) – określenie hipotetycznych organizmów pojawiających się wskutek mutacji. Określenie wprowadził Richard Benedict Goldschmidt. Uważał on, że małe, stopniowe zmiany nie są w stanie pokonać przepaści pomiędzy mikroewolucją i makroewolucją. Goldschmidt przedstawił swoje poglądy w pracy "The Material Basis of Evolution". Praca ta została odrzucona przez neodarwinizm i środowisko biologów.
Według hipotezy obiecujących potworów w procesie ewolucji mogą pojawiać się gwałtownie nowe organizmy posiadające kompleksy odmiennych cech w planie budowy i o odmiennych cechach behawioralnych. Mają one dawać początek ewolucji nowej grupy systematycznej.

</doc>
<doc id="1670998" url="https://pl.wikipedia.org/wiki?curid=1670998" title="Doug Aldrich">
Doug Aldrich

Doug Aldrich (ur. 19 lutego 1964 w Raleigh) – amerykański gitarzysta, w latach 2003–2014 członek Whitesnake. Współzałożyciel zespołu Burning Rain razem z Keithem St.Johnem. Od 2014 roku współtworzy supergrupę Revolution Saints. W latach 2015–2016 występował w zespole brytyjskiego wokalisty i basisty Glenna Hughesa. Aldrich współpracował ponadto z takimi zespołami i wykonawcami jak: Lion, Hurricane, Bad Moon Rising, Dio oraz Foreigner. Od 2016 roku gra w supergrupie The Dead Daisies.
Sprzęt.
Podczas występów z Whitesnake Doug korzysta najczęściej z gitar typu Les Paul, lecz czasem zdarza mu się sięgnąć po Stratocastera bądź Telecastera, których używał więcej razy podczas trasy z Dio. Doug stroi większość gitar o ton niżej (DGCFAd).

</doc>
<doc id="1670999" url="https://pl.wikipedia.org/wiki?curid=1670999" title="Pál Turán">
Pál Turán

Pál Turán (wym.: ˈtuɾaːn) ur. 18 sierpnia 1910 roku w Budapeszcie, zm. 26 września 1976 roku w Budapeszcie) - węgierski matematyk, którego prace dotyczą głównie teorii liczb, analizy i teorii grafów. Był wieloletnim współpracownikiem Paula Erdősa, z którym w ciągu 46 lat opublikował 28 wspólnych artykułów.
Biogram.
Po ukończeniu studiów na uniwersytecie w Budapeszcie, Turán doktoryzował się w roku 1935 u Fejéra. Z powodu żydowskiego pochodzenia, w latach 1940-44 przetrzymywany był w obozie pracy. Przetrwał dzięki pomocy strażnika, który podczas studiów zetknął się z publikacjami Turána.
Po wojnie podjął pracę na uniwersytecie w Budapeszcie, gdzie w 1949 roku otrzymał stanowisko profesora. W 1952 roku poślubił Verę Sós, z którą miał dwoje dzieci. Otrzymał wiele nagród i wyróżnień, m.in. w 1948 roku wybrano go członkiem korespondentem, a w 1953 członkiem zwyczajnym Węgierskiej Akademii Nauk, w 1948 otrzymał nagrodę Koszuta, a w 1975 nagrodę Tibora Szele przyznaną przez Towarzystwo Matematyczne Jánosa Bolyai'a.
Zmarł na białaczkę.
Dokonania.
W roku 1934 Turán podał nowy i prosty dowód twierdzenia Hardy'ego i Ramanujana, dotyczącego rozkładu dzielników liczb naturalnych. Metody użyte przez Turána zapoczątkowały nowy dział badań w teorii liczb, tak zwaną probabilistyczną teorię liczb. Uogólnieniem uzyskanych przez niego wyników jest nierówność Turána–Kubiliusa.
Sporo uwagi poświęcił Turán badaniom występowania liczb pierwszych w ciągach arytmetycznych. Wiąże się z tym tak zwana hipoteza Erdősa-Turána, obecnie udowodniona jako twierdzenie Szemerédiego. 
Wiele prac Turána dotyczy hipotezy Riemanna. Turán rozwinął metodę szeregów potęgowych, polegającą na szacowaniu odpowiednich szum częściowych takich szeregów i wykorzystywaną z powodzeniem w innych dziedzinach matematyki. Według słów Erdősa, Turán był jednak "niewierzącym": "Turán was an 'unbeliever,' in fact, a 'pagan': he did not believe in the truth of Riemann's hypothesis." 
W dziedzinie "czystej" analizy na uwagę zasługuje tak zwana nierówność Turána, dotycząca wielomianów Legendre'a.
Szczególnie istotne są wyniki Turána dotyczące teorii grafów. Słynne twierdzenie Turána, podaje górne ograniczenie na liczbę krawędzi grafu nie zawierającego klik. W dowodzie twierdzenia Turán wykorzystał skonstruowany przez siebie graf Turána, a jego badania zapoczątkowały tak zwaną ekstremalną teorię grafów. Inne wyniki Turána w tej dziedzinie dotyczą problemu Zarankiewicza.

</doc>
<doc id="1671000" url="https://pl.wikipedia.org/wiki?curid=1671000" title="Paul Turan">
Paul Turan



</doc>
<doc id="1671001" url="https://pl.wikipedia.org/wiki?curid=1671001" title="Marta Sziłajtis-Obiegło">
Marta Sziłajtis-Obiegło

Marta Sziłajtis-Obiegło (ur. 25 października 1985 w Poznaniu) – kapitan jachtowy, najmłodsza Polka, która samotnie opłynęła świat (w wieku 23 lat).
Życiorys.
Uprawiała żeglarstwo w Yacht Klubie Stal w Gdyni. Egzamin kapitański zdawała w ostatniej sesji według starych zasad w roku 2005 i tak w wieku 19 lat została najmłodszym w Polsce kapitanem ze starym patentem. Studia na wydziale Turystyki i Rekreacji na Akademii Wychowania Fizycznego w Poznaniu. Uczestniczyła w Kobiecych Regatach Dookoła Świata. Zdobyła również patent "Master of Yachts Ocean" (International Yacht Training) oraz została radiooperatorem SRC, brała udział w kursach STCW organizowanych przez Akademię Morską w Gdyni. Była oficerem na żaglowcach STS Pogoria i Gedania.
Samotny rejs.
W swój samotny rejs Marta Sziłajtis-Obiegło wyruszyła 27 kwietnia 2008 r. z portu w mieście Puerto la Cruz w Wenezueli i po przepłynięciu trasą pasatową łącznie ponad dwudziestu pięciu tysięcy mil morskich zakończyła 20 kwietnia 2009 r. w tym samym wenezuelskim porcie.
Trasa rejsu wiodła z Wenezueli przez Morze Karaibskie, Kanał Panamski, Ocean Spokojny, Ocean Indyjski i Południowy Atlantyk. Po drodze żeglarka odwiedziła Panamę, Galapagos, Polinezję Francuską, Tonga, Vanuatu, Wyspy Kokosowe, Mauritius, RPA, Wyspę Świętej Heleny i Brazylię.
Dokonała tego w ciągu 358 dni płynąc 8,5-metrowym jachtem "Mantra Ania". Projektantem i budowniczym jachtu oraz organizatorem rejsu był Andrzej Armiński, inżynier budowy okrętów i kapitan jachtowy ze Szczecina.
Kontrowersje wokół rejsu.
Na przełomie 2008/2009 pojawiły się pewne wątpliwości dotyczące wyprawy. Podczas rejsu, stojąc na kotwicy niedaleko portu Port Elizabeth w Południowej Afryce jacht żeglarki doznał pewnych uszkodzeń. Na wezwanie o pomoc wyruszył statek służby ratownictwa morskiego "RPA - Sea Rescue". Ratownicy znaleźli na pokładzie dwie żeglarki (Martę Obiegło oraz Magdalenę Makowską), co nie jest zgodne z informacją, że na trasie wokoło RPA był to rejs samotny, źródło oficjalny raport "Sea Rescue". Zdarzenie to zostało opisane w lokalnej prasie, również z informacją o tym iż na jachcie oprócz odbywającej samotny rejs kapitan Sziłajtis-Obiegło znajdowała się jeszcze jedna żeglarka, czego w pierwszych doniesieniach nie potwierdzała żeglarka, ani organizator rejsu Andrzej Armiński. Zapytana przez portal sailnews.pl kpt. Sziłajtis-Obiegło wyjaśniła, że kpt. Makowska była u niej z wizytą podczas postoju jachtu na kotwicy.

</doc>
<doc id="1671002" url="https://pl.wikipedia.org/wiki?curid=1671002" title="Pal Turan">
Pal Turan



</doc>
<doc id="1671008" url="https://pl.wikipedia.org/wiki?curid=1671008" title="Orlik hinduski">
Orlik hinduski

Orlik hinduski ("Clanga hastata") – gatunek dużego ptaka z rodziny jastrzębiowatych (Accipitridae) występujący w południowej Azji. Wyodrębniony niedawno z "Aquila pomarina".
Występuje na nizinach w Indiach, zwłaszcza północnych, Nepalu i Mjanmie. Jego obecność w Pakistanie jest kwestionowana, a w Bangladeszu być może wymarł. Na początku XXI wieku odnotowano kilka stwierdzeń w Kambodży.
Długość ciała to około 60–65 cm, a rozpiętość skrzydeł dochodzi do 1,5 m. Ma stosunkowo jasne zabarwienie piór.
Występuje na terenach otwartych, w tym obszarach rolniczych, na terenach podmokłych, w otwartych lasach i na polanach leśnych, niekiedy nawet w miejskich parkach. Jest to ptak osiadły.
Gniazdo to okrągła, płaska konstrukcja umieszczona w rozwidleniu gałęzi w pobliżu wierzchołka drzewa. Budowane jest głównie przez samicę, choć samiec od czasu do czasu przynosi patyki, które samica układa w gnieździe. W zniesieniu zwykle jedno jajo, czasem dwa. Wysiadują oboje rodzice, przy czym samica przez większość dnia; okres inkubacji trwa co najmniej 31 dni. Samiec poluje i przynosi pożywienie do gniazda; samica karmi młode i zaczyna polować dopiero w siódmym tygodniu po wykluciu się piskląt. W jednym ze zbadanych gniazd okres od wyklucia do opuszczenia gniazda przez młode trwał 71 dni.
Żywi się głównie ssakami, ale także ptakami, gadami i żabami.
Międzynarodowa Unia Ochrony Przyrody (IUCN) uznaje orlika hinduskiego za gatunek narażony na wyginięcie (VU – "vulnerable") nieprzerwanie od 2004 roku, kiedy to został po raz pierwszy sklasyfikowany po wydzieleniu z "A. pomarina". Liczebność populacji szacuje się na 2500–9999 dorosłych osobników. Trend liczebności populacji uznaje się za spadkowy.

</doc>
<doc id="1671012" url="https://pl.wikipedia.org/wiki?curid=1671012" title="Egidiusz (dowódca)">
Egidiusz (dowódca)

Egidiusz (; zm. 464/465) – dowódca wojska (łac. "magister militum") w Galii od ok. 450 roku.
Życiorys.
Po obaleniu przez Rycymera władzy cesarza Majoriana, z którym Egidiusz był związany, i intronizacji Libiusza Sewera, Egidiusz przejął w oddzielonej terytorialnie od reszty Imperium Galii władzę i utworzył quasi-państwo ze stolicą w Soissons.
Po śmierci Egidiusza władzę objął na krótko Paulus, a następnie syn Egidiusza, Syagriusz. Kontrolował on terytorium północnej Galii aż do bitwy pod Soissons w 486 roku, gdy został pokonany przez Franków Chlodwiga.

</doc>
<doc id="1671014" url="https://pl.wikipedia.org/wiki?curid=1671014" title="Królowa Nocy (postać)">
Królowa Nocy (postać)

 
Królowa Nocy, w języku niemieckim (oryginalnym) "Königin der Nacht" − postać fikcyjna, jedna z głównych bohaterek singspielu Wolfganga A. Mozarta Czarodziejski flet (KV 620) z librettem Emanuela Schikanedera. To w jej krainie rozpoczyna się akcja utworu. Trzy dwórki Królowej ratują przed ogromnym wężem księcia Tamina, który zgubił się w czasie polowania. Sama Królowa przekazuje mu przez nie portret swojej córki − Paminy, a osobiście posyła go Paminie na ratunek. Prawdziwy jej charakter widz poznaje w drugim akcie opery − kiedy to zleca córce zabójstwo dobrotliwego Sarastra, arcykapłana Izydy i Ozyrysa, grożąc w przeciwnym razie matczyną klątwą i odtrąceniem. W początku finału opery przyrzeka rękę Paminy odrażającemu Maurowi − Monostatosowi. Rola Królowej, napisana na sopran koloraturowy, uchodzi za jedną z najtrudniejszych ról operowych.

</doc>
<doc id="1671021" url="https://pl.wikipedia.org/wiki?curid=1671021" title="Universe (album Planet X)">
Universe (album Planet X)

Universe – debiutancki album zespołu Planet X, wydany 6 czerwca 2000 roku przez wytwórnię InsideOut Music.
Lista utworów.
Opracowano na podstawie materiału źródłowego
Twórcy.
Opracowano na podstawie materiału źródłowego.

</doc>
<doc id="1671022" url="https://pl.wikipedia.org/wiki?curid=1671022" title="Paradoxophthirus emarginata">
Paradoxophthirus emarginata

Paradoxophthirus emarginata – gatunek wszy z rodziny Hoplopleuridae, jedyny przedstawiciel rodzaju "Paradoxophthirus", pasożytujący na "Sciurotamias davidianus". Powoduje wszawicę.
Samica wielkości 1,75 mm, samiec dużo mniejszy wielkości 1 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Chin w Azji.

</doc>
<doc id="1671023" url="https://pl.wikipedia.org/wiki?curid=1671023" title="Hoplopleura emarginata">
Hoplopleura emarginata



</doc>
<doc id="1671024" url="https://pl.wikipedia.org/wiki?curid=1671024" title="Amadyna wspaniała">
Amadyna wspaniała



</doc>
<doc id="1671030" url="https://pl.wikipedia.org/wiki?curid=1671030" title="Gniezno Wąskotorowe">
Gniezno Wąskotorowe

Gniezno Wąskotorowe – stacja kolei wąskotorowej(Gnieźnieńska Kolej Wąskotorowa) w Gnieźnie, w województwie wielkopolskim, w Polsce. Oddana do użytku w 1884 roku.

</doc>
<doc id="1671031" url="https://pl.wikipedia.org/wiki?curid=1671031" title="Florian Boucansaud">
Florian Boucansaud

Florian Boucansaud (ur. 15 lutego 1981 w Noisy-le-Sec) – francuski piłkarz występujący na pozycji pomocnika.
Kariera.
Boucansaud zawodową karierę rozpoczynał w drugoligowym klubie FC Gueugnon. W drugiej lidze francuskiej zadebiutował 29 września 2001 w zremisowanym 0:0 meczu z Grenoble Foot 38. W Gueugnon spędził cztery sezony. W tym czasie rozegrał 80 spotkań i zdobył 4 bramki.
W lipcu 2005 podpisał kontrakt z beniaminkiem ekstraklasy – Troyes AC. W Ligue 1 pierwszy mecz rozegrał 30 lipca 2005 przeciwko OGC Nice (1:1), a 17 grudnia 2005 w wygranym 2:1 meczu z FC Sochaux-Montbéliard strzelił swojego jedynego gola w Ligue 1. W sezonie 2005/2006 zagrał tam 30 razy i strzelił jednego gola. Pod jego koniec otrzymał ofertę transferu z FC Sochaux-Montbéliard, jednak Troyes nie zezwoliło na transfer. W wyniku tego Boucansaud popadł w konflikt z trenerem Jeanem-Marcem Furlanem, przez co cały sezon 2006/2007 spędził w piątoligowych rezerwach Troyes.
Latem 2007 roku Boucansaud został graczem pierwszoligowego SM Caen. Zadebiutował tam 18 sierpnia 2007 w przegranym 0:1 meczu z AJ Auxerre. W 2009 roku spadł z klubem do Ligue 2. W tym samym roku, po wygaśnięciu kontraktu z klubem, odszedł z Caen. W latach 2010–2017 grał w FC Montceau Bourgogne, po czym zakończył karierę.
W Ligue 1 rozegrał 47 spotkań i zdobył 1 bramkę.

</doc>
<doc id="1671035" url="https://pl.wikipedia.org/wiki?curid=1671035" title="Fryderyk I (elektor Brandenburgii)">
Fryderyk I (elektor Brandenburgii)

Fryderyk I Hohenzollern (ur. 1371 w Norymberdze, zm. 20 września 1440 w Cadolzburgu koło Norymbergi) – burgrabia Norymbergi od 1397, jako Fryderyk VI, elektor Brandenburgii od 1415 roku.
W 1415 od Zygmunta Luksemburskiego otrzymał w lenno Brandenburgię, z tytułem księcia-elektora za poparcie w staraniach tegoż o koronę niemiecką (potwierdzenie elektoratu w 1417, jako Fryderyk I). Syn Fryderyka V i Elżbiety Miśnieńskiej.
Relacje z Królestwem Polskim
Zygmunt Luksemburski ogłosił 6 grudnia 1420 roku we Wrocławiu zupełnie niekorzystny dla strony polskiej wyrok w sporze polsko-krzyżackim. Wobec słabnącej pozycji Zygmunta Luksemburskiego królowi Polski Władysławowi II udało się zawrzeć z księciem Fryderykiem I Hohenzollernem sojusz zaczepno-odporny podpisany 8 kwietnia 1421 w Krakowie.
Brandenburgia i Polska stanęły razem chroniąc się wzajemnie na ewentualność działań zakonu krzyżackiego. Dzięki mediacji brandenbursko-papieskiej rozejm pomiędzy Polską i Zakonem przedłużono do końca 1422 roku.
Rodzina.
Fryderyk poślubił Elżbietę bawarską (ur. 1383, zm. 13 listopada 1442 w Ansbach). Ze związku małżeńskiego pochodzili:

</doc>
<doc id="1671036" url="https://pl.wikipedia.org/wiki?curid=1671036" title="Lednogóra (przystanek kolejowy)">
Lednogóra (przystanek kolejowy)

Lednogóra – przystanek kolejowy w Lednogórze, w województwie wielkopolskim, w Polsce. Według klasyfikacji PKP ma kategorię dworca lokalnego. Znajdują się tu 2 perony.
W roku 2017 przystanek obsługiwał 300–499 pasażerów na dobę.

</doc>
<doc id="1671037" url="https://pl.wikipedia.org/wiki?curid=1671037" title="Arzacjusz">
Arzacjusz



</doc>
<doc id="1671039" url="https://pl.wikipedia.org/wiki?curid=1671039" title="Drozdówka rdzawa">
Drozdówka rdzawa

Drozdówka rdzawa ("Cercotrichas galactotes") – gatunek niewielkiego ptaka lądowego z rodziny muchołówkowatych (Muscicapidae). Występuje w Azji, Europie i Afryce. Jest częściowo wędrowna. Nie spotyka się jej w Polsce.
Jej inne nazwy zwyczajowe to: drozdówka pstra, pokrzewka rdzawoczerwona lub rdzawa oraz rudochwostka blada.
Taksonomia.
Po raz pierwszy gatunek opisał Coenraad Jacob Temminck w 1820. Holotyp pochodził z Algeciras w Hiszpanii. Autor nadał gatunkowi nazwę "Sylvia galactotes". Obecnie (2022) akceptowana przez Międzynarodowy Komitet Ornitologiczny nazwa to "Cercotrichas galactotes". Ptaki występujące na wschód od Morza Kaspijskiego zostały opisane jako podgatunek "Cercotrichas galactotes deserticola", jednak nie przyjął się. Międzynarodowy Komitet Ornitologiczny wyróżnia (2022) pięć podgatunków drozdówki rdzawej: "C. g. galactotes, C. g. syriaca, C. g. familiaris, C. g. minor, C. g. hamertoni". Wszystkie tylko nieznacznie różnią się szczegółami albo odcieniem ubarwienia.
Morfologia.
Drozdówka rdzawa jest niewielkim ptakiem wróblowym o przeciętnej masie ciała około 23 gramów. Brak dymorfizmu płciowego w upierzeniu. Drozdówka może być mylona ze słowikami, zwłaszcza słowikiem rdzawym. Cały wierzch ciała łącznie z ogonem jest rdzawy, na ogonie ma dwie – od wewnątrz czarne – białe lamówki. Brew biała, czarna przepaska oczna. Gardło i policzki jasno żółtokremowe. Pokrywy skrzydłowe mają jasne brzegi, od wewnątrz są ciemnobrązowe. Brzuch, pokrywy podogonowe i pierś są białe. Długie nogi mają różowy kolor, dziób jest szary, a przy nasadzie jaśniejszy. Tęczówka brązowa. Młode nie są poplamione.
Długość ciała: 14–16 cm, rozpiętość skrzydeł: 22–27 cm, masa ciała: 20–28 g. Najdłuższe ze sterówek mierzą po 80 mm. Przybliżona długość skrzydła to 89 mm (w oryginale: 3,5 cala), zaś dzioba: 17 mm (w oryginale 0,7 cala).
Występowanie.
W Polsce drozdówka rdzawa nie pojawia się. Jej naturalne miejsca zamieszkania to:
Kraje, w których pojawia się wyjątkowo to:
Wielka Brytania, Uganda, Tanzania, Szwajcaria, Sri Lanka, Rumunia, Norwegia, Malawi, Irlandia, Węgry, Niemcy, Gambia, Francja, Kongo i Chiny.
Zależnie od miejsca zamieszkania jest ptakiem częściowo wędrownym. W Europie występuje rzadko – jedynie w wykonanych przez człowieka siedliskach na południu Hiszpanii bywa lokalnie pospolita.
Środowisko.
Zasiedla bardzo różne, w większości suche, siedliska znajdujące się na wysokości zazwyczaj do 1000 m n.p.m., maksymalnie do 1500 m n.p.m.:
grunty orne, pastwiska, wiejskie ogrody, plantacje, tereny miejskie, gaje oliwne, pasma kaktusów, oazy, tereny kamieniste, podmokłe lasy, suche lasy, suche zarośla, obszary wokół rzek, strumieni i potoków.
Pożywienie.
Żywi się owadami, w tym chrząszczami, mrówkami, pszczołami, osowatymi, łowikowatymi, prostoskrzydłymi, również pajęczakami. Biega i skacze za nimi pod krzewami. Czasami czatuje w miejscu otwartym, wypatrując zdobyczy (jak inni przedstawiciele jej rodziny).
Tryb życia i zachowanie.
Zachowanie.
Ma stale podniesiony ogon. Gdy stoi, zadziera go i kiwa głową. Leci w linii prostej. Siada na przewodach elektrycznych. Czasami tak mocno zadziera ogon, że prawie dotyka nim tyłu głowy, pokazując białe pokrywy podogonowe. Swą piosenkę śpiewa siedząc na czubku krzewu, na linii energetycznej lub w czasie krótkiego lotu tokowego (patrz w sekcji lęgi). Często wykonuje następujący ruch ogonem: ogon jest rozkładany, kiwany w tył i w przód, znów składany i wolno kładziony.
Głos.
Śpiewa podobnie jak rudzik – urywanymi trelami, ostrzega inne drozdówki rdzawe i woła je ostrym „tek-tek-tek”. Wydaje także wibrujące szrrrrrr, ciche „djuk” lub „czip”. Ma czystą melodyjną piosenkę, która składa się z krótkich i łączących się strof.
Lęgi.
Jeden lub dwa lęgi. W przypadku ptaków badanych w południowej Hiszpanii w latach 1980–84, spośród 17 obserwowanych wtedy par 11 wyprowadziło w sezonie dwa lęgi. Drozdówka rdzawa wykonuje krótki, motyli lot tokowy. W czasie niego co chwilę opada na ziemię z uniesionymi skrzydłami i rozłożonym ogonem.
Gniazduje tylko w południowej części Europy – w Grecji i na Półwyspie Iberyjskim, ale nie dociera do delty Ebro, rozmnaża się także w południowej części Sahary. Możliwe jest wyprowadzenie lęgów w Iraku, wtedy zaczynają się w połowie maja. Tereny lęgowe to przeważnie ciepłe (powyżej 25 °C) i suche niziny.
Biotop lęgowy to tereny wilgotne i półwilgotne, z ciekami wodnymi o zakrzewionych brzegach. Preferuje środowiska porośnięte krzewami i żywopłotami. Lęgnie się również w okolicach wydm z suchoroślami, w ogrodach i na plantacjach opuncji figowej. Lęgi trwają od maja do czerwca. W przypadku ptaków badanych w południowej Hiszpanii, przeciętna wielkość terytorium pary wyniosła 2,36 ha.
Pary gniazdują w odległości 150–850 m od siebie. Gniazdo jest zbudowane z mokrej trawy, korzeni, włosów i piór. Budują je oba ptaki, nisko (ok. 1 m nad ziemią) w gęstych krzewach, również na drzewie lub w zagłębieniu w ścianie, w winnicach, na drzewach owocowych, opuncjach, a czasem bezpośrednio na ziemi.
Drozdówka składa 3–5 jaj o wymiarach blisko 22 na 16 mm. Są gładkie i błyszczące, białe lub szare czasami z zielonym lub z niebieskim nalotem. Samica sama wysiaduje jaja, zwykle trwa to 13 dni. Młode badane w południowej Hiszpanii opuszczały gniazdo przeciętnie po 10 dniach. Są w pełni opierzone po 9–12 dniach po wylocie z gniazda.
Na lęgach drozdówek często pasożytują kukułki zwyczajne. Samce, które wcześniej przylatują na tereny lęgowe, odnoszą większy sukces reprodukcyjny niż samce przylatujące późno, gdyż ich partnerki wcześniej składają jaja, a pisklęta wykluwają się większe i cięższe. Gniazda samców przylatujących wcześniej są jednak bardziej narażone na spasożytowanie przez kukułkę, co redukuje wszystkie korzyści wypływające z wczesnego przylotu na tereny lęgowe i gniazdowania.
Wędrówki.
Drozdówka rdzawa jest ptakiem częściowo wędrownym. Populacja subsaharyjska prowadzi osiadły tryb życia. Pozostałe osobniki zimują we wschodniej Afryce i w Indiach. Trasa wędrówki to ok. 600–3400 mil, czyli ok. 1000–5500 km. W Europie przebywa od kwietnia do sierpnia. Najpóźniej odlatuje we wrześniu. Wraca w kwietniu lub w maju.
Zasoby populacji.
Przez IUCN drozdówka rdzawa jest klasyfikowana jako "Least Concern" (gatunek najmniejszej troski) nieprzerwanie od 1988 roku. Całkowity zasięg występowania szacowany jest na 13 100 000 km². Teren, na którym gniazduje, to około 4 310 000 km². W 2015 organizacja BirdLife International szacowała liczebność populacji europejskiej wraz z całą Turcją i krajami Kaukazu Południowego na 460 000 – 1 250 000 dorosłych osobników, a ponieważ obszar ten stanowi około 10% zasięgu tego gatunku, liczebność światowej populacji wstępnie szacowana jest na 4 600 000 – 12 500 000 dorosłych osobników. Globalny trend liczebności populacji uznawany jest za stabilny, choć liczebność populacji europejskiej spada.
Liczebność par lęgowych w poszczególnych krajach według szacunków BirdLife International z 2015:

</doc>
<doc id="1671041" url="https://pl.wikipedia.org/wiki?curid=1671041" title="MTV Rossija">
MTV Rossija

MTV Rossija () – rosyjska telewizja angielskiej wersji MTV. Premiera odbyła się 26 września 1998 roku. 
Wycofanie się kanału z Rosji i zamknięcie.
Po inwazji Rosji na Ukrainę kanał wstrzymał produkcję własnych programów, zwolnił wszystkich prezenterów i zaprzestał aktywności na swojej stronie internetowej i w mediach społecznościowych. W połowie marca 2022 roku z tego samego powodu Paramount, który jest właścicielem marki MTV, postanowił zawiesić działalność w Rosji. Początkowo MTV (wraz ze wszystkimi innymi kanałami MTV) planowało zaprzestać nadawania w Rosji 20 kwietnia, ale ostatecznie przestało nadawać 28 kwietnia. Tematyczne kanały muzyczne tej samej marki, MTV Live, MTV 80s, MTV 90s i MTV 00s, również przestały nadawać w Rosji. Rosyjskojęzyczne wersje MTV i innych kanałów Paramountu były nadal nadawane w krajach WNP, a także w Gruzji.
Po wyjściu MTV z Rosji, kanał emitował tylko zagraniczne programy, seriale i serie komiksowe, a także teledyski (także te autorstwa rodzimych artystów). W ostatnich dwóch miesiącach przed zamknięciem na antenie przestały pojawiać się nowe rodzime teledyski. Ostatnim dodanym krajowym klipem był teledysk wokalistki Yolki do piosenki Forever.
Od 4 kwietnia do 1 czerwca 2022 roku emitowany był program Give Me Mine Back, poświęcony najlepszym teledyskom od 1981 roku (rok powstania marki MTV) do 2021 roku. Każdy odcinek poświęcony był innemu roku. 3 lipca 2022 roku miała miejsce premiera muzycznej listy przebojów, QAZ_Chart. Później klipy praktycznie przestały być aktualizowane. Ostatni numer ukazał się 27 listopada.
Jesienią tego samego roku zwolniona została Jana Churikova, dyrektor generalna i niepełnoetatowa szefowa kanałów telewizji młodzieżowej i muzycznej w Paramount Global. Po tym MTV Europe przejęło pełną kontrolę nad wszystkimi kanałami, a pracownikami pozostali ci, którzy stoją za dubbingiem zapowiedzi.
13 grudnia 2022 roku rosyjskojęzyczna wersja MTV przestała nadawać na Białorusi, a dwa dni później (15 grudnia) ostatecznie przerwano nadawanie także w innych krajach. Ostatnim wyemitowanym klipem był teledysk do piosenki Slomana zespołu Serebro w 2016 roku. Informacje o zamknięciu kanału potwierdził jego były pracownik Mitia Silantyev. Po zamknięciu kanału wyłączono jego stronę internetową mtv.ru, przekierowując na jego międzynarodową stronę mtv.com.
Na dzień przed zamknięciem kanał zdążył wyemitować swoją ostatnią listę przebojów Top 100 na rok 2022, która zazwyczaj emitowana jest ostatniego dnia ustępującego roku. Zwycięzcą tej listy przebojów został Harry Styles z utworem As It Was. Wśród krajowych teledysków najwyższy wynik osiągnął duet Artik &amp; Asti's Harmony (12 miejsce).
MTV Russia Music Awards.
Jest to podobna wersja MTV Europe Music Awards. Premiera była w 2004 roku. Odbyło się 5 edycji. 

</doc>
<doc id="1671042" url="https://pl.wikipedia.org/wiki?curid=1671042" title="Wydartowo (stacja kolejowa)">
Wydartowo (stacja kolejowa)

Wydartowo - stacja kolejowa w Wydartowie, w województwie wielkopolskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="1671043" url="https://pl.wikipedia.org/wiki?curid=1671043" title="Kevin Rudolf">
Kevin Rudolf

Kevin Rudolf (ur. 17 lutego 1983 w Nowym Jorku) – amerykański piosenkarz, autor tekstów i producent.
Życiorys.
Kevin Rudolf urodził się w 1983 w Nowym Jorku na Manhattanie. Swoją karierę rozpoczął w Miami na Florydzie. Swoje pierwsze teksty i muzykę komponował za pomocą zwykłego domowego komputera i gitary, którą dostał w wieku 11 lat.
Debiutancka płyta Rudolfa "In the City" została wydana w dniu 24 listopada 2008. Debiutancki singiel "Let It Rock" został wydany pod koniec 2008 i osiągnął status 5 na Billboard Hot 100. Pierwszym wideoklipem jest "Let It Rock", w którym gościnnie wystąpił Lil Wayne.
Współpracował z wieloma artystami jako producent, pisarz i gitarzysta, m.in. z: Nelly Furtado, Timbalandem, The Black Eyed Peas, Lil' Kim, LL Cool J, Justinem Timberlakiem, Kevinem Lyttlem, Kanyem Westem, Britney Spears, Davidem Bannerem, T.I., Flo Ridą, The Neptunes, Rick Rossem, Lilem Wayne'em i Ludacrisem.

</doc>
<doc id="1671046" url="https://pl.wikipedia.org/wiki?curid=1671046" title="Dynarydy">
Dynarydy

Dynarydy - góry będące częścią Alpidów bałkańskich. Dzielone są na Dynarydy wewnętrzne i zewnętrzne.
Dynarydy wewnętrzne.
Góry te zostały nasunięte ku wschodowi na zewnętrzną ich część. W ich obrębie wyróżnia się dynarską strefę ofiolitową i centralne antyklinorium dynarskie.
Dynarską strefę ofiolitową tworzą masywy skał zasadowych i ultrazasadowych (ze złożami chromu), występujące w obrębie triasowo-jurajskich skał osadowych pochodzenia głębokomorskiego, zawierających radiolaryty. Wszystkie wymienione skały brały udział w ruchach wypiętrzających.
Centralne antyklinorium dynarskie zbudowane jest ze paleozoicznych skał osadowych (część z nich jest zmetamorfizowana), węglanowych osadów mezozoicznych oraz fliszu pochodzącego z paleogenu. Płaszczowiny nasunięte są w kierunku południowo-zachodnim.
Dynarydy zewnętrzne.
Zbudowane są z okruchowych i węglanowych skał górnego paleozoiku-oligocenu, o miąższości ponad 7000 m, wchodzących w skład kilku osobnych płaszczowin. 
Główne pasmo Gór Dynarskich jest zbudowane ze skał płaszczowiny dalmatyńskiej, zbudowanej z górnokredowo-paleoceńskich wapieni i eoceńskiego fliszu. Płaszczowiny zostały nasunięte na przełomie kredy i kenozoiku oraz eocenu.

</doc>
<doc id="1671047" url="https://pl.wikipedia.org/wiki?curid=1671047" title="George William Hill">
George William Hill

George William Hill (ur. 3 marca 1838 w Nowym Jorku, zm. 16 kwietnia 1914 w West Nyack) – amerykański astronom i matematyk. Laureat Medalu Copleya.
Życiorys.
W 1859 roku ukończył studia na Uniwersytecie Rutgersa. Od 1861 roku pracował w Nautical Almanac Office w Cambridge. Zajmował się matematycznym opisem problemu trzech ciał i wykorzystaniem go do obliczeń orbity Księżyca. Był pierwszym naukowcem, który zastosował nieskończone wyznaczniki do analizy ruchu perygeum Księżyca (1877). Rozwinął również teorię ruchów Jowisza i Saturna. Za najbardziej doniosłe osiągnięcie astronoma uważa się teorię dotyczącą wpływu planet na ruch Księżyca, mającą fundamentalne znaczenie dla rozwoju mechaniki nieba.
W latach 1895–1896 był prezesem American Mathematical Society.
Upamiętnienie.
Jego imieniem nazwano asteroidę (1642) Hill, a także krater Hill na Księżycu.

</doc>
<doc id="1671049" url="https://pl.wikipedia.org/wiki?curid=1671049" title="Czerniejewo (stacja kolejowa)">
Czerniejewo (stacja kolejowa)

Czerniejewo – stacja kolejowa w Szczytnikach Czerniejewskich, w województwie wielkopolskim, w Polsce.
Ważny punkt mijania pociągów. Znajdują się tu liczne, używane bocznice, semafory oraz czynna nastawnia. W 1916 roku do stacji doprowadzono wąskotorową linię Gnieźnieńskiej Kolei Powiatowej z Żołcza (2,5 km długości), która była przedłużeniem linii Grotkowo- Żółcz- Czeluścin. Linia funkcjonowała wyłącznie dla ruchu towarowego. W czasie II Wojny Światowej Niemcy rozbudowali linię, a w Czerniejewie urządzono punkt przeładunkowy z torów wąskotorowych na normalnotorowe i odwrotnie. Ponadto ze stacji w Czerniejewie odgałęziała się normalnotorowa bocznica do tartaku (5 km długości), która była obsługiwana trakcją konną. Gnieźnieńska Kolej Powiatowa w dniu 26 listopada 1946 roku zamknęła stację GKP Czerniejewo. Rozebrano również tory od stacji Czerniejewie (km 2,692) do kilometra 0,964 przy drodze Gniezno- Września, gdzie od tej pory była ładownia buraków cukrowych. Powodem likwidacji linii było znaczne zużycie torowiska, jak i rzadkie przewozy żwiru dla spółdzielni "Rolnik" w Czerniejewie. 
W latach 30. XX wieku przez stację przejeżdżały wagony akumulatorowe (oznaczenie PKP EBCy/ EDy). Wagony te pochodziły z kolei niemieckich (przekazane w ramach reparacji wojennych). Wagony te obsługiwały połączenia Poznań- Gniezno- Września- Poznań. 
25 listopada 1976 rozpoczęto eksploatację zelektryfikowanego odcinka Września- Gniezno. W grudniu 2012 roku Przewozy Regionalne zlikwidowały połączenie Jarocin-Września-Gniezno i Czerniejewo straciło jakiekolwiek połączenia pasażerskie, a stacja zamarła.
Według projektu rozkładu jazdy opracowanego przez UMWW od grudniowej korekty rozkładu jazdy w 2014 roku mają powrócić 4 pary pociągów relacji Gniezno- Jarocin- Gniezno. Linia ta ma nadal duże znaczenie w obsłudze ruchu towarowym. Od czerwca 2018 roku w nowym rozkładzie jazdy pociagów, przywrócono ruch pasażerski relacji Gniezno - Jarocin - Gniezno, obsługując te połączenie przewoźnik Koleje Wielkopolskie. Podczas reaktywacji tego połączenia wyremontowano perony oraz oba tory podnosząc ich prędkość.

</doc>
<doc id="1671051" url="https://pl.wikipedia.org/wiki?curid=1671051" title="Mikroskop elektronowy transmisyjny">
Mikroskop elektronowy transmisyjny



</doc>
<doc id="1671052" url="https://pl.wikipedia.org/wiki?curid=1671052" title="Rainerhorn">
Rainerhorn

Rainerhorn () to szczyt w grupie Venedigergruppe, w Wysokich Taurach w Alpach Wschodnich. Leży w Austrii w Tyrolu Wschodnim, 1700 m w linii prostej od Grossvenedigera.
Pierwszego wejścia, 10 sierpnia 1859 r., dokonali Franz Keil, Ignaz Wagl, Bartlmä Steiner i Balthasar Ploner.

</doc>
<doc id="1671055" url="https://pl.wikipedia.org/wiki?curid=1671055" title="Mistrzostwa ZSRR w hokeju na lodzie">
Mistrzostwa ZSRR w hokeju na lodzie

Mistrzostwa ZSRR w hokeju na lodzie (ros. Чемпионат СССР по хоккею с шайбой) – rozgrywki o mistrzostwo Związku Radzieckiego w hokeju na lodzie, odbywały się w latach 1946-1991.
Historia.
Rozgrywki organizowano od 1946 roku, aż do czasu rozpadu ZSRR, gdy powstało 15 niepodległych państw. Wówczas nowe kraje postsowieckie ustanowiły swoje narodowe (a także międzynarodowe) rozgrywki hokejowe.
W sezonie 1991-1992 rozgrywano Mistrzostwa WNP w hokeju na lodzie. Pierwszym i ostatnim mistrzem ZSRR był Dinamo Moskwa. Najbardziej utytułowanym klubem w historii rozgrywek o mistrzostwo ZSRR był CSKA Moskwa, który wywalczył 32 mistrzostwa w 46-letniej historii tych rozgrywek, a pozostałymi mistrzami ZSRR były również tylko kluby z Moskwy.
Od 1992 roku rozgrywki zostały zastąpione przez MHL (Superliga rosyjska w hokeju na lodzie).

</doc>
<doc id="1671057" url="https://pl.wikipedia.org/wiki?curid=1671057" title="Floks śnieżny">
Floks śnieżny

Floks śnieżny, płomyk śnieżny ("Phlox covillei") – gatunek rośliny z rodziny wielosiłowatych ("Polemoniaceae"). Pochodzi z Ameryki Północnej (stany Nevada i Kalifornia w USA). W wielu krajach jest uprawiany jako roślina ozdobna.
Zastosowanie.
Do niedawna roślina w ogóle w Polsce nieznana. Od ok. 2005 jest przez ogrodników wprowadzana do uprawy jako ogrodowa roślina ozdobna. Nadaje się głównie do ogrodów skalnych.

</doc>
<doc id="1671059" url="https://pl.wikipedia.org/wiki?curid=1671059" title="Płomyk śnieżny">
Płomyk śnieżny



</doc>
<doc id="1671061" url="https://pl.wikipedia.org/wiki?curid=1671061" title="Dębnica Wielkopolska">
Dębnica Wielkopolska

Dębnica Wielkopolska – stacja kolejowa w Dębnicy, w województwie wielkopolskim, w Polsce. Stacja nieczynna, obecnie przejeżdżają tylko składy towarowe. Budynek stacyjny zamieniony został w prywatne mieszkanie.

</doc>
<doc id="1671062" url="https://pl.wikipedia.org/wiki?curid=1671062" title="Phlox covillei">
Phlox covillei



</doc>
<doc id="1671064" url="https://pl.wikipedia.org/wiki?curid=1671064" title="Radosław Rydlewski">
Radosław Rydlewski

Radosław Rydlewski (ur. 1 lipca 1971 w Poznaniu) – śpiewak operowy, solista-tenor.
Jest absolwentem wydziału wokalno-aktorskiego Akademii Muzycznej w Poznaniu i "Staatliche Hochschule für Musik und darstellende Kunst Heidelberg-Mannheim". Kształcił się w klasie prof. A. Kaweckiej, prof. W. Maciejowskiego, prof. K. Dau i prof. A. Ramireza.
Jako solista związany jest ze sceną Teatru Wielkiego w Poznaniu, na której debiutował w 1996. W latach 2000-2007 związany był teatrem w Hof i teatrem w Lipsku. Występuje także na innych scenach operowych: Szczecin, Luxemburg, Mannheim, Baden-Baden, Dessau, Berlin, Fulda, Bayreuth, Leipzig, Eisenach, Northausen oraz uczestniczy w działalności koncertowej w kraju i za granicą : Festiwal w Zwingenbergu, koncerty z Südwest Rundfunk, Orchester Baden-Baden, koncerty z Hofer Symphoniker, Festival Heidelberger Frühling i inne. Jest laureatem konkursu w Dusznikach-Zdroju w 1998 roku oraz konkursu ZBF für Nachwuchssänger w Bonn w 2000 roku. Ma w repertuarze kilkadziesiąt tenorowych partii operowych i operetkowych. W swoim repertuarze oratoryjno-kantatowym ma także dzieła L. van Beethovena, A. Dvořaka, G.F. Haendla, W.A. Mozarta, F. Mendelssohna, J.S. Bacha i wiele innych.

</doc>
<doc id="1671065" url="https://pl.wikipedia.org/wiki?curid=1671065" title="SM-64 Navaho">
SM-64 Navaho

North American SM-64 Navaho – amerykański strategiczny samolot-pocisk napędzany silnikami strumieniowymi, opracowywany w latach 50., nie wszedł do użytku.
Prace nad pociskiem zostały rozpoczęte w 1946, a pierwsze próby lotne przeprowadzono w 1956. W 1957 podjęto jednak decyzję o zakończeniu programu, na korzyść pocisków balistycznych. Prace ostatecznie przerwano w 1958.
Pocisk miał skrzydła typu delta i miał przenosić głowicę termojądrową. Silniki strumieniowe tego pocisku miały 120 cm średnicy (było to olbrzymie osiągnięcie technologiczne w tamtych czasach). System kierowania był programowy - astronawigacyjny (nawet podczas dnia lokalizował wybrane gwiazdy i opierając się na nich regulował żyroskopy).

</doc>
<doc id="1671069" url="https://pl.wikipedia.org/wiki?curid=1671069" title="Kłecko Wielkopolskie">
Kłecko Wielkopolskie

Kłecko Wielkopolskie – nieczynna stacja kolejowa w Kłecku, w województwie wielkopolskim. Obecnie przejeżdżają tędy jedynie składy towarowe. Budynek stacyjny zmieniony został w prywatne mieszkanie.

</doc>
<doc id="1671070" url="https://pl.wikipedia.org/wiki?curid=1671070" title="Pilce">
Pilce

Pilce – wyludniona wieś w Polsce, położona w województwie dolnośląskim, w powiecie ząbkowickim, w gminie Kamieniec Ząbkowicki. W latach 1975–1998 należała administracyjnie do województwa wałbrzyskiego.
Historia.
Pilce były starą osadą słowiańską, która została lokowana w 1256 roku jako własność książęca. Potem należały do niejakiego Cunrada de Rybnicza. W 1348 toczył on spór o nie z opatem z pobliskiego Kamieńca. Ostatecznie spór został zakończony w 1383, kiedy to opat Konrad zakupił wieś dla klasztoru Cystersów w Kamieńcu. Pilce pozostały ich własnością do kasaty dóbr kościelnych na początku XIX wieku. Wieś od początku nękały i niszczyły częste powodzie. Pierwsze większe odnotowano w 1344 i 1364 roku. W 1726 obciążenia podatkowe z majątku klasztornego szacowano na 162, a chłopów na 1380 talarów, a nie była to wielka posiadłość i spora osada. W roku 1765 jej wartość wyceniano na 3666 talarów, a mieszkało w niej 16 kmieci, 6 zagrodników, 40 chałupników i 7 rzemieślników. W 1785 był tu nawet dom gminny, a mieszkało 16 kmieci, 24 zagrodników i 13 chałupników.
W 1810 roku miała miejsce konfiskata dóbr zakonnych, w wyniku której Cystersi utracili swoje posiadłości. Pilce stały się własnością skarbu państwa. W 1812 majątek nabyła siostra króla Prus Fryderyka Wilhelma III, Fryderyka Luiza Wilhelmina von Hohenzollern, pierwsza królowa Holandii. W roku 1825 wieś liczyła 71 domów. Katolicy należeli do pobliskiej parafii pw. św. Anny w Przyłęku. W 1840 Pilce odziedziczyła po matce i ojcu – Wilhelmie I Holenderskim – Marianna Orańska, małżonka Albrechta Pruskiego. Wieś liczyła wtedy już 74 domy. Była tu szkoła katolicka (zbudowana w 1836 r). Dopiero w 1850 powstał tu niewielki kościół. Wieś nadal zalewana była przez powodzie.
Po II wojnie światowej wieś została włączona wraz z obszarem Dolnego Śląska do Polski. W 1977 było tu 49 indywidualnych gospodarstw, a dziesięć lat później tylko 31 (1988). Z rolnictwa utrzymywało się 56% ludności czynnej zawodowo. W 1978 roku zapadła decyzja o budowie zbiornika retencyjnego, ale w 1986 zrezygnowano z jego realizacji, a wieś zaczęła się nawet rozwijać (remont i rozbudowa domów). Działał tu klub sportowy KS "Spartakus" oraz istniało boisko sportowe. Prócz kościoła i cmentarza, we wsi istniała szkoła, przedszkole, sklep ogólnospożywczy, OSP, działało Koło Gospodyń Wiejskich. Obok wsi powstała żwirownia Pilce-Suszka, następnie Wrocławskie Kopalnie Surowców Mineralnych – WKSM Kopalnia "Pilce", (istniejąca do dzisiaj). W latach 90. XX w. wraz z eksploatacją żwiru wokół wsi powstały stawy.
W lipcu 1997 roku Pilce nawiedziła "powódź tysiąclecia". Wieś została doszczętnie zalana przez Nysę Kłodzką, która wyżłobiła sobie przez nią nowe koryto, niszcząc przy tym wiele pól. W związku z tym rząd podjął decyzję o budowie zbiornika retencyjnego na tym terenie i likwidacji wsi, która znaleźć się miała na jego przyszłym obszarze. Dla mieszkańców przeznaczono osiedle domków jednorodzinnych w Kamieńcu Ząbkowickim, zbudowane za pieniądze rządu szwedzkiego. W ciągu dwóch lat wykupiono grunty i przeniesiono ludność do nowych budynków. Wieś oficjalnie przestała istnieć na początku 2000 roku. Domy i kościół rozebrano, a następnie wysadzono ich fundamenty. Zlikwidowano cmentarz, przenosząc groby głównie do Kamieńca Ząbkowickiego. Ostatnią Mszę Świętą w kościele w Pilcach odprawił proboszcz z Ożar – ks. Marek Połochajło 26 grudnia 1999 roku. Wyposażenie kościoła przeniesiono do innych świątyń dekanatu kamienieckiego. Jako ostatni został rozebrany most łączący wieś z Suszką.
Geografia.
Pilce położone były w południowej części gminy Kamieniec Ząbkowicki na prawym brzegu Nysy Kłodzkiej, na wysokości 225 m n.p.m., przy zlikwidowanej szosie z Ożar na południu do Suszki na północy. Zajmowała obszar 373 ha, który znajduje się na dnie Zbiornika Kamieniec.
Podłoża tworzą mioceńskie iły, muły i piaski, które obecnie wydobywane są w trakcie kształtowania niecki i obwałowań pod przyszły zbiornik retencyjny.
Rejon wsi nie jest oficjalnie dostępny, a most na Nysie Kłodzkiej od strony Suszki został rozebrany.

</doc>
<doc id="1671072" url="https://pl.wikipedia.org/wiki?curid=1671072" title="Ikarus 280.33">
Ikarus 280.33



</doc>
<doc id="1671073" url="https://pl.wikipedia.org/wiki?curid=1671073" title="Bitwa pod Chalai">
Bitwa pod Chalai

Bitwa pod Chalai - starcie, między siłami rządowymi Sri Lanki a bojownikami Tygrysów Wyzwolenia Tamilskiego Ilamu (LTTE), o przejęcie kontroli nad miejscowością Chalai, będącą ostatnią bazą rebeliantów w północnej części Ilamu.
Bitwa.
Po pięciu dniach intensywnej walki, 55 Dywizja piechoty kierowana przez brygadiera Prasanna Silva, przejęła kontrolę nad ostatnim przyczółkiem Tamilskich Tygrysów w tej części wyspy. 
Co najmniej kilkunastu liderów rebeliantów zostało zabitych w końcowej fazie bitwy.
W wyniku przegranej bitwy obszar kontrolowany przez LTTE zmniejszył się o 200 kilometrów kwadratowych.

</doc>
<doc id="1671076" url="https://pl.wikipedia.org/wiki?curid=1671076" title="Fryderyk V (burgrabia Norymbergi)">
Fryderyk V (burgrabia Norymbergi)

Fryderyk V (ur. 3 marca 1333, zm. 21 stycznia 1398) z rodu Hohenzollern – burgrabia Norymbergi w latach 1357-1397.
Był starszym synem burgrabiego Norymbergi, Jana II i Elżbiety von Henneberg (zm. 1377), córki Bertolda VII (1272 - 13 kwietnia 1340) hrabiego Henneberg-Schleusingen oraz Adelajdy Heskiej (1268 – 1317), córki Henryka I (1244-1308) pierwszego landgrafa Hesji i jego pierwszej żony Adelajdy (zm. 1274) z dynastii Welfów.
Po jego śmierci synowie, Fryderyk i Jan, podzielili się władzą. Jan został później pierwszym burgrabią Brandenburg-Kulmbach. Fryderyk zaś został także elektorem Brandenburgii.
Dzieci.
W 1350 roku Fryderyk poślubił Elżbietę miśnieńską (1329-1375), córkę Fryderyka II Poważnego (1310-1349) z rodu Wettinów, margrabiego Miśni i Matyldy bawarskiej (1313–1346), córki Ludwika IV Bawarskiego z rodu Wittelsbachów.
Ich dziećmi byli:

</doc>
<doc id="1671077" url="https://pl.wikipedia.org/wiki?curid=1671077" title="Quitzow">
Quitzow

Von Quitzow - rycerski ród z Brandenburgii, którego władza na przełomie XIII i XIV w. była na tyle silna, że okres ten w dziejach Brandenburgii nazywany jest niekiedy "wiekiem von Quitzowów". Najbardziej znani przedstawiciele to tzw. rycerze-rabusie, bracia Dietrich (ur. 1366) i Hans (ur. 1370). 

</doc>
<doc id="1671078" url="https://pl.wikipedia.org/wiki?curid=1671078" title="Olekszyn (przystanek kolejowy)">
Olekszyn (przystanek kolejowy)

Olekszyn – przystanek kolejowy w Łagiewnikach Kościelnych, w województwie wielkopolskim, w Polsce. Stacja nieczynna, obecnie przejeżdżają tylko składy towarowe. Budynek stacyjny zamieniony został w prywatne mieszkanie.

</doc>
<doc id="1671079" url="https://pl.wikipedia.org/wiki?curid=1671079" title="Jezioro Silec">
Jezioro Silec



</doc>
<doc id="1671080" url="https://pl.wikipedia.org/wiki?curid=1671080" title="Rybno Wielkie (stacja kolejowa)">
Rybno Wielkie (stacja kolejowa)

Rybno Wielkie - stacja kolejowa w Rybnie Wielkim, w województwie wielkopolskim, w Polsce.
Stacja nieczynna, obecnie przejeżdżają tylko składy towarowe. Budynek stacyjny zamieniony został w mieszkanie. Stacja Rybno Wielkie (budynek) został wykupiony przez jednego z ostatnich z zawiadowców.

</doc>
<doc id="1671081" url="https://pl.wikipedia.org/wiki?curid=1671081" title="Pátra">
Pátra



</doc>
<doc id="1671082" url="https://pl.wikipedia.org/wiki?curid=1671082" title="ATP Tour 250">
ATP Tour 250

ATP Tour 250 – cykl turniejów tenisowych organizowanych przez Association of Tennis Professionals. Podobnie jak ma to miejsce w przypadku serii ATP Tour 500 i ATP Tour Masters 1000, również ta znajduje się w kalendarzu rozgrywek od początku sezonu 2009. Jest to najniższa rangą seria turniejów głównego cyklu rozgrywkowego, w których triumfator otrzymuje 250 punktów rankingowych.
Nazwa serii ATP Tour 250 funkcjonuje od sezonu 2019. W latach 2009–2018 zawody te nazywano "ATP World Tour 250", w latach 2000–2008 "ATP International Series", a w latach 1990–1999 "ATP World Series".
W 2022 roku seria składa się z 39 turniejów sygnowanych liczbą 250. W każdej z drabinek turniejowych przeznaczone są 28 lub 32 miejsca dla gry pojedynczej oraz 16 dla gry podwójnej, z wyjątkiem turnieju Winston-Salem Open w Winston-Salem, gdzie drabinka singlowa jest ułożona na 48 miejsc.
Punktacja (singiel):
Punktacja (debel):

</doc>
<doc id="1671083" url="https://pl.wikipedia.org/wiki?curid=1671083" title="Dimitrios Polimeru">
Dimitrios Polimeru

Dimitrios Polimeru, (ur. 17 maja 1974) – grecki lekkoatleta, który specjalizował się w rzucie oszczepem.
Uczestnik igrzysk olimpijskich w Atlancie (1996) – z wynikiem 77,82 nie awansował do finału. W roku 1997 startował w mistrzostwach świata, gdzie uzyskał rezultat 74,94 i swój udział zakończył na eliminacjach. W roku 1998 bez powodzenia brał udział w mistrzostwach Europy w Budapeszcie. Wicemistrz igrzysk śródziemnomorskich w roku 1997. W 1993 został mistrzem Europy juniorów. Rekord życiowy: 81,20 (1 sierpnia 1999, Patras).

</doc>
<doc id="1671084" url="https://pl.wikipedia.org/wiki?curid=1671084" title="Monarchia ludowa">
Monarchia ludowa

Monarchia ludowa (narodowa) – monarchiczny system rządów, w którym tytuł monarchy odnosi się do nazwy ludu bądź narodu, a nie do terytorium którym włada. System ten często używany był w niektórych państwach (np. Szkocji) w średniowieczu, a także w XIX oraz XX wieku, co związane było z przypadającą na ten okres rewolucją populistyczną. Obecnie w Europie taka forma tytułowania monarchów występuje jedynie w Belgii.

</doc>
<doc id="1671088" url="https://pl.wikipedia.org/wiki?curid=1671088" title="Dimitrios Polymerou">
Dimitrios Polymerou



</doc>
<doc id="1671090" url="https://pl.wikipedia.org/wiki?curid=1671090" title="Kiszkowo (stacja kolejowa)">
Kiszkowo (stacja kolejowa)

Kiszkowo – stacja kolejowa w Kiszkowie, w województwie wielkopolskim, w Polsce. Stacja nieczynna, obecnie przejeżdżają tylko składy towarowe. Budynek stacyjny wraz z przylegającym terenem został przejęty od PKP przez gminę Kiszkowo.
Historia.
Pomysł wybudowania linii kolejowej (wąskotorowej) z Gniezna przez Kiszkowo, Skoki do Rogoźna pojawił się po raz pierwszy w 1884 roku. W związku z tym, że powiat wągrowiecki i obornicki nie wyrażały zainteresowania tym projektem, został on wkrótce porzucony. Po kilkunastu latach rozważano połączenie Gniezna i Sławy koleją lokalną trzeciej (najniższej) kategorii, tzw. "Kleinbahn" i zlecono firmie Lenz &amp; Co. opracowanie jej projektu. Trasę poprowadzono ze Zdziechowy, przez Działyń, Kłecko, Kiszkowo aż do Sławy. Z uwagi na to, że budowa linii trzeciej kategorii wiązała się z dużym ryzykiem finansowym (budowa i utrzymanie linii o małym natężeniu ruchu), władze powiatowe wyszły w latach 1905/1906 z inicjatywą budowy linii kolejowej o znaczeniu regionalnym drugiej kategorii (tzw. "Nebenbahn") i złożyły stosowny wniosek do władz pruskich w Berlinie. Gdy rząd w Berlinie uznał konieczność połączenia linią kolejową północnej części powiatu gnieźnieńskiego, z Izby Deputowanych (niższa izba parlamentu pruskiego) wyszedł w 1910 roku projekt ustawy o przedłużeniu linii kolejowej z Gniezna do Sławy. 25 lipca 1910 roku ustawa została uchwalona i jesienią tego samego roku rozpoczęła się budowa. Koszt budowy linii kolejowej – nie licząc środków z budżetu powiatu oraz kosztów wykupu gruntów, które wyniosły 680 tysięcy marek – oceniano na 4,260 miliona marek, co dawało koszt budowy jednego kilometra linii na poziomie 113900 marek. Jednak z uwagi na konieczność poważnego, dodatkowego wzmocnienia nasypu kolejowego w Pyszczynie, Działyniu, Kłecku i w Rybnie Wielkim, nie udało się zmieścić wydatków w zaplanowanym budżecie. Na linii kolejowej znalazły się następujące stacje: Winiary, Obora, Działyń, Kłecko, Łagiewniki Kościelne, Rybno Wielkie, Kiszkowo, Stawiany i Sława. Cała nowa linia z Gniezna do Sławy (odcinek między Sławą a Skokami stanowił fragment zbudowanej wcześniej linii Wągrowiec – Poznań) miała długość 39,2 km, z czego 31 km przypadało na powiat gnieźnieński a nieco ponad osiem kilometrów na powiat wągrowiecki. Zgodnie z rozkładem jazdy, ustalonym przez Królewską Dyrekcję Kolei Żelaznych w Bydgoszczy, codziennie po trasie prowadzone były cztery pary pociągów, z których niektóre jechały do Wągrowca. Otwarcie linii kolejowej miało na celu pobudzenie rozwoju gospodarczego w tej części powiatu gnieźnieńskiego oraz znaczną poprawę komunikacji. Obecność kolei wpłynęła na zwiększenie dostępności tańszych środków do produkcji oraz rozszerzenie rynków zbytu dla rolnictwa i rzemiosła, co również miało wpływ na ich dochodowość. Samo Gniezno także zyskiwało niejako nowy region, który zwiększał obroty w handlu i na lokalnym rynku usług. Linia ta, poprzez swoje możliwości transportowe, pozwalała również na rozwój uprawy buraka cukrowego w rejonie Kiszkowa i Kłecka, co pozwalało na pełne wykorzystanie mocy produkcyjnych lokalnej cukrowni.
Linia kolejowa z Gniezna do Skoków miała pierwotnie zostać otwarta pod koniec 1913 roku. Jak donosiła prasa, w czerwcu został mocno podtopiony budowany nasyp kolejowy, przebiegający przez Jezioro Kłeckie. Odcinek Gniezno – Kłecko miał być, według planu, przejezdny od 1 października. W stanie surowym ukończono w czerwcu budynki dworcowe i gospodarcze. Planowana linia kolejowa wymagała jednocześnie przygotowania dróg do miejscowości, w których zlokalizowano stacje kolejowe. We wrześniu 1913 ukończono budowę drogi Myszki – Łagiewniki wraz z mostem przez Małą Wełnę, wyremontowano drogę krajową Kłecko – Pobiedziska, przeprowadzono remont i wzmocnienie drogi Kiszkowo – Sławno wraz z betonowym mostem przez rzekę, którego koszt wyniósł 115 tysięcy marek a dofinansowanie z powiatu i prowincji poznańskiej opiewało na sumę 43 tysięcy marek. W październiku całkowicie ukończono układanie torów i oddano do użytku budynki dworcowe na wszystkich stacjach. Próbowano też szybko ukończyć łukowy most przez Jezioro Gorzuchowskie. 10 listopada 1913 roku po raz pierwszy otwarto ruch towarowy na trasie Gniezno – Obora. W tym czasie, w Kłecku wybuchł mały skandal, ponieważ restauracja dworcowa została oddana w dzierżawę Niemcowi o nazwisku Tobner za 650 marek miesięcznego czynszu, podczas gdy inni oferowali 1000 marek i więcej. 7 stycznia 1914 roku podano informację, że linia towarowa z Gniezna przez Kiszkowo do Skoków ma zostać otwarta 20 stycznia a dla ruchu osobowego 1 marca. Przewidziano, że codziennie będzie nią jeździł skład złożony z ośmiu wagonów osobowych i dwóch towarowych. Bardzo silne mrozy, które pojawiły się jeszcze w styczniu, pokrzyżowały te plany, ponieważ wstrzymano prace przy budowie mostu. Oddano jednak do użytku warsztaty kolejowe w Kłecku i Skokach, zainstalowano tory oraz zasiedlono dworce. Wreszcie most przez Jezioro Gorzuchowskie ukończony został w marcu i wstępnie zaplanowano otwarcie linii na 1 kwietnia. 18 marca za pomocą dwóch ciężkich lokomotyw towarowych przeprowadzono próby obciążeniowe mostu, które wykazały minimalne ugięcie. Nastąpiło więc kolejne opóźnienie, spowodowane koniecznością wykonania prac wzmacniających most.
Uroczystości otwarcia nowej linii kolejowej Gniezno – Skoki rozpoczęły się 1 maja 1914 roku odjazdem specjalnego pociągu ze stacji Gniezno o godzinie 9.53. Pociąg składający się z piętnastu wagonów podczas dojazdu do końcowych stacji był całkowicie zajęty. Jako przedstawiciel  Prezydenta Rejencji Bydgoskiej przybył nadradca Rejencji dr. Schreiber, jako przedstawiciel Prezesa Dyrekcji Kolei Żelaznych przyjechał Naczelnik Nadzoru Budowlanego Kolei Hossenfelder, powiat reprezentował starosta dr. Dionysius, miasto reprezentował nadburmistrz Schoppen i burmistrz Nollner oraz przewodniczący Rady Miasta Schilling, który jednocześnie reprezentował Izbę Handlową. Obecni również byli członkowie komitetu oraz sejmiku powiatowego. Wszystkie stacje na terenie powiatu gnieźnieńskiego były przystrojone i powywieszano na nich flagi. Na kilku stacjach goście zostali powitani śpiewem dzieci szkolnych. W Kłecku pociąg miał półtoragodzinny postój. Podczas wjazdu pociągu burmistrz Abendroth powitał wszystkich gości i zaprosił na śniadanie, gdzie wyraził radość z powodu udanego i zakończonego dzieła, długo oczekiwanego przez mieszkańców miasta. Następnie pociąg udał się w dalszą drogę. Oficjalni goście zostali powitani również w Rybnie oraz w Kiszkowie przez przedstawicieli władz gminnych oraz uczniów, którzy urozmaicili swoim programem artystycznym czas postoju na peronie. Przygotowano tu również dla wszystkich poczęstunek, co zostało przyjęte z dużą radością przez gości. Następnie pociąg odjechał do Skoków i wrócił tą samą trasą do Gniezna, gdzie po przybyciu na dworzec przedstawiciele władz odjechali do hotelu "du Nord" (kamienica na rogu ul. Mieszka i Dąbrówki), gdzie wydano uroczysty obiad, przygotowany przez powiat. W bankiecie wzięło udział około czterdziestu panów, wśród których znalazł się starosta wągrowiecki Dürr. 1 maja po południu pocztylion w Kłecku ostatni raz zagrał na trąbce, obwieszczając odjazd ostatniego dyliżansu pocztowego do Gniezna, który pięknie przystrojony zniknął po chwili za zakrętem. 2 maja 1914 roku o 6.57 ze stacji Gniezno odjechał pierwszy planowy pociąg do Kiszkowa.

</doc>
<doc id="1671091" url="https://pl.wikipedia.org/wiki?curid=1671091" title="Cookeina">
Cookeina

Cookeina Kuntze – rodzaj grzybów z rodziny czarkowatych ("Sarcoscyphaceae"). 
Systematyka i nazewnictwo.
Pozycja w klasyfikacji według Index Fungorum: "Cookeina, Sarcoscyphaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonimy nazwy naukowej: "Boedijnopeziza" S. Ito &amp; S. Imai, "Peziza" sect. "Trichoscypha" Cooke, "Pilocratera" Henn., "Trichoscypha" (Cooke) Sacc..
Charakterystyka.
Przedstawiciele tego rodzaju występują w obszarach tropikalnych i subtropikalnych. Spotykane są na opadłych gałęziach roślin okrytonasiennych, ich pniach i niekiedy na owocach. Malezyjskie plemię Temuan spożywa owocniki niektórych gatunków tego rodzaju, stosuje je także jako przynętę do łowienia ryb.

</doc>
<doc id="1671092" url="https://pl.wikipedia.org/wiki?curid=1671092" title="Schwarze Wand">
Schwarze Wand

Schwarze Wand to szczyt w grupie Venedigergruppe, w Wysokich Taurach w Alpach Wschodnich. Leży w Austrii w Tyrolu Wschodnim.
Pierwszego wejścia, 1864 r., dokonali R. v. Lendenfeld, Urban Steiner i Balthasar Ploner.

</doc>
<doc id="1671093" url="https://pl.wikipedia.org/wiki?curid=1671093" title="Jan II (burgrabia Norymbergi)">
Jan II (burgrabia Norymbergi)

Jan II (ur. ok. 1309, zm. 1357), zwany "Nabywca" (Conquæstor) − burgrabia Norymbergi w latach 1332-1357 z domu Hohenzollern.
Był starszym synem Fryderyka IV i Małgorzaty z Karyntii (zm. 1348). Urodził się prawdopodobnie w 1309 roku (na pewno przed 1320). Rządy objął po ojcu w 1332 roku. Rok wcześniej Fryderyk IV nabył miasta Ansbach dla rodziny Hohenzollernów. 
Do jego rodzeństwa należeli między innymi:
Za rządów Jana II doszło do pogromu ludności żydowskiej w mieście, którą oskarżano o wybuch zarazy, która pochłonęła wiele ofiar w Norymberdze.
Przydomek zdobył przez zwiększenie własności frankońskiego domu Hohenzollernów. Kluczowe znaczenie miało nabycie Kulmbach Plassenburg z dziedzictwa hrabiów Andechs-Merania przez porozumienia co do sukcesji, która weszła w życie po wymarciu głównej linii poprzednich właścicieli, hrabiów Orlamünde w 1340 roku.
Poślubił Elżbietę von Henneberg (zm. 1377), córkę Bertolda VII (1272 - 13 kwietnia 1340), hrabiego Henneberg-Schleusingen oraz Adelajdy Heskiej (1268 – 1317), córki Henryka I (1244-1308), pierwszego landgrafa Hesji i jego pierwszej żony Adelajdy (zm. 1274) z dynastii Welfów.
Jan II i Elżbieta von Henneberg mieli piątkę dzieci:

</doc>
<doc id="1671094" url="https://pl.wikipedia.org/wiki?curid=1671094" title="Mistrzostwa Świata w Piłce Siatkowej Mężczyzn 2010 (eliminacje strefy NORCECA)/Grupa A">
Mistrzostwa Świata w Piłce Siatkowej Mężczyzn 2010 (eliminacje strefy NORCECA)/Grupa A

Mecze grupy A pierwszej rundy kwalifikacyjnej do Mistrzostw Świata w Piłce Siatkowej Mężczyzn 2010 strefy NORCECA rozegrane zostały w dniach od 1 do 19 kwietnia 2009 roku w miejscowości Gros Islet w Saint Lucia.
W grupie A znalazło się pięć drużyn: Bermudy, Dominika, Grenada, Saint Lucia oraz Saint Vincent i Grenadyny.
Awans do drugiej rundy kwalifikacyjnej uzyskała Saint Lucia.
Tabela.
Grupa A
Saint Vincent i Grenadyny – Dominika.
Środa, 15 kwietnia 2009
7:44 - Beausejour Indoor Practice, Gros Islet - Widzów: 175
Saint Lucia – Grenada.
Środa, 15 kwietnia 2009
21:43 - Beausejour Indoor Practice, Gros Islet - Widzów: 200
Grenada – Saint Vincent i Grenadyny.
Czwartek, 16 kwietnia 2009
18:00 - Beausejour Indoor Practice, Gros Islet - Widzów: 100
Dominika – Bermudy.
Czwartek, 16 kwietnia 2009
20:00 - Beausejour Indoor Practice, Gros Islet - Widzów: 150
Grenada – Dominika.
Piątek, 17 kwietnia 2009
18:00 - Beausejour Indoor Practice, Gros Islet - Widzów: 125
Saint Lucia – Bermudy.
Piątek, 17 kwietnia 2009
20:0 - Beausejour Indoor Practice, Gros Islet - Widzów: 225
Bermudy – Grenada.
Sobota, 18 kwietnia 2009
18:00 - Beausejour Indoor Practice, Gros Islet - Widzów: 125
Saint Vincent i Grenadyny – Saint Lucia.
Sobota, 18 kwietnia 2009
20:00 - Beausejour Indoor Practice, Gros Islet - Widzów: 275
Bermudy – Saint Vincent i Grenadyny.
Niedziela, 19 kwietnia 2009
18:00 - Beausejour Indoor Practice, Gros Islet - Widzów: 150
Saint Lucia – Dominika.
Niedziela, 19 kwietnia 2009
20:05 - Beausejour Indoor Practice, Gros Islet - Widzów: 625
Składy.
Sekcja grupuje składy wszystkich reprezentacji narodowych w piłce siatkowej, które grały w grupie A pierwszej rundy kwalifikacyjnej do mistrzostw świata.
Przynależność klubowa na początek sezonu 2008-09.
Bermudy.
Trener: Bill Bucci&lt;br&gt;Asystent: Mark Bell
Dominika.
Trener: Robert R. Guiste&lt;br&gt;Asystent: Yosuke Uno
Grenada.
Trener: Raphael Brathwaite&lt;br&gt;Asystent: Denzil Link
Saint Lucia.
Trener: Roberto Garcia&lt;br&gt;Asystent: Florian Combie
Saint Vincent i Grenadyny.
Trener: Brian Burke&lt;br&gt;Asystent: Eardley Martin

</doc>
<doc id="1671095" url="https://pl.wikipedia.org/wiki?curid=1671095" title="Oppeln-Bronikowski (rodzina)">
Oppeln-Bronikowski (rodzina)



</doc>
<doc id="1671099" url="https://pl.wikipedia.org/wiki?curid=1671099" title="Zdziechowa (przystanek kolejowy)">
Zdziechowa (przystanek kolejowy)

Zdziechowa - przystanek kolejowy w Zdziechowie, w gminie Gniezno, w powiecie gnieźnieńskim, w województwie wielkopolskim, w Polsce.

</doc>
<doc id="1671101" url="https://pl.wikipedia.org/wiki?curid=1671101" title="Grand Prix na Żużlu 2009">
Grand Prix na Żużlu 2009

Grand Prix IMŚ 2009 (SGP) – piętnasty sezon walki najlepszych żużlowców świata o medale w formule Grand Prix. W sezonie 2009 o tytuł walczyło 16 (15+1 zawodnik z „dziką kartą”) zawodników w 11 turniejach.
Uczestnicy Grand Prix.
Zawodnicy z numerami 1-15 w sezonie 2009 wystartowali we wszystkich turniejach (ośmiu z Grand Prix 2008, trzech z eliminacji do GP 2009 oraz czterech nominowanych przez Komisję Grand Prix; ang. "SGP Commission"). Dodatkowo na każdą rundę Komisja Grand Prix przyznawała „dziką kartę” oraz dwóch zawodników zapasowych (rezerwy toru). Zawodnicy z czołowych miejsc z eliminacji do GP 2008 (nie premiowanych awansem) zostali przez Komisję Grand Prix wpisani na listę kwalifikowanej rezerwy (zawodnicy kwalifikowanej rezerwy), który w wyniku np. kontuzji zastępowali stałego uczestnika cyklu w danej rundzie.
Czołowa ósemka z Grand Prix 2008:

</doc>
<doc id="1671102" url="https://pl.wikipedia.org/wiki?curid=1671102" title="Daniel Berg Hestad">
Daniel Berg Hestad

Daniel Berg Hestad (ur. 30 lipca 1975 w Molde) – piłkarz norweski grający na pozycji ofensywnego pomocnika.
Kariera klubowa.
Hestad urodził się w mieście Molde. Karierę piłkarską rozpoczął w tamtejszym klubie Molde FK. W 1993 roku zadebiutował jako 18-latek w rozgrywkach pierwszej lidze norweskiej. Rok później, czyli w 1994 roku, zdobył swój pierwszy w karierze Puchar Norwegii. Z kolei w 1995 roku został z Molde wicemistrzem kraju. W 1998 i 1999 roku powtórzył ten sukces, a jesienią 1999 awansował z Molde do fazy grupowej Ligi Mistrzów. Tam zdobył 2 gole: w wygranym 3:2 meczu z Olympiakosem Pireus oraz przegranym 1:3 z FC Porto. W 2002 roku ponownie został wicemistrzem Norwegii.
Na początku 2004 roku Hestad przeszedł do holenderskiego SC Heerenveen. W pierwszej lidze Holandii zadebiutował 24 stycznia w wygranym 1:0 wyjazdowym spotkaniu z SBV Vitesse. W sezonie 2003/2004 zdobył w barwach Heerenveen jedną bramkę, a w sezonie 2004/2005 zaliczył cztery trafienia.
Latem 2005 roku Daniel Berg Hestad wrócił do Molde FK. W 2005 roku drugi raz zdobył z nim Puchar Norwegii. W 2006 roku spadł z Molde do drugiej ligi, jednak w 2007 roku powrócił z nim do norweskiej ekstraklasy. W latach 2011, 2012 i 2014 wywalczył z nim mistrzostwo kraju, a w latach 2013 i 2014 zdobył Puchar Norwegii. W 2015 zakończył karierę.
Kariera reprezentacyjna.
W reprezentacji Norwegii U-21 Hestad rozegrał 35 spotkań, w których strzelił 12 goli. W pierwszej reprezentacji Norwegii zadebiutował 22 kwietnia 1998 roku w wygranym 2:0 towarzyskim spotkaniu z Danią. Łącznie rozegrał w niej 8 spotkań.

</doc>
<doc id="1671103" url="https://pl.wikipedia.org/wiki?curid=1671103" title="Świątniki (przystanek kolejowy)">
Świątniki (przystanek kolejowy)

Świątniki - przystanek kolejowy w Świątnikach Małych, w województwie wielkopolskim, w Polsce.

</doc>
<doc id="1671104" url="https://pl.wikipedia.org/wiki?curid=1671104" title="Geologia Mołdawii">
Geologia Mołdawii

Geologia Mołdawii
Północna i środkowa część terytorium Mołdawii znajduje się na obszarze płyty mołdawskiej, południowa część na obszarze płyty scytyjskiej. W strefie połączenia obu płyt znajduje się zapadlisko przeddobrudzkie wieku jurajskiego.
W skrajnej południowo-wschodniej części Mołdawii - zapadlisku czarnomorskim przeważają skały kredy - paleogenu. Płyta mołdawska oddzielona jest od tarczy ukraińskiej strefą rozłamów dniestrzańskich. Krystaliczny fundament zbudowany jest z archaicznych (seria buzko-dniestrzańska) i dolnoproterozoicznych (seria buzka i kompleks podolski) skał magmowych i metamorficznych. Na północy w dolinie Dniestru fundament wychodzi na powierzchnię, a w zapadlisku przeddobrudzkim zapada na głębokość 5-8 km. Po utworzeniu płyty mołdawskiej transgresje i regresje morza zalewały niemal cały obszar platformy, albo jej główne jednostki. W podstawie pokrywy osadowej zalegają największe stare terygeniczno-efuzywne skały wołyńskiej serii górnego ryfeju (absolutny wiek 1020-900 mln lat).
Największą powierzchnię na płycie mołdawskiej zajmują osady kambru, jury, natomiast nieobecne są osady karbonu, permu i triasu. Fundament płyty scytyjskiej zbudowany jest z dyslokowanych metamorficznych skał dewonu, karbonu i permu, przeciętych intruzjami obojętnych i kwaśnych skał magmowych і ich żyłowymi odpowiednikami. Głębokość zalegania fundamentu 400-700 m. Osadowy kompleks płyty utworzony był z osadów jury, paleogenu i neogenu. Zapadlisko przeddobrudzkie przedstawia sobą buzką strukturę grabenopodobną o północno-zachodnim przebiegu, nałożoną na zmienione skały kompleksów bajkalskiego, kaledońskiego i hercyńskiego z gęstą siecią uskoków i wypiętrzeń, które tworzą serię uskoków schodowych na jej skrzydłach i w strefie centralnej. Zapadlisko zbudowane wendzkim kompleksem skał terygenicznych, terygeniczno-chemicznymi osadami syluru, dewonu, karbonu i permu i chemiczno-terygenicznymi skałami jury. Te utwory niezgodnie przykryte osadami paleogenu i neogenu.
W zapadlisku czarnomorskim osady neogenu rozpowszechnione we wszystkich strukturach jako utwory terygeniczno-węglanowe. Na północnym zachodzie i na wschodzie Mołdawii prawie południkowo przebiegają dwa pasma raf z neogenu. Główna część bogactw naturalnych to głównie surowce skalne, związane z osadami neogenu i czwartorzędu.

</doc>
<doc id="1671105" url="https://pl.wikipedia.org/wiki?curid=1671105" title="Mieleszyn (stacja kolejowa)">
Mieleszyn (stacja kolejowa)

Mieleszyn - stacja kolejowa w Mieleszynie, w województwie wielkopolskim, w Polsce.

</doc>
<doc id="1671109" url="https://pl.wikipedia.org/wiki?curid=1671109" title="Królestwo Albanii">
Królestwo Albanii

Królestwo Albanii (albański "Mbretëria Shqiptare") – państwo istniejące w latach 1928–1939 na terenie dzisiejszej Albanii. Jedynym królem był Ahmed Zogu. Królestwo straciło suwerenność wskutek inwazji Włoch na Albanię na początku II wojny światowej.
Stolicą królestwa była Tirana, a walutą lek. Królestwo było swego rodzaju emanacją monarchistycznej tożsamości Albańczyków, która przetrwała od czasu panowania księcia Skanderbega (1443–1468).
Po rozpadzie Imperium Osmańskiego w 1922 roku było to jedyne państwo w Europie rządzone przez muzułmańskiego monarchę.

</doc>
<doc id="1671110" url="https://pl.wikipedia.org/wiki?curid=1671110" title="United States Air Force Academy">
United States Air Force Academy

United States Air Force Academy (pol. "Akademia Sił Powietrznych Stanów Zjednoczonych") – uczelnia szkoląca przyszłych pilotów wojskowych, położona w rejonie Colorado Springs w hrabstwie El Paso w Kolorado. 
Historia.
Za datę powstania akademii przyjmuje się 1 kwietnia 1954 roku, kiedy Prezydent USA Dwight D. Eisenhower podpisał ustawę Kongresu o powstaniu akademii szkolącej przyszłych pilotów wojskowych. 24 czerwca 1954 roku sekretarz sił powietrznych Harold E. Talbott ogłosił, że miejscem powstania uczelni będzie Colorado Springs. Pierwszym dowódcą akademii został generał brygady ("Lieutenant general") Hubert R. Harmon, a w lipcu 1955 pierwszy rocznik 306 kadetów rozpoczął naukę. Początkowo studenci uczyli się na terenie Bazy Lotniczej Lowry w Denver. W sierpniu 1958 roku kadeci przenieśli się do nowo wybudowanych budynków, a rok później pierwszy rocznik ukończył akademię. Pierwsi kadeci, którzy ukończyli akademię, są autorami kodeksu honorowego obowiązującego kadetów do dnia dzisiejszego, brzmi on: "We will not lie, steal or cheat, not tolerate among us anyone who does" (nie będziemy kłamać, kraść ani oszukiwać, nie tolerujemy wśród nas nikogo, kto to robi). Propagowaniem hasła zajmuje się Komitet Kodeksu Honorowego, który składa się z 164 kadetów ze wszystkich roczników i jednego oficera. Studenci pierwszego rocznika wybrali również sokoła ("The Bird") jako maskotkę uczelni. 7 października 1975 roku prezydent Gerald R. Ford podpisał ustawę zezwalającą kobietom na wstępowanie do wojskowych szkół. Rok później 157 kobiet zaczęło uczęszczać na zajęcia w Colorado. Rocznik, który ukończył szkołę w 1979 roku, był ostatnim całkowicie męskim rocznikiem, stąd zyskał przydomek "LCWB", co można tłumaczyć jako "Last Class With Balls" lub nieco rzadziej "Last Class Without Bitches". W 2000 roku 17% kadetów uczelni stanowiły kobiety. Obecność kobiet na uczelni niestety ma również swoje mroczne konsekwencję, odnotowano przypadki seksualnych ataków na studentki.
Kryteria przyjęć.
Aby dostać się na akademię, trzeba spełniać następujące warunki:
Mężczyźni powinni mieć wzrost pomiędzy 162 cm a 195 cm (dla tych, którzy w przyszłości chcą zostać pilotami), a na innych wydziałach od 152 cm do 203 cm. W przypadku kobiet wartości te wynoszą 147 cm do 203 cm. Kandydaci przechodzą badania medyczne oraz test sprawnościowy. Test sprawnościowy składa się z ćwiczeń fizycznych i biegu na dystansie 1,5 mili (ok 2,4 km). Mężczyźni muszą ten dystans pokonać w czasie 7–12 minut, kobiety 8–14 minut. Po testach sprawnościowych są egzaminy z języka angielskiego, matematyki i fizyki.
Nauka.
Nauka w akademii trwa cztery lata. Nauka rozpoczyna się szkoleniem ogólnowojskowym "(Basic Cadet Training)" trwającym 5 tygodni, po zakończeniu szkolenia kadeci składają przysięgę i rozpoczynają normalne zajęcia. Na akademii pracuje ponad 500 nauczycieli akademickich około 50% wykładowców posiada stopień doktora nauk. Duży nacisk kładziony jest na naukę języków obcych. Każdego roku grupa 160 wybranych kadetów spędza 6 tygodni na praktykach poza murami uczelni w bazach lotniczych, departamencie obrony lub innych instytucjach związanych z lotnictwem lub obroną. Dużo czasu podczas studiów kadeci spędzają na treningu fizycznym. Uczelnia posiada bardzo rozbudowaną bazę sportową z salami gimnastycznymi do koszykówki, boiskami treningowymi, krytymi basenami, krytymi kortami tenisowymi, boiskami do gry w squasha i piłki ręcznej, lodowiskiem do gry w hokeja, siłownie i bieżnie tartanowe, boiska do gry w piłkę nożną, baseball, rugby oraz własny stadion ("Falcon Stadium") do gry w futbol amerykański. Pilotami wojskowymi pozostaje tylko niewielka część absolwentów, zaawansowane szkolenie lotnicze przechodzą oni już po ukończeniu akademii. Podczas studiów kadeci kończą jedynie podstawowe szkolenie lotnicze na szybowcach i ok. 40 godzin na samolotach silnikowych. Kadeci chcący uzyskać wymagane uprawnienia do latania w lotnictwie cywilnym mogą skorzystać z aeroklubu, szkoląc się na samolotach typu Cessna. Koszt takiego szkolenia w niewielkim stopniu pokrywa sam kadet.
Warunki socjalne.
Kampus akademii zajmuje 73 km², budynki uczelni projektował architekt Walter Netsch. Jednym z najbardziej znanych i charakterystycznych budynków jest miejscowa kaplica zaprojektowana również przez niego. Kadeci mają do dyspozycji dwuosobowe pokoje w akademikach, osobno kobiety, osobno mężczyźni. Starsze roczniki mają w pokojach dostęp do Internetu. Akademia nie zaniedbuje rozwoju duchowego swoich studentów, miejsca do modlitwy mają katolicy, protestanci i żydzi. Czas studentom wypełniony jest od godziny 6 rano do 11 wieczór, w święta Bożego Narodzenia oraz na Wielkanoc kadeci mogą odwiedzać rodziny.

</doc>
<doc id="1671112" url="https://pl.wikipedia.org/wiki?curid=1671112" title="Międzynarodowa Hokejowa Liga">
Międzynarodowa Hokejowa Liga



</doc>
<doc id="1671113" url="https://pl.wikipedia.org/wiki?curid=1671113" title="MHL">
MHL



</doc>
<doc id="1671114" url="https://pl.wikipedia.org/wiki?curid=1671114" title="Mistyfikacja (film 2010)">
Mistyfikacja (film 2010)

Mistyfikacja – polski film kryminalny z 2010 roku w reżyserii Jacka Koprowicza.
Zdjęcia plenerowe kręcone były w następujących lokacjach: Kraków, Zakopane, Puszcza Niepołomicka, Lanckorona, stacje kolejowe Tarnowskie Góry i Lubliniec.
Fabuła.
Główny bohater filmu, Łazowski, po wydarzeniach marca 1968 r. zostaje wydalony z uczelni tuż przed obroną pracy magisterskiej na Uniwersytecie Łódzkim. Przed odbyciem służby wojskowej w kompanii karnej ratuje go propozycja pracy w SB. Wyjeżdża do Zakopanego śledzić poetę związanego z opozycją. Tu wpada na sensacyjny trop, który może zmienić oblicze historii. Wszystko wskazuje na to, że Witkacy, wielki mistrz, prowokator i skandalista wciąż żyje.

</doc>
<doc id="1671115" url="https://pl.wikipedia.org/wiki?curid=1671115" title="Mercedes Chilla">
Mercedes Chilla

Mercedes Chilla (ur. 19 stycznia 1980 w Jerez de la Frontera) – hiszpańska lekkoatletka specjalizująca się w rzucie oszczepem.
Dwukrotna uczestniczka igrzysk olimpijskich - Ateny 2004 (nie awansowała do finału) oraz Pekin 2008 (z wynikiem 58,13 uplasowała się na 9. pozycji). W 1998 bez powodzenia startowała w mistrzostwach świata juniorów. W 2005, 2007 oraz 2009 brała udział w mistrzostwach świata. Brązowa medalistka mistrzostw Europy w Göteborgu (2006) z wynikiem 61,98. W 2003 zdobyła brązowy krążek uniwersjady, a w 2005 brąz igrzysk śródziemnomorskich. Wielokrotna reprezentantka Hiszpanii w pucharze Europy oraz zimowym pucharze w rzutach. Chilla czterokrotnie ustanawiała rekord kraju w rzucie oszczepem – do 64,07 w 2010, który to wynik jest aktualnym rekordem Hiszpanii.

</doc>
<doc id="1671117" url="https://pl.wikipedia.org/wiki?curid=1671117" title="Mediumizm">
Mediumizm

Mediumizm – wywoływanie zjawisk paranormalnych za pośrednictwem mediów – osób podatnych na sugestię i hipnozę, zdolnych do odczuwania zjawisk telepatycznych, „wywoływania duchów” itp. Jest on stosowany w praktykach religijnych, takich jak spirytualizm, spirytyzm, candomblé, voodoo, szamanizm, makumba, wicca i umbanda. Podczas gdy zachodnie ruchy spirytualizmu i spirytyzmu na Zachodzie są nagłaśniane w mediach, w tradycjach diaspory afrykańskiej mediumizm jest centralną osią praktyki religijnej.
Idea.
Termin „mediumizm” określa umiejętność osoby (medium) doświadczania tego, co według niej jest kontaktem z duszami umarłych, duszami niematerialnych jednostek, z aniołami lub demonami. Medium posiada umiejętność słuchania i relacjonowania rozmowy z duchami, wchodzenia w trans i przekazywania wiadomości bez wgłębiania się w to, co w danym momencie przekazuje. Pozwala, by duch wszedł w jego ciało i używając go (np. pisząc na kartce) przekazał wiadomość tym, którzy chcą się z nim skontaktować, a którzy nie mają zdolności mediumicznych.
Mediumizm jest także częścią systemu wiary niektórych grup New Age. Jest tym „channelling”, który opisuje zdolności medium, które uważa, że otrzymuje wiadomości od „duchowego nauczyciela”.
W niektórych kulturach media uważają, że są w stanie wywoływać fizyczne paranormalne zjawiska, takie jak materializacja ducha, lewitacja, zjawiska akustyczne lub świetlne.
Historia.
Już za dawnych czasów udokumentowano próby nawiązania kontaktu ze zmarłymi. Jedną z najstarszych opowieści jest historia Czarownicy z Endor, która podobno skontaktowała się z duchem zmarłego proroka Samuela na prośbę króla Saula (władcy Zjednoczonego Królestwa Izraela). Opisane to zostało w Pierwszej Księdze Samuela w Żydowskim Tanachu (Starym Testamencie).
W Stanach Zjednoczonych mediumizm został popularny w momencie, gdy Spirytualizm stał się ruchem religijnym. Za początki spirytualizmu i spirytyzmu uważa się mediumistyczne działania sióstr Fox w stanie Nowy Jork w 1848 r. (mimo że wkrótce potem przyznały się one do oszustwa). Ruch ten jednak zaczął się prężnie rozwijać i już w 1954 r. w Stanach Zjednoczonych było 30000 medium. Medium Paschal Beverly Randolph i Emma Hardinge Britten byli jednymi z najbardziej znanych wykładowców i znawców tej dziedziny połowy XIX w. Mediumizm został także opisany przez Allana Kardeca, który ukuł termin „Spirytyzm” ok. 1860 r. Był katolikiem zaniepokojonym rosnącym materializmem wśród ludzi, który według niego podważał wiarę. Podczas jednego z seansów duchy zleciły mu misję opracowania doktryny na podstawie ich przesłań.
Po oszukańczych sztuczkach „mediów” utrzymujących, że ich zdolności są nadnaturalne – najlepszym przykładem są tu bracia Davenport – mediumizm stracił na popularności. Nigdy jednak nie odszedł w zapomnienie dzięki tym, którzy niezmiennie wierzyli, że ze zmarłymi można nawiązać kontakt.
Od lat 30. do 90. XX wieku, gdy mediumizm fizyczny był mniej praktykowany w kościołach spirytualistycznych, technika channellingu zyskała na popularności, a książki na ten temat stały się bestsellerami.
Terminologia.
Przewodnik duchowy.
Niektóre media uważają, iż przewodnicy duchowi są wysoce rozwiniętymi duchami, a ich zadaniem jest pomoc medium w rozwoju i doskonaleniu umiejętności, a także wsparcie w podążaniu duchową ścieżką. Inne media twierdzą, że przewodnik duchowy zwraca uwagę medium na inne duchy lub też jest pośrednikiem między nim a duszą zmarłego. Wielu medium twierdzi, iż posiadają specjalnego przewodnika, z którym pracują i który przyprowadza do nich dusze zmarłych, inni natomiast twierdzą, że dusze zmarłych mogą się z nimi komunikować bez udziału przewodnika duchowego. Związek medium z jego przewodnikiem opiera się na opatrzności lub więzach rodzinnych. Spirytualistka C. Doreen Philips w 1958 roku opisała swe doświadczenia z medium w „Camp Chesterfield” w Luizjanie: „W seansach spirytystycznych Jamesa Laughtona uczestniczy wielu Indian. Są oni bardzo hałaśliwi i wydaje się, że mają ogromną moc. […] Małymi przewodnikami lub odźwiernymi są zazwyczaj indiańscy chłopcy lub dziewczęta, którzy zachowują się jak posłańcy pomagający w znalezieniu dusz przyjaciół, którzy chcą z Tobą porozmawiać”.
Duchowy operator.
Duch, który wykorzystuje medium do manipulowania energią lub systemami energetycznymi.
Pokazy mediumizmu.
W dawnym Spirytualizmie część zadań, zwłaszcza w fazie końcowej, jest przekazywana pastorowi lub innemu medium, które otrzymuje wiadomości ze świata duchów dla reszty zgromadzenia. Może to być rozumiane jako „pokazy mediumizmu”.
Dzisiaj są one częścią nabożeństw w kościołach stowarzyszonych z Kościołem Spirytualistycznym (z ang. National Spiritualist Association of Churches).
Mediumizm mentalny.
Mediumizm mentalny to komunikacja z duchami poprzez telepatię. Medium „słyszy”, „widzi” i/lub też czuje wiadomości przekazywane mu przez duchy, po czym sam lub za pośrednictwem ducha przewodnika przekazuje zdobyte informacje odbiorcy.
Medium transowe.
Medium transowe jest bardzo często uważane za medium mentalne.
Media transowe są świadome, w innym razie nie byłyby w stanie poruszać się i mówić. Duchy potrzebują świadomego stanu umysłu mediów, żeby dostarczyć przez nie wiadomość; wpływają one również na ich umysły poprzez przekazywane wiadomości. Aby tak się stało, media pozwalają na osłabienie ich własnego ego, zachowując jednak świadomość możliwości wpłynięcia na informację przekazaną poprzez nich, dzięki własnemu nastawieniu. Castillo w 1995 stwierdził: „Zjawisko transu wynika z głębokiej koncentracji. Przystosowawcze reakcje, w tym formalny charakter transu, są „dostrojone” do sieci neuronów w mózgu”.
Media transowe były bardzo popularne w latach 70. i 80. XIX wieku. Spirytualizm przyciągnął wówczas wielu zwolenników, a media dostarczały im kwiecistych monologów na temat abolicjonizmu, wstrzemięźliwości i praw wyborczych kobiet.
Medium transowe, będąc w tak odmiennym stanie, może nie pamiętać przekazywanej mu wiadomości, dlatego często współpracuje z asystentem, który zapisuje lub też w inny sposób rejestruje słowa przez niego wypowiadane. Doskonałym przykładem takiej współpracy może być praca medium Cecil M. Cook z „William T. Stead Memorial Center” i dziennikarza Lloyd Kenyon Jonesa na początku XX wieku, spirytualisty, który zapisane wiadomości dał do publikacji.
Mediumizm fizyczny.
Mediumizm fizyczny to zjawisko, gdzie duchy manipulują energiami i systemami energetycznymi.
Może on się wiązać z takimi zjawiskami jak głośne stukanie, hałasy i odgłosy, zmaterializowane obiekty, zmaterializowane ciała duchów lub części ciała, bądź też lewitacją. Medium jest wykorzystane jako źródło mocy i substancja dla takiego objawienia się duchów. Dzieje się tak poprzez wykorzystanie energii i ektoplazmy wydzielonej przez medium. Ostatnim medium fizycznym była Mina Crandon zbadana przez komisję z amerykańskiego miesięcznika Scientific American w 1924 roku.
Channeling.
Słowo "channeling" przyjęło się w języku polskim, jednakże można mówić także o "kanałowaniu". Istnieją dwie główne techniki, które zostały rozwinięte przez medium w drugiej połowie XX wieku. Jeden typ wymaga osoby o zdolnościach parapsychologicznych lub charakteryzującej się szczególną wrażliwością, i która ma zdolność porozumiewania się z duchami i przekazywania swym klientom tego, co usłyszała. Jedną z najlepiej znanych mediów kanałowych jest jasnowidząca Danielle Egnew, znana z utrzymywania kontaktów z aniołami.
Innym ucieleśnieniem niefizycznego medium jest medium zwane „kanałem” (ang. channel), które zapada w trans lub „opuszcza ciało”, przez co „znajduje się we władaniu” ducha, który przez nie przemawia. Będąc w transie, medium wchodzi w kataleptyczny stan, charakteryzujący się sztywnością. Duch przejmuje kontrolę nad medium, przez co głos może ulec całkowitej zmianie, a duch odpowiada na pytania obecnych osób lub dzieli się swoją duchową wiedzą. Najbardziej uznanym medium kanałowym jest J.Z. Knight, która w latach siedemdziesiątych twierdziła, że połączyła się z duchem Ramtha, mężczyzny żyjącym ponad 30 tys. lat wcześniej. Inni utrzymują, iż łączyli się z duchami pochodzącymi z innych wymiarów, wniebowstąpionymi mistrzami lub (w przypadku mediów transowych ze Światowego Uniwersytetu Brahma Kumaris) z samym Bogiem. Postać medium kanałowego można też odnaleźć w komiksie „Doonesbury”.
Istnienie medium tego typu nie zostało udowodnione naukowo.
Zdolności paranormalne.
W Spirytualizmie zdolności paranormalne wykorzystywane przez medium mentalne bywają definiowane inaczej niż w pozostałych dziedzinach mediumicznych. Termin jasnowidzenie może być używany przez spirytualistów dla określenia widzenia duchów lub wizji wpajanych przez duchy, podczas gdy Parapsychological Association definiuje jasnowidzenie jako informację zaczerpniętą bezpośrednio z zewnętrznego źródła.
Wybitne media.
Wybitne media to: Gary Spivey, Derek Acorah, Rosemary Altea, Sathya Sai Baba, Clifford Bias, Helena Bławatska, Emma Hardinge Britten, Sylvia Browne, Edgar Cayce, Andrew Jackson Davis, Jeane Dixon, Allison DuBois, John Edward, Danielle Egnew, Divaldo Pereira Franco, Colin Fry, Elizabeth „Betty” Grant, Esther Hicks, Daniel Dunglas Home, Richard Ireland, M. Lamar Keene, J.Z. Knight, Dada Lekhraj, Eusapia Palladino, Leonora Piper, Paschal Beverly Randolph, Jane Roberts, James Van Praagh, Tony Stockwell, Stanisława Tomczyk, David Wells, Lisa Williams, oraz Chico Xavier.
Krytyka.
Chociaż zwolennicy praktyk mediumistycznych twierdzą, że ich doświadczenia są autentyczne, to artykuł z Encyclopedia Britannica informuje, że „...jednemu po drugim [Spirytualistom] mediom udowodniono oszustwa z niejednokrotnym wykorzystaniem iluzjonistycznych sztuczek, by przekonać do swoich zdolności jasnowidzenia.” Artykuł zwraca także uwagę, że „zdemaskowanie szerzącego się oszustwa w środowisku spirytystycznym poważnie zaszkodzilo jego reputacji i zepchnęło owe praktyki na margines społeczny w Stanach Zjednoczonych”.
W 1976 roku M. Lamar Keene, medium na Florydzie oraz przy Obozie Chesterfield w stanie Indiana, w swej książce The Psychic Mafia przyznał się do oszukiwania. Keene szczegółowo opisał wiele pospolitych technik wykorzystywanych przez media do wyczarowywania duchów.
Fikcja.
W literaturze fantasy łącznicy czy też media to zazwyczaj osoby posiadające zdolność wykorzystywania pewnych rodzajów magicznej mocy.

</doc>
<doc id="1671119" url="https://pl.wikipedia.org/wiki?curid=1671119" title="Dreiherrnspitze">
Dreiherrnspitze

Dreiherrnspitze (wl. "Picco de Tre Signiori") – szczyt w grupie Venedigergruppe, w Wysokich Taurach w Alpach Wschodnich. Leży na granicy między Austrią (Tyrol Wschodni i Salzburg), a Włochami (Tyrol Południowy).
Nazwa szczytu pochodzi z okresu, gdy na szczycie spotykały się granice hrabstw Goerz, Tyrol i biskupstwa Salzburga. Po I wojnie światowej nazwa wciąż zachowała sens ponieważ spotykają się tu granice: Tyrolu Wschodniego i Salzburga w Austrii oraz Tyrolu Południowego we Włoszech.
Pierwszego wejścia, 2 listopada 1866 dokonali Balthasar Ploner, M. Feldner oraz I. Feldner.

</doc>
<doc id="1671126" url="https://pl.wikipedia.org/wiki?curid=1671126" title="VK Prostějov">
VK Prostějov

VK Prostějov – czeski klub siatkarski kobiet z siedzibą w Prościejowie, założony w 1991, występujący w najwyższej klasie rozgrywkowej w Czechach (Česká volejbalová extraliga). Mistrz i zdobywca pucharu Czech. Regularny uczestnik europejskich pucharów, w tym Ligi Mistrzyń CEV.

</doc>
<doc id="1671127" url="https://pl.wikipedia.org/wiki?curid=1671127" title="Coppa Titano">
Coppa Titano



</doc>
<doc id="1671132" url="https://pl.wikipedia.org/wiki?curid=1671132" title="Manuela Malejewa">
Manuela Malejewa



</doc>
<doc id="1671133" url="https://pl.wikipedia.org/wiki?curid=1671133" title="Magdalena Malejewa">
Magdalena Malejewa



</doc>
<doc id="1671135" url="https://pl.wikipedia.org/wiki?curid=1671135" title="Cudowronkowate">
Cudowronkowate



</doc>
<doc id="1671138" url="https://pl.wikipedia.org/wiki?curid=1671138" title="Waleń japoński">
Waleń japoński

Waleń japoński ("Eubalaena japonica") – gatunek ssaka z rodziny walowatych (Balaenidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1818 roku francuski przyrodnik Bernard Germain de Lacépède nadając mu nazwę "Balœna japonica". Holotyp pochodził z Japonii; Lacépède swój opis oparł na podstawie kolorowej ryciny autorstwa japońskiego artysty. 
Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Waleń japoński występuje w umiarkowanie zimnych wodach północnego Oceanu Spokojnego, od archipelagów Ogasawara i Riukiu na północ do Morza Żółtego, Morza Japońskiego, Morza Ochockiego, Morza Beringa i Zatoki Alaski; w okresie zimowym sporadycznie dociera do czubka Kalifornii Dolnej w Meksyku i na południe od wschodniego Oceanu Spokojnego. Z wyjątkiem ich północnych terenów na których występują podczas lata, w ciągu ostatnich 50 lat zanotowano tylko kilka obserwacji we wschodniej części Oceanu Spokojnego.
Morfologia.
Całkowita długość ciała może przekraczać 1700 cm; masa ciała przekraczająca około 80000 kg. Występuje dymorfizm płciowy – dorosłe samice są nieco większe od dorosłych samców. Z każdej strony górnej szczęki zwisa około 200–270 cienkich fiszbinów, każdy o długości około 300 cm.
Ekologia.
Podobnie jak inne fiszbinowce żywi się drobnymi skorupiakami. 
Status zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN ( „zagrożony”).
Był powszechnie spotykany do 1840 roku, jednak w wyniku późniejszych połowów został prawie całkowicie wytępiony. Obecnie prowadzone działania w celu odnalezienia jak największej ilości okazów kończyły się niepowodzeniem. 
Zagrożenie dla tych zwierząt stanowią nie tylko wielorybnicy, ale też statki handlowe pływające po północnym Pacyfiku, gdzie często dochodzi do kolizji z wielorybami.

</doc>
<doc id="1671139" url="https://pl.wikipedia.org/wiki?curid=1671139" title="Rötspitze">
Rötspitze

Rötspitze (wł. Pizzo Rosso) to szczyt w grupie Venedigergruppe, w Wysokich Taurach w Alpach Wschodnich. Leży na granicy między Austrią (Tyrol Wschodni), a Włochami (Tyrol Południowy). Szczyt ten góruje nad dolinami Ahrntal, Virgental i Defereggental.

</doc>
<doc id="1671140" url="https://pl.wikipedia.org/wiki?curid=1671140" title="Wschodnioeuropejska Liga Hokejowa">
Wschodnioeuropejska Liga Hokejowa

Wschodnioeuropejska Liga Hokejowa (ros. Восточно-европейская хоккейная лига) – istniejąca w latach 1995-2005 liga rozgrywkowa w hokeju na lodzie, w której uczestniczyły kluby z Białorusi, Litwy, Łotwy, Polski, Rosji i Ukrainy. W ostatnim sezonie liczyła 9 zespołów.

</doc>
<doc id="1671142" url="https://pl.wikipedia.org/wiki?curid=1671142" title="Yohan Blake">
Yohan Blake

Yohan Blake (ur. 26 grudnia 1989 w Saint James) – jamajski lekkoatleta, specjalizujący się w biegach sprinterskich.
Trzykrotny medalista igrzysk olimpijskich oraz dwukrotny złoty medalista mistrzostw świata. Rekordzista Jamajki juniorów w biegu na 100 metrów (10,11 w 2007). Rekord życiowy Blake w biegu na dystansie 100 metrów – 9,69 – jest ex aequo drugim najlepszym rezultatem w historii światowej lekkoatletyki po wyniku Usaina Bolta (9,58), na równi z wynikiem Tysona Gaya (9,69). Dystans 200 metrów szybciej niż Blake (19,26) przebiegł jedynie Usain Bolt (19,19). Sprinter był członkiem jamajskiej sztafety 4 x 100 metrów, która w 2012 ustanowiła rekord świata w biegu rozstawnym. Zdobywał medale mistrzostw swojego kraju. Jego trenerem jest Glen Mills.
Kariera.
Początki.
Po zdobyciu medalu mistrzostw Jamajki w gronie kadetów w roku 2005 wystartował na mistrzostwach świata juniorów młodszych – w Marrakeszu zajął siódmą lokatę w biegu na 100 metrów oraz odpadł w eliminacjach sztafety szwedzkiej (9. miejsce w eliminacjach, Jamajczykom do awansu brakowało 0,06 sekundy). W kolejnym sezonie zdobywał medale na dwóch imprezach międzynarodowych – stawał na podium Carifta Games w Les Abymes oraz zdobył dwa medale (złoto w sztafecie i brąz indywidualnie) na rozegranych w Pekinie mistrzostwach świata juniorów.
7 kwietnia 2007 w Providenciales z wynikiem 10,11 ustanowił nowy rekord Jamajki juniorów w biegu na 100 metrów. Trzy miesiące później zdobył srebrny medal mistrzostw panamerykańskich juniorów przegrywając w São Paulo z Kestonem Bledmanem z Trynidadu i Tobago.
W roku 2008 wywalczył awans do reprezentacji Jamajki na mistrzostwa świata juniorów, które odbywały się w Polsce. W czasie zawodów w Bydgoszczy Jamajczyk zajął czwartą lokatę w biegu na 100 metrów oraz zdobył wraz z Oshanem Baileyem, Dexterem Lee oraz Nickelem Ashmededem srebrny medal w biegu sztafetowym 4 × 100 metrów.
2009–2010.
Testy antydopingowe przeprowadzone podczas mistrzostw Jamajki, 28 czerwca 2009, wykazały obecność niedozwolonych środków. W związku z tym anulowano rezultaty Blake’a z mistrzostw kraju oraz kilku jego późniejszych startów, ostatecznie nałożono na niego karę tylko 3 miesięcznej dyskwalifikacji na skutek pomyłki, gdyż jak później się okazało wspomagacz jaki u niego wykryto nie był na liście zakazanych substancji przez WADA (14 września – 13 grudnia 2009).
W sezonie 2010 wygrał na początku mityng w Spanish Town uzyskując na nim wynik 10,20 w biegu na 100 metrów. 12 czerwca w Nowym Jorku przebiegł 100 metrów w 9,91 (przy zbyt silnym wietrze). Przy regulaminowych warunkach 8 lipca w Lozannie i 16 lipca w Paryżu ponownie pokonał 100 metrów w czasie poniżej 10 sekund. 22 lipca na mityngu Herculis 2010 w Monako pierwszy raz w karierze przebiegł 200 metrów w czasie poniżej 20 sekund uzyskując rezultat 19,85.
2011.
W pierwszym starcie w sezonie podczas mityngu Jamaica International Invitational 2011 w Kingston (7 maja) wygrał bieg na 100 metrów w czasie 9,80 – rezultat ten uzyskał jednak przy zbyt sprzyjającym wietrze, którego siła przekraczała 2,0 m/s. Ponad miesiąc później w czasie mistrzostw Jamajki zajął drugie miejsce z czasem 10,09 drugie miejsce. W półfinale mistrzostw świata, 28 sierpnia, jako jedyny ze startujących uzyskał wynik poniżej 10 sekund. W finale rywalizacji sprinterów, która miała miejsce tego samego dnia, zdobył złoty medal po tym jak faworyt konkurencji Usain Bolt popełnił falstart – Blake ponownie był jednym zawodnikiem, który uzyskał wynik poniżej 10 sekund oraz został drugim w historii jamajskiej lekkoatletyki mistrzem globu w biegu na 100 metrów. Ostatniego dnia mistrzostw Blake oraz jego koledzy z reprezentacji Nesta Carter, Michael Frater i Usain Bolt ustanowili nowy rekord świata w biegu rozstawnym 4 × 100 metrów wynikiem 37,04. Po mistrzostwach w Korei Południowej wygrał dwa biegi na 100 metrów uzyskując dwukrotnie wynik 9,82 podczas mityngów w Zurychu (8 września) i Berlinie (11 września). 16 września podczas memoriału Van Damme w Brukseli przebiegł dystans 200 metrów w czasie 19,26 – to drugi najlepszy wynik w historii światowej lekkoatletyki. Reakcja startowa Jamajczyka wynosiła 0,269 sekundy, przy lepszym wyjściu z bloków mógłby on ustanowić rekord świata w tej konkurencji.
2012.
W pierwszym występie w sezonie 2012, na mityngu w Kingston 11 lutego, Blake ustanowił nowy rekord życiowy w biegu na 400 metrów – 46,49. Na dystansie 200 metrów zainaugurował sezon 5 maja na mityngu Jamaica International Invitational 2012 uzyskując czas 19,81. Podczas igrzysk olimpijskich w Londynie zdobył srebrne medale w biegu na 100 metrów, czasem 9,75 wyrównując swój rekord życiowy, oraz w biegu na 200 metrów. Sztafeta Jamajki z Blakiem w składzie ostatniego dnia igrzysk w Londynie czasem 36,84 ustanowiła rekord świata w biegu rozstawnym 4 × 100 metrów. Podczas mitingu w Lozannie osiągnął rezultat 9,69, który jest drugim wynikiem w historii na tym dystansie.
2013.
Z powodu kontuzji nie wziął udziału w mistrzostwach świata w Moskwie, gdzie miał bronić złotego medalu w biegu na 100 metrów.
2014-2015.
Blake rozpoczął sezon od startu w Manchesterze podczas Great City Games, gdzie ustanowił swój rekord życiowy z czasem 14,71 na nietypowym dystansie 150 metrów co jest piątym wynikiem w historii tego typu biegów. Wystąpił także podczas World Relays w Nassau, gdzie z Blakiem na ostatniej zmianie Jamajka ustanowiła rekord świata w Sztafecie 4 × 200 metrów z czasem 1:18,63. Podczas mityngu Diamentowej Ligi w Glasgow wystartował na dystansie 100 metrów gdzie stawiany był w roli faworyta, lecz po przebiegnięciu połowy dystansu wyraźnie zwolnił i runął na ziemię nie kończąc tym samym biegu, bieżnie opuścił na wózku z pomocą lekarzy i fizjoterapeutów. Po wykonaniu wnikliwych badań okazało się, że zerwał on ścięgno udowe które oderwało się od kości i koniecznie będzie przeprowadzenie operacji, tym samym zakończył nie tylko sezon 2014, lecz także pogrzebało to szansę na występ w Mistrzostwach Świata w Pekinie 2015.
2016.
Blake wrócił na Igrzyska Olimpijskie w Rio de Janeiro, dotarł w nich do finału biegu na 100m w którym zajął 4 miejsce z czasem 9.93, kilka dni później zdobył złoto w sztafecie 4x100m na czele z Usainem Boltem. 

</doc>
<doc id="1671144" url="https://pl.wikipedia.org/wiki?curid=1671144" title="Sukcesja prezydencka w Polsce">
Sukcesja prezydencka w Polsce



</doc>
<doc id="1671151" url="https://pl.wikipedia.org/wiki?curid=1671151" title="Mistrzostwa Ukrainy w hokeju na lodzie">
Mistrzostwa Ukrainy w hokeju na lodzie

Mistrzostwa Ukrainy w hokeju na lodzie () – najwyższa w hierarchii klasa męskich ligowych rozgrywek w hokeju na lodzie na Ukrainie.
Historia.
Rozgrywki zostały utworzone w 1993 i od tego czasu były organizowane i zarządzane przez Federację Hokeja Ukrainy (FHU). Pierwsze mistrzostwa zorganizowano w 1993. Czwarta edycja mistrzostw w 1996 nie odbyła się. Rozgrywki funkcjonowały pod nazwą Wyszcza Liha (ukr. Вища ліга) – Wyższa Liga. Od 2011 do 2013 rozgrywki działały pod nazwą Profesionalna Chokejna Liha (PHL). Następnie organizację przejęła ponownie FHU.
Na początku czerwca 2016 zostało powołane profesjonalne stowarzyszenie ukraińskich klubów pod nazwą Ukraińska Hokejowa Liga, którą stworzyło osiem klubów. Dyrektorem wykonawczym Ukraińskiej Hokejowej Ligi został Serhij Warłamow. 26 sierpnia 2016 została podpisana umowa, na mocy której Federacja Hokeja Ukrainy przekazała organizację rozgrywek o mistrzostwo Ukrainy na rzecz UHL. Do sezonu UHL 2016/2017 przystąpiło sześć drużyn.
W trakcie sezonu 2021/2022 rozgrywki uległy rozpadowi na dwie osobne ligi, a po inwazji Rosji na Ukrainę z 24 lutego 2022 rozgrywki zostały zawieszone przez FHR. W maju 2022 narodowa federacja uznaniowo przyznała medale mistrzostw Ukrainy za sezon.
Po sezonie 2022/2023 Federacja Hokeja Ukrainy nie przyznała prawa do organizowania zawodów innym strukturom, takim jak Ukraińska Hokejowa Liga, w związku z czym zdecydowano o samodzielnej organizacji mistrzostw Ukrainy.
Statystyka.
Mistrzostwo Ukrainy zostało do tej pory zdobyte przez siedem różnych klubów. Stan na 14 czerwca 2022.

</doc>
<doc id="1671153" url="https://pl.wikipedia.org/wiki?curid=1671153" title="LDN (singel)">
LDN (singel)

LDN – drugi singel brytyjskiej popowej wokalistki Lily Allen z jej debiutanckiego albumu studyjnego zatytułowanego "Alright, Still". Został wydany 25 października 2006 roku przez wytwórnię Regal Recordings. Twórcami tekstu piosenki są wokalistka Lily Allen, Iyiola Babalola, Darren Lewis, Tommy McCook, natomiast produkcją utworu zajął się Future Cut. Skrót LDN oznacza Londyn. Singel dotarł do szóstego miejsca na liście UK Singles Chart oraz znalazł się na ścieżce dźwiękowej filmu Niania w Nowym Jorku i pojawił się w zwiastunie filmu Happy-Go-Lucky, czyli co nas uszczęśliwia. Nakręcono do niego także teledysk, którego reżyserią zajęła się Nima Nourizadeh.

</doc>
<doc id="1671154" url="https://pl.wikipedia.org/wiki?curid=1671154" title="Seestraße">
Seestraße

Niemcy:

</doc>
<doc id="1671157" url="https://pl.wikipedia.org/wiki?curid=1671157" title="Neukölln (ujednoznacznienie)">
Neukölln (ujednoznacznienie)

Niemcy:
Inne:
Zobacz też:

</doc>
<doc id="1671160" url="https://pl.wikipedia.org/wiki?curid=1671160" title="Alt-Tegel">
Alt-Tegel

Niemcy:
Zobacz też:

</doc>
<doc id="1671162" url="https://pl.wikipedia.org/wiki?curid=1671162" title="Wedel (ród)">
Wedel (ród)

Wedel – niemiecki ród szlachecki pochodzący z Holsztynu (hrabstwo Storman), wzmiankowany w XII w. jako należący do stronników Henryka Lwa, następnie na Pomorzu – w ziemi stargardzkiej przed 1260 z ośrodkiem w Sicku, Krępcewie, Krzywnicy, Chociwlu, Mielnie, potem również w Nowej Marchii w licznych ośrodkach zamkowo-miejskich (Korytowo k. Choszczna, Drawno z puszczą nad Drawą po 1268, Złocieniec, Tuczno, Mirosławiec po 1296, Świdwin 1319–1384, Ińsko, Recz po 1350), także w ziemi chojeńskiej (Krajnik Górny, Czartoryja k. Chojny).
Znani przedstawiciele:

</doc>
<doc id="1671164" url="https://pl.wikipedia.org/wiki?curid=1671164" title="Szlak rowerowy po Parku Krajobrazowym Wzniesień Łódzkich">
Szlak rowerowy po Parku Krajobrazowym Wzniesień Łódzkich

 Szlak Parku Krajobrazowego Wzniesień Łódzkich – czarny, znakowany szlak rowerowy w województwie łódzkim (na obszarze pomiędzy Łodzią, Strykowem i Brzezinami), o długości 74 km, przechodzący przez Park Krajobrazowy Wzniesień Łódzkich.
Początek i koniec szlaku znajduje się na parkingu przy ul. Wycieczkowej w Łodzi, na skraju Lasu Łagiewnickiego, tworząc w ten sposób rowerową pętlę po Parku Krajobrazowym Wzniesień Łódzkich. 
Najbardziej oddalonymi rejonami szlaku od punktu początkowego są okolice lasu poćwiardowskiego, Woli Cyrusowej, Marianowa Kołackiego, Syberii, Pieniek Henrykowskich i uroczyska Tadzin-Szymaniszki. 
Największe zwarte kompleksy leśne na szlaku, to:
Łączna długość szlaku w granicach Łodzi wynosi ok. 13 km, z czego na jego początkowy fragment przypada niecałe 6 km asfaltowej nawierzchni (w obszarze Lasu Łagiewnickiego), zaś fragment końcowy – ok. 7 km – to głównie drogi gruntowe terenowo zróżnicowanych obszarów polnych, z enklawami lasów oraz terenów zabudowy (przeważnie o charakterze rezydencjonalnym).

</doc>
<doc id="1671165" url="https://pl.wikipedia.org/wiki?curid=1671165" title="Zmierzch bogów (film)">
Zmierzch bogów (film)

Zmierzch bogów (wł. "La caduta degli dei", niem. "Die Verdammten", ang. "The Damned") – włosko-zachodnioniemiecki dramat filmowy z 1969 roku w reżyserii Luchina Viscontiego.

</doc>
<doc id="1671169" url="https://pl.wikipedia.org/wiki?curid=1671169" title="Grzegorz Soszyński">
Grzegorz Soszyński

Grzegorz Krzysztof Soszyński (ur. 24 lutego 1982 w Zakopanem) – polski bokser zawodowy wagi półciężkiej.
10 marca 2006 zadebiutował na zawodowym ringu. Na gali w New Jersey wygrał jednogłośną decyzją sędziów na punkty, po 4 rundach, z Amerykaninem Lloydem Wilsonem.
23 czerwca 2006 po raz pierwszy nie odniósł zwycięstwa. W swojej czwartej walce zremisował po 6-rundowym pojedynku z Amerykaninem Mikiem Wordem.
18 października 2008 pokonał Czecha Jirzego Svacinę w 8 rundzie przez TKO, zdobywając tytuł Międzynarodowego Mistrza Polski w wadze pół ciężkiej.
10 listopada 2008 wygrał jednogłośną decyzją sędziów na punkty z Niemcem Steve'em Kroekelem. Stawką pojedynku był pas BBU Champion.
24 października 2009 przegrał jednogłośną decyzją sędziów na punkty z Dawidem Kosteckim. Przyczyną porażki, było złamanie z przemieszczeniem i zmiażdżeniem kości lewego śródręcza już w pierwszej rundzie. Soszyński walczył do końca dając wyrównany pojedynek. Była to pierwsza porażka Soszyńskiego na zawodowym ringu.
23 października 2010 po rocznej przerwie spowodowanej kontuzją dłoni, Grzegorz Soszyński powrócił na zawodowy ring. W walce z Niemcem Frankiem Kary Rothem, wygrał w 3 rundzie przez nokaut.
14 listopada 2010 Soszyński stoczył swoją dwudziestą walkę w zawodowej karierze. W 4 rundzie przez techniczny nokaut pokonał Remo Edlinga.
9 kwietnia 2011 Grzegorz Soszyński stoczył pojedynek z Serbem Geardem Ajetoviciem, którego stawką był regionalny pas WBC Mediterranean. Po 12 rundach wygrał Polak, stosunkiem 115:114, 116:113 i 114:114.
31 marca 2012 Soszyński wygrał jednogłośnie na punkty, 10-rundowy pojedynek z Rayco Saunders, stosunkiem punktowym 99-91 u wszystkich trzech sędziów. Stawką walki był wakujący pas IBF North American.
Linki zewnętrzne.
Profil Grzegorz Soszyńskiego na boxrec.com

</doc>
<doc id="1671170" url="https://pl.wikipedia.org/wiki?curid=1671170" title="Dracula (film hiszpańskojęzyczny 1931)">
Dracula (film hiszpańskojęzyczny 1931)

Dracula (hiszp. "Drácula") – amerykański, hiszpańskojęzyczny horror z 1931 roku w reżyserii
George’a Melforda i Enrique Tovara Ávalosa.
Film jest hiszpańskojęzyczną adaptacją w sztuki scenicznej Hamiltona Deane’a "Dracula", napisanej według powieści Brama Stokera o tym samym tytule. Film powstał w tym samym studiu niemal równocześnie z wersją anglojęzyczną z 1931 roku. Fabuła jest niemal identyczna jak w wersji anglojęzycznej, ale film wzbogacony jest o dodatkowe sceny.

</doc>
<doc id="1671172" url="https://pl.wikipedia.org/wiki?curid=1671172" title="Chortyca (wódka)">
Chortyca (wódka)

Chortyca (ukr. Хортиця) – marka ukraińskiej wódki, oraz nazwa zakładów spirytusowych ją produkujących. Nazwa została nadana na cześć największej wyspy Ukrainy Chortyca. Chortyca to jedna z najbardziej popularnych na Ukrainie linii wódek, także likierów i napojów niskoalkoholowych. Produkty firmy eksportowane są do 77 krajów świata. Dyrektorem firmy jest Andrej Gusak, właścicielem marki "Chortyca" jest Jewgienij Czerniak.
Historia.
Firma rozpoczęła produkcję grudniu 2003 roku. W maju 2004 roku rozpoczęto wdrożenie oprogramowania PeopleSoft - EnterpriseOne (wykorzystywanego między innymi w TP S.A. czy Citibanku).
W 2005 roku zwiększono sprzedaż dwukrotnie. Z początkiem 2006 roku firma osiągnęła poziom 17% udziału w lokalnym rynku alkoholi. W grudniu osiągnięto wydajność produkcji na poziomie 750 tysięcy hektolitrów oraz 22% udział w ukraińskim rynku alkoholi. W tym miesiącu uruchomiono 2 nowe linie produkcyjne produkujące 12 tysięcy butelek produktu na godzinę.
W styczniu 2007 roku doszło do emisji i sprzedaży obligacji typu A na sumę 10 milionów dolarów, w marcu osiągnięto 28% udziału w lokalnym rynku alkoholi. W lipcu fabryka uzyskała międzynarodowe certyfikat TUV NORD (Hanower, Niemcy) oraz Bureau-Veritas (Paryż, Francja)
Asortyment.
Produkuje się tutaj wiele gatunków wódki:

</doc>
<doc id="1671175" url="https://pl.wikipedia.org/wiki?curid=1671175" title="Kościół Matki Bożej Szkaplerznej w Stalowej Woli">
Kościół Matki Bożej Szkaplerznej w Stalowej Woli

Kościół Matki Bożej Szkaplerznej w Stalowej Woli – neogotycka świątynia położona w Rozwadowie, dzielnicy Stalowej Woli, przy ulicy Piotra Ściegiennego.
Kościół wzniesiono w 1907 roku z czerwonej cegły. Bazylikowy układ trzynawowy wzbogacony został o nawę poprzeczną. W ołtarzu głównym znajduje się obraz Matki Boskiej Rozwadowskiej pochodzący z czasów mecenatu Lubomirskich. Wyróżniającym się elementem jest wieża zachodnia z jej widocznymi kondygnacjami. 

</doc>
<doc id="1671177" url="https://pl.wikipedia.org/wiki?curid=1671177" title="Ekstraliga białoruska w hokeju na lodzie">
Ekstraliga białoruska w hokeju na lodzie

Ekstraliga białoruska w hokeju na lodzie (błr. Экстраліга / Адкрыты &lt;міжнародны&gt; чэмпіянат Беларусі &lt;па хакеі&gt; - Ekstraliha / Adkryty &lt;Miżnarodny&gt; Czempijanat Biełarusi na Chakei; ros. Экстралига / Открытый (международный) чемпионат Белоруссии (по хоккею) - Ekstraliga / Odkrytyj &lt;Mieżdunarodnyj&gt; Czempionat Biełorussii po Chokkeju; pol. Otwarte &lt;Międzynarodowe&gt; Mistrzostwa Białorusi &lt;w Hokeju&gt;) – najwyższa liga rozgrywkowa w hokeju na lodzie na Białorusi.
W lipcu 2015 przyjęto nazwę sponsorską rozgrywek: Bielnieftichim Ekstraliga (biał. Белнафтахім Экстраліга – Bielnaftachim Ekstraliha, ros. Белнефтехим Экстралига).
Medaliści.
Ekstraliga A (od 2018/2019)
Ekstraliga B
Na podstawie materiału źródłowego.

</doc>
<doc id="1671179" url="https://pl.wikipedia.org/wiki?curid=1671179" title="Węgierskie stacje telewizyjne">
Węgierskie stacje telewizyjne



</doc>
<doc id="1671180" url="https://pl.wikipedia.org/wiki?curid=1671180" title="Drácula">
Drácula



</doc>
<doc id="1671183" url="https://pl.wikipedia.org/wiki?curid=1671183" title="Dnieprzańska Elektrownia Wodna">
Dnieprzańska Elektrownia Wodna

Dnieprzańska Elektrownia Wodna (, "Dniprowśka HES") – hydroelektrownia na rzece Dniepr. Znajduje się w mieście Zaporoże.
Hydrowęzeł (zespół budowli hydrotechnicznych) zbudowany w latach 1927–1932, obejmuje zaporę o wysokości 60 m i długości 760 metrów, zbiornik wodny o powierzchni 420 km² i Elektrownię Dnieprzańską o mocy 1569 MW. Elektrownia początkowo o mocy 560 MW, rozbudowana w latach 1969-1980. Zbiornik wodny zatopił Porohy Dniepru (progi skalne) i umożliwił żeglugę w dolnym i środkowym biegu rzeki Dniepr.
Zniszczenie zapory.
18 sierpnia 1941 około godziny 20:00–20:30, po złamaniu obrony sowieckiej w Zaporożu przez siły niemieckie, tama została wysadzona przez żołnierzy NKWD. Rozkaz zniszczenia elektrowni wydał sam Józef Stalin. Wybuch 20 ton trotylu spowodował wyrwanie dziury długości 135 lub 165 metrów, przez którą wylała się fala uderzeniowa, powodująca zalanie i zniszczenie strefy przybrzeżnej.
W strefie powodzi były wojska niemieckie, które wcześniej przeprawiły się przez Dniepr, oraz cywilna ludność wyspy Chortyca oraz obszarów przybrzeżnych. Niemieckie dowództwo szacowało swoje straty na 1500 żołnierzy. Według historyków, cywilnych ofiar zniszczenia elektrowni było od 20 000, do 80 000–120 000 osób.
Na Ukrainie niemalże nie istnieje świadomość tragedii i śmierci do 120 tys. cywilów w 1941 roku. Ruchy narodowe i niepodległościowe starają się jednak przywrócić pamięć o tragedii organizując wiece i marsze pamięci.

</doc>
<doc id="1671184" url="https://pl.wikipedia.org/wiki?curid=1671184" title="Hallesches Tor">
Hallesches Tor

Hallesches Tor, Das Hallesche Tor – dawna brama miejska w Berlinie, w dzielnicy Kreuzberg, w okręgu administracyjnym Friedrichshain-Kreuzberg. Była to jedyna brama, przez która mogli przechodzić Żydzi.
W pobliżu znajduje się Muzeum Żydowskie "(Judisches Museum Berlin)".

</doc>
<doc id="1671186" url="https://pl.wikipedia.org/wiki?curid=1671186" title="Media Control">
Media Control

Media Control (Media Control GfK International) – międzynarodowa agencja badawcza powstała w 2003 roku z siedzibą w Baden-Baden, Niemcy, zajmująca się analizą i ewaluacją rynku medialnego. Media Control jest oficjalnym prezenterem list przebojów i jest odpowiedzialna za certyfikację złota i platyny dla singli i albumów niemieckich twórców.
Poza wynikami sprzedaży w zakresie muzyki Media Control przeprowadza badania w innych zakresach przemysłu rozrywkowego, takich jak sprzedaż DVD, gier komputerowych i książek.
Od 1992 roku Media Control GfK International przyznaje nagrodę niemieckich mediów (Deutscher Medienpreis).
Na podstawie wyników badań Media Control przyznawana jest niemiecka nagroda muzyczna ECHO.

</doc>
<doc id="1671188" url="https://pl.wikipedia.org/wiki?curid=1671188" title="Jezioro Falmierowskie">
Jezioro Falmierowskie

 
Jezioro Falmierowskie – jezioro w woj. wielkopolskim, w powiecie pilskim, w gminie Wyrzysk, leżące na terenie Pojezierza Krajeńskiego. Bezpośrednio nad jeziorem leżą dwie wsie: Gromadno i Falmierowo.
Dane morfometryczne.
Powierzchnia zwierciadła wody według różnych źródeł wynosi od 53,0 ha przez 56,6 ha do 60,02 ha.
Zwierciadło wody położone jest na wysokości 93,2 m n.p.m. lub 93,3 m n.p.m. Średnia głębokość jeziora wynosi 6,5 m, natomiast głębokość maksymalna 14,0 m.
Obszar zlewni jeziora Falmierowskiego został ukształtowany w wyniku zlodowaceń środkowopolskiego i bałtyckiego - jest zbiornikiem eutroficznym pochodzenia glacjalnego. Cechą charakterystyczną dla tego typu obszarów jest silne pofałdowanie terenu – liczne wzgórza i doliny oraz powstające w nich zbiorniki wodne o znacznych głębokościach. Zbiornik wydłużony jest w osi północ – południe. Linia brzegowa jest dość zróżnicowana – trzy półwyspy i wyspa. Jest to Jezioro odpływowe, którego wody zasilają Bagno Wrotno, a następnie rzekę Łobżonkę.
Stan czystości wód.
W oparciu o badania przeprowadzone w 2004 roku wody jeziora zaliczono do wód pozaklasowych i II kategorii podatności na degradację.
Według badań z 1997 roku ze względu na wskaźniki fizyko-chemiczne wody jeziora są pozaklasowe, natomiast ze względu na czynniki biologiczne woda ma I klasę czystości.
Gospodarka rybacka.
Pod względem rybackim akwen zaliczany jest do typu leszczowego. Gospodarkę rybacką na jeziorze prowadzi indywidualny dzierżawca. Jezioro zarybiane jest karpiem, linem, karasiem, węgorzem i szczupakiem.

</doc>
<doc id="1671192" url="https://pl.wikipedia.org/wiki?curid=1671192" title="Kurt-Schumacher-Platz">
Kurt-Schumacher-Platz

Kurt-Schumacher-Platz, Kutschi – plac w Berlinie, w Niemczech, w dzielnicy Reinickendorf, w okręgu administracyjnym Reinickendorf. 4 sierpnia 1955 został nazwany od przywódcy Socjaldemokratycznej Partii Niemiec Kurta Schumachera. 
Przy placu znajduje się stacja metra linii U6 Kurt-Schumacher-Platz.

</doc>
<doc id="1671194" url="https://pl.wikipedia.org/wiki?curid=1671194" title="Leopoldplatz">
Leopoldplatz

Leopoldplatz, Leo – plac w Berlinie, w Niemczech, w dzielnicy Wedding, w okręgu administracyjnym Mitte. Wytyczony w XIX wieku. 
Przy placu znajduje się stacja metra linii U6 oraz U9 Leopoldplatz.

</doc>
<doc id="1671197" url="https://pl.wikipedia.org/wiki?curid=1671197" title="Schwartzkopffstraße">
Schwartzkopffstraße

Schwartzkopffstraße – ulica w Berlinie, w Niemczech, w dzielnicy Mitte, w okręgu administracyjnym Mitte. Została wytyczona w XIX wieku, liczy 260 m. Nazwa ulicy nawiązuje do niemieckiego przedsiębiorcy Louisa Schwartzkopffa, założyciela fabryki lokomotyw Berliner Maschinenbau.
Przy ulicy znajduje się stacja metra linii U6 Schwartzkopffstraße.

</doc>
<doc id="1671198" url="https://pl.wikipedia.org/wiki?curid=1671198" title="Zinnowitzer Straße">
Zinnowitzer Straße



</doc>
<doc id="1671199" url="https://pl.wikipedia.org/wiki?curid=1671199" title="Oranienburger Tor">
Oranienburger Tor

Oranienburger Tor – dawna brama miejska w Berlinie, w dzielnicy Mitte, w okręgu administracyjnym Mitte. Znajdowała się na ulicy Friedrichstraße. Nazwa jej pochodzi od Oranienburga.
Budowę bramy rozpoczęto w 1705 r. W roku 1867 została rozebrana.

</doc>
<doc id="1671200" url="https://pl.wikipedia.org/wiki?curid=1671200" title="Französische Straße">
Französische Straße

Französische Straße (pol. "ulica Francuska") – ulica w Berlinie, w Niemczech, w dzielnicy Mitte, w okręgu administracyjnym Mitte. Została wytyczona w XVII wieku, liczy ok. 900 m.
Przy ulicy znajdowała się stacja metra Französische Straße na linii U6.

</doc>
<doc id="1671201" url="https://pl.wikipedia.org/wiki?curid=1671201" title="Stadtmitte">
Stadtmitte

Niemcy:
Inne:

</doc>
<doc id="1671203" url="https://pl.wikipedia.org/wiki?curid=1671203" title="Kościół św. Marka w Mielcu (pomocniczy)">
Kościół św. Marka w Mielcu (pomocniczy)

Kościół św. Marka w Mielcu (pomocniczy) - świątynia znajduje się przy ulicy Rzecznej, w pobliżu rzeki Wisłoki, na terenie parafii św. Mateusza. 
Historia i architektura.
Zbudowany został prawdopodobnie w latach 1792 - 1795, początkowo jako kaplica cmentarna p. w. św. Michała, później p. w. św. Marka. (Na podstawie dekretu cesarza Józefa II z 1784 roku zamknięto cmentarz przy kościele św. Mateusza i urządzono nowy nad rzeką Wisłoką).
Wybudowany na planie prostokąta zamkniętego półkoliście (od strony prezbiterium), orientowany, murowany, w stylu późnobarokowym. W 1942 roku, w ramach gruntownej restauracji zniszczonego kościoła, od wschodu dobudowano zakrystię. Organizatorami restauracji byli: ks. Adolf Lachman, ks. Józef Szafer, inż. Piotr Przemysław Więckowski, inż. arch. Jan Chutkowski i cechmistrz Stanisław Weryński.

</doc>
<doc id="1671204" url="https://pl.wikipedia.org/wiki?curid=1671204" title="Kochstraße">
Kochstraße

Niemcy:

</doc>
<doc id="1671205" url="https://pl.wikipedia.org/wiki?curid=1671205" title="Mistrzostwa Europy Strongman 1996">
Mistrzostwa Europy Strongman 1996

Mistrzostwa Europy Strongman 1996 – doroczne, indywidualne zawody europejskich siłaczy.
Data: 1996 r.
Miejsce: Helsinki 
WYNIKI ZAWODÓW:

</doc>
<doc id="1671206" url="https://pl.wikipedia.org/wiki?curid=1671206" title="Mehringdamm">
Mehringdamm

Mehringdamm – ulica w Berlinie, w Niemczech, w dzielnicy Kreuzberg, w okręgu administracyjnym Friedrichshain-Kreuzberg. Została wytyczona na początku XIX wieku, liczy 1,5 km.
Przy ulicy znajduje się stacja metra linii U6 Mehringdamm.

</doc>
<doc id="1671207" url="https://pl.wikipedia.org/wiki?curid=1671207" title="Platz der Luftbrücke">
Platz der Luftbrücke

Platz der Luftbrücke – plac w Berlinie, w Niemczech, w dwóch dzielnicach: Kreuzberg w okręgu administracyjnym Friedrichshain-Kreuzberg oraz Tempelhof w okręgu administracyjnym Tempelhof-Schöneberg. Nazwa placu nawiązuje do operacji Vittles. Przy placu znajduje się wejście na byłe lotnisko Berlin-Tempelhof.
Przy placu znajduje się stacja metra linii U6 Platz der Luftbrücke.

</doc>
<doc id="1671213" url="https://pl.wikipedia.org/wiki?curid=1671213" title="Alt-Mariendorf">
Alt-Mariendorf

Niemcy:
Zobacz też:

</doc>
<doc id="1671214" url="https://pl.wikipedia.org/wiki?curid=1671214" title="Mistrzostwa Świata Seniorów w Curlingu 2009">
Mistrzostwa Świata Seniorów w Curlingu 2009

Mistrzostwa Świata Seniorów w Curlingu 2009, zawody odbyły się w dniach 25 kwietnia-2 maja 2009 w Dunedin na lodowisku Dunedin Ice Stadium. 
Tytuły mistrzów świata z 2008 obroniły obydwie reprezentacje Kanady.
Kobiety.
Wyniki.
Playoff.
Finał.
2 maja 2009, 14:30
Mały finał.
2 maja 2009, 14:30
Półfinały.
2 maja 2009, 9:00
Round Robin.
Sesja 1..
27 kwietnia 2009, 11:00
Sesja 2..
17 kwietnia 2009, 19:00
Sesja 3..
28 kwietnia 2009, 13:30
Sesja 4..
29 kwietnia 2009, 9:00
Sesja 5..
29 kwietnia 2009, 18:00
Sesja 6..
30 kwietnia 2009, 9:00
Sesja 7..
30 kwietnia 2009, 18:00
Mężczyźni.
Wyniki.
Playoff.
Finał.
2 maja 2009, 14:30
Mały finał.
2 maja 2009, 14:30
Półfinały.
2 maja 2009, 9:00
Round Robin.
Sesja 1..
27 kwietnia 2009, 11:00
Sesja 2..
27 kwietnia 2009, 15:00
Sesja 3..
28 kwietnia 2009, 9:00
Sesja 4..
28 kwietnia 2009, 13:30
Sesja 5..
28 kwietnia 2009, 18:00
Sesja 6..
29 kwietnia 2009, 9:00
Sesja 7..
29 kwietnia 2009, 13:30
Sesja 8..
30 kwietnia 2009, 9:00
Sesja 9..
30 kwietnia 2009, 13:30
Sesja 10..
1 maja 2009, 10:00

</doc>
<doc id="1671217" url="https://pl.wikipedia.org/wiki?curid=1671217" title="Serhij Osowycz">
Serhij Osowycz

Serhij Osowycz, (ur. 16 grudnia 1973) – ukraiński lekkoatleta, sprinter, od 2003 reprezentujący Austrię.
Rekordy życiowe.
W 1996 w Madrycie Osowycz razem z kolegami z reprezentacji ustanowili do dziś aktualny rekord Ukrainy w sztafecie 4 × 100 metrów – 38.53.

</doc>
<doc id="1671218" url="https://pl.wikipedia.org/wiki?curid=1671218" title="Sergiy Osovych">
Sergiy Osovych



</doc>
<doc id="1671219" url="https://pl.wikipedia.org/wiki?curid=1671219" title="Sergey Osovic">
Sergey Osovic



</doc>
<doc id="1671232" url="https://pl.wikipedia.org/wiki?curid=1671232" title="Dry Kill Logic">
Dry Kill Logic

Dry Kill Logic – grupa muzyczna pochodząca z Westchester County, założona w roku 1993. Zespół gra alternatywny metalcore, z wypływami takich gatunków jak nu metal, rap metal, a także post hardcore. Wokalistą grupy jest Cliff Rigano.

</doc>
<doc id="1671233" url="https://pl.wikipedia.org/wiki?curid=1671233" title="Ich'adon">
Ich'adon

Ich'adon (ur. 501, zm. 527; , także Kŏch'adon 거차돈 oraz Yŏmch'ok) – mnich buddyjski, jeden z pierwszych koreańskich buddystów, którego męczeńska śmierć utorowała drogę buddyzmowi w królestwie Silla.
"Samguk sagi" (Kroniki Trzech Królestw) zawierają opis jego działalności i śmierci.
22-letni Ich'adon piastował stanowisko głównego sekretarza i doradcy królewskiego. Był w dobrych relacjach z królem Silli Pŏphŭngiem (pan. 514–540), który rozważał propagowanie buddyzmu, jednak napotykał na zdecydowany sprzeciw ze strony swoich poddanych. Na czele tego sprzeciwu stało tzw. Sześciu Wiejskich Wodzów, będących centrum konserwatywnej części społeczeństwa.
Ich'adon bezgranicznie wierzący w cudowne właściwości Dharmy Buddy powiedział królowi: "Jeśli chcesz szerzyć buddyzm, proszę zabij mnie". Król wierzący, że praktykowanie buddyzmu jest również dokonywaniem dobrych uczynków – odmówił. Ich'adon zaczął więc szerzyć fałszywą informację, że król postanowił wybudować klasztor w lesie Ch'ŏnggyŏngnim. Gdy król wykazał nieprawdziwość plotki – Ich'adon został skazany na śmierć przez ścięcie głowy. Zanim wykonano wyrok powiedział: "(...) Jeśli nauki Buddy będą jaśnieć jak słońce i królewska wola zrealizowana, to dzień, w którym zostanę zabity, będzie początkiem moich nowych narodzin".
Według legendy, po ścięciu głowy wypłynęła z niej biała krew, a głowa potoczyła się na górę Sogŭmgang. Po zapadnięciu zmroku wszystkie zwierzęta płakały i zeszły do miasta. Wielu ludzi zaczęło żałować za swoje złe uczynki.
Po tym wydarzeniu mieszkańcy Silli przyjęli buddyzm. Król Pŏphŭng rozporządził, że nie wolno polować na zwierzęta i rozpoczął szerzenie i ugruntowywanie buddyzmu. W miejscu śmierci Ich'adona postawiono klasztor Paengnyul. Na sąsiedniej górze Nang skremowano króla Munmu (pan. 661–681). Na tym miejscu postawiono klasztor Chach'u, w którym czczono pamięć o Ich'adonie.
Śmierć Ich'adona stała się więc kamieniem węgielnym buddyzmu w Silli i jego tysiącletniego rozwoju.

</doc>
<doc id="1671234" url="https://pl.wikipedia.org/wiki?curid=1671234" title="Hala Krzyżowa">
Hala Krzyżowa

 Hala Krzyżowa (niem. "Kreuzschänke" lub "Kreuzwiese") – górska łąka na wysokości 670–750 m n.p.m., w południowo-zachodniej Polsce w Sudetach Zachodnich w Rudawach Janowickich.
Hala położona w Rudawskim Parku Krajobrazowym, w środkowo-północnej części Rudaw Janowickich, między Wieściszowicami od południowego wschodu a Mniszkowem od północnego zachodu około 3,7 km na południowy wschód od centrum Janowic Wielkich, rozciągająca się na północno-wschodnim zboczu Wołka, poniżej wysokości 750 m n.p.m.
Roślinność.
Górska łąka z ciekawą i rzadką roślinnością. Wśród bujnych traw występuje gółka długoostrogowa, storczyk szerokolistny i bzowy, podbiałek alpejski, rutewka orlikolistna, arnika górska i ciemiężyca zielona. Dalsze otoczenie hali po zachodniej i wschodniej stronie porastają lasy regla dolnego.
Historia.
Hala powstała na przełomie XVI-XVII wieku w wyniku wyrębu lasu dla potrzeb górnictwa, które silnie rozwinęło się w pobliskiej Miedziance. Później poręba służyła gospodarce pasterskiej. Dawniej na Hali istniały zabudowania gospodarskie i pasterskie, po których obecnie nie ma śladu.
Pochodzenie nazwy.
Turystyka.
Przez halę prowadzą szlaki turystyczne:

</doc>
<doc id="1671238" url="https://pl.wikipedia.org/wiki?curid=1671238" title="Schlesisches Tor">
Schlesisches Tor

Schlesisches Tor – jedno z pięciu przejść na południe od Sprewy w ciągu berlińskiego muru akcyzowego wybudowane na zlecenie Fryderyka Wilhelma I.

</doc>
<doc id="1671239" url="https://pl.wikipedia.org/wiki?curid=1671239" title="Osthafen (metro w Berlinie)">
Osthafen (metro w Berlinie)

Osthafen (do 1924 "Stralauer Tor", "Stralauer Thor") – dawna stacja metra linii U1 w Berlinie w dzielnicy Friedrichshain. Znajdowała się pomiędzy stacjami Berlin Warschauer Straße i Schlesisches Tor. W czasie II wojny światowej została kompletnie zniszczona. Po wojnie nie została odbudowana.

</doc>
<doc id="1671240" url="https://pl.wikipedia.org/wiki?curid=1671240" title="Stralauer Tor">
Stralauer Tor

Niemcy:

</doc>
<doc id="1671244" url="https://pl.wikipedia.org/wiki?curid=1671244" title="Capcom Production Studio 4">
Capcom Production Studio 4



</doc>
<doc id="1671245" url="https://pl.wikipedia.org/wiki?curid=1671245" title="Uchtenhagen (ród)">
Uchtenhagen (ród)

Von Uchtenhagen – ród staromarchijski znad rzeki Uchte, gałąź rodu von Wedel. 
W księstwie pomorskim (gdzie wieś Uchtenhagen 1324, dziś Krzywnica k. Stargardu) wzmiankowany w 1243, w Cedyni przed 1344, w Santoku 1335, Boleszkowicach 1337, Barnówku przed 1347, Orzechowie 1349, od ok. 1351 roku w rejonie Oderbergu posiadał tzw. Insel Neuenhagen w zakolu Odry k. Cedyni, zaliczanym do Nowej Marchii (dziś RFN).
Na ziemiach podległych margrabiom brandenburskim Uchtenhagenowie odnotowani w 1341 jako właściciele Słońska.

</doc>
<doc id="1671247" url="https://pl.wikipedia.org/wiki?curid=1671247" title="Przedmieście Błonie">
Przedmieście Błonie

Przedmieście Błonie (potocznie "Błonie") – jedna z pięciu dzielnic Tarnogrodu, znajdująca się na południu miasta. Przewodniczącą Zarządu Dzielnicy jest Irena Postrzech (2009).
Nazwa podchodzi od staropolskiego słowa "błonie", oznaczającego dużą przestrzeń lub równinę pokrytą trawą.
Dzielnica rozpościera się po obu stronach głównej drogi wojewódzkiej nr 835 (ul. 1 Maja). Błonie ma charakter mieszkaniowo-przemysłowy. Główną zabudowę dzielnicy stanowią domy jednorodzinne. Największe i najnowsze ich skupisko znajduje się po stronie zachodniej, na osiedlu położonym między ulicami Przedmieście Błonie, 1 Maja, 1 Stycznia i 3 Maja.
Do głównych zabytków Błonia należą kościółek św. Rocha (1600-1624) i Kopiec Kościuszki (1917). W obrębie dzielnicy jest zalew i staw "Rogalówka".
Ulice w obrębie dzielnicy to Wojska Polskiego, 1 Maja, 1 Stycznia, 3 Maja, Dolna, Konopnickiej Marii, Kosynierów, Kościuszki Tadeusza, Mickiewicza Adama, Nowa, Ogrody, Polna, Klonowa, Przedmieście Błonie, Reymonta Władysława, Sienkiewicza Henryka, Słąki Floriana i Spokojna.

</doc>
<doc id="1671248" url="https://pl.wikipedia.org/wiki?curid=1671248" title="Opera Poznańska">
Opera Poznańska



</doc>
<doc id="1671249" url="https://pl.wikipedia.org/wiki?curid=1671249" title="Madonna della Rosa">
Madonna della Rosa

Madonna della Rosa – obraz Rafaela, jedno z ostatnich przedstawień Madonny stworzonych przez niego. Obecnie znajduje się w muzeum Prado w Madrycie.
Przechylona głowa i łagodna twarz stały się wzorem przedstawień Madonny, który zyskał dużą popularność w dobie renesansu. Z tyłu wyłania się z ciemnego tła postać Józefa. Znajdująca się na dole obrazu róża, z którą związany jest tytuł obrazu, została domalowana później. Świadczą o tym kopie obrazu pozbawione tego elementu. Początkowo sądzono, że domalował ją jeden z uczniów Rafaela, Giulio Romano lub Gianfrancesco Penni, obecnie za jej autora uznaje się samego Rafaela.

</doc>
<doc id="1671250" url="https://pl.wikipedia.org/wiki?curid=1671250" title="Wieża widokowa w Kolibkach">
Wieża widokowa w Kolibkach

Wieża widokowa w Kolibkach (Taras widokowy Orange Gdynia Kolibki) – wieża widokowa znajdująca się przy ul. Spółdzielczej w gdyńskiej dzielnicy Orłowo, na obszarze Kolibek.
Wysokość wieży wynosi 50 metrów. Taras widokowy znajduje się na wysokości 28 metrów, a powyżej zainstalowane są nadajniki telefonii komórkowej (firma PTK Centertel Sp. z o.o.).
Obiekt został otwarty 17 września 2007, a znajdujący się na nim taras widokowy jest dostępny w okresie od 1 kwietnia do 31 października, w godzinach od 8 do 18 przy dobrych warunkach pogodowych. Wstęp jest bezpłatny.
Wieża położona jest na obszarze leśnym otuliny Trójmiejskiego Parku Krajobrazowego, w strefie krawędziowej Pojezierza Kaszubskiego na wysokości około 85 m n.p.m..
Dojście do obiektu jest wyznaczone za pomocą czerwonego szlaku dojściowego (symbolicznie oznaczony za pomocą czerwonych trójkątów z białymi obwolutami). Szlak dojściowy z jednej strony rozpoczyna się przy skrzyżowaniu alei Zwycięstwa z ulicą Spółdzielczą (obok parkingu Trójmiejskiego Centrum Handlowego Klif), skąd długość dojścia wynosi około 900 metrów. Natomiast z drugiej strony szlak dojściowy odbija od Szlaku Wejherowskiego, z którego długość dojścia wynosi około 700 metrów.
Z tarasu widokowego rozciąga się m.in. widok na Trójmiasto, Trójmiejski Park Krajobrazowy oraz Zatokę Gdańską.

</doc>
<doc id="1671251" url="https://pl.wikipedia.org/wiki?curid=1671251" title="Shamaani Duo">
Shamaani Duo

Shamaani Duo to fiński zespół, założony w 1993 roku przez Jonnego Järvelä i Maaren Aikio wykonujący muzykę z gatunku folk z elementami ambient. Teksty utworów są w języku Samí (występujący w Finlandii mniejszościowy język z grupy ugro-fińskich). Warstwa wokalna to śpiew Maaren Aikio (zajmującej się także instrumentami perkusyjnymi) oraz śpiew i joik Jonne. Na samą muzykę składają się gitary akustyczne, różne instrumenty perkusyjne (przede wszystkim djembe i tzw. „shaman drum”) i instrumenty klawiszowe, nadające utworom „tło”.
Dalsze projekty.
Shamani Duo był podstawą kolejnego zespołu Jonne, Shaman powstałego po zmianie nazwy. Zespół wydał tylko jeden album studyjny, z którego kilka zmienionych utworów, pojawiło się na albumach projektu Shaman. Stylem muzycznym całkowicie odbiega od znanego dzisiaj folk metalowego Korpiklaani.

</doc>
<doc id="1671252" url="https://pl.wikipedia.org/wiki?curid=1671252" title="Stanisław Dyksiński">
Stanisław Dyksiński

Stanisław Dyksiński (ur. 9 kwietnia 1909, w Bieżuniu, zm. 27 grudnia 1973 w Warszawie) – pisarz i działacz ludowy.
Życiorys.
Przed II wojną światową był członkiem ZMW "Wici" i Związku Strzeleckiego, pracował jako urzędnik biurowy w młynie i jednostkach samorządu. Debiutował w 1932 roku na łamach tygodnika „Świetlica” opowiadaniem pt. „Wycieczka jakiej nie było”. W 1935 otrzymał II nagrodę w konkursie na "najlepszy życiorys działacza wiejskiego" zorganizowany przez Zakład Polityki Ekonomicznej i Socjologii Wsi Szkoły Głównej Gospodarstwa Wiejskiego, a jego pracę opublikowano w tomie "Wiejscy działacze społeczni". W okresie drugiej wojny światowej żołnierz Polskiej Organizacji Zbrojnej (od końca 1940) i Batalionów Chłopskich, współredagował pismo "Na placówce".
Od 1 maja 1945 był wójtem Gminy Bieżuń, należał do Polskiego Stronnictwa Ludowego. Aresztowany jesienią 1945, zwolniony w grudniu 1945, opuścił rodzinną miejscowość. Został następnie kierownikiem Uniwersytetu Ludowego w Grzmiącej, k. Grodziska. Był też przewodniczącym sekcji oświaty i kultury Zarządu Wojewódzkiego ZMW "Wici" w Warszawie i członkiem zarządu wojewódzkiego Chłopskiego Towarzystwa Przyjaciół Dzieci. Od 1949 był członkiem Zjednoczonego Stronnictwa Ludowego. W latach 50. kierował m.in. Ośrodkiem Szkolenia Kadr Centrali Spółdzielni w Teresinie, był Przewodniczącym Gminnej Rady Narodowej w Skułach, pracował też w Ministerstwie Rolnictwa. W 1955 ukończył studia pedagogiczne w Centralnym Urzędzie Szkolenia Zawodowego w Warszawie. Od 1957 pracował w Naczelnym Komitecie ZSL. Opublikował prace "Uniwersytety Ludowe" (1960), "Moja droga do Uniwersytetu Ludowego" (1967), był też współautorem tomu "Ignacy Solarz i jego Uniwersytet Ludowy" (1965). Opublikował 37 artykułów w prasie, m.in. w Orce, Tygodniku Kulturalnym, Polityce i Wsi Współczesnej.
W 1967 debiutował jako powieściopisarz książką "Chustka Weroniki", następnie wydał tom opowiadań "Dziki gołąb" (1969). Od 1969 był członkiem Związku Literatów Polskich. Również w 1969 złożył do druku autobiograficzną powieść "Pomniki ze słomy", odrzuconą ze względów cenzuralnych (ukazała się w 2009). Już po jego śmierci ukazała się także książka "Nie gaście świateł na Manhattanie" (1975) - zapis wizyty w USA. 
Stanisław Dyksiński wraz z małżonką Jadwigą Dyksińską (z Kondratowskich) nauczycielką i działaczką społeczną, miał czwórkę dzieci: Wiesławę Borecką (kierownik produkcji filmów fabularnych), Andrzeja Dyksińskiego (zmarł w dzieciństwie, podczas II WŚ.), Barbarę Dyksińską-Tryc (dziennikarka telewizyjna, historyk sztuki), Grażynę Dyksińską-Rogalską (tłumaczka, dialogistka).
Został pochowany na komunalnym cmentarzu Północnym w Warszawie.

</doc>
<doc id="1671254" url="https://pl.wikipedia.org/wiki?curid=1671254" title="Dolina Służewiecka">
Dolina Służewiecka



</doc>
<doc id="1671255" url="https://pl.wikipedia.org/wiki?curid=1671255" title="Gardzień (wzgórze)">
Gardzień (wzgórze)

Gardzień (556 m n.p.m.) – szczyt, najwyższe wzniesienie Obniżenia Ścinawki w Sudetach. Wchodzi w skład 31 najwyższych szczytów poszczególnych pasm polskich Sudetów, tzw. Korony Sudetów Polskich. 
Wokół góry położone są miejscowości: Gajów na południowym zachodzie, Tłumaczów na północy oraz Ścinawka Górna na wschodzie.
Góra zbudowana jest z melafiru, który jest pozyskiwany od 2010 w kamieniołomach na wschodnim i zachodnim stokach. Docelowe wydobycie ma wynosić 2 000 000 ton rocznie. Wywóz urobku odbywa się odbudowaną linia kolejową Ścinawka Średnia – Tłumaczów.
Okolica.
Ze szczytu rozciągają się widoki Kotliny Kłodzkiej, na północnym zachodzie widać masyw Śnieżki, a na południowym wschodzie Śnieżnika. Góra położona jest na północny wschód, w odległości ok. 6 km, od Parku Narodowego Gór Stołowych i miejscowości Radków.

</doc>
<doc id="1671256" url="https://pl.wikipedia.org/wiki?curid=1671256" title="Mihály Károlyi">
Mihály Károlyi

Mihály Ádám György Miklós Károlyi de Nagykároly (ur. 4 marca 1875 w Fót, zm. 19 marca 1955 w Vence) – węgierski polityk i dyplomata, premier i prezydent Węgier w latach 1918–1919.
Życiorys.
Urodził się w bogatej, katolickiej i arystokratycznej rodzinie, która od XVII wieku odgrywała istotną rolę w węgierskim społeczeństwie. W latach 1905–1906 po raz pierwszy zasiadał w Parlamencie. Między 1909 a 1912 przewodniczył OMGE (Narodowemu Towarzystwu Rolniczemu) – głównej organizacji szlacheckich posiadaczy ziemskich. Początkowo był zwolennikiem ówcześnie panującego w państwie porządku społeczno-politycznego, jednak z upływem lat stawał się coraz bardziej do niego krytycznie nastawiony.
Od 1910 zasiadał ponownie w Parlamencie jako członek Partii Niepodległości. W 1913 został jej przewodniczącym. W 1916 porzucił swoją dotychczasową partię i założył Zjednoczoną Partię Niepodległości 1848 zwaną potocznie Partią Károlyiego.
Początkowo prezentował konserwatywne poglądy polityczne, jednak wraz z upływem czasu stał się bardzo liberalny. Między innymi ten fakt stał się przyczyną rozłamu w Partii Niepodległości. Károlyi był zwolennikiem równouprawnienia narodów żyjących w cesarsko-królewskiej monarchii, opowiadał się także za reformą rolną, upowszechnieniem prawa wyborczego i zerwaniem z proniemiecką polityką Austro-Węgier. Był przeciwnikiem agresywnej polityki Istvána Tiszy, premiera Węgier w latach 1913–1917. Po wybuchu I wojny światowej bardzo szybko stał się jej krytykiem i opowiadał się za pokojem z państwami Ententy.
Jesienią 1918 roku stało się jasne, że Państwa Centralne przegrywają I wojnę światową. Cesarz Karol, chcąc ratować sytuację, oświadczył w październiku (manifest „Do moich ludów”), że Austria stanie się państwem związkowym, w którym każdy naród stworzy swoje państwo składowe.
24 października trzy partie węgierskie: lewicowo-liberalna Partia Niepodległości-48 (pod kierownictwem Mihálya Károlyiego), Obywatelska Partia Radykalna (Oszkár Jászi) i Socjaldemokratyczna Partia Węgier (Zsigmond Kunfi) powołały w Budapeszcie Węgierską Radę Narodową z Mihályem Károlyim jako przewodniczącym i kandydatem na premiera. Cesarz w celu uspokojenia sytuacji powołał gen. arcyksięcia Józefa Augusta na głównodowodzącego węgierskiej armii i swojego regenta na Węgrzech. Ks. Józef zamierzał powołać na stanowisko premiera Jánosa Hadika. Aby go od tego odwieść, 28 października stronnicy Károlyiego w liczbie ok. 1000 osób pomaszerowali w stronę Zamku budańskiego, gdzie rezydował regent. Drogę zastąpiła im na Moście Łańcuchowym policja konna, która szarżowała w tłumie i płazowała protestujących szablami, a ostatecznie żandarmi stojący na końcu mostu oddali salwę. Zginęło 5 osób, ponad 50 zostało rannych.
Wydarzenia te zyskały miano „bitwy na Moście Łańcuchowym” ("Lánchídi csata") – choć "sensu stricto" bitwą nie były, ale były brzemienne w skutki. Następnego dnia do Węgierskiej Rady Narodowej przyłączyła się policja, a 30 października powstała Rada Wojskowa, której oddziały zajęły ważniejsze punkty stolicy oraz uwolnili więźniów politycznych z więzienia w Józsefváros. Zaczęła się rewolucja, która przyjęła nazwę „rewolucji astrów” ("Őszirózsás forradalom") – od astrów wpinanych w czapki żołnierzy.
31 października regent Józef wycofał kandydaturę J. Hadika i mianował premierem Károlyiego, który stworzył tzw. rząd ludowy z trzech partii wchodzących w skład Rady Narodowej. Tego samego dnia żołnierze zabili byłego premiera Istvána Tiszę, obwinianego za wybuch wojny największego przeciwnika politycznego nowo mianowanego premiera, we własnym domu w Budapeszcie. Károlyi zarządził śledztwo, potem kontynuowane przez Horthyego – ale nie przyniosło ono rezultatów. Rewolucja astrów zakończyła się – w zasadzie bezkrwawo: jej jedynymi ofiarami śmiertelnymi były owe pięć osób zabitych podczas „bitwy na Moście Łańcuchowym” oraz były premier Tisza.
13 listopada 1918 Karol, formalnie nie abdykując z korony Węgier, zwolnił swych węgierskich poddanych z przysięgi, zgadzając się na republikański charakter państwa. 16 listopada 1918 zdominowana przez Socjaldemokratyczną Partia Węgier Węgierska Rada Narodowa proklamowała powstanie Węgierskiej Republiki Ludowej, ogłaszając Károlyiego jej prezydentem, funkcję łączył z urzędem premiera.
W tym czasie na Węgrzech powszechne było przekonanie, że krytycznie nastawiony do wojny i mający dobre stosunki z państwami Ententy Károlyi zdoła uzyskać korzystne warunki pokoju. Jednym z pierwszych posunięć Karolyiego była pełna demobilizacja pułków honvedów ze składu armii Austro-Węgier, co pozostawiło Węgry w praktyce bezbronne wobec roszczeń terytorialnych uzbrojonych sąsiadów.
3 listopada 1918 Austro-Węgry zawarły z państwami Ententy rozejm w Villa Giusti, zaś 13 listopada 1918 w Belgradzie samodzielnie zrobiły to Węgry, których rozmówcą ze strony alianckiej był francuski marszałek Louis Franchet d’Espérey. Rozejm ten był dla Węgier niekorzystny, choć wyeliminowano z niego postanowienia rozejmu z Villa Giusti, które umożliwiały aneksję węgierskiego terytorium. Szybko okazało się, że eliminacja tych postanowień nie uratuje integralności terytorialnej państwa.
Zimą 1918–1919 Rumunia i Czechosłowacja zaczęły łamać rozejm w celu zagarnięcia części węgierskiego terytorium.
Trudna sytuacja na granicach połączona była z trudną sytuacją wewnętrzną. Rząd Károlyiego i jego następcy, od stycznia 1919 roku, Dénesa Berinkeya musiały stawić czoła kryzysowi ekonomicznemu i rosnącemu zagrożeniu komunistycznemu.
20 lutego 1919 wybuchły walki pomiędzy rządem a komunistami Béli Kuna, przywódcy komunistyczni zostali aresztowani.
Zaniepokojeni walkami na Węgrzech alianci podjęli decyzję o okupacji znacznych obszarów państwa. Wyznaczająca nową, niekorzystną linię demarkacyjną, nota Vyx’a z 20 marca 1919 spowodowała zbliżenie między komunistami a socjaldemokratycznymi koalicjantami partii Károlyiego, którzy desperacko chcieli uratować państwo przed rozbiorem. W efekcie premierem został socjalista Sándor Garbai, ministrem spraw zagranicznych, wypuszczony z więzienia, Béla Kun, zaś Károlyi zrezygnował i w lipcu 1919 wyemigrował. Początkowo przebywał w Austrii, Czechosłowacji i Jugosławii. Od 1924 mieszkał w Londynie i Paryżu.
W kraju pozbawiono go majątku i oskarżono o zdradę stanu w 1923. Powrócił dopiero w 1946, a w latach 1947–1949 był ambasadorem nowych, komunistycznych, Węgier w Paryżu.
W proteście przeciwko pokazowemu procesowi i skazaniu László Rajka zrezygnował z funkcji i pozostał, aż do śmierci, we Francji.

</doc>
<doc id="1671257" url="https://pl.wikipedia.org/wiki?curid=1671257" title="Be-2">
Be-2



</doc>
<doc id="1671259" url="https://pl.wikipedia.org/wiki?curid=1671259" title="KOR-1">
KOR-1



</doc>
<doc id="1671261" url="https://pl.wikipedia.org/wiki?curid=1671261" title="Lemniscomys striatus">
Lemniscomys striatus



</doc>
<doc id="1671262" url="https://pl.wikipedia.org/wiki?curid=1671262" title="Gmina Drozdowo">
Gmina Drozdowo

dawne gminy:

</doc>
<doc id="1671264" url="https://pl.wikipedia.org/wiki?curid=1671264" title="Shamaani-Duo">
Shamaani-Duo



</doc>
<doc id="1671265" url="https://pl.wikipedia.org/wiki?curid=1671265" title="Morge (dopływ Allier)">
Morge (dopływ Allier)

Morge – rzeka we Francji o długości 60,7 kilometrów, lewy dopływ Allier. Rzeka ma swoje źródło niedaleko jeziora Étang de Lachamp w gminie Manzat. Przepływa przez region Owernia, w tym przez tereny Regionalnego Parku Przyrody Wulkanów Owernii.
Łączna powierzchnia dorzecza wynosi 713 km².

</doc>
<doc id="1671266" url="https://pl.wikipedia.org/wiki?curid=1671266" title="Drozdowo (gmina w województwie olsztyńskim)">
Drozdowo (gmina w województwie olsztyńskim)

Drozdowo – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Drozdowo.
Gmina Drozdowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 10 gromad: Chmielewo, Cierzpięty, Dąbrówka Drygalska, Dąbrówka Mała, Drozdowo, Dziubiele, Nowa Wieś, Okartowo, Tuchlin i Zastrużne.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671267" url="https://pl.wikipedia.org/wiki?curid=1671267" title="Drygały (gmina)">
Drygały (gmina)

Drygały – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Drygały.
Gmina Drygały powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 11 gromad: Drygały, Myszki, Nitki, Nowe Drygały, Pogorzel Mała, Pogorzel Wielka, Ruda, Sulimy, Worgule, Zalesie i Zaskwierki.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671268" url="https://pl.wikipedia.org/wiki?curid=1671268" title="Kumielsk (gmina)">
Kumielsk (gmina)

Kumielsk – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Kumielsk.
Gmina Kumielsk powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 18 gromad: Bogumiły, Cwaliny, Dłutowo, Grodzisko, Gruzy, Guski, Jakuby, Jeże, Kałęczyn, Kukle, Kumielsk, Lipniki, Liski, Maszty, Mikuty, Rakowo Piskie, Turowo i Zawady.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671271" url="https://pl.wikipedia.org/wiki?curid=1671271" title="Różyńsk Wielki (gmina)">
Różyńsk Wielki (gmina)

Różyńsk Wielki – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Różyńsk Wielki.
Gmina Różyńsk Wielki powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 18 gromad: Bzury, Czyprki, Dmusy, Dybowo, Guty Różyńskie, Jebramki, Krzywińskie, Kurczątki, Lipińskie, Marchewki, Monety, Nowaki, Olszewo, Rogale Wielkie, Różyńsk Wielki, Skarzyn, Taczki i Włosty.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Nie mylić z pobliską gminą Różyńsk.

</doc>
<doc id="1671272" url="https://pl.wikipedia.org/wiki?curid=1671272" title="Étang de Lachamp">
Étang de Lachamp

Étang de Lachamp – jezioro we Francji o długości 820 metrów i powierzchni 13 hektarów. Znajduje się na terenie gminy Manzat.
Swój bieg zaczyna w nim rzeka Morge. Étang de Lachamp leży na terenie Regionalnego Parku Przyrody Wulkanów Owernii.
W okolicach jeziora występują różne gatunki fauny i flory, w tym m.in. ropucha paskówka, chroniona na podstawie konwencji berneńskiej.

</doc>
<doc id="1671273" url="https://pl.wikipedia.org/wiki?curid=1671273" title="Trzonki (gmina)">
Trzonki (gmina)

Trzonki – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Trzonki.
Gmina Trzonki powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 11 gromad: Jeglin, Karwik, Kwik, Łysonie, Maldanin, Pilchy, Rostki, Szczechy Małe, Szczechy Wielkie, Trzonki i Zdory.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671274" url="https://pl.wikipedia.org/wiki?curid=1671274" title="Wejsuny (gmina)">
Wejsuny (gmina)

Wejsuny – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Wejsuny.
Gmina Wejsuny powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 6 gromad: Głodowo, Kończewo, Kowalik, Snopki, Szeroki Bór i Wejsuny.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671275" url="https://pl.wikipedia.org/wiki?curid=1671275" title="Wiartel (gmina)">
Wiartel (gmina)

Wiartel – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Wiartel.
Gmina Wiartel powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu piskigo gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 15 gromad: Ciesina, Hejdyk, Jaśkowo, Karpa, Karwica, Krzyże, Nowe Uściany, Piskorzewo, Pogubie Tylne, Spaliny Małe, Turośl, Wiartel, Wielki Las, Zamordeje i Zdunowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671276" url="https://pl.wikipedia.org/wiki?curid=1671276" title="Królowa Nocy">
Królowa Nocy



</doc>
<doc id="1671278" url="https://pl.wikipedia.org/wiki?curid=1671278" title="Kobułty (gmina)">
Kobułty (gmina)

Kobułty – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Kobułty.
Gmina Kobułty powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu szczycieńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Borki Wielkie, Botowo, Chmielówka, Kobułty, Labuszewo, Popowa Wola, Rudziska i Sadowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671279" url="https://pl.wikipedia.org/wiki?curid=1671279" title="Nomos">
Nomos



</doc>
<doc id="1671280" url="https://pl.wikipedia.org/wiki?curid=1671280" title="Lipowiec (gmina)">
Lipowiec (gmina)

Lipowiec – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Lipowiec.
Gmina Lipowiec powstała po II wojnie światowej na terenie tzw. Ziem Odzyskanych. W dniu 28 czerwca 1946 roku, jako jednostka administracyjna powiatu szczycieńskiego, gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Gawrzyjałki, Kiełbasy, Kipary, Lesiny, Lipowiec, Łuka, Niedźwiedzie, Nowa Wieś, Prusowy Borek, Wały, Wawrochy i Zieleniec.
Gmina została zniesiona 29 września 1954 roku wraz z reformą, wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Zobacz też: gmina Lipowiec Kościelny (współczesna gmina w powiecie mławskim)

</doc>
<doc id="1671281" url="https://pl.wikipedia.org/wiki?curid=1671281" title="Rańsk (gmina)">
Rańsk (gmina)

Rańsk – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Rańsk.
Gmina Rańsk powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu szczycieńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 13 gromad: Jabłonka, Jeleniewo, Kałęczyn, Kaspry, Linowo, Marksoby, Miętkie, Nowe Kiejkuty, Rańsk, Stare Kiejkuty, Targowo, Targowska Wola i Trelkowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671284" url="https://pl.wikipedia.org/wiki?curid=1671284" title="Talki (gmina)">
Talki (gmina)

Talki – dawna gmina wiejska istniejąca w latach 1945-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były kolejno Małe Konopki i Talki.
Gmina Talki powstała po II wojnie światowej, 18 listopada 1945 na terenie tzw. Ziem Odzyskanych. 28 czerwca 1946 roku jako jednostka administracyjna powiatu giżyckiego gmina weszła w skład nowo utworzonego woj. olsztyńskiego. Niektóre źródła podają niepoprawną nazwę "gmina Małe Konopki"). Według stanu z 1 lipca 1952 roku gmina była podzielona na 15 gromad: Bielskie, Czyprki, Danowo, Hejbuty, Jedamki, Konopki Małe, Konopki Wielkie, Malinka, Okrągłe, Pańska Wola, Radzie, Skomack Mały, Talki, Wyszowate i Zelki.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671285" url="https://pl.wikipedia.org/wiki?curid=1671285" title="Sterławki Wielkie (gmina)">
Sterławki Wielkie (gmina)

Sterławki Wielkie – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Sterławki Wielkie.
Gmina Sterławki Wielkie powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu giżyckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Bogacko, Guty, Jeziorko, Kamionki, Kronowo, Martiany, Orło, Sterławki Małe, Sterławki Wielkie, Szczybały Giżyckie, Wronka i Wrony.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671286" url="https://pl.wikipedia.org/wiki?curid=1671286" title="Paprotki (gmina)">
Paprotki (gmina)

Paprotki (od 1973 "Miłki") – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Paprotki.
Gmina Paprotki powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu giżyckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 9 gromad: Jagodne Wielkie, Kleszczewo, Lipińskie, Marcinowa Wola, Miechy, Miłki, Paprotki, Rydzewo i Staświny.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin, utworzono natomiast jej terytorialny odpowiednik, gminę Miłki.

</doc>
<doc id="1671287" url="https://pl.wikipedia.org/wiki?curid=1671287" title="Alagnon">
Alagnon

Alagnon – rzeka we Francji o długości 85 kilometrów, lewy dopływ Allier. Rzeka ma swoje źródło w okolicach wsi Laveissière w Masywie Centralnym. Alagnon przepływa przez departamenty Cantal, Górna Loara oraz Puy-de-Dôme.
Łączna powierzchnia dorzecza wynosi 1035 km².
Miasta, przez które przepływa rzeka.
Rzeka wpływa do Allier w okolicach miasta Auzat-sur-Allier.

</doc>
<doc id="1671289" url="https://pl.wikipedia.org/wiki?curid=1671289" title="Laura Regan">
Laura Regan

Laura Regan (ur. 1977) – kanadyjska aktorka, znana z tytułowej roli Jessiki Lynch w dramacie wojennym "Ocalić Jessicę Lynch" ("Saving Jessica Lynch", 2003), zrealizowanym na potrzeby stacji telewizyjnej NBC.
Urodziła się w Halifax w Nowej Szkocji jako najmłodsza z szóstki rodzeństwa. Posiada korzenie irlandzkie. Jest córką polityka Geralda Regana i siostrą Nancy Regan, aktorki, dziennikarki i osobowości telewizyjnej. Początkowo interesował ją balet. Studiowała na McGill University w Montrealu, gdzie poznała sztukę aktorską w trakcie zajęć teatralnych. Podczas ostatniego roku studiów przeniosła się do Nowego Jorku; na Uniwersytecie New School ukończyła naukę.
Za rolę Emmy, uczestniczki reality show, w thrillerze "Morderstwo w sieci" ("My Little Eye", 2002) podczas Atlantic Film Festival w 2002 roku odebrała nagrodę Atlantic Canadian dla najlepszej aktorki. Wystąpiła też w filmach "Oni" ("They", 2002), "Człowiek widmo 2" ("Hollow Man 2", 2006) i "Niezniszczalny" ("Unbreakable", 2000).

</doc>
<doc id="1671290" url="https://pl.wikipedia.org/wiki?curid=1671290" title="Hanna Wilczyńska-Toczko">
Hanna Wilczyńska-Toczko

Hanna Wilczyńska-Toczko (ur. 3 kwietnia 1963 w Elblągu) – dziennikarka Radia Gdańsk, publicystka i reportażystka, psycholog, trener szkoleniowy, terapeutka w nurcie terapii skoncentrowanej na rozwiązaniach.
Biografia i kariera zawodowa.
Ukończyła filologię polską na Uniwersytecie Gdańskim i psychologię w Szkole Wyższej Psychologii Społecznej w Sopocie.
W Radiu Gdańsk od 1992 zajmuje się tworzeniem reportaży, od paru lat prowadzi na żywo w terenie audycję interwencyjną „Tu i teraz”. Przeprowadza także wywiady z artystami (aktorami, muzykami, pisarzami). Jest autorką audycji „Nocne rozmowy”, w której w niedzielne wieczory porusza na antenie z gośćmi i słuchaczami życiowe tematy. Współprowadziła program w Telewizji Gdańsk „Na dwa głosy”, pisała reportaże dla Dziennika Bałtyckiego i Wysokich Obcasów Gazety Wyborczej.
Od 2007 roku pracuje jako trener i konsultant w firmie szkoleniowo-doradczej Instytut Miasta. Specjalizuje się w doskonaleniu kompetencji menedżerskich i zrównoważeniu życia osobistego oraz zawodowego ("work-life balance"). Prowadzi szkolenia medialne z autoprezentacji, komunikacji i kontaktów z mediami. Prowadzi spotkania autorskie, konferencje i imprezy branżowe (m.in. Kolosy, Kongres Kobiet Pomorza, Konferencja Kobieta w Kulturze, Koncerty Fundacji Hospicyjnej), a także warsztaty rozwojowe dla kobiet (m.in. podczas Festiwalu Progressteron).
Nagrody i wyróżnienia.
Hanna Wilczyńska-Toczko jest laureatką kilkunastu nagród i wyróżnień na ogólnopolskich konkursach reportażu radiowego (m.in. Grand Prix KRRiTV, Melchiory, Człowiek w zagrożeniu). W 2011 roku znalazła się wśród 13 nominowanych do Mistrza Mowy Polskiej.

</doc>
<doc id="1671292" url="https://pl.wikipedia.org/wiki?curid=1671292" title="BSSR">
BSSR



</doc>
<doc id="1671293" url="https://pl.wikipedia.org/wiki?curid=1671293" title="L-BRR">
L-BRR



</doc>
<doc id="1671295" url="https://pl.wikipedia.org/wiki?curid=1671295" title="Mont Orohena">
Mont Orohena

Mont Orohena - szczyt o wysokości 2241 m n.p.m. na wyspie Tahiti w Polinezji Francuskiej na Południowym Pacyfiku. Jest najwyższym szczytem Polinezji Francuskiej.

</doc>
<doc id="1671296" url="https://pl.wikipedia.org/wiki?curid=1671296" title="Aegle marmelos">
Aegle marmelos



</doc>
<doc id="1671297" url="https://pl.wikipedia.org/wiki?curid=1671297" title="Duncan McNaughton">
Duncan McNaughton

Duncan Anderson McNaughton (ur. 7 grudnia 1910 w Cornwall, zm. 15 stycznia 1998 w Austin) – kanadyjski lekkoatleta skoczek wzwyż, mistrz olimpijski z Los Angeles.
Przebieg kariery.
Urodził się w Cornwall w prowincji Ontario, ale wychował w Vancouver w Kolumbii Brytyjskiej. Na Igrzyskach Imperium Brytyjskiego w 1930 w Hamilton zajął 4. miejsce w skoku wzwyż.
Podczas igrzysk olimpijskich w 1932 w Los Angeles czterech zawodników osiągnęło tę samą wysokość 1,97 m. Zgodnie z ówcześnie obowiązującymi przepisami zarządzono dogrywkę. Żadnemu z zawodników nie udało się zaliczyć wysokości 2,01 m ani 1,99 m. McNaughton jako jedyny w dogrywce w pierwszej próbie pokonał 1,97 m i zdobył w ten sposób złoty medal. Według przepisów wprowadzonych krótko później dogrywki by nie było, a złotym medalistą zostałby wicemistrz, Robert Van Osdel, który podczas konkursu pokonał 1,97 m w pierwszej próbie. Drugi byłby Cornelius Johnson, który dokonał tego w drugiej próbie (zajął po dogrywce 4. miejsce, za to zwyciężył na igrzyskach olimpijskich w Berlinie 4 lata później). McNaughton i brązowy medalista Simeon Toribio pokonali tę wysokość w konkursie dopiero w trzeciej próbie.
Zdobywca srebrnego medalu Robert Van Osdel był przyjacielem McNaughtona (obaj studiowali na University of Southern California), który doradzał mu podczas konkursu pomimo rywalizacji. W 1933 skradziono McNaughtonowi jego złoty medal, a Van Osdel odtworzył jego replikę używając własnego srebrnego medalu jako formy. Obaj panowie utrzymywali przyjacielskie kontakty do śmierci Van Osdela w 1987.
McNaughton ukończył geologię na University of Southern California oraz California Institute of Technology. Poszukiwał ropy naftowej w Ameryce Południowej. Podczas II wojny światowej służył w Royal Canadian Air Force. Uzyskał doktorat na University of Southern California i pracował tam jako wykładowca.

</doc>
<doc id="1671298" url="https://pl.wikipedia.org/wiki?curid=1671298" title="Alpy Glareńskie">
Alpy Glareńskie



</doc>
<doc id="1671299" url="https://pl.wikipedia.org/wiki?curid=1671299" title="Rosyjski Oddział Szanghajskiego Korpusu Ochotniczego">
Rosyjski Oddział Szanghajskiego Korpusu Ochotniczego

Rosyjski Oddział Szanghajskiego Korpusu Ochotniczego (ros. Русский Отряд Шанхайского Волонтерского Корпуса) - oddział wojskowy złożony z białych Rosjan w składzie Szanghajskiego Korpusu Ochotniczego działający w Szanghaju w latach 30. i I poł. lat 40. XX wieku
Po przegranej wojnie domowej w Rosji do Chin przybyło bardzo wielu białych wojskowych i uchodźców cywilnych. Część z nich weszła w skład różnych oddziałów wojskowych, formowanych zarówno w ramach armii chińskiej, jak też sił zbrojnych poszczególnych "militarystów". W Szanghaju, gdzie istniały wydzielone eksterytorialne dzielnice zamieszkane przez ok. 30 tys. białych (międzynarodowy settlement i francuska koncesja), został utworzony Szanghajski Korpus Ochotniczy. Było to związane z narastającymi pro-komunistycznymi nastrojami Chińczyków, a następnie działaniami wojsk japońskich w rejonie miasta. 17 stycznia 1927 r. z inicjatywy gen. lejt. F.L. Glebowa w składzie Korpusu został sformowany Rosyjski Oddział. Powstał on na bazie Dalekowschodniej Grupy Kozackiej, liczącej 40 osób. Zadaniem Oddziału była ochrona strategicznych obiektów w międzynarodowej części Szanghaju, jak mosty, fabryki, stacje elektryczne itp., patrolowanie ulic, służba w sztabie Korpusu. Ponadto Rosjanie zostali odkomenderowani do ochrony zagranicznych statków, przybywających do portu w Szanghaju. Szybko wzrastała liczebność Pułku; na pocz. lutego liczył już ok. 150 wojskowych, zgrupowanych w dwóch kompaniach. Rekrutowali się oni spośród Rosjan w wieku od 23 do 27 lat, posiadających doświadczenie wojskowe. Podpisywali oni 13-miesięczne kontrakty. Panowała wśród nich wysoka i surowa dyscyplina wojskowa. Pierwszy dowódca Oddziału kpt. 1 rangi Nikołaj G. Fomin został zwolniony 14 kwietnia 1927 r., a zastąpił go kpt. (pułkownik carskiej armii) Gierman G. Time. Jego zastępcą był kpt. (pułkownik) Siemion D. Iwanow. Liczebność Oddziału osiągnęła ok. 300 ludzi. 9 czerwca została ona ograniczona do 5 oficerów i 150 lub 120 żołnierzy, ale 1 sierpnia ponownie zwiększona do 240 ludzi i 10 oficerów. W tym czasie kpt. G.G. Time awansowano do stopnia majora. W październiku 1928 r. Rosyjski Oddział został przemianowany na Samodzielny Rosyjski Oddział Szanghajskiego Korpusu Ochotniczego. W poł. października sformowano 3 kompanię pod dowództwem kpt. (pułkownika) K.P. Sawielowa. Na pocz. lat 30. został Oddziałem "C" (obok brytyjskiego Oddziału "A" i amerykańskiego Oddziału "B"). 1 marca 1932 r., ze względu na zagrożenie japońskie, Oddział został rozwinięty w Szanghajski Rosyjski Pułk Ochotniczy w składzie czterech kompanii. Każda kompania miała cztery plutony, które dzieliły się na dwa pododdziały, w tym jeden karabinów maszynowych. Dowódcami kompanii byli: 1 - kpt. N.M. Stiepaniszczew, 2 - kpt. M.I. Marchinin, 3 - kpt. K.P. Sawielew, 4 - kpt. M.M. Sokołow. Pułk liczył 90 oficerów i 438 szeregowych. 21 maja 1932 r. przy Pułku zorganizowano kursy podoficerskie. Istniały też biblioteka, klub sportowy, orkiestra i zespół muzyczny. Odbywały się wieczorki taneczne i różnego rodzaju odczyty. Ważną rolę odgrywały prawosławne ceremonie religijne. W Oddziale pielęgnowano "białego ducha" z czasów wojny domowej. Dowództwo szczególnie dbało, aby nie przenikały idee bolszewickie. W 1933 r. dowódcą został dotychczasowy zastępca kpt. S.D. Iwanow. 15 stycznia 1941 r. Pułk przemianowano w Rosyjski Ochronny Oddział Rezerwowy Międzynarodowego Settlementu Szanghaju. Natomiast 3 kompania została podporządkowana Amerykanom. 8 grudnia 1941 r., kiedy Japończycy zaatakowali amerykańską bazę morską w Pearl Harbor na Hawajach, wtargnęli też do międzynarodowego settlementu w Szangaju. Wszystkie oddziały wojskowe zostały podporządkowane japońskiemu dowództwu. 17 grudnia 1943 r. Rosyjski Oddział przeorganizowano w 4 Oddział Szkoły Policyjnego Wyszkolenia, jak Japończycy nazwali dotychczasowy Korpus. Kairska Deklaracja z 1945 r. położyła kres istnieniu międzynarodowych eksterytorialnych obszarów w Chinach. Rosjanie zostali podporządkowani policji chińskiej. Ich liczebność stopniowo topniała. Pod koniec czerwca 1947 r. władze ZSRR wezwały białych emigrantów rosyjskich do powrotu do ojczyzny, co doprowadziło do zakończenia historii rosyjskiego oddziału w Szanghaju. Część Rosjan faktycznie powróciła do ZSRR, gdzie byli represjonowani, pozostali udali się na dalszą emigrację.

</doc>
<doc id="1671300" url="https://pl.wikipedia.org/wiki?curid=1671300" title="Owińska (przystanek kolejowy)">
Owińska (przystanek kolejowy)

Owińska – przystanek kolejowy, w przeszłości stacja kolejowa we wsi Owińska, w woj. wielkopolskim, w Polsce.
W roku 2017 stacja obsługiwała 200–299 pasażerów na dobę.

</doc>
<doc id="1671301" url="https://pl.wikipedia.org/wiki?curid=1671301" title="Robert King">
Robert King

Robert Wade King (ur. 20 czerwca 1906 w Los Angeles, zm. 29 lipca 1965 w Walnut Creek) – amerykański lekkoatleta skoczek wzwyż, mistrz olimpijski z Amsterdamu.
Przebieg kariery.
Na igrzyskach olimpijskich w 1928 w Amsterdamie King wywalczył złoty medal w skoku wzwyż po trwającym 5 godzin konkursie. Jako jedyny zaliczył wysokość 1,94 m. Obrońca tytułu i rekordzista świata Harold Osborn zajął 5. miejsce.
King był mistrzem Stanów Zjednoczonych (AAU) w 1927 i 1928, akademickim mistrzem USA (IC4A) w 1926 i 1928 oraz akademickim mistrzem (NCAA) w 1928.
Ukończył medycynę i był znanym lekarzem położnikiem.

</doc>
<doc id="1671302" url="https://pl.wikipedia.org/wiki?curid=1671302" title="Bolechowo (stacja kolejowa)">
Bolechowo (stacja kolejowa)

Bolechowo – stacja kolejowa w Bolechowie-Osiedlu, w woj. wielkopolskim, w Polsce.
W roku 2017 stacja obsługiwała 150–199 pasażerów na dobę.
Historia.
28 czerwca 1937 o godzinie 6.10 na stację kolejową w Bolechowie przybył królewski pociąg rumuńskiego monarchy Karola II i Wielkiego Wojewody Alba Iulia księcia Michała. Na dworcu miało miejsce uroczyste powitane przez marszałka Edwarda Śmigłego-Rydza, ministra Józefa Becka, żołnierzy 57 Pułku Piechoty Wielkopolskiej oraz miejscową ludność. Król Karol II udał się następnie samochodem na poligon w Biedrusku, gdzie wziął udział w manewrach wojska polskiego oraz w uroczystości nadania szefostwa swego imienia 57 pułkowi. Pociąg królewski pozostawał w Bolechowie do powrotu króla, co nastąpiło tego dnia o godzinie 10 wieczorem.
Wiosną 2021 roku zmodernizowany budynek dworcowy oddano do użytku po remoncie. W pobliżu usytuowano węzeł przesiadkowy.

</doc>
<doc id="1671303" url="https://pl.wikipedia.org/wiki?curid=1671303" title="Łopuchowo (przystanek kolejowy)">
Łopuchowo (przystanek kolejowy)

Łopuchowo – przystanek osobowy w Łopuchowie na linii kolejowej nr 356, w woj. wielkopolskim, w Polsce.

</doc>
<doc id="1671304" url="https://pl.wikipedia.org/wiki?curid=1671304" title="Gądki (stacja kolejowa)">
Gądki (stacja kolejowa)

Gądki – stacja kolejowa w Gądkach, w gminie Kórnik, w woj. wielkopolskim, w Polsce.
W roku 2017 stacja obsługiwała 200–299 pasażerów na dobę.
Znajduje się tutaj terminal kontenerowy przedsiębiorstwa HHLA ("Hamburger Hafen und Logistik AG") o powierzchni 320 tys. m. kw., obsługujący pociągi kontenerowe Polzug Intermodal z Hamburga i Bremerhaven do Polski, których czas przejazdu skrócono z 18 do 12h. Terminal w obecnej postaci powstał kosztem blisko 15 mln euro i został oddany do użytku w 2011 roku. Posiada on 4 tory o długości 610 m (1 manewrowo-postojowy i 3 przeładunkowe) oraz 6 dźwigów kontenerowych (reachstackerów) o udźwigu 45 t, mieszcząc 1500 jednostek kontenerowych TEU.

</doc>
<doc id="1671305" url="https://pl.wikipedia.org/wiki?curid=1671305" title="Iwan Nifontow">
Iwan Nifontow

Iwan Nifontow (ur. 5 czerwca 1987) – rosyjski judoka, brązowy medalista olimpijski, mistrz świata, mistrz Europy. 
Największym sukcesem zawodnika jest brąz igrzysk olimpijskich w Londynie (2012). Złoty (2009) i brązowy (2014) medalista mistrzostw świata oraz mistrz Europy z 2009 w kategorii do 81 kg.

</doc>
<doc id="1671307" url="https://pl.wikipedia.org/wiki?curid=1671307" title="Arsen Gałstian">
Arsen Gałstian

Arsen Żorajewicz Gałstian (ros. Арсен Жораевич Галстян; ur. 19 lutego 1989) – rosyjski judoka, mistrz olimpijski, brązowy medalista mistrzostw świata, mistrz Europy. 
Największym sukcesem zawodnika jest złoty medal Igrzysk Olimpijskich 2012 w Londynie w kategorii do 60 kg. W tej samej kategorii zdobył także brązowy medal mistrzostw świata w 2010 roku w Tokio oraz złoty medal mistrzostw Europy w 2009 roku w Tbilisi.

</doc>
<doc id="1671308" url="https://pl.wikipedia.org/wiki?curid=1671308" title="Wołodymyr Soroka">
Wołodymyr Soroka

Wołodymyr Soroka (ur. 25 grudnia 1982) – ukraiński judoka, mistrz i wicemistrz Europy. 
Największym sukcesem zawodnika jest złoty medal mistrzostw Europy w 2009 roku w Tbilisi w kategorii do 73 kg. W 2012 roku, w Czelabińsku, zdobył srebrny medal w tej samej kategorii.

</doc>
<doc id="1671309" url="https://pl.wikipedia.org/wiki?curid=1671309" title="Pierzchno (przystanek kolejowy)">
Pierzchno (przystanek kolejowy)

Pierzchno – przystanek kolejowy w Pierzchnie, w gminie Kórnik, w woj. wielkopolskim, w Polsce. Według klasyfikacji PKP ma kategorię dworca lokalnego.
W roku 2017 przystanek obsługiwał 50–99 pasażerów na dobę.

</doc>
<doc id="1671312" url="https://pl.wikipedia.org/wiki?curid=1671312" title="Natalja Kuziutina">
Natalja Kuziutina

Natalja Jurjewna Kuziutina (; ur. 1 marca 1989 r. w Briańsku) – rosyjska judoczka, brązowa medalistka igrzysk olimpijskich z Rio de Janeiro 2016 i dziewiąta w Tokio 2020, w wadze półlekkiej, wicemistrzyni świata, pięciokrotna mistrzyni Europy, srebrna i brązowa medalistka igrzysk europejskich. 

</doc>
<doc id="1671316" url="https://pl.wikipedia.org/wiki?curid=1671316" title="Ligowiec (przystanek kolejowy)">
Ligowiec (przystanek kolejowy)

Ligowiec – przystanek kolejowy w Ligowcu, w województwie wielkopolskim, w Polsce. Przystanek położony jest na linii Poznań-Toruń.
W roku 2017 przystanek obsługiwał 200–299 pasażerów na dobę.

</doc>
<doc id="1671320" url="https://pl.wikipedia.org/wiki?curid=1671320" title="Floks Arendsa">
Floks Arendsa

Floks Arendsa, płomyk Arendsa ("Phlox arendsii" hort.) – mieszaniec dwóch gatunków floksów: floksa kanadyjskiego ("Phlox divaricata") i floksa wiechowatego ("Phlox paniculata"). Nazwa gatunku pochodzi od Georga Arendsa, który go wyhodował, mieszaniec ten ma pośrednie cechy obydwu gatunków od których pochodzi i jest uprawiany jako roślina ozdobna.

</doc>
<doc id="1671321" url="https://pl.wikipedia.org/wiki?curid=1671321" title="Kobylnica (stacja kolejowa)">
Kobylnica (stacja kolejowa)

Kobylnica – stacja kolejowa w Kobylnicy, w województwie wielkopolskim, w Polsce. Stacja położona jest na linii Poznań-Toruń.
W roku 2018 stacja obsługiwała 700–1000 pasażerów na dobę.
Od maja do sierpnia 1945 r. funkcjonował tu punkt przeładunkowy repatriantów z kresów wschodnich podążających na Ziemie Odzyskane (docierał tu szeroki tor).

</doc>
<doc id="1671322" url="https://pl.wikipedia.org/wiki?curid=1671322" title="Phlox arendsii">
Phlox arendsii



</doc>
<doc id="1671323" url="https://pl.wikipedia.org/wiki?curid=1671323" title="Płomyk Arendsa">
Płomyk Arendsa



</doc>
<doc id="1671324" url="https://pl.wikipedia.org/wiki?curid=1671324" title="Lucie Décosse">
Lucie Décosse

Lucie Décosse (ur. 6 sierpnia 1981 w Chaumont) – francuska judoczka, mistrzyni i wicemistrzyni olimpijska, trzykrotna mistrzyni świata, czterokrotna mistrzyni Europy.
Décosse zdobyła dwa medale olimpijskie – złoty w Londynie (w kategorii do 70 kg) oraz srebrny w Pekinie (do 63 kg). Mistrzostwo świata zdobyła trzykrotnie – w 2005, 2010 i w 2011 roku. Startowała również w igrzyskach olimpijskich w Atenach, zajmując 7. miejsce. Jest również siedmiokrotną medalistką mistrzostw Europy. Startując w mistrzostwach Starego Kontynentu, zdobyła cztery tytuły mistrzowskie, ostatni w 2009 w Tbilisi w kategorii wagowej do 70 kg. Poprzednio startowała w kategorii do 63 kg.
Startowała w Pucharze Świata w latach 2000, 2001, 2004, 2005 i 2012.

</doc>
<doc id="1671326" url="https://pl.wikipedia.org/wiki?curid=1671326" title="Kościół Bożego Ciała w Krakowie">
Kościół Bożego Ciała w Krakowie



</doc>
<doc id="1671329" url="https://pl.wikipedia.org/wiki?curid=1671329" title="Lucie Decosse">
Lucie Decosse



</doc>
<doc id="1671330" url="https://pl.wikipedia.org/wiki?curid=1671330" title="Sancho I (król Nawarry)">
Sancho I (król Nawarry)

Sancho Garcés I (? - 925) - król Nawarry 905 - 925.
W czasie swego panowania prowadził politykę ekspansjonistyczną. W 914 roku zaatakował królestwo La Rioja zdobywając Calahorrę, a następnie w 918 Najerę i w 923 Viguerę.

</doc>
<doc id="1671331" url="https://pl.wikipedia.org/wiki?curid=1671331" title="Together Through Life">
Together Through Life

Together Through Life – 33. album studyjny Boba Dylana nagrany w 2008 r. i wydany w kwietniu 2009 r.
Historia i charakter albumu.
Nowy album Dylana został zapowiedziany przez magazyn Rolling Stone. Było to niespodzianką, ponieważ nie było żadnych przecieków informacji, że artysta nagrywa nową płytę. Podtytuł artykułu charakteryzował rodzaj muzyki: "Ciemny nowy dysk z bluesowym odczuciem pogranicznego miasta (...)".
Album powstał na skutek korespondencji Dylana z francuskim reżyserem Olivierem Dahanem (autorem biograficznego filmu "Niczego nie żałuję – Edith Piaf" poświęconego Édith Piaf). Poprosił on Dylana o napisanie piosenek do jego nowego filmu "Piosenka o miłości". Pierwszym skomponowanym utworem była piosenka "Life Is Hard" i wokół niej powstały kolejne kompozycje do albumu.
Album w pewien sposób nawiązuje do poprzedniej płyty "Modern Times" z 2006 r. Ma jednak zdecydowanie mniej nostalgiczny charakter. Wyraźne są wpływy bluesa chicagowskiego (zwłaszcza utwór "My Wife's Home Town"), jednak są one zmieszane z wpływami muzyki Nowego Orleanu, Teksasu oraz pogranicza z Meksykiem. Tematami albumu są miłość i trudne czasy.
Atmosfera muzyki granej w przygranicznych barach osiągana jest przez użycie akordeonu i mandoliny. Akordeon pojawia się – bardziej lub mniej słyszalny – w każdym utworze. Duża rola przypadła gitarom, co zapewne związane jest właśnie z bluesowym charakterem albumu.
Album ten w wersji cyfrowej ukazał się w dwu wersjach: normalnej (1 CD) i luksusowej (2 CD, DVD oraz dwa plakaty).
Na DVD utrwalony jest odnaleziony wywiad z pierwszym menedżerem Dylana – Royem Silverem.

</doc>
<doc id="1671332" url="https://pl.wikipedia.org/wiki?curid=1671332" title="Biskupice Wielkopolskie">
Biskupice Wielkopolskie

Biskupice Wielkopolskie – przystanek kolejowy w Biskupicach, w województwie wielkopolskim, w Polsce. Przystanek położony jest na linii Poznań-Toruń.
W roku 2018 przystanek obsługiwał ok. 1300 pasażerów na dobę.
Przy stacji istnieje stacja roweru miejskiego.
Na przełomie stycznia i lutego 2019 PKP podpisały z konsorcjum firm Helifactor i MERX umowę na budowę tzw. innowacyjnego dworca systemowego w formie klimatyzowanej poczekalni wraz z pomieszczeniami kas biletowych i przestrzenią dla punktów handlowo-usługowych. Nowy budynek dworca został oddany do użytku 25 czerwca 2021 roku.

</doc>
<doc id="1671333" url="https://pl.wikipedia.org/wiki?curid=1671333" title="Przyjaciel Sług">
Przyjaciel Sług

Przyjaciel Sług – religijne i kulturalno-oświatowe pismo wydawane w Krakowie w latach 1897–1922 i 1929–1934 (od 1919 pod tytułem „Głos Dziewcząt Polskich”). 
Pismo adresowane było do służby domowej. Początkowo ukazywało się jako miesięcznik, od 1929 roku jako kwartalnik, a od 1932 jako dwumiesięcznik. Wydawczyniami były: A. Dziewicka, S. Rychłowska, S. Smoczyńska, A. Grabowiec, a redaktorami: A. Stróżyński, K. Płatek, E. Czulanka, M. Surmińska, W. Wojtoń, J. Krzywdzianka, A. Kaczmarczyk. 
Na łamach publikowano umoralniające opowiadania, pogadanki, artykuły o historii Polski, informacje z życia Kościoła, wiersze, streszczenia dzieł literackich, utwory sceniczne z życia służących, opisy krakowskich zabytków, a także artykuły dotyczące zdrowia, porady kulinarne itp. Większość artykułów ukazywała się anonimowo. Nakład sięgał 2 tysięcy egzemplarzy.

</doc>
<doc id="1671334" url="https://pl.wikipedia.org/wiki?curid=1671334" title="Głos Dziewcząt Polskich">
Głos Dziewcząt Polskich



</doc>
<doc id="1671335" url="https://pl.wikipedia.org/wiki?curid=1671335" title="Liga Światowa w Piłce Siatkowej 2009">
Liga Światowa w Piłce Siatkowej 2009

20. edycja Ligi Światowej siatkarzy rozpoczęła się 12 czerwca 2009 r. W fazie eliminacyjnej występuje 16 drużyn podzielonych na cztery grupy. Turniej finałowy po raz drugi w historii odbędzie się w Belgradzie w Serbii. Zasady przyznawania dzikiej karty dot. tylko punktów zdobytych przez poszczególne drużyny. Reguły dotyczące finału będą takie same jak w poprzednich trzech latach.
Sytuacja w rankingu przed turniejem.
Ostatni ranking FIVB przed rozpoczęciem Ligi Światowej opublikowany został 15 stycznia 2009 roku i obejmował 5 turniejów (turniej olimpijski 2008, Ligę Światową 2008, Puchar Świata 2007, mistrzostwa kontynentalne 2007 oraz Mistrzostwa Świata 2006).
Faza interkontynentalna.
Grupa A.
Wyniki
Tabela
Grupa B.
Wyniki 
Tabela
Grupa C.
Wyniki
Tabela
Grupa D.
Wyniki
Tabela
Faza finałowa.
Grupa E.
Wyniki
Tabela
Grupa F.
Wyniki
Tabela

</doc>
<doc id="1671336" url="https://pl.wikipedia.org/wiki?curid=1671336" title="DnieproGES">
DnieproGES



</doc>
<doc id="1671338" url="https://pl.wikipedia.org/wiki?curid=1671338" title="Promno (przystanek kolejowy)">
Promno (przystanek kolejowy)

Promno - przystanek kolejowy w Promnie-Stacji, w województwie wielkopolskim, w Polsce. Przystanek położony jest na linii Poznań-Toruń.
W roku 2017 przystanek obsługiwał 150–199 pasażerów na dobę.

</doc>
<doc id="1671341" url="https://pl.wikipedia.org/wiki?curid=1671341" title="Telma Monteiro">
Telma Monteiro

Telma Alexandra Pinto Monteiro (ur. 27 grudnia 1985 r. w Almadzie) – portugalska judoczka, brązowa medalistka igrzysk olimpijskich, czterokrotna srebrna medalistka mistrzostw świata, pięciokrotna mistrzyni Europy, złota, srebrna i brązowa medalistka igrzysk europejskich.

</doc>
<doc id="1671343" url="https://pl.wikipedia.org/wiki?curid=1671343" title="Szreniawa (stacja kolejowa)">
Szreniawa (stacja kolejowa)

Szreniawa – stacja kolejowa we wsi Szreniawa, w woj. wielkopolskim, w Polsce.
W roku 2017 stacja obsługiwała 50–99 pasażerów na dobę.
Na dworcu swój koniec ma Szlak turystyczny Stęszew - Szreniawa.

</doc>
<doc id="1671344" url="https://pl.wikipedia.org/wiki?curid=1671344" title="Tętnica łokciowa">
Tętnica łokciowa

Tętnica łokciowa: Odchodzi od tętnicy ramiennej na wysokości dołu łokciowego, dokładniej szczycie dołu łokciowego. Przebiega wzdłuż przyśrodkowej strony ramienia. Przechodząc pod mięśniem nawrotnym obłym, następnie biegnie na przedramieniu w przestrzeni powięziowej, pomiędzy zginaczem łokciowego nadgarstka i mięśniem zginaczem głębokim palców.

</doc>
<doc id="1671346" url="https://pl.wikipedia.org/wiki?curid=1671346" title="Cletus Wotorson">
Cletus Wotorson

Cletus Segbe Wotorson (ur. 13 marca 1937) – polityk liberyjski, geolog.
26 marca 2009 został wybrany na przewodniczącego "pro tempore" Senatu Liberii.

</doc>
<doc id="1671347" url="https://pl.wikipedia.org/wiki?curid=1671347" title="Dniestrzańska Elektrownia Wodna">
Dniestrzańska Elektrownia Wodna

Dniestrzańska Elektrownia Wodna (ukr. Дністровська ГЕС) – elektrownia wodna na Ukrainie, zbudowana na rzece Dniestr w latach 1973–1983.
Znajduje się koło miasta Nowodniestrowsk. Zapora ma 60 m wysokości i 1082 m długości. Tworzy zbiornik wodny o powierzchni 142 km² i objętości 3 mld m³. Maksymalna głębokość zbiornika to 54 m.
Zapora ma turbiny o mocy 702 MW.

</doc>
<doc id="1671349" url="https://pl.wikipedia.org/wiki?curid=1671349" title="Trzebaw Rosnówko">
Trzebaw Rosnówko

Trzebaw Rosnówko (niem. "Rosenhagen") – przystanek kolejowy we wsi Trzebaw, w woj. wielkopolskim, w Polsce.
W roku 2017 przystanek obsługiwał 20–49 pasażerów na dobę.
W czasie II wojny światowej stacja nosiła nazwę "Trebau".
Na stacji swój początek ma Szlak turystyczny Trzebaw Rosnówko – Dymaczewo Stare

</doc>
<doc id="1671350" url="https://pl.wikipedia.org/wiki?curid=1671350" title="Cletus Segbe Wotorson">
Cletus Segbe Wotorson



</doc>
<doc id="1671352" url="https://pl.wikipedia.org/wiki?curid=1671352" title="Sezon (tom poetycki)">
Sezon (tom poetycki)

"Sezon : piosenki" – debiutancki tom poetycki Rafała Wojaczka wydany w 1969 w Krakowie przez Wydawnictwo Literackie.
Choć był to pierwszy zbiór poezji młodego twórcy, został znakomicie przyjęty przez krytykę i stał się dla niego początkiem literackiej kariery, przerwanej nagle przez jego samobójczą śmierć w 1971. Zawarte w nim liryki, podobnie jak cała twórczość Wojaczka, cechuje wulgarne słownictwo i drastyczne obrazowanie, ukazujące egzystencjalne przemyślenia i próbę zmierzenia się z własną cielesnością i tożsamością. Rafał Wojaczek wraz z Andrzejem Bursą, Edwardem Stachurą i Kazimierzem Ratoniem, zaliczany jest do grona polskich poetów wyklętych.

</doc>
<doc id="1671354" url="https://pl.wikipedia.org/wiki?curid=1671354" title="Urška Žolnir">
Urška Žolnir

Urška Žolnir (ur. 9 października 1981 w Žalcu) – słoweńska judoczka, złota i brązowa medalistka olimpijska, dwukrotna brązowa medalistka mistrzostw świata, mistrzyni Europy.
Największym sukcesem zawodniczki jest złoty medal igrzysk olimpijskich z Londynu w kategorii do 63 kg oraz brązowy medal igrzysk olimpijskich z Aten w tej samej kategorii wagowej. Jest również brązową medalistką mistrzostw świata z 2005 i 2011 roku oraz czterokrotną medalistką mistrzostw Europy. Startując w mistrzostwach Starego Kontynentu największy sukces odniosła w 2009 roku w Tbilisi, zostając mistrzynią w kategorii do 63 kg.

</doc>
<doc id="1671357" url="https://pl.wikipedia.org/wiki?curid=1671357" title="Urska Zolnir">
Urska Zolnir



</doc>
<doc id="1671358" url="https://pl.wikipedia.org/wiki?curid=1671358" title="Strykowo Poznańskie">
Strykowo Poznańskie

Strykowo Poznańskie – przystanek kolejowy we wsi Strykowo, w woj. wielkopolskim, w Polsce.
W roku 2017 przystanek obsługiwał 100–149 pasażerów na dobę.

</doc>
<doc id="1671359" url="https://pl.wikipedia.org/wiki?curid=1671359" title="Zdjęcia próbne">
Zdjęcia próbne

Zdjęcia próbne – polski film psychologiczny z 1976 roku we wspólnej reżyserii Agnieszki Holland, Pawła Kędzierskiego i Jerzego Domaradzkiego.
Film, mimo nowelowej budowy i faktu, że jest wczesnym dziełem trójki reżyserów, jest spójny myślowo i formalnie; żaden z twórców na nie narzucił mu swojego indywidualnego rysu. Realistyczne obserwacje i fragmenty autentycznych zdjęć próbnych tworzą jedną całość, a obraz jest przez to jeszcze bliższy prawdziwemu życiu. 
Fabuła.
Licealistka o imieniu Anna chce wyjechać z nudnego miasteczka, w którym mieszka. Wysyła swoje zdjęcia do studia filmowego, które poszukuje młodych aktorów-amatorów. Razem ze swoim chłopakiem, Tomkiem, wyjeżdża na weekend do domku campingowego. Niespodziewanie okazuje się, że chłopak traktuje ją jak sportowe wyzwanie – chce, aby przespała się też z jego kolegą. Wychowany w domu dziecka Paweł podejmuje pierwszą w życiu pracę i nawiązuje romans z Krystyną, starszą od niego zamężną kobietą. Nie chcąc oszukiwać jej męża, wyznaje mu prawdę, ale Krystyna nie chce zerwać małżeństwa. Losy Anki i Pawła splatają się na zdjęciach próbnych do filmu, w których oboje biorą udział.

</doc>
<doc id="1671360" url="https://pl.wikipedia.org/wiki?curid=1671360" title="Azyle sióstr Magdalenek">
Azyle sióstr Magdalenek



</doc>
<doc id="1671363" url="https://pl.wikipedia.org/wiki?curid=1671363" title="Stadio Rubens Fadini">
Stadio Rubens Fadini

Stadio Rubens Fadini – wielofunkcyjny stadion znajdujący się we włoskim mieście Giulianova. Na nim swe mecze rozgrywa piłkarska drużyna Giulianova Calcio, która występuje w Serie C2.
Rozgrywki międzynarodowe.
Na stadionie w Giulianovie rozegrano jak dotąd 2 mecze międzypaństwowe.

</doc>
<doc id="1671364" url="https://pl.wikipedia.org/wiki?curid=1671364" title="Downary-Plac">
Downary-Plac

Downary-Plac – osada, część wsi Downary położona w Polsce w województwie podlaskim, w powiecie monieckim, w gminie Goniądz.
Osada jest częścią sołectwa Downary.
W latach 1975–1998 miejscowość administracyjnie należała do województwa łomżyńskiego.
Historia.
Powstała na terenach wsi Downary w latach 80. XIX wieku jako osada – koszary wojska carskich dla nieopodal położonej Twierdzy Osowiec. Po I wojnie światowej koszary zostały rozebrane, a cegła służyła jako budulec dla mieszkańców okolicznych wsi oraz do budowy między innymi kościoła.
Położenie.
Downary-Plac położone są na skraju Kotliny Biebrzańskiej i otuliny Biebrzańskiego Parku Narodowego.
Przez osadę przebiega droga krajowa nr oraz droga powiatowa łącząca Goniądz z Trzciannem.

</doc>
<doc id="1671365" url="https://pl.wikipedia.org/wiki?curid=1671365" title="Siostry Magdalenki">
Siostry Magdalenki



</doc>
<doc id="1671368" url="https://pl.wikipedia.org/wiki?curid=1671368" title="Złotniki (stacja kolejowa)">
Złotniki (stacja kolejowa)

Złotniki – stacja kolejowa we wsi Złotniki, leżąca na linii kolejowej nr 354 Poznań POD - Piła Główna.
W 2018 powstał przy stacji węzeł przesiadkowy: 70 miejsc postojowych dla samochodów, 30 miejsc dla rowerów z wiatą, zatoki z przystankami autobusowymi i monitoring wizyjny. Zakupiono też niskoemisyjne autobusy obsługujące węzeł. W 2021 zrewitalizowano budynek dworcowy z zachowaniem jego oryginalnego charakteru architektonicznego. W obiekcie ulokowano poczekalnię, siedzibę Straży Gminnej i bibliotekę.

</doc>
<doc id="1671370" url="https://pl.wikipedia.org/wiki?curid=1671370" title="Golęczewo (przystanek kolejowy)">
Golęczewo (przystanek kolejowy)

Golęczewo – przystanek kolejowy we wsi Golęczewo, leżący na linii kolejowej nr 354 Poznań POD - Piła Główna.
W roku 2017 przystanek obsługiwał 20–49 pasażerów na dobę.

</doc>
<doc id="1671372" url="https://pl.wikipedia.org/wiki?curid=1671372" title="Annalist">
Annalist

Annalist - polski zespół rockowy istniejący w latach 1992-2003. Wykonywał rock neoprogresywny.

</doc>
<doc id="1671373" url="https://pl.wikipedia.org/wiki?curid=1671373" title="Wawa (Ontario)">
Wawa (Ontario)

Wawa – miejscowość (en:"community") w północnym Ontario w Kanadzie. Administracyjnie, Wawa należy do gminy Michipicoten, dystrykt Algoma, prowincja Ontario. 
Wawa położona jest nad jeziorem o tej samej nazwie, w pobliżu północno-wschodniego krańca Jeziora Górnego, około 220 km na północ od Sault Ste. Marie. W pobliżu Wawa znajduje się obszar chroniony zwany "Lake Superior Provincial Park".
Nazwa "Wawa" pochodzi od słowa "wewe" w języku odżibwe oznaczającym dziką gęś.

</doc>
<doc id="1671375" url="https://pl.wikipedia.org/wiki?curid=1671375" title="Chludowo (przystanek kolejowy)">
Chludowo (przystanek kolejowy)

Chludowo – przystanek kolejowy we wsi Chludowo, leżący na linii kolejowej nr 354 Poznań POD – Piła Główna. W pobliżu dworca znajduje się przystanek ZKP Suchy Las do którego kursuje autobus 905 (Chludowo – Poznań dworzec autobusowy PKS).
W roku 2017 przystanek obsługiwał 10–19 pasażerów na dobę.

</doc>
<doc id="1671376" url="https://pl.wikipedia.org/wiki?curid=1671376" title="Społeczność LGBT">
Społeczność LGBT

 
Społeczność LGBT – społeczność lesbijek, gejów, osób biseksualnych, transpłciowych oraz organizacje i subkultury LGBT, które łączy wspólna kultura i ruchy społeczne.
Społeczności te na ogół celebrują dumę, różnorodność, indywidualność i seksualność. Działacze i socjologowie LGBT postrzegają budowanie społeczności LGBT jako przeciwwagę dla heteroseksizmu, homofobii, bifobii, transfobii, seksizmu i konformistycznych nacisków, które istnieją w szerszym społeczeństwie. Społeczność LGBT jest zróżnicowana pod względem przynależności politycznej. Nie wszystkie osoby, które są homoseksualne, biseksualne lub transpłciowe uważają się za część społeczności LGBT.
Symbole.
Społeczność LGBT jest często łączona z różnymi symbolami, takimi jak: tęcza oraz tęczowa flaga, lambda czy trójkąty (różowy i czarny). Oprócz tego powstało wiele flag symbolizujących różne podgrupy w społeczności LGBTQ+, spośród których najbardziej znane są flagi osób biseksualnych, osób transpłciowych oraz subkultury gay bear.
Zarys historii: płcie, "gender", orientacje seksualne.
Zjawisko homoseksualizmu, hermafrodytyzmu (zobacz też: interseks) a zwłaszcza biseksualizmu, funkcjonowało od początku istnienia ludzkości. Jakkolwiek współczesna nazwa LGBT, jako termin pojawiła się w literaturze fachowej stosunkowo niedawno, społeczność i zagadnienia związane z tą nazwą sięgają czasów antycznych. Temat ten opisany został w monumentalnej monografii opracowanej przez ponad stu naukowców z wielu czołowych uniwersytetów Ameryki Północnej i Europy. Jednak dopiero w połowie XX w. zaczęto je postrzegać jako alternatywny i równorzędny względem heteroseksualizmu wariant seksualności. Zmiana tej optyki bazowała nie tylko na wprowadzeniu obiektywnych badań empirycznych z zakresu psychologii, socjologii czy antropologii, ale także aktywności politycznej i społecznej samych osób LGBT. Umożliwiło to tym osobom wyjście z ukrycia i utworzenie regularnej społeczności, której znaczenie ulega rozszerzeniu i zyskuje coraz większą akceptację wśród heteroseksualnej części społeczeństwa. 19 grudnia 2008 r. Zgromadzenie Generalne ONZ przyjęło pierwszą w swej historii rezolucję wzywającą państwa członkowskie do uznania i gwarancji swobodnego rozwoju dla społeczności LGBT. Polska była jednym z sygnatariuszy tej rezolucji.
Jak wykazują badania antropologiczne, konstruowanie podziału na "heteroseksualną większość" i "homoseksualną mniejszość" nie jest obecne we wszystkich kulturach i epokach historycznych. Przykładem może być antyczna kultura europejska, w której uważano, że każdy ma potencjalne predyspozycje do uprawiania seksu z osobami tej samej i przeciwnej płci. W związku z tym mówienie o "społeczności LGBT" w takich kulturach bywa traktowane przez niektórych badaczy za nieadekwatne. Nie wyklucza to jednak opisywania samego zjawiska homoseksualizmu i osób homoseksualnych – jako takich, które wchodziły wyłącznie lub przede wszystkim w związki z osobą tej samej płci. Warto zaznaczyć, że prekursorskie prace na tematy seksualności w nowożytnych i współczesnych społecznościach prymitywnych napisał na początku XX w. polski antropolog Bronisław Malinowski. 
Zdaniem niektórych teoretyków kultury, stworzenie późno-nowoczesnej społeczności LGBT jest sposobem manifestacji przekonania, że homoseksualizm czy biseksualizm to zjawiska znajdujące się w obrębie normy seksualnej na równi z heteroseksualizmem. Heteronormatywna kultura stara się wykluczyć mniejszości seksualne z dyskursu społecznego, udając, że nie uczestniczą one w dyskursie. Aby tego dokonać, posługuje się mechanizmami przemocy, mającymi na celu wywołać w osobach LGBT poczucie wstydu i osąd, że ich orientacja seksualna jest czymś mniej wartościowym lub wręcz diabolicznym. Przykładem tego były powszechnie używane pejoratywne określenia osób LGBT (pedał, faggot i inne). Grupy silnie konserwatywne organizowały polityczne akcje pozbawienia uprawnień cywilnych dla społeczności LGBT.
Społeczność LGBT prezentuje antytezę tego przekonania stwierdzając (w oparciu o źródła psychologiczne), że homoseksualizm jest zjawiskiem równorzędnym względem heteroseksualizmu. Przedstawiciele społeczności pokazują, że nie wstydzą się swojej orientacji seksualnej, np. poprzez organizowanie marszów gay pride ("gejowskiej dumy") czy parad równości. W ten sposób osoby te deregulują heteronormatywne założenie, że wśród uczestników dyskursu społecznego nie ma homoseksualistów, a on sam jest rodzajem degeneracji.
Konsolidacja społeczności LGBT sprawia, że staje się ona ważnym podmiotem, zauważanym na polu politycznym czy ekonomicznym. Partie polityczne określające siebie jako postępowe włączają w swe programy deklarację równouprawnienia osób LGBT – wychodząc w ten sposób naprzeciw postulatom społeczności. Obserwuje się także zainteresowanie siłą nabywczą mniejszości seksualnych, uwidaczniające się poprzez tworzenie reklam skierowanych do lesbijek i gejów (zob. pink dollar), lub otwieranie gay-friendly obiektów gastronomicznych lub innych punktów usługowych. Jak wykazują badania niektórych ekonomistów, wielkość społeczności LGBT w danym mieście koreluje z jego dynamiką rozwoju.
Inne zagadnienia badań społeczności LGBT.
Przy opisie wszelkiej społeczności lub grupy jednym z podstawowych narzędzi jest uporządkowanie i systematyzacja biografii osób z daną grupą związanych. Taka kategoryzacja biografii, zwłaszcza w stosunku do społeczności, które były, a w pewnych obszarach kulturowych dalej są, marginalizowane i prześladowane nasuwa pytania natury moralnej i historycznej. Tam, gdzie wiedza i badania historyczne wskazują na długie okresy penalizacji i zagrożenia bezpieczeństwa osób LGBT, brak często miarodajnych źródeł o orientacji seksualnej danej postaci. Pamiętać należy, że od czasów średniowiecza po czasy nam współczesne większość z tych osób nie ujawniała się wobec innych w obawie o bezpieczeństwo osobiste, bezpieczeństwo mienia, a w najłagodniejszej odmianie – ostracyzm socjalny. Badania historyków, a w dużej mierze też badaczy literatury opierają się wielokrotnie na źródłach pochodnych. Przykładem takiej kategoryzacji biografii mogą być prace historyków Luca Brissona z okresu antyku i Cristiana Berco z XVII wiecznej Hiszpanii, Najczęściej spotykane przykłady kategorii biograficznych w literaturze naukowej i opisach społeczności LGBT, jakie się dziś spotyka to:
Ze względu na zasady prywatności oraz istniejące dalej w wielu krajach prawne i obyczajowe ostracyzmy, w kategoriach tych i literaturze podmiotu często nie podaje się nazwisk osób, które same się publicznie nie określiły jako LGBT. Charakterystyczny jest przykład znanej gwiazdy Hollywood, Rocka Hudsona, który był portretowany jako amant heteroseksualny, podczas gdy jego autentyczna orientacja seksualna była skrzętnie ukrywana przed opnią publiczną. Dopiero ciężka choroba (AIDS) upubliczniła jego autentyczne życie i wykazała fałszerstwa zorganizowanej propagandy przemysłu filmowego USA. Olbrzymie zmiany światopoglądowe i rozwój tolerancji wobec rozmaitych mniejszości społecznych w ostatnich 20 latach spowodowały, że wiele tych ówczesnych tematów „tabu”, jest dziś powszechnie dyskutowana, a następcy Rocka Hudsona w Hollywood często sami publicznie ogłaszają swoją przynależność do społeczności LGBT (patrz: sekcja Linki zewnętrzne).
Unikanie upubliczniania orientacji seksualnej osób, które same tego nie zrobiły dotyczy głównie osób żyjących lub zmarłych w niezbyt odległej przeszłości. Stąd otwarcie publikuje się dziś prace i studia historyczno-badawcze na temat orientacji LGBT znanych osób nieżyjących od dawna. Za przykłady służyć tu mogą takie postacie, jak: Leonarda da Vinci, Michała Anioła, Wiliama Szekspira, a z bardziej współczesnych: Witolda Gombrowicza, Jerzego Zawieyskiego i Jerzego Andrzejewskiego. Nie wszyscy historycy zgadzają się z wynikami, a nawet podejmowaniem takich badań. Dla środowisk LGBT są one jednak niezwykle ważne ze względu na odzyskiwanie własnej tożsamości kulturowej i ciągłości historycznej. Często odwołania w badaniach historycznych, kulturowych do czasów antyku i legend mitycznych służy też odzyskiwaniu takiej ciągłości kulturowej. Postaciami często pojawiającymi się w twórczości artystycznej osób LGBT są m.in.: Aleksander Wielki, postacie legendarne, jak: Achilles i Patroklos, a nawet Gilgamesz i Enkidu oraz David.
Organizacja życia społeczności.
Przykładem współczesnej organizacji społeczności LGBT w dużych miastach jest powstawanie gay villages, czyli dzielnic gejowskich. Do najbardziej znanych należą: w Toronto w okolicach Church Street; w Nowym Jorku w pobliżu Greenwich Village; w Vancouverze tzw. West End; w San Francisco wokół Castro Street. Charakterystyczne dla tych rejonów jest wprowadzenie na stałe do krajobrazu miejskiego ikonografii gejowskiej w postaci publicznych znaków graficznych tj.: tęczowe flagi, bary, restauracje i kluby specyficznie przeznaczone dla klienteli LGBT, sklepy i inne punkty sprzedaży detalicznej i usług, które w swoich witrynach często afiszują się jako gay-friendly lub inne symbole graficzne związane ze społecznością LGBT. Na ulicach tych dzielnic jest zjawiskiem normalnym widok spacerujących par tej samej płci, obok par płci przeciwnej, nie jest rzadkością publiczne okazywanie uczuć.
Pod koniec XX w. jedną z najważniejszych form organizacji życia społeczności było zapoczątkowanie równouprawnienia par LGBT w prawie małżeńskim.
Organizacje i ruch LGBT.
Istotną częścią życia społeczności jest organizowanie się w grupy, związki i stowarzyszenia o charakterze lokalnym, krajowym i międzynarodowym. W początkowej fazie organizowania się społeczności LGBT były to organizacje o wyraźnym charakterze protestu politycznego wobec opresji organów państwowych i ogólnej niechęci społeczeństwa heteronormatywnego wobec nowopojawiającego się partnera społeczno-politycznego w dyskursie politycznym i kulturowym. Pierwszą organizacją LGBT na świecie było COC Nederland powstałe w Holandii w 1946, ale istotnym impulsem do powstania ruchu na rzecz osób LGBT i organizowania się społeczności LGBT na szerszą skalę były zamieszki Stonewall w Nowym Jorku w 1969 roku. Tuż po tym wydarzeniu powstał m.in. Gay Liberation Front, którego strony archiwalne podsumowują genezę Gay Liberation w ten sposób:
W latach następnych powstał cały szereg najróżniejszych organizacji reprezentatywnych dla społeczności LGBT. Są wśród nich czysto profesjonalne, zrzeszające osoby o podobnym zawodzie (np. lekarze LGBT), stowarzyszenia oparte na zainteresowaniach i hobby (np. Medialny Program Sportowy LGBT) i aktywne na arenie politycznej (np. ogólnoamerykańska Federacja Równości ("Equality Federation") czy Human Rights Campaign będąca political action committee).
W Polsce po odzyskaniu suwerenności w 1989 powstał szereg organizacji LGBT; pierwszą z nich był Warszawski Ruch Homoseksualny. W 2006 ukazała się książka "Wolność, równość, odmienność. Nowe ruchy społeczne w Polsce początku XXI wieku" Ireneusza Krzemińskiego opisująca polski ruch na rzecz osób LGBT.
Krytyka i odpowiedź na krytykę.
Społeczność LGBT jest krytykowana przez środowiska konserwatywne z powodu dążenia części z jej przedstawicieli do wprowadzenia związków małżeńskich osób tej samej płci, związków partnerskich i zrównania w Kodeksie karnym nawoływania do nienawiści ze względu na orientację pozostałymi przesłankami (m.in.: religia, narodowość). Dążenie do powyższych zmian w prawie i przekonywanie społeczeństwa do poparcia tych postulatów jest określane mianem "rewolucji społeczno-kulturowej" i jest postrzegane jako zagrożenie, szczególnie wśród przedstawicieli kościoła katolickiego. Przewodniczący Konferencji Episkopatu Polski Stanisław Gądecki napisał w oświadczeniu że
Przedstawiciele społeczności LGBT w odpowiedzi wskazują, że zarzuty, że chcą oni narzucić wszystkim swój światopogląd, są oderwane od celów i haseł głoszonych przez organizacje walczące na rzecz praw osób LGBT, a publicyści związani z Kościołem katolickim przypisują organizacjom LGBT ukryte cele i złą wolę. Badania prowadzone przez antropologów wśród związków jednopłciowych wskazują, że nie mają one rewolucyjnego charakteru, o jakim piszą publicyści prawicowi.
Krytyka terminu.
Eleanor Formby twierdzi, że idea „społeczności LGBT” jest problematyczna, ponieważ przynależność do społeczności nie jest czymś pewnym tylko dlatego, że ludzie dzielą tożsamość płciową lub seksualną. Formby powołuje się na rozmówcę, który twierdził, że „koncepcja ta nie istnieje, jest to rodzaj wielkiego mitu – trochę jakby powiedzieć, że istnieje społeczność o brązowych oczach lub społeczność blondynów”. Według Formby’ego, badania pokazują, że wiele osób LGBT w ogóle nie ma poczucia istnienia realnej „społeczności LGBT”, ponieważ wciąż doświadczają dyskryminacji ze strony innych osób LGBT w związku z ich wiekiem, ciałem, niepełnosprawnością, pochodzeniem etnicznym, wiarą, statusem HIV lub postrzeganą klasą społeczną. Formby wyjaśnia, że nie sugeruje ona całkowitego porzucenia tego wyrażenia, ale że używanie sformułowania „osoby LGBT” byłoby w większości przypadków trafniejsze i nie groziłoby alienacją odczuwaną przez już (czasami) marginalizowaną grupę ludzi.
W 2012 r. badania przeprowadzone przez Sheffield Hallam University przeanalizowały ponad 600 odpowiedzi od osób LGBT, badając sformułowanie „społeczność LGBT”. Z wielu zebranych odpowiedzi wynika, że sporo osób czuło się wykluczonych, gdy używano tego wyrażenia, ponieważ nazwa ta sugeruje, że wszyscy należą do jednej wielkiej, homogenicznej grupy. Z badania wynika, że nie można mówić o istnieniu jednej społeczności LGBT, a raczej o wielu różnorodnych społecznościach. Jednak około 27% respondentów odpowiedziało, że nie czuje się częścią żadnej społeczności LGBT.

</doc>
<doc id="1671379" url="https://pl.wikipedia.org/wiki?curid=1671379" title="Cicinnurus magnificus">
Cicinnurus magnificus



</doc>
<doc id="1671380" url="https://pl.wikipedia.org/wiki?curid=1671380" title="Ilja Semaka">
Ilja Semaka

Ilja Semaka (ur. 1866 w Berhomecie, zm. 1929 w Czechosłowacji) – ukraiński polityk i działacz społeczny, brat Iwana i Jewhena.
Był nadradcą bukowińskiego Sądu Krajowego w Czerniowcach, działaczem Partii Narodowo-Demokratycznej. Poseł do austriackiego parlamentu w latach 1907–1918, jak również Sejmu Krajowego Bukowiny w latach 1911–1918.
Był członkiem Wydziału Krajowego Bukowiny, uczestniczył w działaniach Rady Ogólnoukraińskiej w Wiedniu w latach 1915–1916. Uczestniczył w przejęciu władzy na Bukowinie przez Zachodnioukraińską Republikę Ludową 6 listopada 1918.
Po zajęciu Bukowiny przez Rumunię wyemigrował do Czechosłowacji, gdzie pracował jako sędzia.

</doc>
<doc id="1671383" url="https://pl.wikipedia.org/wiki?curid=1671383" title="Ford RS200">
Ford RS200

Ford RS200 – samochód sportowy klasy kompaktowej produkowany pod amerykańską marką Ford w latach 1984 – 1986.
Historia i opis modelu.
Po wprowadzeniu modelu MKIII Escort w 1980, Ford Motorsport podjął się rozwoju tylnonapędowego samochodu z turbodoładowanym silnikiem, który mógłby startować w rajdach Grupy B, opracowywany pojazd otrzymał nazwę Escort RS 1700T. Projekt został zarzucony jednak w roku 1983. Ford postanowił jednak zbudować nowy pojazd, który mógłby odnieść sukces w Grupie B. Zdecydowano, że w nowym samochodzie bezwzględnie należy zamontować napęd na cztery koła, co pomoże nawiązać walkę z dominującymi w grupie modelami Peugeota i Audi.
Nowy samochód odznaczał się wyjątkowymi rozwiązaniami technicznymi: nadwozie z plastiku oraz włókien szklanych opracowane przez Ghię, centralnie montowany silnik oraz napęd przenoszony na cztery koła. Samochody składane były przez mającą doświadczenie w produkcji nadwozi z włókien szklanych firmę Reliant. W celu poprawy rozkładu masy skrzynię biegów zamontowano z przodu samochodu, z tego powodu moc przenoszona była najpierw na koła przednie, później na koła tylne, co wymagało zastosowania złożonego zespołu przeniesienia napędu. Podwozie powstało przy pomocy Tony’ego Southgate’a oraz Johna Wheelera, którzy mieli styczność z projektowaniem samochodów w Formule 1. Zawieszenie o dwóch wahaczach poprzecznych z podwójnymi amortyzatorami przy każdym kole wpływało pozytywnie na właściwości jezdne. W RS200 zastosowano elementy z innych modeli Forda – przednia szyba oraz tylne lampy zostały zapożyczone z wczesnej wersji Sierry, boczne szyby zaś były pomniejszoną wersją tych stosowanych w modelu Sierra.
Moc generowana była przez czterocylindrowy rzędowy silnik Ford/Cosworth "BDT" o pojemności 1,8 l wspomagany pojedynczą turbosprężarką. W wersji drogowej produkował on moc 253 KM (190 kW), dla wersji rajdowej wahała się ona w zależności od ustawienia pomiędzy 355-456 KM (340 kW). Możliwa była modyfikacje wersji drogowej po których moc wzrastała do ponad 304 KM (220 kW). W porównaniu z konkurentami miał jednak mniejszy stosunek mocy przypadającej na kilogram masy, silnik odznaczał się także "turbodziurą" przy niskich obrotach co utrudniało rywalizację. Kalle Grundel zajął Fordem RS200 trzecie miejsce w odbywającym się podczas Mistrzostw WRC w 1986 Rajdzie Szwecji. Był to najlepszy wynik osiągnięty przez Forda w Grupie B. Samochód odniósł także sukces w innych zawodach. W tym samym roku podczas Rajdu Portugalii kierowca Forda RS200 spowodował jeden z najtragiczniejszych wypadków w historii rajdów WRC, w którym zginęło na miejscu trzech kibiców, a wiele innych zostało rannych. Inny wypadek z udziałem Forda RS200 miał miejsce w Niemczech podczas 1986 Hessen-Rallye, kiedy to Marc Surer uderzył w drzewo. W wyniku wypadku na miejscu zginął jego pilot, Michel Wyder, sam Surer został ciężko ranny.
Wypadek podczas Rajdu Portugalii Rally Portugal sprawił, że zakończono rywalizację w Grupie B. W roku 1987 Ford planował wprowadzenie modelu RS200 w wersji "Evolution". Miała ona być napędzana silnikiem BDT-E opracowany przez Briana Harta o pojemności 2137 cm³. Moc osiągana przez silnik wynosiła w zależności od źródła od 558 KM (410 kW) do 826 KM (608 kW). RS200 z najmocniejszym ustawieniem oraz odpowiednimi przełożeniem skrzyni biegów miał osiągać 100 km/h w około dwie sekundy. Samochód wyposażony miał zostać w lepsze hamulce oraz elementy zawieszenia. Koniec Grupy B sprawił, że przestano rozwijać model. Mimo to, ponad dwanaście egzemplarzy z sukcesem brało udział w zawodach FIA European Championships for Rallycross Drivers (od sierpnia 1986 do października 1992).
Jeden egzemplarz RS200 został przystosowany do udziału w wyścigach na torze. Bazą była wersja drogowa, która została zmodernizowana tak by spełniać przepisy IMSA GTO. Do napędu posłużył dwulitrowy turbodoładowany silnik BDTE Cosworth Evolution o mocy ponad 760 KM. Samochód rywalizował z fabrycznie wspieranymi pojazdami Mazdy, Mercury’ego czy Nissana, były one zbudowane praktycznie od nowa. RS200 nie odniósł sukcesu w tej serii.
Produkcja seryjna.
Aby uzyskać homologację FIA, która zezwalałby na udział samochodu w rajdach Grupy B, Ford musiał zbudować co najmniej 200 egzemplarzy modelu RS200, producent wywiązał się z tego zadania.
Specyfikacje* (Wersja dla Grupy B).
Skrzynia biegów.
Przełożenia główne: Koło zębate stożkowe o zębach krzywoliniowych, przełożenie 4,375.
Koła.
Obręcze ze stopów magnezu, szerokość 6–8 cali. Dobór opon zależny od warunków rajdu (w samochodzie testowym Pirelli Monte Carlo 245/640 16), 16 cali średnicy, ciśnienie zależne od doboru opon.
Osiągi.
Prędkość:
Przyspieszenie od 0:
Czas przejazdu 400 metrów ze startu zatrzymanego: 11,4 s.
Przyspieszenie (s):

</doc>
<doc id="1671387" url="https://pl.wikipedia.org/wiki?curid=1671387" title="Dex Elmont">
Dex Elmont

Daxenos Richard René "Dex" Elmont (ur. 10 stycznia 1984 w Rotterdamie) – holenderski judoka, dwukrotny wicemistrz świata.
Największym sukcesem zawodnika są dwa srebrne medale mistrzostw świata, zdobyte w 2010 roku w Tokio i w 2011 roku w Paryżu w kategorii do 73 kg. Na mistrzostwach Europy zdobył złoty (2014), srebrny (2009) i brązowy medal (2012).
Jego ojciec Ricardo Elmont reprezentował Surinam w turnieju judo w Montrealu 1976. Jest bratem Guillaume Elmonta, holenderskiego olimpijczyka i judoki z 2004, 2008 i 2012 roku.

</doc>
<doc id="1671389" url="https://pl.wikipedia.org/wiki?curid=1671389" title="H1N1">
H1N1

H1N1 – podtyp wirusa grypy typu A, do którego odmian zalicza się m.in. wirusa tzw. hiszpanki, wirusy powodujące łagodnie przebiegającą grypę ludzką oraz wiele szczepów wirusów grypy występujących u ptaków i świń, w tym również odkrytą w kwietniu 2009 r. nową odmianę wirusa ludzkiej grypy typu H1N1/09.
Wśród ludzi grypa wywoływana przez wirusy typu A (H1N1) występuje powszechnie i nie jest bardzo groźna. Przykładowo, różne odmiany H1N1 były odpowiedzialne za kilka procent ludzkich infekcji grypowych w sezonie 2004/2005. Błędem jest (często występujące w medialnych reportażach) stosowanie nazwy H1N1 w odniesieniu do tylko jednej odmiany wirusa grypy (np. tzw. świńskiej grypy).

</doc>
<doc id="1671390" url="https://pl.wikipedia.org/wiki?curid=1671390" title="Śrem Odlewnia">
Śrem Odlewnia

Śrem Odlewnia – nieczynny przystanek osobowy w Śremie, w województwie wielkopolskim, powstały z myślą o pracownikach śremskiej odlewni żeliwa.

</doc>
<doc id="1671391" url="https://pl.wikipedia.org/wiki?curid=1671391" title="Alim Gadanow">
Alim Gadanow

Alim Gadanow (ur. 20 października 1983) – rosyjski judoka, złoty medalista mistrzostw Europy.
Na mistrzostwach Europy zdobył cztery medale, złoty (w 2012) i trzy brązowe (2008, 2009, 2011).

</doc>
<doc id="1671392" url="https://pl.wikipedia.org/wiki?curid=1671392" title="Amorfofalus dzwonkowaty">
Amorfofalus dzwonkowaty



</doc>
<doc id="1671395" url="https://pl.wikipedia.org/wiki?curid=1671395" title="Wiśniowa (przystanek kolejowy)">
Wiśniowa (przystanek kolejowy)

Wiśniowa - przystanek kolejowy w Wiśniowej w województwie podkarpackim, w Polsce, na linii Rzeszów Główny-Jasło. Znajduje się tu 1 peron. Przystanek jest obsługiwany wyłącznie przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1671396" url="https://pl.wikipedia.org/wiki?curid=1671396" title="Apudoma">
Apudoma



</doc>
<doc id="1671399" url="https://pl.wikipedia.org/wiki?curid=1671399" title="Denis Kozlovss">
Denis Kozlovss

Denis Kozlovss (ur. 28 listopada 1983) – łotewski judoka.
Największym sukcesem zawodnika jest brązowy medal mistrzostw Europy w 2009 roku w Tbilisi w kategorii do 66 kg.

</doc>
<doc id="1671402" url="https://pl.wikipedia.org/wiki?curid=1671402" title="Grzymysław (stacja kolejowa)">
Grzymysław (stacja kolejowa)

Grzymysław – nieczynna stacja kolejowa w Śremie, w województwie wielkopolskim, w Polsce. Znajduje się tu 1 peron.

</doc>
<doc id="1671405" url="https://pl.wikipedia.org/wiki?curid=1671405" title="Marcel Trudov">
Marcel Trudov

Marcel Trudov (ur. 31 sierpnia 1984) – mołdawski judoka.
Zdobywca brązowego medalu mistrzostw Europy w 2009 roku w Tbilisi w kategorii do 73 kg.

</doc>
<doc id="1671408" url="https://pl.wikipedia.org/wiki?curid=1671408" title="Pysząca (przystanek kolejowy)">
Pysząca (przystanek kolejowy)

Pysząca – nieczynny przystanek kolejowy we wsi Borgowo, w województwie wielkopolskim, w Polsce. Znajdują się tu 1 peron.

</doc>
<doc id="1671412" url="https://pl.wikipedia.org/wiki?curid=1671412" title="Port lotniczy Zadar">
Port lotniczy Zadar

Port lotniczy Zadar (IATA: ZAD, ICAO: LDZD) – port lotniczy położony w Zemuniku Donjim, 7 km na wschód od Zadaru, w Chorwacji.

</doc>
<doc id="1671415" url="https://pl.wikipedia.org/wiki?curid=1671415" title="Cairina">
Cairina



</doc>
<doc id="1671419" url="https://pl.wikipedia.org/wiki?curid=1671419" title="Asarcornis scutulata">
Asarcornis scutulata



</doc>
<doc id="1671420" url="https://pl.wikipedia.org/wiki?curid=1671420" title="Asarcornis">
Asarcornis



</doc>
<doc id="1671421" url="https://pl.wikipedia.org/wiki?curid=1671421" title="Callonetta leucophrys">
Callonetta leucophrys



</doc>
<doc id="1671422" url="https://pl.wikipedia.org/wiki?curid=1671422" title="Callonetta">
Callonetta



</doc>
<doc id="1671423" url="https://pl.wikipedia.org/wiki?curid=1671423" title="Tatarstan (linie lotnicze)">
Tatarstan (linie lotnicze)

Tatarstan – zlikwidowane rosyjskie linie lotnicze z siedzibą w Kazaniu. Zostały założone w 1993 i były narodowymi liniami lotniczymi Tatarstanu. Głównym węzłem był port lotniczy Kazań. W swojej flocie posiadały samoloty Jak-42, Tu-154, Boeing 737 oraz Airbus A319. 

</doc>
<doc id="1671424" url="https://pl.wikipedia.org/wiki?curid=1671424" title="Deportivo Pesquero">
Deportivo Pesquero



</doc>
<doc id="1671426" url="https://pl.wikipedia.org/wiki?curid=1671426" title="Johann Bartholomäus Trommsdorff">
Johann Bartholomäus Trommsdorff

Johann Bartholomäus Trommsdorff (ur. 8 maja 1770 w Erfurcie, zm. 8 marca 1837 tamże) – aptekarz, farmaceuta, chemik i lekarz, założyciel pierwszego w Niemczech Instytut Chemii i Farmacji.
Urodził się w Erfurcie w rodzinie o tradycjach aptekarskich. Po zakończeniu gimnazjum Trommsdorff podjął naukę aptekarstwa w Szczecinie i Stargardzie. Praktykę uczniowską zdobył w aptece dworskiej w Weimarze. Następnie pracował w Szczecinie w aptece Zittelmanscha (1789), w Stargardzie w aptece Fischera (1789-1790). W 1790 powrócił do Erfurtu gdzie przejął rodzinną aptekę.
W 1795 zdobył funkcję profesora nadzwyczajnego na wydziale lekarskim Uniwersytetu w Erfurcie, następnie w 1811 uzyskał tytuł profesora zwyczajnego medycyny.
Jest autorem pierwszego europejskiego czasopisma farmaceutycznego "Journal der Pharmacie" wydawanego w latach 1793-1816.
W 1811 wynalazł urządzenie do otrzymywania wyciągów z roślin i ich zagęszczania, a w 1809 odkrył kwas walerianowy.

</doc>
<doc id="1671427" url="https://pl.wikipedia.org/wiki?curid=1671427" title="Rudolf Nurijew">
Rudolf Nurijew



</doc>
<doc id="1671428" url="https://pl.wikipedia.org/wiki?curid=1671428" title="Kaspar Götz">
Kaspar Götz

Kaspar Götz (ur. 1913, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Sturmmann.
Obywatel węgierski narodowości niemieckiej. Z zawodu farmer. Członek Waffen-SS od 1 maja 1942. Od maja 1942 do marca 1945 pełnił służbę w kompleksie obozowym Mauthausen. Od lutego do sierpnia 1943 był wartownikiem w podobozie "Gusen I", następnie pełnił identyczą funkcję w podobozie "Gross-Raming", między innymi w komandzie więźniarskim zlokalizowanym w ("Weyer-Dipoldsau") od sierpnia 1943 do sierpnia 1944. Götz uczestniczył również w transporcie tysiąca więźniów z Dippoldsau do obozu głównego Mauthausen 28 sierpnia 1944. Następnie przeniesiono go na front.
Został osądzony w procesie załogi Mauthausen-Gusen (US vs. Kaspar Götz i inni) i skazany na karę dożywotniego pozbawienia wolności. Uznano go za winnego zastrzelenia w trakcie służby w "Dippoldsau" więźnia narodowości jugosłowiańskiej.

</doc>
<doc id="1671430" url="https://pl.wikipedia.org/wiki?curid=1671430" title="Friedenheimer Straße">
Friedenheimer Straße

Friedenheimer Straße - stacja metra w Monachium, na linii U5. Stacja została otwarta 24 marca 1988.

</doc>
<doc id="1671431" url="https://pl.wikipedia.org/wiki?curid=1671431" title="Laimer Platz">
Laimer Platz

Laimer Platz - stacja początkowa metra w Monachium, na linii U5. Stacja została otwarta 24 marca 1988.
Linki zewnętrzne.
U-Bahnhof Laimer Platz (U5) 

</doc>
<doc id="1671432" url="https://pl.wikipedia.org/wiki?curid=1671432" title="Aleksandr Fominych">
Aleksandr Fominych

Aleksandr Fominych, ros. Александр Иванович Фоминых (ur. 15 czerwca 1959 w Nowosybirsku) – rosyjski szachista i trener szachowy ("FIDE Trainer" od 2011), arcymistrz od 1993 roku.
Kariera szachowa.
W turniejach międzynarodowych zaczął startować na przełomie lat 80. i 90., w niedługim czasie zdobywając tytuł arcymistrza. W 1990 zajął II m. (za Mladenem Muse) w Budapeszcie, w 1991 zwyciężył w Brnie (turniej C), a w 1992 podzielił II m. (za Dimityrem Donczewem) w Mladej Boleslavi oraz zwyciężył (wspólnie z Andriejem Charłowem) w Symferopolu. W 1994 zajął II m. (za Giennadijem Kużminem) w Ałuszcie, natomiast w 1994 podzielił I m. (wspólnie z Pawłem Kocurem) w Ałmaty. W 1996 podzielił IV m. (za Aleksandrem Chalifmanem, Aleksiejem Driejewem i Siemionem Dwojrisem, wspólnie z Maksimem Sorokinem, Jewgienijem Bariejewem, Aleksandrem Łastinem i Wadimem Zwiagincewem) w finale indywidualnych mistrzostw Rosji. W grudniu 1997 wystąpił w Groningen w pierwszym pucharowym turnieju o mistrzostwo świata, w I rundzie przegrywając z Władisławem Tkaczowem. W 1998 uczestniczył w rozegranej w Eliście szachowej olimpiadzie (w trzeciej drużynie Rosji, na I szachownicy).
Do sukcesów Aleksandra Fominycha w kolejnych latach należą:
Najwyższy ranking w karierze osiągnął 1 lipca 2000, kiedy to z wynikiem 2594 punktów zajmował 100. miejsce na światowej liście FIDE, jednocześnie zajmując 25. miejsce wśród szachistów rosyjskich.

</doc>
<doc id="1671433" url="https://pl.wikipedia.org/wiki?curid=1671433" title="Aix galericulata">
Aix galericulata



</doc>
<doc id="1671434" url="https://pl.wikipedia.org/wiki?curid=1671434" title="Stawiany (stacja kolejowa)">
Stawiany (stacja kolejowa)

Stawiany – stacja kolejowa w Stawianach, w województwie wielkopolskim, w Polsce. Stacja nieczynna, obecnie przejeżdżają tylko składy towarowe. Budynek stacyjny zamieniony został w prywatne mieszkanie.

</doc>
<doc id="1671435" url="https://pl.wikipedia.org/wiki?curid=1671435" title="Europejska karta języków regionalnych lub mniejszościowych">
Europejska karta języków regionalnych lub mniejszościowych

Europejska karta języków regionalnych lub mniejszościowych – europejska konwencja (CETS 148) zatwierdzona w 1992 roku w ramach Rady Europy w celu ochrony oraz promocji języków regionalnych oraz języków mniejszości narodowych w Europie.
Konwencja weszła w życie w 1998 po ratyfikacji przez pierwsze pięć państw (Norwegia, Finlandia, Węgry, Holandia i Chorwacja). W Polsce konwencja obowiązuje od 1 czerwca 2009.

</doc>
<doc id="1671437" url="https://pl.wikipedia.org/wiki?curid=1671437" title="Chenonetta">
Chenonetta

Chenonetta – rodzaj ptaka z podrodziny kaczek (Anatinae) w rodzinie kaczkowatych (Anatidae).
Zasięg występowania.
Rodzaj obejmuje jeden współcześnie żyjący gatunek, występujący w Australii.
Morfologia.
Długość ciała 44–56 cm, rozpiętość skrzydeł 78–80 cm; masa ciała samców 700–955 g, samic 662–984 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1671440" url="https://pl.wikipedia.org/wiki?curid=1671440" title="Merganetta">
Merganetta



</doc>
<doc id="1671441" url="https://pl.wikipedia.org/wiki?curid=1671441" title="AAV-7">
AAV-7



</doc>
<doc id="1671442" url="https://pl.wikipedia.org/wiki?curid=1671442" title="LVT-7">
LVT-7



</doc>
<doc id="1671445" url="https://pl.wikipedia.org/wiki?curid=1671445" title="Segundo Castillo (piłkarz peruwiański)">
Segundo Castillo (piłkarz peruwiański)

Segundo Castillo (1913, zm. 1 października 1993) – piłkarz peruwiański noszący przydomek "Titina", środkowy pomocnik.
Urodzony w Callao Castillo karierę piłkarską rozpoczął w 1933 roku w klubie Sport Boys Callao, z którym w 1935 roku zdobył tytuł mistrza Peru.
Jako gracz klubu Sport Boys wziął udział w Igrzyskach Olimpijskich w 1936 roku, gdzie zagrał w dwóch meczach - z Finlandią i Austrią. Świetnie grająca drużyna Peru po zwycięstwie nad Austrią dotarła do półfinału, ale gdy komisja regulaminowa anulowała wynik meczu z Austriakami, nakazując jego powtórzenie, Peruwiańczycy na znak protestu wycofali się z turnieju.
Rok później wziął udział w fatalnym w turnieju Copa América 1937, gdzie Peru zajęło ostatnie, szóste miejsce. Castillo zagrał w czterech meczach - z Brazylią (wszedł za Orestesa Jordána), Urugwajem, Argentyną i Chile. W 1937 roku Castillo razem ze Sport Boys po raz drugi zdobył mistrzostwo Peru.
W 1938 roku Castillo razem z reprezentacją Peru wygrał Igrzyska boliwaryjskie.
Wciąż jako piłkarz klubu Sport Boys wziął udział w turnieju Copa América 1939, gdzie Peru zdobyło mistrzostwo Ameryki Południowej. Castillo zagrał w trzech meczach - z Ekwadorem, Paragwajem i Urugwajem.
Po zwycięskim turnieju kontynentalnym Castillo przeniósł się do Argentyny, gdzie grał w klubie CA Lanús. Następnie występował w chilijskim klubie Deportes Magallanes, a potem w kolumbijskim zespole Independiente Medellín. Po powrocie do ojczyzny Castillo grał w klubach Municipal Lima i Universitario Lima. W 1954 roku zakończył karierę piłkarską w drużynie Unión Callao.
W latach 1936-1939 Castillo rozegrał w reprezentacji Peru 12 meczów. Zmarł w Callao 1 października 1993 roku - należy do najlepszych graczy środka pola w historii peruwiańskiej piłki.

</doc>
<doc id="1671447" url="https://pl.wikipedia.org/wiki?curid=1671447" title="Damon Lindelof">
Damon Lindelof

Damon Lindelof (ur. 24 kwietnia 1973 w Teaneck, w stanie New Jersey) – amerykański scenarzysta i producent telewizyjny. Zajmuje się głównie pisaniem scenariuszy do seriali telewizyjnych.
Twórczość.
Pierwszym serialem, do którego Lindelof pisał scenariusze była emitowana w latach 1998–2000 seria "Nash Bridges". Później pisał scenariusze do pojedynczych odcinków w różnych seriach telewizyjnych aż został scenarzystą serialu "Jordan" (2001–2007). Największą sławę jednak przyniosła mu emitowana od 2004 seria "Zagubieni". Razem z Carltonem Cuse są głównymi scenarzystami serialu oraz prowadzą jego oficjalny podcast. Oprócz tego Lindelof jest producentem znacznej części odcinków seriali, do których pisał scenariusze. Razem z J.J. Abramsem (głównym producentem "Zagubionych") jest także producentem filmu "Star Trek" (2009).
W 2015 napisał wraz z Bradem Birdem scenariusz do filmu "Kraina jutra".

</doc>
<doc id="1671448" url="https://pl.wikipedia.org/wiki?curid=1671448" title="Sagunt (stacja kolejowa)">
Sagunt (stacja kolejowa)

Sagunt – stacja kolejowa w Sagunto, we wspólnocie autonomicznej Walencja, w prowincji Walencja, w Hiszpanii. Znajduje się na linii Walencja - Tarragona (Korytarz Śródziemnomorski) i Saragossa - Walencja. Znajduje się przy Avenida del País Valencia (skrzyżowanie N-340 w Sagunto). Znajdują się tu 3 perony.
Na stacji zatrzymują się pociągu linii C-5 i C-6 Cercanías Valencia, linii L i L-6-7 i Media Distancia Renfe, pociągi Alaris i Talgo długich dystansów.

</doc>
<doc id="1671449" url="https://pl.wikipedia.org/wiki?curid=1671449" title="Dainava Olita">
Dainava Olita

Dainava Olita (lit. Futbolo Klubas Dainava Alytus) – litewski klub piłkarski z siedzibą w Olicie. Został założony w 1946.
Historia.
Chronologia nazw:

</doc>
<doc id="1671451" url="https://pl.wikipedia.org/wiki?curid=1671451" title="Christian Oberstolz">
Christian Oberstolz

Christian Oberstolz (ur. 8 sierpnia 1977 w Innichen) – włoski saneczkarz startujący w parze z Patrickiem Gruberem.
W reprezentacji znajduje się od 1997 roku. Pierwszym międzynarodowym sukcesem był brązowy medal mistrzostw świata juniorów w 1997 w dwójkach. Na igrzyskach olimpijskich zadebiutował w 2002 zajmując siedemnaste miejsce. Cztery lata później finiszował na piątej pozycji. W 2010 był o krok od medalu zajmując czwarte miejsce. Na mistrzostwach świata startuje od 1999 roku. Na swoim koncie ma medal srebrny i dwa brązowe zdobyte w drużynie mieszanej. Najlepszym osiągnięciem w dwójkach były trzy 4 miejsca. Na mistrzostwach Europy wywalczył sześć medali: złoty w dwójkach w 2008, dwa srebrne w 2004, srebrny w dwójkach i brązowy w drużynie w 2006 oraz brązowy w drużynie w 2012. W Pucharze Świata startuje od sezonu 1998/1999, w sezonach 2004/2005 oraz 2008/2009 zdobywał Kryształową Kulę. Trzykrotnie kończył sezon na drugim miejscu w klasyfikacji generalnej, cztery razy był trzeci. Na swoim koncie w konkurencji dwójek ma 16 wygranych zawodów oraz 54 miejsc na podium.
Jego żoną jest Anastasia Oberstolz-Antonowa, rosyjska saneczkarka reprezentująca od 2003 Włochy.

</doc>
<doc id="1671455" url="https://pl.wikipedia.org/wiki?curid=1671455" title="Patrick Gruber">
Patrick Gruber

Patrick Gruber (ur. 31 stycznia 1978 w Bolzano) – włoski saneczkarz startujący w parze z Christianem Oberstolzem.
W reprezentacji znajduje się od 1997 roku. Pierwszym międzynarodowym sukcesem był brązowy medal mistrzostw świata juniorów w 1997 w dwójkach. Na igrzyskach olimpijskich zadebiutował w 2002 zajmując siedemnaste miejsce. Cztery lata później finiszował na piątej pozycji. W 2010 był o krok od medalu zajmując czwarte miejsce. Na mistrzostwach świata startuje od 1999 roku. Na swoim koncie ma medal srebrny i dwa brązowe zdobyte w drużynie mieszanej. Najlepszym osiągnięciem w dwójkach były trzy 4 miejsca. Na mistrzostwach Europy wywalczył sześć medali: złoty w dwójkach w 2008, dwa srebrne w 2004, srebrny w dwójkach i brązowy w drużynie w 2006 oraz brązowy w drużynie w 2012. W Pucharze Świata startuje od sezonu 1998/1999, w sezonach 2004/2005 oraz 2008/2009 zdobywał Kryształową Kulę. Trzykrotnie kończył sezon na drugim miejscu w klasyfikacji generalnej, cztery razy był trzeci. Na swoim koncie w konkurencji dwójek ma 16 wygranych zawodów oraz 54 miejsc na podium.

</doc>
<doc id="1671456" url="https://pl.wikipedia.org/wiki?curid=1671456" title="Ukraińska cerkiew greckokatolicka w latach 1939–1941">
Ukraińska cerkiew greckokatolicka w latach 1939–1941

Ukraińska cerkiew greckokatolicka została we wrześniu 1939 wskutek paktu Ribbentrop-Mołotow, oraz agresji Niemiec i ZSRR na Polskę rozdzielona na dwie niezależne części.
Okupacja radziecka.
Okupacja radziecka objęła obszar archieparchii lwowskiej, eparchii stanisławowskiej, oraz większą (wschodnią) część eparchii przemyskiej.
Cerkiew greckokatolicka na ziemiach okupowanych przez Związek Radziecki była traktowana gorzej niż Kościół rzymskokatolicki. Władze sowieckie zaatakowały głównie zakony, stanowiące materialną podstawę egzystencji instytucji kościelnych (konfiskata majątków ziemskich w październiku 1939), oraz wychowawczą misję Cerkwi (usunięcie religii ze szkół, rozwiązanie organizacji religijnych, planowa ateizacja).
Obawiając się o los Cerkwi, oraz swój własny, metropolita Andrzej Szeptycki po uzyskaniu zgody papieża Piusa XII, tajnie konsekrował 21 grudnia 1939 na swego następcę biskupa Josyfa Slipego. Było to podyktowane tym, że biskup pomocniczy Iwan Buczko wyjechał przed wybuchem wojny na wizytację greckokatolickich parafii w Ameryce Południowej, i nie zdążył powrócić. Cerkiew greckokatolicka pod okupacją sowiecką miała utrudniony kontakt z Watykanem. Metropolita Szeptycki utrzymywał kontakt listowny, albo przez jezuitę, ks. Jerzego Moskwę, albo przez węgierskiego nuncjusza apostolskiego – Angelo Rottę. Był to jednak kontakt niezbyt skuteczny, przekazywanie listów trwało czasem nawet kilka miesięcy.
Jeszcze w 1907 metropolita Szeptycki uzyskał od papieża Piusa X uprawnienia na tworzenie organizacji i hierarchii katolickiej obrządku wschodniego na obszarze Rosji. We wrześniu 1939 stwierdził, że sytuacja polityczna sprzyja rozszerzeniu cerkwi greckokatolickiej na teren całego ZSRR. Posiadając bardzo ograniczony kontakt z Watykanem, we wrześniu 1939 mianował 4 egzarchów, mających tworzyć struktury Cerkwi na terenie całego ZSRR: Mykołę Czarnećkiego (Wołyń, Polesie, Podlasie), Klemensa Szeptyckiego (Rosja i Syberia), Josefa Slipego (Ukraina) i Antoniego Niemancewicza (Białoruś).
19 kwietnia 1940 we Lwowie rozpoczął się Synod Arcybiskupi. Omawiano na nim metody działalności Cerkwi w realiach sowieckiej rzeczywistości. W Synodzie brało udział 80 duchownych. Po zakończeniu Synodu (17 sierpnia) 14 jego uczestników zostało aresztowanych.
30 maja 1940 papież Pius XII unieważnił poprzednio wydane Szeptyckiemu uprawnienia na działalność na terenie ZSRR. 2 czerwca wydano dokument unieważniający, jednak wysłano go do Lwowa dopiero w listopadzie 1940. W międzyczasie, 18-19 września 1940 odbył się tajny synod egzarchów, na którym potwierdzono postanowienia synodu piotrogrodzkiego z 1917, oraz zredagowane własne, a sumie w 100 kanonach. Postanowiono również, że egzarchaty będą podlegać bezpośrednio Stolicy Apostolskiej i zaplanowano ich pracę.
Po doręczeniu w listopadzie 1940 decyzji papieskiej, Szeptycki zwołał egzarchów, przekazał im treść listu, i stwierdził, że nie posiada nawet uprawnień do odebrania ich rezygnacji. Egzarchowie mieli we własnym sumieniu zdecydować, co zamierzają dalej robić. Po kilkumiesięcznym namyśle wszyscy czterej egzarchowie na synodzie 13-16 czerwca 1941 we Lwowie (bez udziału Szeptyckiego), zdecydowali kontynuować działalność religijną do czasu otrzymania kolejnej decyzji. Uchwałę synodu przesłano do Watykanu. Papież nadał Szeptyckiemu uprawnienia delegata apostolskiego wobec egzarchów, potwierdził również ich nominacje.
Problemem dla Cerkwi stały się naciski władz sowieckich na księży (nałożenie wysokich podatków, skierowanie do pracy przy sadzeniu lasu i budowie dróg, aresztowania), w wyniku których księżą porzucali stan duchowny i przechodzili do lepiej płatnej cywilnej pracy (tak działo się na przykład w eparchii stanisławowskiej).
Już w jesieni 1939 patriarchat Rosyjskiej Cerkwi Prawosławnej rozpoczął przygotowania do wchłonięcia Ukraińskiej Cerkwi Greckokatolickiej we wschodniej części Galicji. 17 października 1939 biskupowi Pantelejmonowi nadano tytuł egzarchy patriarszego dla ziem Zachodniej Białorusi i Zachodniej Ukrainy. Zaraz po nominacji ogłosił on posłanie, w którym apelował o uznanie patriarchatu moskiewskiego jako władzy kanonicznej.
W październiku 1940 w Krzemieńcu, w pobliżu Ławry Poczajowskiej, powołano prawosławne biskupstwo. Mianowano również prawosławnego biskupa Lwowa, jednak nie zdążył on objąć obowiązków z powodu wybuchu wojny niemiecko-sowieckiej.
Okupacja niemiecka.
Okupacja niemiecka objęła obszar zachodniej części eparchii przemyskiej (136 parafii z 217 tysiącami wiernych), oraz całej Apostolskiej Administracja Łemkowszczyzny (111 parafii z 137 tysiącami wiernych). Cerkiew greckokatolicka na tym obszarze nie była praktycznie prześladowana.
Na ziemie okupowane przez III Rzeszę napłynęło kilkadziesiąt tysięcy uchodźców z ziem okupowanych przez ZSRR.
Obszar pod okupacją niemiecką zarządzany był z Jarosławia przez wikariusza generalnego bp. Grzegorza Łakotę, wydelegowanego na ten teren jeszcze przed spodziewaną wojną przez biskupa ordynariusza Jozafata Kocyłowskiego. Wszyscy biskupi ordynariusze znaleźli się na terenach okupowanych przez ZSRR.
10 czerwca 1940 na wikariusza generalnego Apostolskiej Administracji Łemkowszczyzny powołano ks. Ołeksandra Małynowśkiego, który wkrótce przejął większość obowiązków ciężko chorego administratora ks. Jakiwa Medwećkiego, a po jego rychłej śmierci – niemal natychmiast go zastąpił.
Ponieważ we wrześniu 1939 wyjechał z Polski nuncjusz apostolski Filippo Cortesi, biskupi wszystkich 3 obrządków katolickich kontaktowali się z Watykanem przez osoby prywatne (np. hr. Roberto Malvezzi Campeggi, Luciana Frassati-Gawrońska), oraz nieformalnie przez nuncjusza apostolskiego w Niemczech Cesare Orsenigo.
Po wybuchu wojny niemiecko-sowieckiej w 1941 powrócono do przedwojennego podziału administracyjnego Cerkwi.

</doc>
<doc id="1671458" url="https://pl.wikipedia.org/wiki?curid=1671458" title="Nicolas Seube">
Nicolas Seube

Nicolas Seube (ur. 11 sierpnia 1979 w Tuluzie) – francuski piłkarz występujący na pozycji obrońcy. Obecnie jest zawodnikiem SM Caen.
Kariera klubowa.
Seube zawodową karierę rozpoczynał w 2000 roku w klubie Toulouse FC, grającym w Ligue 1. Przez cały sezon 2000/2001 nie zdołał jednak zadebiutować w barwach klubu. W rozgrywkach ligowych jego klub zajął 16. miejsce, jednak z powodu bankructwa został zdegradowany do Championnat National. Wówczas Seube odszedł z Toulouse FC.
latem 2001 roku podpisał kontrakt z drugoligowym SM Caen. Zadebiutował tam 28 lipca 2001 w przegranym 3:4 ligowym pojedynku z Grenoble Foot 38. 1 lutego 2003 w wygranym 3:2 meczu z Clermont Foot strzelił pierwszego gola w trakcie gry w Ligue 2. W 2004 roku awansował z klubem do Ligue 1. W tych rozgrywkach zadebiutował 7 sierpnia 2004 w zremisowanym 1:1 spotkaniu z FC Istres. W 2005 roku wystąpił z klubem w finale Pucharu Ligi Francuskiej, jednak Caen przegrało tam 1:2 z RC Strasbourg. W tym samym roku spadł z klubem do Ligue 2. W 2007 roku powrócił z zespołem do Ligue 1. 25 października 2008 w zremisowanym 2:2 pojedynku z Lille OSC zdobył pierwszą bramkę w trakcie gry w Ligue 1. W 2009 roku ponownie spadł z klubem do Ligue 2.

</doc>
<doc id="1671462" url="https://pl.wikipedia.org/wiki?curid=1671462" title="Mistrz Korneliusz">
Mistrz Korneliusz

Mistrz Korneliusz (oryg. fr. "Maître Cornélius") – opowiadanie Honoriusza Balzaka opublikowane po raz pierwszy w 1831 w dzienniku "Revue de Paris", a w roku następnym w tomie "Nowe opowiastki filozoficzne" razem z utworami "Pani Firmiani", "Czerwona oberża" i "Ludwik Lambert". Ostatecznie weszło w skład "Studiów filozoficznych" cyklu "Komedia ludzka".
Treść.
Maria de Saint-Vallier, nieślubna córka Ludwika XI, zostaje wydana za mąż za o wiele starszego od siebie mężczyznę, z którym jest nieszczęśliwa. Tymczasem zakochany w niej Georges d’Estouteville aranżuje tajemne spotkania w kościele. By móc widzieć ukochaną jeszcze częściej, najmuje się jako pomocnik królewskiego złotnika, Korneliusza Hoogworsta, zamieszkującego w samotności dom sąsiadujący z pałacem Saint-Vallier. Mistrz Korneliusz, człowiek ponury i tajemniczy, doprowadził już wcześniej do skazania na śmierć kilku swoich pomocników, których oskarżał o kradzieże złota ze swojego warsztatu. Wszyscy zostali powieszeni, choć zapewniali o swojej niewinności. D’Estouteville, mogąc przechodzić z jednego domu do drugiego, nie boi się jednak starego uczonego. Następnego dnia młodzieniec zostaje oskarżony o kradzież, której nie popełnił, a przed egzekucją zostaje uratowany jedynie dzięki interwencji swojej kochanki. Okazuje się, że Korneliusz był lunatykiem i sam w czasie nocnych spacerów przenosił złoto, o którego kradzież następnie oskarżał pomocników. Gdy sprawa dochodzi do Ludwika XI, złotnik popełnia samobójstwo.
Cechy utworu.
W opowiadaniu "Mistrz Korneliusz" wyraźny jest wpływ kilku różnych romantycznych konwencji pisarskich, od romantycznej frenezji obecnej we Francji w twórczości Charlesa Nodiera i młodego Wiktora Hugo po powieść historyczną w stylu Waltera Scotta. W utworze panuje atmosfera zagadkowości, związana z fascynacją Balzaka mistyką i zjawiskami nadprzyrodzonymi, do których zalicza również lunatyzm tytułowego bohatera. Potęguje ją wprowadzenie jako elementów miejsca akcji gotyckiej katedry w Tours, przedstawionej jako miejsce egzotyczne i wymykające się regułom logiki (podobny obraz paryskiej katedry Notre Dame Balzak ukazywał w opowiadaniu "Wygnańcy", a częściowo także w powieści "Krzywe zwierciadło historii współczesnej"). Równocześnie tytułowy Korneliusz przypominał późniejsze postacie zupełnie realistycznych balzakowskich skąpców – np. tytułowego bohatera powieści "Gobseck".

</doc>
<doc id="1671463" url="https://pl.wikipedia.org/wiki?curid=1671463" title="Bombycilla japonica">
Bombycilla japonica



</doc>
<doc id="1671465" url="https://pl.wikipedia.org/wiki?curid=1671465" title="Fernando Soriano">
Fernando Soriano

Fernando Soriano Marco (ur. 24 września 1979 w Saragossie) – hiszpański piłkarz grający na pozycji środkowego pomocnika.
Kariera klubowa.
Soriano jest wychowankiem Realu Saragossa. W latach 1998–2001 występował w rezerwach tego klubu, a w 2001 roku został wypożyczony do Recreativo Huelva, grającego wówczas w Segunda División. 25 sierpnia 2001 zadebiutował w jego barwach w lidze, w przegranym 0:1 wyjazdowym spotkaniu z CD Badajoz. W całym sezonie zdobył 5 goli i powrócił do Saragossy. Stał się zawodnikiem pierwszego zespołu, w którym swój debiut zaliczył 14 września 2002 w meczu z Levante UD (2:3). W sezonie 2002/2003 wywalczył z Realem awans do Primera División. W 2004 roku zdobył z Saragossą Puchar Hiszpanii.
Po sezonie 2004/2005 Soriano odszedł z Saragossy, w której pełnił rolę rezerwowego. Został zawodnikiem drugoligowej Almerii. 28 sierpnia zaliczył swój debiut w tym klubie, który przegrał 0:3 na wyjeździe z Numancią. W sezonie 2006/2007 wywalczył z Almeríą awans do Primera División, a w kolejnym przyczynił się do utrzymania zespołu w pierwszej lidze. W Almerii grał do końca sezonu 2009/2010.
Latem 2010 Soriano przeszedł do CA Osasuna, a w 2011 roku wrócił do Almerii.

</doc>
<doc id="1671466" url="https://pl.wikipedia.org/wiki?curid=1671466" title="Cartagena (Kolumbia)">
Cartagena (Kolumbia)



</doc>
<doc id="1671467" url="https://pl.wikipedia.org/wiki?curid=1671467" title="Rasa człowieka">
Rasa człowieka

Rasa człowieka – system klasyfikacji ludzi na duże i odrębne populacje lub grupy ze względu na dziedziczne cechy zewnętrzne (fenotyp), pochodzenie geograficzne, kulturę, historię, język, wygląd zewnętrzny, etniczność i status społeczny. Na początku XX wieku termin ten był często stosowany w znaczeniu taksonomicznym, w celu podkreślenia genetycznego zróżnicowania ludzkich populacji określonych przez fenotyp.
Termin „rasa” wzbudza kontrowersje związane z brakiem porozumienia, czy dotyczy on stosowanej w klasyfikacji biologicznej naturalnej jednostki, czy też jest konstruktem społecznym. Określenie to nadal funkcjonuje w swoim ścisłym, terminologicznym znaczeniu. W antropologii pojęcie rasa zostało sformalizowane i jest stosowane w odniesieniu do ludzi zgodnie z ogólną praktyką zoologiczną. W formalnej taksonomii rasa, rozumiana jako podgatunek jest stosowana do opisu mikroewolucji. Jednak w potocznym użyciu wyraz „rasa” może określać grupę religijną, kulturową, społeczną, narodową, etniczną, językową, genetyczną, geograficzną lub anatomiczną, co stanowi potencjalne źródło nieporozumień.
Słowo „rasa” pochodzi z języka arabskiego ("ras" „głowa, początek, pochodzenie”). Określenie zostało użyte po raz pierwszy w roku 1606 przez Fanta, a użyte do klasyfikacji form ludzkich przez F. Berniera w roku 1684. Termin był stosowany w kolejnych wiekach przez wielu przyrodników. W XX wieku powstały liczne definicje rasy człowieka. Trzy główne koncepcje to koncepcja typologiczna, populacyjna i koncepcja klin.
Biolodzy stosują termin „rasa” w opisie grup o wspólnym pochodzeniu, jednak słowo używane jest często w naiwny i uproszczony sposób. Społeczne postrzeganie i grupowanie ras zmieniają się z upływem czasu. W przeszłości rasy ludzkie wyróżniano na podstawie kryteriów morfologicznych. Powstało wiele klasyfikacji rasowych wyróżniających od 2 do 63 ras. Wraz z rozwojem wiedzy o zróżnicowaniu gatunku ludzkiego pierwotne klasyfikacje zostały uznane za konstrukt społeczny, w znacznym stopniu wynikający z uprzedzeń bez potwierdzenia w badaniach naukowych. Od połowy XX wieku koncepcje podziałów rasowych są krytykowane. Wraz z rozwojem genetyki opis zmienności gatunku ludzkiego koncentruje się na zmienności genetycznej. Po zakończeniu Human Genome Project naukowcy pozostali podzieleni, czy klasyfikacja rasowa pozwoli właściwie uporządkować pozyskane dane genetyczne, czy też należy stosować inną terminologię. Współczesna wiedza nie pozwala na stosowanie jakiejkolwiek hierarchii grup ludzi, a tym samym nie może być wykorzystana do wspierania ideologii rasistowskich. Postrzeganie "ras" często opiera się na popularnej taksonomii ("folk taxonomy"), która definiuje główne typy na podstawie spostrzeganych cech zewnętrznych. Część naukowców zaleca rezygnację ze stosowania pojęcia rasa.
Związek pojęcia "rasa" z ideologiami i teoriami (np. antysemityzm lub eugenika) powstałymi na bazie XIX-wiecznej antropologii i fizjologii sprawił, że od drugiej połowy XX wieku samo używanie pojęcia "rasa" stało się problematyczne. Mimo ciągłego używania, pojęcie to jest coraz częściej zastępowane innymi słowami, które są obciążone mniejszym ładunkiem emocjonalnym, np. populacja, ludność, grupa etniczna albo wspólnota, w zależności od kontekstu.
Historia definicji rasy człowieka.
Termin „rasa ludzka” nawiązuje do ras hodowlanych zwierząt, które ze względu na swoje użyteczne cechy były wyróżniane na długo przed sformułowaniem teorii ewolucji. Od powstania antropologii fizycznej jako odrębnej nauki w XVIII wieku jako aksjomat przyjmowano istnienie ras ludzkich. Chociaż nie jest możliwe ustalenie, który z naukowców wprowadził do antropologii pojęcie rasy, pojęcie zostało niewątpliwie spopularyzowane przez niemieckiego antropologa Johanna Fridricha Blumenbacha. Jego dzieło "De generis humani varietate nativa" zyskało dużą popularność wśród naukowców w Europie, szczególnie trzecie wydanie książki z 1795 roku. Typologia antropologiczna była rozwijana przez wielu kolejnych naukowców i rozpowszechniła się wśród przyrodników w wieku XIX. W tym czasie powstało wiele koncepcji i klasyfikacji. Teorie rasowe stały się także popularne poza nauką. Koncepcja istnienia ras początkowo opierała się na kreacjonistycznym założeniu i ich niezmienności. Opisywane rasy według tego podejścia zostały stworzone przez Boga i istniały zawsze, podejście takie określane jest jako esencjalizm biologiczny. Charles Darwin w dziele "The Descent of Man and Selection in Relation to Sex", w rozdziale VII: "On the Races of Man" zwrócił uwagę na istnienie wielu typologii rasowych i związany z tym brak wartości klasyfikacyjnych takich podziałów. Dodatkowym problemem było samo określanie człowieka jako gatunku. Zarówno określenie „rodzaj ludzki”, jak i „rasa ludzka” odnosiły się do gatunku. Darwin, zwracając uwagę na ciągły charakter zmienności w obrębie gatunku ludzkiego, odrzucał przypisywanie rasom statusu gatunków, wykazując na możliwość swobodnego krzyżowania się osobników różnych ras i płodność potomstwa. W odniesieniu do teorii ewolucji uznawał wszystkie rasy ludzkie za grupy jednego gatunku zamieszkujące różne tereny, co odpowiada pojęciu populacja.
Tradycyjnie używane podziały opierają się na zewnętrznych, rzucających się w oczy cechach takich jak: kolor skóry, kształt czaszki lub twarzy, wzrost, kształt i kolor włosów; kolor oczu, oraz na samoidentyfikacji.
Klasyfikacje gatunku ludzkiego obejmowały podział na rasy, różnie nazywane przez twórców podziału. W czasach przed Linneuszem Immanuel Kant podzielił gatunek ludzki na cztery rasy w zależności od zamieszkiwanego klimatu:
W roku 1756 Karol Linneusz w X wydaniu "Systema naturae" podzielił ludzkość na cztery rasy:
W wydaniu XII dzieła Linneusza wydawca J.F. Gmelin zamieścił podział na 5 ras nawiązujący do barwy skóry:
W roku 1812 Georges Cuvier podzielił ludzi na trzy rasy jako kryterium stosując wyłącznie barwę skóry:
Pod koniec XIX wieku podziały na rasy ludzkie opierały się na definicji rasy geograficznej. Tak rozumiana rasa obejmowała zbiór grup ludzkich podobnych do siebie według kryteriów określonych cech rasowych, zamieszkujących na wspólnym terytorium i często mających wspólne pochodzenie. Zestaw cech rasowych dobierany był przez antropologów subiektywnie bez stosowania metod statystycznych. Jednej z klasyfikacji ras geograficznych dokonał Joseph Deniker dzieląc gatunek ludzki na 3 rasy, a w nich wyróżniając 29 ras. Renato Biasutti przedstawił jeszcze bardziej rozbudowany podział, w którym wyróżnił trzy rasy, odpowiadające podgatunkom oraz hierarchicznie trzy kolejne poziomy podziału nazwane pniami rasowymi, rasami i podrasami. Inny szczegółowy podział zaproponował Earnest Albert Hooton, wyróżniając odmiany, rasy, podrasy wtórne oraz typy morfologiczne.
Carleton Coon przedstawił klasyfikację, która wyróżniała pięć ras: kaukazoidzi, mongoloidzi, negroidzi, kapoidzi oraz australoidzi.
Jeszcze inne klasyfikacje wyróżniały większą liczbę ras geograficznych (np. Egon Freiherr von Eickstedt, N.N. Czeboksarow, W.W. Bunak). Najbardziej szczegółowego podziału ras geograficznych dokonał Renato Biasutti.
Thomas Huxley w 1870 roku napisał artykuł „O geograficznym rozmieszczeniu głównych modyfikacji ludzkości”, w którym proponował rozróżnienie gatunku ludzkiego na rasy i opisywał ich rozmieszczenie na Ziemi.
Artykuł Thomasa Huxleya został odrzucony przez Royal Society i w ten sposób stał się jedną z teorii najpierw proponowanych, a potem odrzuconych przez wczesnych zwolenników ewolucji.
Pomimo odrzucenia poglądów Huxleya przez naukowców, jego artykuł czasami cytowany jest przez zwolenników grupowania ludzkości ("racialism"). Podobnie jak Karol Darwin, Huxley był monogenistą – wierzył, że wszyscy ludzie są częścią tego samego gatunku, z morfologicznymi różnicami powstającymi z początkowej jednolitości. Ten pogląd jest przeciwstawny poligenizmowi, teorii głoszącej, że każda rasa jest odmiennym gatunkiem o różnych miejscach pochodzenia.
Pomimo swojego monogenizmu i popierania abolicjonizmu z powodów etycznych, Thomas Huxley wierzył w hierarchię wrodzonych zdolności. Postawa ta jest ewidentna w jego artykułach, takich jak: „Emancypacja Czarnych i Białych” i „Ewolucja i etyka”.
W latach 30. XX wieku antropolog Julian Sorell Huxley zaproponował aby zmienność w obrębie gatunku ludzkiego opisywać nie za pomocą wyrazu „rasa”, lecz słowem „klina” (ang. "cline"). Wiązało się to ze stwierdzeniem, że rozkład cech człowieka jest ciągły, co wiąże się ze stopniowymi zmianami częstości genów w przestrzeni. W kolejnych latach także inni antropolodzy krytycznie odnosili się do rozpowszechnionych poglądów rasowych zwalczając bezzasadny determinizm biologiczny. Po sformułowaniu tez nowej syntezy ewolucyjnej, na początku lat 60. XX wieku Livingstone stwierdził, że nie ma ras, a jedynie kliny. W tym samym czasie Theodosius Dobzhansky również odrzucił tradycyjne znaczenie słowa rasa, uznając, że można je traktować tylko jako „układ otwarty”. W ten sposób powstała populacyjna teoria rasy. W koncepcji tej przyjęto, że przedmiotem ewolucji jest nie osobnik, a populacja. O tym, czy daną populację można traktować jako rasę, decyduje wyłącznie badacz. W ramach koncepcji populacyjnej S.C. Coon, S.M. Garn i J.B. Birdsell przedstawili podział gatunku ludzkiego na 9 ras:
W ramach każdej z ras autorzy ci wyróżnili szczegółowe populacje.
W roku 1974 E. Mayr uznał, że zaproponowane przez Juliana Huxleya kliny nie odnoszą się do populacji. Ujęcie populacyjne ras skrytykowali również A. Montagu i F. Livingstone. W ten sposób koncepcja klin stała się niezależną od ujęcia populacyjnego. Zmienność klinowa odnosi się do zmienności w przestrzeni geograficznej, jednak podział ma sens tylko wtedy gdy kryterium jest jedna cecha. Przy dwóch cechach populacja lub rasa miałaby już charakter mieszany, a przy większej ilości cech niemożliwe jest określenie czym jest wyróżniana w ten sposób rasa.
Efektem zmieniających się i licznych koncepcji podziału na rasy jest rezygnacja części antropologów ze stosowania tego określenia. „Rasa ludzka” stała się terminem umownym i nieostrym. Wielu antropologów nadal uznaje pojęcie rasy za przydatne, jednak liczba zwolenników tego określenia maleje.
Rasa w ujęciu antropologicznym.
Antropolodzy i inni ewolucyjni naukowcy odeszli od pojęcia "rasa" na rzecz pojęcia "populacja" przy omawianiu różnic genetycznych. Historycy, antropolodzy kulturowi i inni badacze nauk społecznych zamienili pojęcie "rasy" na kategorię kulturową albo konstrukt społeczny – szczególny sposób, w który ludzie mówią o sobie i innych.
Wielu badaczy nauk społecznych zastąpiło słowo "rasa" pojęciem "etniczność" przy odnoszeniu się do grup samoidentyfikujących się w oparciu o wspólną kulturę, przodków i historię. Oprócz empirycznych i pojęciowych problemów z "rasą" po II wojnie światowej ewolucyjni i społeczni badacze byli świadomi stopnia, w którym przekonania o rasie były wykorzystywane do usprawiedliwiania dyskryminacji, apartheidu, niewolnictwa i ludobójstwa. Kwestionowanie pojęcia "rasa" przybrało rozmach w Stanach Zjednoczonych latach 60. wraz ze wzrastającą popularnością ruchu walki o prawa człowieka i w innych krajach świata wraz z powstawaniem ruchów antykolonialnych. Działacze społeczni doszli do wniosku, że "rasa" jest konstruktem społecznym – pojęciem, które ma odbicie w rzeczywistości, ale w które wierzy się z powodu pełnionych przez nie funkcji społecznych. Po zsekwencjonowaniu genomu ludzkiego użycie rasy jako kategorii biologicznej wzrosło.
Pojęcie rasy ludzkiej jest współcześnie kontrowersyjne. W roku 1985 przeprowadzono badanie, mające na celu sprawdzenie, ilu amerykańskich antropologów uznaje istnienie ras ludzkich. Na pytanie: „Czy istnieją biologicznie rasy gatunku "Homo sapiens"” przecząco (a więc odrzucając pojęcie rasy) odpowiedziało:
Podobne badanie w 1999 roku dało następujący wynik:
W Polsce w roku 2001 pojęcie rasy odrzucone zostało przez 25% antropologów.
Rasa i genetyka.
Badania genetyczne ostatnich lat (projekt poznania ludzkiego genomu) nie wykazują, żeby pojęcie rasy (lub przynależności etnicznej) miało uzasadnienie genetyczne.
Jednak odnotowuje się zróżnicowaną częstość występowania poszczególnych alleli spowodowaną prawdopodobnie długotrwałą izolacją geograficzną (samą izolację uznaje się też za powód powstania ras).

</doc>
<doc id="1671469" url="https://pl.wikipedia.org/wiki?curid=1671469" title="Franco Columbu">
Franco Columbu

Franco Columbu (ur. 7 sierpnia 1941 w Ollolai na Sardynii, zm. 30 sierpnia 2019 w San Teodoro) – włoski kulturysta (dwukrotny Mr. Olympia), strongman, trójboista siłowy i aktor.
Życiorys.
Wczesne lata.
Urodził się na prowincji Sardynii, w biednej pasterskiej rodzinie. W młodości amatorsko trenował boks oraz podnoszenie ciężarów. Później zajął się kulturystyką i w tej dyscyplinie osiągnął największe sukcesy.
Kariera.
Columbu swoją karierę sportową rozpoczynał od podnoszenia ciężarów. W trójboju olimpijskim (rwanie, wyciskanie, podrzut) uzyskiwał w kategorii półciężkiej 420 kg. (140+120+160). W połowie XX w., kiedy kulturystyka nie miała jeszcze statusu samodzielnej dyscypliny sportowej, konkursy kulturystyczne rozgrywano na zawodach w podnoszeniu ciężarów i to właśnie tą drogą (jak i większość ówczesnych kulturystów) Columbu trafił do kulturystyki. Swój pierwszy poważny sukces w tej dyscyplinie odniósł w 1966 roku na mistrzostwach Europy (Mr. Europe) zajmując IV miejsce.
W następnych latach na mistrzostwach Europy i świata zajmował pierwsze miejsca w swojej kategorii lub w konkurencji „największa muskulatura”. Do jego największych sukcesów w kulturystyce amatorskiej należało zdobycie w kategorii open tytułów Mr. Europe w Essen i Mr. Universe w Belgradzie w roku 1970. Po przejściu do grona zawodowców był. m.in. Dwukrotnym mistrzem świata zawodowców federacji IFBB – Mr. Olympia – w 1976 i 1981 roku. Był na okładkach „Kraft Sport Revue” (1968), „Muscular Development” (w grudniu 1969), „Muscle Builder &amp; Power” (w kwietniu 1970, w lutym 1971 i w lutym 1972 z Arnoldem Schwarzeneggerem, w maju 1973, w październiku 1977), „Muscle &amp; Fitness” (w kwietniu 1981), „Muscle Digest” (w lutym 1982), „Iron Man” (w maju 1982) i „Flex” (w czerwcu 1992 z Arnoldem Schwarzeneggerem).
W 1976 wycofał się ze startów i poświęcił studiom paramedycznym. W 1977 ukończył Cleveland Chiropractic College i od tego momentu podawał się za specjalistę i autorytet w dziedzinie chiropraktyki opartej na kulturystyce. W 1982 uzyskał doktorat z teorii żywienia. W Santa Monica prowadził firmę specjalizującą się w medycynie sportowej opartej właśnie na chiropraktyce.
Trafił do filmu za sprawą Arnolda Schwarzeneggera, swojego wieloletniego przyjaciela i partnera treningowego. Wystąpił obok Schwarzeneggera w takich produkcjach jak: "Niedosyt" (1976), "Kulturyści" (1977), "Conan Barbarzyńca" (1982), "Terminator" (1984) czy "Uciekinier" (1987), a także serialu "Ulice San Francisco". Był też wówczas osobistym trenerem Sylvestra Stallone’a podczas realizacji dramatu sportowego "Rocky II" (1979) oraz kaskaderem na planie "Egzekutora" (1996). Spróbował swoich sił jako reżyser filmu sensacyjnego "Doublecross on Costa's Island" (1997) z udziałem Franka Stallone i Williama Smitha, a także scenarzysta i producent filmowy.
Razem z Arnoldem Schwarzeneggerem prowadzili wspólne treningi oraz brali udział w prestiżowych zawodach, a także wystąpili w kilku filmach. Pomimo że byli rywalami w sporcie, zawsze pozostawali w dobrych stosunkach. Był współautorem książek: "Weight Training and Bodybuilding: A Complete Guide for Young Athletes", "Franco Columbu’s Complete Book of Bodybuilding" i "The Bodybuilder’s Nutrition Book".
W 1983 roku został włączony do włosko-amerykańskiej Galerii Sław (Hall of Fame).
30 sierpnia 2019 w wieku 78 lat utonął u wybrzeży Włoch w wyniku ataku serca.
Tytuły trójboju.
Columbu z racji podnoszenia ciężarów trenował również trójbój siłowy. Jego rekordy życiowe i tytuły w tej dyscyplinie są następujące:
W sumie stanowiło to 822,5 kg przy masie ciała zaledwie 80 kg.

</doc>
<doc id="1671473" url="https://pl.wikipedia.org/wiki?curid=1671473" title="Gotthilf Samuel Falbe">
Gotthilf Samuel Falbe

Gotthilf Samuel Falbe (ur. 11 kwietnia 1768 w Woldenbergu w Nowej Marchii, dziś Dobiegniew, zm. 23 czerwca 1849 w Stargardzie) – królewski radca szkolny, dyrektor i profesor Kolegium Gröninga w Stargardzie, członek Towarzystwa Historii i Starożytności Pomorza.
Urodził się w rodzinie zubożałej szlachty. Uczęszczał do szkoły w Dobiegniewie, a od 1783 kształcił się w Gimnazjum Werdera w Berlinie. Po ukończeniu gimnazjum kontynuował naukę na Uniwersytecie w Halle na kierunku filologia. Po ukończeniu studiów w 1793 przybył do Stargardu, gdzie został subrektorem Collegium Groeningianum oraz czwartym profesorem. W pięć lat później został rektorem Collegium (pełnił tę funkcję najdłużej w historii szkoły – 45 lat, od 1798 do 1843)
W 1809 do Stargardu zostaje przeniesiony Pomorski Rząd Krajowy, w związku z tym Falbe zostaje królewskim radcą szkolnym. 
Został wyróżniony honorowym obywatelstwem Stargardu, oraz Orderem Czerwonego Orła III Klasy.

</doc>
<doc id="1671475" url="https://pl.wikipedia.org/wiki?curid=1671475" title="Leon Malhomme">
Leon Malhomme

Leon Malhomme de la Roche (ur. 4 stycznia 1881 w Petersburgu, zm. wiosną 1940 w Katyniu) – polski urzędnik konsularny, dyplomata i polityk okresu międzywojennego.
Życiorys.
Pochodził z rodziny polskich zesłańców, wcześniej arystokratycznej francuskiej rodziny Malhomme de la Roche, która pod koniec XVIII w. osiadła w Rzeczypospolitej. Syn Mikołaja i Julii z Orłowskich. Brat Henryka Malhomme. Ukończył gimnazjum w Petersburgu, po czym studiował na uniwersytetach w Petersburgu i Dorpacie. Był członkiem Konwentu Polonia. Po uzyskaniu przez Polskę niepodległości w listopadzie 1918 sprawował funkcje w departamencie konsularnym MSZ (1918–1928), m.in. nacz. wydziału administracyjno-paszportowego (1927). W latach 1922–1928 był stałym delegatem na konferencję międzynarodową poświęconą uchodźcom z Rosji. W 1925 stanął na czele polskiej delegacji w komisji mieszanej ds. likwidacji zatargów granicznych z ZSRR. W 1928 objął placówkę konsularną w Bytomiu, zostając zastępcą konsula generalnego/p.o. kier. urzędu a od 1929 konsulem generalnym. Po przeniesieniu konsulatu do Opola w lipcu 1931 kontynuował swą pracę w stolicy niemieckiej części Górnego Śląska. 1 stycznia 1933 objął funkcję radcy ambasady polskiej w Paryżu ds. wychodźstwa. 1 lutego 1934 stanął na czele placówki konsularnej w Morawskiej Ostrawie jako konsul generalny, zastępując w tej funkcji Karola Ripę. Zasłynął jako osoba organizująca opozycję wobec państwa czechosłowackiego wśród mniejszości polskiej na Śląsku Cieszyńskim i Opawskim (m.in. w kontekście obchodów 15. rocznicy zajęcia Śląska przez wojska czeskie). Na skutek żądań czeskich został wydalony z placówki. 16 maja 1935 objął urząd wicewojewody śląskiego, który sprawował do wybuchu II wojny światowej.
W październiku 1938 sprawował władzę cywilną (urząd Delegata Wojewody Śląskiego przy Dowództwie Samodzielnej Grupy Operacyjnej „Śląsk”) na Śląsku Cieszyńskim w okresie po jego zajęciu przez wojsko polskie, a przed jego formalną inkorporacją do Polski. Wydawał rozporządzenia publikowane w osobnym Dzienniku Urzędowym.
Obwieszczenie Leona Malhomme z 10 października 1938:
Aresztowany przez NKWD 23 września 1939, wywieziony do ZSRR (Mołodeczno, Mińsk, Starobielsk, Kozielsk) i zamordowany w Katyniu.

</doc>
<doc id="1671478" url="https://pl.wikipedia.org/wiki?curid=1671478" title="Hoplopleura ochotonae">
Hoplopleura ochotonae

Hoplopleura ochotonae – gatunek wszy z rodziny Hoplopleuridae, pasożytujący głównie na "Ochotona cansus". Spotykany również na innych szczekuszowatych: "Ochotona hyperborea", "Ochotona roylei", "Ochotona daurica", szczekuszcze północnej ("Ochotona alpina"), "Ochotona thibetana". Powoduje wszawicę.
Samica wielkości 1,3 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością. Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Azji.

</doc>
<doc id="1671479" url="https://pl.wikipedia.org/wiki?curid=1671479" title="Fernando Varela (ur. 1979)">
Fernando Varela (ur. 1979)

Fernando Varela Ramos (ur. 1 września 1979 w Dos Hermanas) – piłkarz hiszpański grający na pozycji prawego obrońcy lub pomocnika.
Kariera klubowa.
Varela pochodzi z Andaluzji. Karierę piłkarską rozpoczął w Realu Betis. Od 1996 roku występował w rezerwach klubu, ale 26 maja 1997 zdołał zaliczyć debiut w pierwszym zespole w Primera División, w zremisowanym 1:1 wyjazdowym spotkaniu z Valencią. Do 2000 roku nadal nie przebił się do składu pierwszego zespołu i został wówczas wypożyczony na pół roku do drugoligowej Extremadury. Latem wrócił do Betisu i w 2001 roku powrócił awansował z nim z Segunda do Primera División. Od 2001 roku zaczął występować w pierwszym składzie klubu. W sezonie 2004/2005 wywalczył z Betisem Puchar Hiszpanii, dzięki zwycięstwu 2:1 w finale nad CA Osasuna. W lidze zajął z klubem z Sewilli 4. miejsce, a jesienią 2005 wystąpił w fazie grupowej Ligi Mistrzów. Ogółem do 2006 roku rozegrał w barwach Betisu 143 spotkania, w których zdobył 3 gole.
Latem 2006 Varela przeszedł do RCD Mallorca. 27 sierpnia 2006 zaliczył swój debiut w barwach nowego zespołu, który zremisował 1:1 na wyjeździe z Recreativo Huelva. W sezonie 2006/2007 zdobył dwie bramki w Primera División, w meczach z Osasuną (3:1) i Realem Madryt (1:3). Z kolei w sezonie 2007/2008 zaliczył pięć trafień: dwa z Realem (3:4) i po jednym z Sevillą (2:1), z Realem Saragossa (2:2) i z Betisem (1:1).
W 2010 roku Varela odszedł do tureckiego klubu Kasımpaşa SK
Kariera reprezentacyjna.
W latach 1999–2001 Varela zaliczył 10 spotkań w reprezentacji U-21. W 1999 roku z kadrą U-20 wywalczył złoty medal na młodzieżowych mistrzostwach świata.

</doc>
<doc id="1671481" url="https://pl.wikipedia.org/wiki?curid=1671481" title="Ferissella ochotonae">
Ferissella ochotonae



</doc>
<doc id="1671482" url="https://pl.wikipedia.org/wiki?curid=1671482" title="Phainopepla nitens">
Phainopepla nitens



</doc>
<doc id="1671485" url="https://pl.wikipedia.org/wiki?curid=1671485" title="Cletus Andersson">
Cletus Andersson

Erik Cletus Thule Andersson (ur. 4 marca 1893 w Sztokholmie, zm. 12 lipca 1971 tamże) – szwedzki piłkarz wodny, który brał udział w igrzyskach olimpijskich w 1924 w Paryżu.
W 1924 był zawodnikiem szwedzkiej drużyny, która zajęła czwarte miejsce w turnieju piłki wodnej. Andersson zagrał we wszystkich czterech meczach i zdobył cztery bramki. W 1926 w Budapeszcie zdobył srebrny medal mistrzostw Europy.
Jego starszy brat Vilhelm Andersson był dwukrotnym medalistą olimpijskim w piłce wodnej. 

</doc>
<doc id="1671487" url="https://pl.wikipedia.org/wiki?curid=1671487" title="Renata Strašek">
Renata Strašek

Renata Strašek (ur. 8 kwietnia 1972 w Celje) – słoweńska lekkoatletka, która specjalizowała się w rzucie oszczepem.
W 1995 zajęła 9. miejsce w mistrzostwach świata, które odbywały się w szwedzkim Göteborgu. Uczestniczka igrzysk olimpijskich w Atlancie (1996) - z wynikiem 57,04 nie udało jej się zakwalifikować do finału. Brązowa medalistka igrzysk śródziemnomorskich w roku 1993. Mistrzyni Słowenii w 1992, 1995 oraz 1996. Rekord życiowy: 64,68 (1995).

</doc>
<doc id="1671489" url="https://pl.wikipedia.org/wiki?curid=1671489" title="Renata Strasek">
Renata Strasek



</doc>
<doc id="1671490" url="https://pl.wikipedia.org/wiki?curid=1671490" title="Janko Prunk">
Janko Prunk

Janko Prunk () (ur. 30 grudnia 1942 w Loce pri Zidanem Mostu) – słoweński historyk zajmujący się historią najnowszą.
Życiorys.
Urodził się w miejscowości Loka pri Zidanem Mostu koło Sevnicy w środkowej Słowenii, na obszarze wówczas okupowanym przez Niemcy. Studia rozpoczął na uniwersytecie w Lublanie w 1966, kończąc je ze stopniem magistra w 1972. Doktorat na temat stosunków między ruchem Słoweńskich Chrześcijańskich Socjalistów a Komunistyczną Partią Słowenii w ramach Wyzwoleńczego Frontu Słoweńców, co wówczas było dosyć kontrowersyjnym tematem obronił w 1976. W 1984 i 1988 został nagrodzony stypendium Fundacji Aleksandra von Humboldta, co pozwoliło mu kontynuować studia w Kolonii i Fryburgu Bryzgowijskim. Następnie, pracował jako badacz na uniwersytecie we Fryburgu. Od 1966 do 1995 współpracował z Instytutem Historii Najnowszej w Lublanie. Obecnie pracuje jako profesor na Wydziale Nauk Społecznych uniwersytetu w Lublanie.
Pisał na temat analitycznej politologii, historii najnowszej, genezy nowoczesnych formacji politycznych oraz historii myśli społecznej i politycznej w Słowenii. Pisał także o historii ruchów politycznych w Słowenii od końca XIX wieku do czasów II wojny światowej, szczególnie o słoweńskim chrześcijańskim socjalizmie i o najważniejszych problemach narodowościowych Słowenii.
Jest członkiem Instytutu Historii Europejskiej w Moguncji, oraz członkiem (senior fellow) w Centrum Europejskich Studiów Integracyjnych w Bonn.
Działał również w polityce. Jako wielbiciel Jože Pučnika, wstąpił po demokratyzacji w Słowenii do Słoweńskiej Unii Socjaldemokratycznej. Był aktywnym członkiem Słoweńskiej Partii Demokratycznej (znanej jako Socjaldemokratyczna Partia Słowenii w latach 1989–2003). W latach 1992–1993 sprawował urząd ministra bez teki ds. Słoweńców przebywających zagranicą i mniejszości etnicznych w Słowenii w pierwszym koalicyjnym rządzie Janeza Drnovšeka. W latach 2004–2008 pełnił funkcję przewodniczącego wewnętrznego komitetu partii ds. polityki oświatowej; zrezygnował z powodu braku poparcia dla polityki rządu faworyzującej uniwersytety prywatne. Stał się bardzo krytyczny wobec ówczesnego premiera Janeza Janšy, którego oskarżał o bycie „liberałem z autorytarnym piętnem”, który aspiruje do stania się „słoweńskim Piłsudskim”. W 2005 został mianowany przez ministra spraw zagranicznych Słowenii Dmitrija Rupela na przewodniczącego słoweńsko-chorwackiej komisji historycznej utworzonej przez rządy obu państw w celu rzucenia światła na historię stosunków pomiędzy tymi dwoma narodami.
Działalność naukowa.
Janko Prunk jest autorem ponad 350 specjalistycznych artykułów oraz kilku książek. Jego "A brief history of Slovenia: Historical background of the Republic of Slovenia" jest jedną z podstawowych ogólnych prac na temat słoweńskiej historii.

</doc>
<doc id="1671493" url="https://pl.wikipedia.org/wiki?curid=1671493" title="Garstnica wypaleniskowa">
Garstnica wypaleniskowa

Garstnica wypaleniskowa ("Geopyxis carbonaria" (Alb. &amp; Schwein.) Sacc.) – gatunek grzybów z rodziny "Pyronemataceae".
Systematyka i nazewnictwo.
Pozycja w klasyfikacji według Index Fungorum: "Geopyxis, yronemataceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten zdiagnozowali w 1805 r. Albertini i Schweinitz nadając mu nazwę "Peziza carbonaria". Obecną, uznaną przez Index Fungorum nazwę nadał mu w 1889 r. Saccardo, przenosząc go do rodzaju "Geopyxis". 
Synonimy nazwy naukowej:
Nazwa polska według checklist.
Morfologia.
Miseczkowate owocniki (askokarpy) mają średnicę 0,5-2 cm, osadzone są na krótkim trzonie o wymiarach 0,5-1 na 0,1-0,2 cm. Wnętrze owocnika jest ceglastoczerwone i gładkie, na zewnątrz ma barwę brudnożółtą albo ochrową. 
Askospory są eliptyczne, gładkie, hialinowe, pozbawione kropli tłuszczu, o wymiarach 13-18 × 7-9 µm. Worki o wymiarach 190-225 × 9-10 mikrometrów. Parafizy (wstawki) buławowate, nierozgałęzione, mają nieregularne pomarańczowo-brązowe ziarnistości, o zakończeniach szerokości 5 µm. Hypotecjum, warstwa komórek poniżej hymenium, utworzona jest z gęsto upakowanych, nieregularnych komórek.
Występowanie.
Owocniki tego grzyba wyrastają na wypaleniskach i zwęglonym drewnie.

</doc>
<doc id="1671495" url="https://pl.wikipedia.org/wiki?curid=1671495" title="Klara Ludwika Szczęsna">
Klara Ludwika Szczęsna

Klara Ludwika Szczęsna (ur. 18 lipca 1863 w Cieszkach, zm. 7 lutego 1916 w Krakowie) – zakonnica, współzałożycielka Zgromadzenia Służebnic Najświętszego Serca Jezusowego (sercanek) oraz błogosławiona Kościoła katolickiego.
Życiorys.
Urodziła się w 1863 jako szóste z siedmiorga dzieci rodziców Antoniego i Franciszki z domu Skorupskiej, którzy utrzymywali się z pracy najemnej. 24 lipca tegoż roku została ochrzczona w pobliskiej parafii św. Andrzeja Apostoła w Lubowidzu, a rodzicami chrzestnymi byli Franciszek Szczęsny i Ewa Kowalska. W dzieciństwie nie uczęszczała do żadnej szkoły, a w domu przyuczyła się do krawiectwa, którego nauczyła ją matka z myślą o jej przyszłości. Pomiędzy 1870 a 1873 rodzina Szczęsnych przeprowadziła się na małą kolonię Borczyny, gdzie 25 września 1875 zmarła jej matka. Prawdopodobnie śmierć matki była powodem skierowania się jej w stronę życia duchowego, gdyż właśnie w tym czasie, zaczęła się ona coraz bardziej modlić do Matki Bożej. W cztery miesiące później, po śmierci żony Franciszki ojciec ponownie się ożenił, z bardzo młodą, osiemnastoletnią Antoniną Więckowską.
Z książeczki meldunkowej, wydanej w 1878 możemy się dowiedzieć, że Ludwika była średniego wzrostu, miała okrągłą twarz, niebieskie oczy oraz jasne włosy. Nakłaniana przez ojca do zamążpójścia, mając 17 lat około 1880 uciekła z domu do pobliskiej Mławy, gdzie prawdopodobnie utrzymywała się pracując jako krawcowa. Nieznane są jednak bliżej szczegóły jej życia i pobytu w tym mieście. W sierpniu 1885 uczestniczyła w Zakroczymiu, w rekolekcjach prowadzonych dla dziewcząt przez kapucyna o. Honorata Koźmińskiego, późniejszego błogosławionego, założyciela wielu zgromadzeń zakonnych. Spotkanie to miało kluczowe znaczenie w jej decyzji wyboru życia zakonnego, bowiem zachęcona przez niego oświadczyła, że chce poświęcić się Bogu. Została skierowana do działającego w ukryciu Zgromadzenia Sług Jezusa, którego zadaniem była praca wśród służących. Siostra przełożona Eleonora Motylowska z tego zgromadzenia wspominając, dzień w którym ją poznała zanotowała m.in.: 
8 grudnia 1886 Ludwika rozpoczęła nowicjat w Warszawie. Po roku nowicjatu złożyła obietnicę wierności, a po następnych dwóch latach, 8 grudnia 1889 przyjęła pierwsze śluby zakonne, przyjmując imię zakonne Honorata. Śluby te miały charakter prywatny, jako że Zgromadzenie Sług Jezusa było wspólnotą tercjarską, zorganizowaną na sposób życia zakonnego i nie posiadało w tym czasie zatwierdzenia ze strony Kościoła. Od października 1889 przełożeni Sług Jezusa powierzyli Ludwice obowiązki przełożonej w nowo otwartej placówce w Lublinie, gdzie prowadzono pracownię krawiecką i zakonspirowane apostolstwo wśród służących.
Gdy w 1893 ks. Józef Sebastian Pelczar poprosił o. Honorata o siostry do prowadzenia przytuliska dla służących w Krakowie przy ul. Mikołajskiej 11, skierował on tam s. Ludwikę Szczęsną oraz s. Faustynę Rostkowską. Rok później Ludwika z inspiracji ks. Józefa Sebastiana Pelczara za zgodą biskupa Albina Dunajewskiego założyli nową rodzinę zakonną: Zgromadzenie Służebnic Najświętszego Serca Jezusowego, co nastąpiło 15 kwietnia 1894, a którego celem było uwielbienie Boga w Trójcy Świętej Jedynego w Tajemnicy Najświętszego Serca Jezusowego i szerzenie Królestwa Miłości Bożego Serca w życiu codziennym. Pierwszą przełożoną została siostra Ludwika na okres trzech lat, przybierając imię zakonne Klara. 2 lipca 1895, po odbyciu rocznego nowicjatu, Klara Ludwika Szczęsna złożyła na ręce ks. Pelczara wieczyste śluby zakonne, będąc później pierwszą mistrzynią nowicjuszek. W dniu jej profesji zakonnej został poświęcony kamień węgielny pod budowę nowego domu przy ul. Garncarskiej na parceli ofiarowanej Zgromadzeniu przez księżną Wandę Jabłonowską. Osiem dni później również cztery inne siostry złożyły śluby roczne. 28 grudnia 1907 s. Klarę wybrano jednogłośnie na przełożoną generalną. 19 marca 1912 nastąpiło ostateczne zatwierdzenie Zgromadzenia przez Stolicę Apostolską. Na drugiej kapitule 27 grudnia 1913 wybrano ją ponownie na przełożoną generalną. Zgromadzenie rozwijało się wówczas prężnie i podejmowało coraz to nowe rodzaje prac. Do początkowej opieki nad służącymi, robotnicami i chorymi przebywającymi w domach, doszła praca w szpitalach, prowadzenie ochronek i szkół, kursów kroju i szycia oraz katechizacja w tych wsiach, do których nie mogli dotrzeć kapłani. Przełożoną Zgromadzenia była przez 22 lata. Zmarła 7 lutego 1916 o godz. 12 w wyniku choroby nowotworowej płuc. Została pochowana początkowo na Cmentarzu Rakowickim.
Beatyfikacja.
25 marca 1994 kard. Franciszek Macharski rozpoczął w Krakowie proces beatyfikacyjny s. Klary. Jej doczesne szczątki przeniesiono 23 stycznia 1995 z Cmentarza Rakowickiego do sarkofagu w bocznej kaplicy zakonnego kościoła Najświętszego Serca Pana Jezusa sióstr sercanek w Krakowie. 15 kwietnia 1996 nastąpiło uroczyste zamknięcie diecezjalnego procesu Służebnicy Bożej Klary Ludwiki Szczęsnej, po czym akta procesu zostały przesłane do watykańskiej Kongregacji Spraw Kanonizacyjnych.
20 grudnia 2012 papież Benedykt XVI podpisał dekret dotyczący heroiczności jej cnót. Od tej chwili przysługiwał jej tytuł Czcigodnej Służebnicy Bożej. Następnie 19 maja 2015 Kongregacja Spraw Kanonizacyjnych uznała cud za przyczyną Czcigodnej Służebnicy Bożej s. Klary Ludwiki Szczęsnej jakim było wybudzenie ze śpiączki ciężko rannego w głowę w wypadku samochodowym w 2001 jedenastoletniego Michała. Papież Franciszek 5 czerwca 2015 aprobował decyzję Kongregacji o cudzie za przyczyną s. Klary Ludwiki.
Uroczysta beatyfikacja s. Klary Ludwiki Szczęsnej miała miejsce 27 września 2015 w Sanktuarium św. Jana Pawła II w Krakowie, a aktu tego w imieniu papieża Franciszka dokonał prefekt Kongregacji Spraw Kanonizacyjnych kard. Angelo Amato. Obraz beatyfikacyjny namalował w 2015 artysta Maciej Sancewicz.
Jej wspomnienie liturgiczne obchodzone jest 7 lutego (dies natalis).

</doc>
<doc id="1671500" url="https://pl.wikipedia.org/wiki?curid=1671500" title="Aysel Taş">
Aysel Taş

Aysel Taş (ur. 21 października 1964) – turecka lekkoatletka, która specjalizowała się w rzucie oszczepem.
W roku 1995 bez powodzenia startowała w mistrzostwach świata. Uczestniczka igrzysk olimpijskich w Atlancie (1996) - z wynikiem 57,86 zajęła 18. lokatę i nie wywalczyła awansu do finału. Brązowa medalistka igrzysk śródziemnomorskich, które w 1991 odbył się w Atenach. Mistrzyni Turcji w 1985, 1991, 1993, 1995 oraz 1996. 
Rekord życiowy: 61,13 (1998).

</doc>
<doc id="1671503" url="https://pl.wikipedia.org/wiki?curid=1671503" title="Aysel Tas">
Aysel Tas



</doc>
<doc id="1671505" url="https://pl.wikipedia.org/wiki?curid=1671505" title="Progi skalne">
Progi skalne



</doc>
<doc id="1671508" url="https://pl.wikipedia.org/wiki?curid=1671508" title="Geopyxis carbonaria">
Geopyxis carbonaria



</doc>
<doc id="1671509" url="https://pl.wikipedia.org/wiki?curid=1671509" title="Jastrzębska Spółka Węglowa S.A.">
Jastrzębska Spółka Węglowa S.A.



</doc>
<doc id="1671517" url="https://pl.wikipedia.org/wiki?curid=1671517" title="Cletus Erik Thule Andersson">
Cletus Erik Thule Andersson



</doc>
<doc id="1671519" url="https://pl.wikipedia.org/wiki?curid=1671519" title="Pałac Karola Scheiblera">
Pałac Karola Scheiblera

Pałac Karola Scheiblera – neorenesansowy pałac zbudowany dla Karola Scheiblera, znajdujący się w Łodzi przy Placu Zwycięstwa 1 (dawniej Wodny Rynek) obok olbrzymiego kompleksu jego fabryki i fabrycznego osiedla robotniczego Księży Młyn.
Historia.
Pałac zbudowany został w 1856 roku według projektu Jana Karola Mertschinga. Pierwsza przebudowa miała miejsce w 1865 roku. Aktualną, neorenesansową bryłę, uzyskał w latach 1884–1887 po przebudowie, którą przeprowadził warszawski architekt Edward August Lilpop na zlecenie wdowy po Karolu – Anny Scheibler. Kontrastem dla niej są eklektyczne wnętrza. Wyposażenie pałacu sprowadzono z Berlina, Drezna oraz Paryża. Do najciekawszych pomieszczeń należy ciąg parterowych pomieszczeń w układzie amfiladowym, m.in.: gabinet, sala lustrzana, neomanierystyczna jadalnia, pokój mauretański, neorokokowa sypialnia. W ich wnętrzach znajdują się boazerie, imitacje kurdybanów, wzorzyste tapety i malowidła, cenne piece oraz kredensy, a w gabinecie byłego właściciela cenna – i bardzo droga podówczas – mozaika weneckiego sztukatora Antonio Salviati’ego z 1886 roku, jest to jedyna jego praca w Łodzi. Natomiast nie zachowało się wyposażenie apartamentów prywatnych na I piętrze, poza sztukateriami sufitów, posadzką w łazience oraz częścią oryginalnej stolarki okiennej. Dziś sale wystaw czasowych Muzeum.
Scheiblerowie mieszkali w pałacu do 1932 roku, tj. do czasu przejęcia go przez Bank Gospodarstwa Krajowego w ramach postępowania sanacyjnego Firmy, która w tym czasie znalazła się na skraju bankructwa. Od stycznia 1933 do września 1939 mieszkał w nim gen. Feliks Maciszewski, prezes Zarządu i dyrektor zarządzający Zjednoczonych Zakładów Przemysłowych Karola Scheiblera i Ludwika Grohmana w Łodzi, z ramienia największego wierzyciela – BGK.
Podczas II wojny światowej okresowo mieszkał tu Jerzy Scheibler (brat Karola Wilhelma III Scheiblera), członek rady nadzorczej Firmy. Ponadto w latach 1939–1941 część pokoi na I piętrze zajmowali funkcjonariusze łódzkiej policji (Schutzpolizei), , która ulokowała swoją produkcję w pobliskim budynku fabryki scheiblerowskiej, jednak głównym lokatorem w tym okresie był Wehrmacht.
Po II wojnie światowej, kilka dni po dekrecie o utworzeniu, pałac stał się siedzibą rektoratu Politechniki Łódzkiej (od ok. 24 maja 1945). Pozostał w nim do 1950 roku. W następnych latach mieściły się różne instytucje, a od 1957 do 1990 Państwowa Szkoła Muzyczna I stopnia (w ostatnich latach tylko w pomieszczeniach d. stajni; obecnie budynek administracyjny Muzeum).
Od 1986 roku pałac jest siedzibą jedynego w Polsce Muzeum Kinematografii, którego jednym z cenniejszych zabytków jest XIX-wieczny fotoplastykon z firmy Augusta Fuhrmanna (jeden z czterech zachowanych na świecie), ustawiony w dawnej łaźni pałacowej na I piętrze.
6 października 2006, w gruntowanie przebudowanej wozowni, otwarte zostało kino muzealne, o statusie kina studyjnego, pn. Kinematograf.
W 2015 pałac został uznany pomnikiem historii.
Pałac w filmie.
Jego wnętrza niejednokrotnie służyły jako plany filmowe. Po raz pierwszy obszernie zaprezentował je w czarno-białym filmie z 1967 r. pt. "Pałace ziemi obiecanej" Leszek Skrzydło, reżyser Wytwórni Filmów Oświatowych w Łodzi. Atutem filmu jest komentarz oparty na fragmentach "Ziemi obiecanej" Reymonta w wykonaniu Kazimierza Rudzkiego. Długie ujęcie wnętrza zaprezentował Andrzej Wajda w filmie "Ziemia Obiecana".
W innych filmach:
Przez 13 lat, od 1979, z przerwą na stan wojenny, był tu realizowany autorski program Iwonny Łękawy – „Zbliżenia, czyli to i owo o filmie” oraz programy „Klapsik” i „FILMówka”.

</doc>
<doc id="1671520" url="https://pl.wikipedia.org/wiki?curid=1671520" title="Nikanor ze Stagiry">
Nikanor ze Stagiry

Nikanor ze Stagiry (zm. 318/317 p.n.e.) – dowódca floty Aleksandra Wielkiego. Po zdobyciu Indii stał się zarządcą tych terytoriów. Po śmierci Aleksandra brał udział w walkach diadochów po stronie Antygonosa.
Zginął zamordowany z rozkazu Kassandra.

</doc>
<doc id="1671521" url="https://pl.wikipedia.org/wiki?curid=1671521" title="Mera 203B">
Mera 203B

Mera 203B – jeden z pierwszych polskich kalkulatorów do obliczeń naukowo-technicznych, wyprodukowany w latach 70. XX w. w Zakładach Urządzeń Komputerowych w Zabrzu. Możliwość wykonywania czterech podstawowych działań, obliczanie pierwiastka kwadratowego, klawisz zmiany znaku (+/-). 3 rejestry (pamięci). Istniała możliwość podłączenia czytnika taśmy dziurkowanej i automatyczne wykonywanie obliczeń na niej zapisanych. Masa 5,5 kg.

</doc>
<doc id="1671522" url="https://pl.wikipedia.org/wiki?curid=1671522" title="Cartagena (Hiszpania)">
Cartagena (Hiszpania)



</doc>
<doc id="1671525" url="https://pl.wikipedia.org/wiki?curid=1671525" title="Marcel, albo sen z papugą">
Marcel, albo sen z papugą

Marcel, albo sen z papugą – instalacja wykonana przez Ryszarda Waśko na Biennale w Łodzi w 2004 roku.
Łódź Biennale 2004.
W 2004 roku Łódź Biennale składało się z trzech części: biennale sztuki międzynarodowej, polskiej i łódzkiej. Ryszard Waśko brał udział w części polskiej noszącej tytuł "Palimpsest Muzeum", której kuratorem była Aneta Szyłak.
Dzieło.
Instalacja ta odwołuje się do twórczości dwóch najważniejszych europejskich konceptualistów XX wieku: Marcela Duchampa i Marcela Broodthaetersa. Całość składa się z trzech części: filmu wideo, w którym artysta przebrany za Rrose Sélavy gra w szachy z nagą kobietą, z fotografii, na której widać zasztyletowaną młodą kobietę z papugą i napisem: "Czy to twoje ostatnie słowo, Marcin?", oraz ze złotej klatki otoczonej roślinami, w której to klatce umieszczono papugę o imieniu Marcel.
Interpretacja.
Scena z filmu wideo nawiązuje jednocześnie do ostatniego publicznego wystąpienia Duchampa w muzeum w Pasadenie w 1963 roku, podczas którego oddawał się swej największej pasji, szachom, oraz do zdjęcia Duchampa w roli wymyślonej przez niego postaci, Rrose Sélavy. Waśko odwołuje się także do filmu Broodthaetersa pt. "Berlin, or a dream with cream", gdzie jednym z bohaterów stała się papuga właśnie.
Według katalogu wystawy "Wielowarstwowa i wielowątkowa praca przecina ścieżki czasu i sposoby prezentacji sztuki, wskazując na zagadnienia zapośredniczenia, zapożyczenia i cytatu we współczesnych formach sztuki i refleksji nad praktyką instytucjonalną w tym obszarze.". Instalacja Waśki odnosi się zatem bezpośrednio do tytułu biennale sztuki polskiej: "Palimpsest muzeum".
"Marcel, albo sen z papugą" zawiera kilka koncepcji artystycznych: samo zdjęcie jest częścią serii dzieł pt. "I am telling you a secret"" (2004), film zaś powstał w trakcie ostatniej "Konstrukcji w Procesie" w Bydgoszczy w 2000 roku (Waśko był inicjatorem idei "Konstrukcji w Procesie" i traktuje ten cykl wystaw jako swoiste dzieło sztuki) i jest osobistym hołdem złożonym Marcelowi Duchampowi. Do dzieła Marcela Broodthatersa Waśko także już wcześniej nawiązywał – na berlińskiej wystawie "Balkon mit Fächer" (1989).

</doc>
<doc id="1671527" url="https://pl.wikipedia.org/wiki?curid=1671527" title="Geo">
Geo



</doc>
<doc id="1671528" url="https://pl.wikipedia.org/wiki?curid=1671528" title="Arma">
Arma



</doc>
<doc id="1671529" url="https://pl.wikipedia.org/wiki?curid=1671529" title="Elwro 105L">
Elwro 105L

Elwro 105L – jeden z pierwszych polskich kalkulatorów biurowych produkowany przez zakłady Elwro we Wrocławiu, wyprodukowany w niewielu egzemplarzach, prototyp kalkulatora Elwro 105LN, od którego różnił się nieco obudową, kolorem klawiszy (jasne) i innym przełącznikiem dokładności obliczeń (przesuwny).

</doc>
<doc id="1671530" url="https://pl.wikipedia.org/wiki?curid=1671530" title="Plac Zwycięstwa w Łodzi">
Plac Zwycięstwa w Łodzi

Plac Zwycięstwa w Łodzi (do wybuchu II wojny światowej "Wodny Rynek") – jeden z najstarszych łódzkich placów. Plac jest otoczony ulicami: Wodną (od wschodu) i Targową (od zachodu).
Plac powstał na początku lat 40. XIX wieku wraz z resztą wytyczonej wówczas Nowej Dzielnicy. Zajął teren między posiadłami wodno-fabrycznymi w osadzie włókienniczej Łódka a ogrodami Nowego Miasta i objął obszar lasu ekonomii Łaznów. Karol Scheibler około roku 1865, w północnej części "Wodnego Rynku", wybudował istniejące do dzisiaj osiedle robotnicze w postaci szeregu bliźniaczych domów. Po przeciwnej stronie plac sąsiaduje z parkiem Źródliska.
Plac nie spełnia już dawnej funkcji placu targowego. Został przedzielony na dwie części przez wybudowaną w latach 70. dwujezdniową trasę W-Z (obecnie al. Piłsudskiego). Północna część placu spełnia rolę parkingu. Południowa część, sąsiadująca z parkiem Źródliska, została przekształcona w skwer, któremu w 2009 roku nadano imię Leona Niemczyka. Obie części placu łączy jedynie przejście podziemne, prowadzące także na przystanek tramwajowy na trasie W-Z. Targ został natomiast przeniesiony o ok. 250 metrów na północ, na plac przy ul. Nawrot między ul. Targową a ul. Wodną.
W grudniu 2017 wojewoda łódzki w drodze zarządzenia zastępczego nadał "placowi Zwycięstwa" nową nazwę "plac Lecha Kaczyńskiego". Łódzcy radni podjęli decyzję o zaskarżeniu zarządzenia wojewody do Wojewódzkiego Sądu Administracyjnego. Niezależnie od tego faktu, 5 stycznia 2018 roku, na nadzwyczajnej sesji Rady Miejskiej przyjęto uchwałę zmieniającą nazwę z "placu Lecha Kaczyńskiego" na "plac Zwycięstwa". Za przywróceniem dotychczasowej nazwy placu (jednak ze zmianą uzasadnienia nazwy na zwycięstwo Polski nad Rosją Radziecką w wojnie polsko-bolszewickiej w 1920 roku) głosowało 25 radnych, 12 było przeciw. 2 lutego w rozstrzygnięciu nadzorczym wojewoda stwierdził nieważność uchwały.

</doc>
<doc id="1671532" url="https://pl.wikipedia.org/wiki?curid=1671532" title="ArmA">
ArmA



</doc>
<doc id="1671533" url="https://pl.wikipedia.org/wiki?curid=1671533" title="Wirusowe zapalenia wątroby">
Wirusowe zapalenia wątroby



</doc>
<doc id="1671535" url="https://pl.wikipedia.org/wiki?curid=1671535" title="Khaled Abdul-Wahab">
Khaled Abdul-Wahab

Khaled Abdul-Wahab (ar. خالد عبد الوهاب; ur. 1911, zm. 1997) – Tunezyjczyk, który podczas II wojny światowej udzielił schronienia 24 Żydom. Za swój czyn został pośmiertnie nominowany do przyznawanego przez instytut Jad Waszem medalu Sprawiedliwy wśród Narodów Świata. Jest pierwszym w historii Arabem, który otrzymał nominację do tego odznaczenia.
Życiorys.
Urodził się w zamożnej rodzinie o korzeniach arystokratycznych. Jego ojciec, Hassan Husni Abdul-Wahab, był historykiem i pisarzem. Zapewnił synowi staranne wykształcenie na uczelniach w Europie i USA. Na początku lat 30. XX wieku Khaled studiował m.in. w Nowym Jorku sztukę i architekturę. Po powrocie do ojczyzny osiadł w nadmorskiej miejscowości Mahdia.
W listopadzie 1942 roku Tunezja, dotąd znajdująca się pod administracją Vichy, została zajęta przez wojska niemieckie. Żydowska populacja kraju licząca ok. 100 000 ludzi została poddana licznym represjom. Akcją kierował Walter Rauff. Choć w Afryce hitlerowcy nie stosowali deportacji do obozów zagłady, miejscowym Żydom nakazali nosić opaski z Gwiazdą Dawida, stworzyli sieć obozów pracy przymusowej oraz powszechnie dokonywali rabunku i konfiskaty mienia.
W Mahdii Niemcy wyeksmitowali szereg żydowskich rodzin z zamiarem przeznaczenia ich domów na kwatery dla Wehrmachtu. Wypędzeni znaleźli schronienie na terenie miejscowej fabryki oliwy. Jedną z tych osób była młoda kobieta Odette Boukhris. Kilka dni później Abdul-Wahab, który będąc reprezentantem lokalnej społeczności utrzymywał bliskie kontakty z okupantami, dowiedział się, że jeden z niemieckich oficerów zamierza porwać i zgwałcić Boukhris. Niezwłocznie udał się do fabryki i w ciągu nocy wywiózł kobietę oraz 23 inne osoby (połowa z nich była dziećmi) na należącą do niego farmę. Ukrywał je tam i dostarczał im środków do życia przez cztery kolejne miesiące, aż do końca niemieckiej okupacji.
Po wojnie był m.in. doradcą w tunezyjskim Ministerstwie Turystyki oraz wysokim urzędnikiem Ministerstwa Rolnictwa. Zmarł w 1997 roku.
Nominacja.
Historię nagłośnił w 2006 roku Robert Satloff, dyrektor Waszyngtońskiego Instytutu Polityki Bliskowschodniej, który w Maroku przeprowadzał badania nad stosunkami arabsko-żydowskimi podczas II wojny światowej. Dotarł on do córki Odette Boukhris, która wraz z matką znalazła schronienie na farmie Abdul-Wahaba. Na podstawie jej obszernych zeznań oraz relacji innych świadków sporządził wniosek z nominacją Khaleda Abdul-Wahaba do medalu „Sprawiedliwy wśród Narodów Świata”, który został w 2007 roku przyjęty przez Jad Waszem. Obecnie trwa procedura jego weryfikacji przez komisję instytutu. Jest to pierwsza w historii nominacja osoby pochodzenia arabskiego. Do tej pory medalem uhonorowanych zostało ponad 60 muzułmanów. Wszyscy pochodzili z Bałkanów, Turcji, bądź ZSRR.
Khaled Abdul-Wahab został już pośmiertnie odznaczony m.in. przez Centrum Szymona Wiesenthala i Międzynarodową Fundację Raoula Wallenberga.

</doc>
<doc id="1671538" url="https://pl.wikipedia.org/wiki?curid=1671538" title="USCGC Cactus (WLB-270)">
USCGC Cactus (WLB-270)

USCGC Cactus (WLB-270) – amerykańska jednostka pomocniczo-zaopatrzeniowa (ang. sea going buoy tender) (WLB). Był okrętem głównym stuosiemdziesięciostopowych jednostek typu "Cactus".
"Cactus" początkowo został zaprojektowany dla United States Lighthouse Service. Ostateczny projekt został zrealizowany przez Marine Iron and Shipbuilding Corporation w Duluth. 31 marca 1941 położono stępkę, a kadłub zwodowano 25 listopada 1941. Okręt wszedł do służby 1 września 1942. Koszt kadłuba z maszynownią wynosił 782 381 dolarów.
"Cactus" był jednym z 39 jednostek stuosiemdziesięciostopowych pełnomorskich jednostek do obsługi bój nawigacyjnych (ang. seagoing buoy tenders) zbudowanych w latach 1942-1944. Wszystkie poza USCGC "Ironwood" (WLB-307) zostały zbudowane w Duluth.
"Cactus" został wycofany ze służby w 1971, po wejściu na mieliznę. Następnie Straż Przybrzeżna sprzedała uszkodzoną jednostkę, która została przerobiona na barkę dla użytku w Pacific Northwest. "Cactus" stał przez kilka lat zakotwiczony bez pozwolenia w Tacoma w stanie Washington. Następnie był w King County w pobliżu Maury Island w latach 2003-2008.

</doc>
<doc id="1671543" url="https://pl.wikipedia.org/wiki?curid=1671543" title="Asauł">
Asauł



</doc>
<doc id="1671545" url="https://pl.wikipedia.org/wiki?curid=1671545" title="Tobias Wendl">
Tobias Wendl

Tobias Wendl (ur. 16 czerwca 1987 w Akwizgranie) – niemiecki saneczkarz, sześciokrotny mistrz olimpijski, wielokrotny medalista mistrzostw świata i Europy oraz czterokrotny zdobywca Pucharu Świata.
Kariera.
Pierwszy sukces w karierze osiągnął w 2004 roku, kiedy podczas mistrzostw świata juniorów w Calgary zdobył złoty medal w zawodach drużynowych, a w parze z Tobiasem Arltem był trzeci w dwójkach. Z mistrzostw świata juniorów w Winterbergu w 2005 roku i rozgrywanych rok później mistrzostw świata juniorów w Altenbergu przywoził złote medale w dwójkach i zawodach drużynowych, a na mistrzostwach świata juniorów w Cesanie w 2007 roku zdobył też srebro w dwójkach.
W parze z Tobiasem Arltem zdobył swój pierwszy medal w kategorii seniorów, zajmując drugie miejsce w dwójkach podczas mistrzostw świata w Oberhofie w 2008 roku. Wyprzedzili ich tam jedynie rodacy, André Florschütz i Torsten Wustlich. W kolejnych latach zdobył też złote medale w dwójkach i drużynie na mistrzostwach świata w Whistler (2013) i mistrzostwach świata w Siguldzie (2015) oraz w dwójkach, sprincie dwójek i drużynie podczas mistrzostw świata w Königssee (2016). Wielokrotnie zdobywał też medale mistrzostw kontynentu, w tym złote w dwójkach i drużynie na mistrzostwach Europy w Soczi w 2015 roku. W 2014 roku wystartował na igrzyskach olimpijskich w Soczi, gdzie zdobył złote medale w dwójkach i rywalizacji drużynowej. Cztery lata później, na igrzyskach w Pjongczangu obronił oba tytuły.
Ponadto wspólnie z Arltem zwyciężał w klasyfikacji generalnej Pucharu Świata w sezonach 2010/2011, 2012/2013, 2013/2014 i 2015/2016, a w sezonach 2011/2012, 2014/2015, 2016/2017, 2017/2018 i 2019/2020 zajmowali drugie miejsce.

</doc>
<doc id="1671547" url="https://pl.wikipedia.org/wiki?curid=1671547" title="Asauła">
Asauła



</doc>
<doc id="1671548" url="https://pl.wikipedia.org/wiki?curid=1671548" title="Aseroë rubra">
Aseroë rubra

Aseroë rubra Labill. – gatunek grzybów należący do rodziny sromotnikowatych ("Phallaceae").
Systematyka i nazewnictwo.
Pozycja w klasyfikacji według Index Fungorum: "Aseroë, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Niektóre synonimy nazwy naukowej:
Charakterystyka.
W rodzimej Australii znany jest pod popularną nazwą "anemone stinkhorn" albo "sea anemone fungus". Odznacza się specyficznym kształtem i odrażającym zapachem, który zwabia muchy roznoszące zarodniki grzyba. Był pierwszym gatunkiem grzyba opisanego z Australii; w 1800 roku okazy znalezione w południowej Tasmanii opisał francuski botanik Jacques Labillardière.

</doc>
<doc id="1671551" url="https://pl.wikipedia.org/wiki?curid=1671551" title="Tobias Arlt">
Tobias Arlt

Tobias Arlt (ur. 2 czerwca 1987 w Berchtesgaden) – niemiecki saneczkarz, sześciokrotny złoty medalista olimpijski, wielokrotny medalista mistrzostw świata i Europy oraz czterokrotny zdobywca Pucharu Świata.
Kariera.
Pierwszy sukces w karierze osiągnął w 2004 roku, kiedy podczas mistrzostw świata juniorów w Calgary zdobył złoty medal w zawodach drużynowych, a w parze z Tobiasem Wendlem był trzeci w dwójkach. Z mistrzostw świata juniorów w Winterbergu w 2005 roku i rozgrywanych rok później mistrzostw świata juniorów w Altenbergu przywoził złote medale w dwójkach i zawodach drużynowych, a na mistrzostwach świata juniorów w Cesanie w 2007 roku zdobył też srebro w dwójkach.
W parze z Tobiasem Wendlem zdobył swój pierwszy medal w kategorii seniorów, zajmując drugie miejsce w dwójkach podczas mistrzostw świata w Oberhofie w 2008 roku. Wyprzedzili ich tam jedynie rodacy, André Florschütz i Torsten Wustlich. W kolejnych latach zdobył też złote medale w dwójkach i drużynie na mistrzostwach świata w Whistler (2013) i mistrzostwach świata w Siguldzie (2015) oraz w dwójkach, sprincie dwójek i drużynie podczas mistrzostw świata w Königssee (2016). Wielokrotnie zdobywał też medale mistrzostw kontynentu, w tym złote w dwójkach i drużynie na mistrzostwach Europy w Soczi w 2015 roku. W 2014 roku wystartował na igrzyskach olimpijskich w Soczi, gdzie zdobył złote medale w dwójkach i rywalizacji sztafet. Cztery lata później, na igrzyskach w Pjongczangu obronił oba tytuły.
Ponadto wspólnie z Wendlem zwyciężał w klasyfikacji generalnej Pucharu Świata w sezonach 2010/2011, 2012/2013, 2013/2014 i 2015/2016, a w sezonach 2011/2012, 2014/2015, 2016/2017, 2017/2018 i 2019/2020 zajmowali drugie miejsce.

</doc>
<doc id="1671552" url="https://pl.wikipedia.org/wiki?curid=1671552" title="Mika Boorem">
Mika Boorem

Mika Sue Boorem (ur. 18 sierpnia 1987) – amerykańska aktorka. Najbardziej znana z ról w filmach: "Blue Crush" (2002), "Pidżama party" (2004) i "Smile" (2005).
Życiorys.
Mika Boorem urodziła się w Tucson, w stanie Arizona, jako córka Holly i Thomasa. Ma starszego brata, Benjamina. Po raz pierwszy jako aktorka występowała w lokalnym teatrze w Arizonie. Później, razem ze swoją rodziną przeprowadziła się do Los Angeles, gdzie uczęszczała do szkoły Lycée Français de Los Angeles. Boorem stała się znana z ról w filmach "Pidżama party" (2004) i "Smile" (2005). Zagrała również między innymi w: "Jack Frost" (1998), "Patriocie" (2000), "W sieci pająka" (2001) oraz przez jakiś czas pojawiała się w serialach "Jezioro marzeń" i "Dotyk anioła". Wystąpiła także epizodycznie w serialach "Dr House" i "Zaklinacz dusz".
Aktorka była nominowana do nagrody Teen Choice Award za rolę w "Jeziorze marzeń" oraz czterokrotnie do Nagrody Młodych Artystów. Pojawiła się także w teledysku do utworu „Light On”, wykonywanej przez Davida Cooka, zwycięzcy siódmej edycji programu "American Idol".

</doc>
<doc id="1671553" url="https://pl.wikipedia.org/wiki?curid=1671553" title="Wernyhora (dąb)">
Wernyhora (dąb)



</doc>
<doc id="1671555" url="https://pl.wikipedia.org/wiki?curid=1671555" title="Ropczyce-Witkowice">
Ropczyce-Witkowice

Ropczyce-Witkowice – przystanek kolejowy w Ropczycach, w województwie podkarpackim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1671556" url="https://pl.wikipedia.org/wiki?curid=1671556" title="Rzeszów Zachodni">
Rzeszów Zachodni

Rzeszów Zachodni – przystanek kolejowy w Rzeszowie, w województwie podkarpackim, w Polsce.
Od 9 czerwca 2019 został udostępniony peron 1, z którego odjeżdżają pociągi w kierunku Kolbuszowej, Sandomierza, a także Stalowej Woli. Przystanek wyposażony jest w wiatę, ławki, oświetlenie oraz gabloty informacyjne. Jest dostosowany do potrzeb osób z ograniczeniami ruchowymi, niewidzących i niesłyszących. W grudniu 2019 uruchomiono peron 2, obsługujący linię kolejową nr 91.

</doc>
<doc id="1671559" url="https://pl.wikipedia.org/wiki?curid=1671559" title="Andrzej Anderwald">
Andrzej Anderwald

Andrzej Tomasz Anderwald (ur. 6 kwietnia 1964 w Strzelcach Opolskich) – polski duchowny rzymskokatolicki, profesor nauk teologicznych, wykładowca Uniwersytetu Opolskiego. Specjalizuje się w teologii fundamentalnej.
Życiorys.
Święcenia kapłańskie przyjął w 1989. Pełnił funkcję prodziekana ds. nauki i współpracy z zagranicą Wydziału Teologicznego Uniwersytetu Opolskiego. Od 2012 do 2015 roku był wicerektorem Wyższego Międzydiecezjalnego Seminarium Duchownego w Opolu, a od 2016 roku jego rektorem. Pełni także funkcję sekretarza Komitetu Nauk Teologicznych Polskiej Akademii Nauk.

</doc>
<doc id="1671561" url="https://pl.wikipedia.org/wiki?curid=1671561" title="Jon Knudsen">
Jon Knudsen

Jon Knudsen (ur. 20 listopada 1974 w Leirsund) – piłkarz norweski grający na pozycji bramkarza.
Kariera klubowa.
Pierwszym klubem w karierze Knudsena był amatorski Leirsund IF. Następnie został zawodnikiem Lillestrøm SK i w czerwcu 1993 roku zadebiutował w pierwszej lidze norweskiej w meczu z Hamarkameratene. W kolejnych sezonach był jednak rezerwowym dla Frode Grodåsa, toteż przez trzy lata rozegrał tylko 6 spotkań ligowych. W 1996 roku został wypożyczony do Strømsgodset IF, a w 1997 roku ponownie trafił na wypożyczenie tym razem do drugoligowego Skjetten SK. Natomiast w 1998 roku występował w Kongsvinger IL, z którym zaliczył spadek do drugiej ligi. Na początku 1999 roku Knudsen wyjechał do Danii i został zawodnikiem Ikast FS, wchłoniętym potem przez FC Midtjylland. W klubie tym grał do końca 1999 roku i rozegrał 28 meczów w drugiej lidze duńskiej.
W 2000 roku Knudsen wrócił do Norwegii i podpisał kontrakt z drużyną Stabæk Fotball. W jego barwach swój debiut zaliczył 8 kwietnia 2000 w przegranym 0:2 domowym spotkaniu z Rosenborgiem Trondheim. W 2002 roku wystąpił ze Stabækiem w Pucharze UEFA, a w 2003 roku zajął z nim 3. miejsce w lidze. W 2004 roku spadł jednak z klubem do drugiej ligi, jednak pobyt w niej trwał tylko jeden sezon i już w 2006 roku Knudsen bronił bramki Stabæku w pierwszej lidze. W 2007 roku został wicemistrzem kraju, a w 2008 roku swoją postawą przyczynił się do wywalczenia pierwszego tytułu mistrzowskiego w historii Stabæku. Wystąpił także w przegranym 1:4 finale Pucharu Norwegii z Vålerenga Fotball.
Na początku 2012 roku zawodnik przeniósł się do klubu Fredrikstad FK.
Kariera reprezentacyjna.
W 2007 roku Knudsen został po raz pierwszy powołany do reprezentacji Norwegii na mecz kwalifikacyjny do Euro 2008 z Maltą. Swój debiut w kadrze narodowej zaliczył 11 października 2008 w zremisowanym 0:0 meczu kwalifikacji do Mistrzostw Świata 2010 ze Szkocją.

</doc>
<doc id="1671563" url="https://pl.wikipedia.org/wiki?curid=1671563" title="Rzeszów Załęże">
Rzeszów Załęże

Rzeszów Załęże – przystanek kolejowy w Rzeszowie, w dzielnicy Załęże, w województwie podkarpackim, w Polsce, na linii Kraków Główny – Medyka.
W roku 2017 przystanek obsługiwał 20–49 pasażerów na dobę.

</doc>
<doc id="1671564" url="https://pl.wikipedia.org/wiki?curid=1671564" title="Shinedown">
Shinedown

Shinedown – amerykański zespół rockowy z Jacksonville na Florydzie, utworzony w 2001 roku przez Brenta Smitha, Brada Stewarta, Jasina Todda i Barry'ego Kercha. Znani głównie z utworów "45" i "Save Me". Na całym świecie sprzedali ponad 6 milionów płyt.
Ich utwór „Her name is Alice” znalazł się na ścieżce dźwiękowej do filmu „Alicja w Krainie Czarów”.

</doc>
<doc id="1671565" url="https://pl.wikipedia.org/wiki?curid=1671565" title="Jerzy Kostorz">
Jerzy Kostorz

Jerzy Henryk Kostorz (ur. 1968) – dr hab. nauk teologicznych, polski duchowny katolicki.
Życiorys.
Święcenia kapłańskie przyjął w 1994. Specjalizuje się w katechetyce. Jest adiunktem Katedry Katechetyki, Pedagogiki i Psychologii Religii Wydziału Teologicznego Uniwersytetu Opolskiego. Został opiekunem duszpasterstwa akademickiego Resurrexit dla studentów UO. W sierpniu 2021 został Rzecznikiem Etyki PZPN.

</doc>
<doc id="1671566" url="https://pl.wikipedia.org/wiki?curid=1671566" title="Adeccoligaen">
Adeccoligaen



</doc>
<doc id="1671568" url="https://pl.wikipedia.org/wiki?curid=1671568" title="Wyspa Jensa Munka">
Wyspa Jensa Munka

Wyspa Jensa Munka (ang. "Jens Munk Island") – wyspa na Oceanie Arktycznym, w Archipelagu Arktycznym, położona przy południowym wybrzeżu Ziemi Baffina. Administracyjnie należy do Kanady i wchodzi w skład terytorium Nunavut. Jej powierzchnia wynosi ok. 920 km². Wyspa została nazwana na cześć duńskiego żeglarza i odkrywcy Jensa Munka.

</doc>
<doc id="1671572" url="https://pl.wikipedia.org/wiki?curid=1671572" title="Radosław Chałupniak">
Radosław Chałupniak

Radosław Andrzej Chałupniak (ur. 2 grudnia 1967 w Opolu, zm. 23 czerwca 2020) – polski ksiądz katolicki, profesor nauk teologicznych, nauczyciel akademicki Uniwersytetu Opolskiego, dziekan Wydziału Teologicznego Uniwersytetu Opolskiego w kadencji 2016–2020.
Życiorys.
Święcenia kapłańskie przyjął w 1993. W latach 1993–1997 odbył studia specjalistyczne z katechetyki na KUL pod opieką ks. prof. Mieczysława Majewskiego; zaś w latach 1995–1997 kształcił się w Podyplomowym Studium Psychoterapii w Lublinie. Został wykładowcą katechetyki, pedagogiki, dydaktyki i metodyki na Wydziale Teologicznym Uniwersytetu Opolskiego.
W latach 2000–2010 był duszpasterzem akademickim w D.A. RESURREXIT w Opolu. W latach 2001–2015 zasiadał w Radzie Programowej czasopisma „Katecheta”. Rzeczoznawca ds. oceny programów nauczania religii i podręczników katechetycznych, od 2002 członek EEC (Europejskiej Ekipy Katechetycznej), od 2010 EuFReS (Europejskiej Ekipy ds. Szkolnej Lekcji Religii), od 2015 Polskiego Towarzystwa Pedagogicznego. Od 2012 był członkiem Zarządu Stowarzyszenia Katechetyków Polskich.
16 czerwca 2015 otrzymał tytuł naukowy profesora nauk teologicznych.
Redaktor naczelny czasopisma „Katecheta” (15 października 2015 – 31 grudnia 2016). Od 1 września 2016 był dziekanem Wydziału Teologicznego UO.
Pochowany na cmentarzu parafialnym w Brynicy.

</doc>
<doc id="1671575" url="https://pl.wikipedia.org/wiki?curid=1671575" title="Sława Wielkopolska (stacja kolejowa)">
Sława Wielkopolska (stacja kolejowa)

Sława Wielkopolska – stacja kolejowa w Sławie Wielkopolskiej, w woj. wielkopolskim, w Polsce.
W roku 2017 stacja obsługiwała 100–149 pasażerów na dobę.

</doc>
<doc id="1671576" url="https://pl.wikipedia.org/wiki?curid=1671576" title="Anthony Deroin">
Anthony Deroin

Anthony Deroin (ur. 15 marca 1979 w Caen) – francuski piłkarz występujący na pozycji pomocnika. Obecnie jest zawodnikiem bez klubu.
Kariera klubowa.
Deroin jest wychowankiem SM Caen. Do jego pierwszej drużyny, wówczas występującej w drugiej lidze został włączony w sezonie 1997/1998. W drugiej lidze francuskiej zadebiutował 13 listopada 1997 w przegranym 2:5 meczu z ES Wasquehal. W 2004 roku awansował z klubem do Ligue 1. W tych rozgrywkach zadebiutował 7 sierpnia 2004 w zremisowanym 1:1 spotkaniu z FC Istres. 26 lutego 2005 w zremisowanym 2:2 pojedynku z Girondins Bordeaux strzelił pierwszego gola w trakcie gry w Ligue 1. W 2005 roku dotarł z zespołem do finału Pucharu Ligi Francuskiej, jednak Caen przegrało tam 1:2 z RC Strasbourg. W tym samym roku spadł z klubem do Ligue 2. W 2007 roku powrócił z Caen do Ligue 1. W 2009 roku ponownie spadł z nim do Ligue 2.

</doc>
<doc id="1671578" url="https://pl.wikipedia.org/wiki?curid=1671578" title="Kent Douglas">
Kent Douglas

Kent Douglas (ur. 6 lutego 1936 w Cobalt, zm. 12 kwietnia 2009 w Wasaga Beach) – kanadyjski hokeista, obrońca, trener, zdobywca Pucharu Stanleya.
Zmarł 12 kwietnia 2009 w swoim domu na nowotwór złośliwy.

</doc>
<doc id="1671579" url="https://pl.wikipedia.org/wiki?curid=1671579" title="Stefano Lucchini">
Stefano Lucchini

Stefano Lucchini (ur. 2 października 1980 w Bergamo) – włoski piłkarz występujący na pozycji środkowego obrońcy. Obecnie gra w Cremonese.
Kariera klubowa.
Stefano Lucchini zawodową karierę rozpoczynał w 1998 roku w US Cremonese. W sezonie 1998/1999 spadł z nim z Serie B do Serie C1 i w trzeciej lidze wywalczył sobie miejsce w podstawowej jedenastce Cremonese. W 2000 roku Lucchini przeniósł się do Ternany Calcio. Przez dwa sezony rozegrał dla niej 43 spotkania w Serie B i strzelił 2 bramki.
Latem 2002 roku włoski obrońca został zawodnikiem Empoli FC. W jego barwach 3 listopada w przegranym 1:2 pojedynku z S.S. Lazio zadebiutował w rozgrywkach pierwszej ligi. Pierwszego gola w Serie A Lucchini strzelił 13 kwietnia 2003 roku podczas zwycięskiego 2:1 spotkania z Chievo Werona. W sezonie 2003/2004 Lucchini razem ze swoim klubem zajął szesnastą lokatę w końcowej tabeli Serie A i spadł do drugiej ligi. W sezonie 2004/2005 Empoli zwyciężyło jednak rozgrywki Serie B i powróciło do pierwszej ligi. 30 kwietnia 2006 roku podczas spotkania z Interem Mediolan Lucchini zanotował swój setny ligowy występ dla Empoli. Łącznie dla tego włoskiego zespołu rozegrał w Serie A i Serie B 126 meczów.
W marcu 2007 roku Lucchini podpisał przeterminowany kontrakt z Sampdorią. Do ekipy „Blucerchiatich” dołączył latem, a ligowy debiut w barwach nowej drużyny zanotował 26 sierpnia podczas wygranego 2:1 pojedynku ze Sieną. W sezonie 2007/2008 Włoch wystąpił w 26 spotkaniach Serie A i razem z Sampdorią zajął w ligowej tabeli szóste miejsce. Od początku sezonu 2008/2009 Lucchini w linii obrony swojej drużynie grywał najczęściej z Mirko Pierim, Daniele Gastaldello, Pietro Accardim oraz Mariusem Stankevičiusem.
W sezonie 2010/2011 spadł z Sampdorią do Serie B i 13 lipca 2011 roku podpisał kontrakt z Atalantą, która awansowała do najwyższej ligi piłkarskiej we Włoszech. Zadebiutował 11 września w zremisowanym 2:2 meczu z Genoą.
Kariera reprezentacyjna.
Lucchini ma za sobą występy w młodzieżowych reprezentacjach Włoch. W drużynie U-20 zadebiutował 15 grudnia 1999 roku w wygranym 4:0 meczu z Tunezją i łącznie rozegrał dla niej pięć spotkań. W zespole U-21 po raz pierwszy wystąpił 23 marca 2001 roku w zwycięskim 1:0 pojedynku przeciwko Rumunii i łącznie zanotował dla niego dwanaście występów.

</doc>
<doc id="1671580" url="https://pl.wikipedia.org/wiki?curid=1671580" title="Katastrofa lotu China Airlines 676">
Katastrofa lotu China Airlines 676

Katastrofa lotu China Airlines 676 – katastrofa, która wydarzyła się 16 lutego 1998. Airbus A300-622R należący do China Airlines (lot 676) lecący z Denpasar do Tajpej, rozbił się w czasie podchodzenia do lądowania. W katastrofie zginęły 203 osoby (196 na pokładzie i 7 osób na ziemi).
Przebieg lotu.
Airbus A300-622R został wyprodukowany 16 października 1990 i wylatał 20193 godziny. Samolot wystartował z portu lotniczego Denpasar i obrał kurs na lotnisko Taiwan Taoyuan Airport. Samolot podchodził do lądowania w deszczu i mgle na pas 05L. Gdy przed progiem pasa piloci zauważyli, że są 330 m powyżej prawidłowej ścieżki schodzenia, przerwali lądowanie i rozpoczęli procedurę odejścia na drugi krąg. Załoga wykonywała tę procedurę manualnie, jednak piloci zbyt gwałtownie i zbyt wysoko unieśli nos maszyny; Airbus wszedł w przeciągnięcie i rozbił się w dzielnicy mieszkalnej. W następstwie katastrofy, wrak samolotu i najbliższe zabudowania stanęły w płomieniach. Śmierć poniosło 196 osób na pokładzie maszyny i 7 osób na ziemi.
Ofiary katastrofy.
Wśród pasażerów lotu 676 znajdowali się m.in. prezes tajwańskiego banku centralnego Sheu Yuan-Dong i jego żona Miang Huang-Mei oraz trzech urzędników banku. Jedna z ofiar zmarła w drodze do szpitala.
Zestawienie pasażerów i załogi samolotu:

</doc>
<doc id="1671582" url="https://pl.wikipedia.org/wiki?curid=1671582" title="Jens Munk Island">
Jens Munk Island



</doc>
<doc id="1671583" url="https://pl.wikipedia.org/wiki?curid=1671583" title="Umkhonto we Sizwe">
Umkhonto we Sizwe

Umkhonto we Sizwe (pl. "Włócznia Narodu", ang. "Spear of the Nation", skrót. "MK") – południowoafrykańska organizacja paramilitarna i terrorystyczna, zbrojne skrzydło Afrykańskiego Kongresu Narodowego (ANC) do wykonywania aktów sabotażu na organach rządowych i obrony ludności represjonowanej w czasie apartheidu. Działała w latach 1961- 1994.
Podłoże działalności.
W 1948 władzę w kraju zdobyła nacjonalistyczna Partia Narodowa, która, zgodnie ze swoim programem, zaczęła realizację projektu „osobnego rozwoju” ras zamieszkujących Południową Afrykę, czyli apartheidu. W tej sytuacji ANC zdecydował się odejść od form obrony praw ludności czarnej i kolorowej w ramach obowiązującego prawa i rozpoczął akcję obywatelskiego nieposłuszeństwa. W Karcie Wolności, uchwalonej na kongresie organizacji antysegregacjonistycznych w 1955, sformułowano konkretny cel ich działania:
Władze jednak nadal ograniczały wolności obywatelskie niebiałych mieszkańców kraju. Gdy 21 marca 1960 w Sharpville wybuchły pokojowe demonstracje, policja zaczęła strzelać do manifestantów: zginęło 67 osób. Wtedy to organizacje opozycyjne uznały, że pokojowe metody walki z apartheidem są nieskuteczne.
Działalność.
Pod wpływem młodych działaczy, m.in. Olivera Tambo i Nelsona Mandeli, zaczęto tworzenie zbrojnego skrzydła partii. 16 grudnia 1961 wydano jego manifest pt. "Umkhonto we Sizwe (zbrojne skrzydło Afrykańskiego Kongresu Narodowego): jesteśmy na wojnie!" Nelson Mandela cytował go w swojej mowie obronnej w czasie tzw. procesu Rivonii w kwietniu 1964:
Struktura organizacyjna MK oparta została na strukturze Irgunu i składała się z:
Siedziba MK znajdowała się na przedmieściach Johannesburga, w Rivonii.
Pierwsze akcje sabotażowe przeprowadzono jeszcze w dniu ogłoszenia manifestu. Początkowo atakowano budynki rządowe po godzinach pracy. Wobec takiego rozwoju wypadków, podjęto decyzję o zaaresztowaniu jej głównych działaczy, w tym Waltera Sisulu (Nelson Mandela był już wówczas w więzieniu). Osądzono ich w procesie Rivonii, w czasie którego skazano ich na długoletnie kary więzienia. W tej sytuacji aktywność MK zmalała, a ona sama sprzymierzyła się z innymi organizacjami narodowowyzwoleńczymi w tej części Afryki: SWAPO w Afryce Południowo-Zachodniej, FRELIMO w Mozambiku oraz ZANU w Rodezji Południowej i wraz z nimi chciała zakończyć dominację białych w południowej Afryce. MK rekrutowało się wówczas przede wszystkim z uchodźców z RPA. Narastająca ich liczba umożliwiła w połowie lat 70. MK powrót do walki z apartheidem. Zaczęto atakować czułe punkty struktury gospodarczej i politycznej kraju- zniszczono zakłady przeróbki węgla kamiennego na ropę naftową w Sasolburgu oraz podłożono ładunki wybuchowe koło siedziby Południowoafrykańskich Sił Powietrznych na Church Street w Pretorii. Nasilenie się działalności Umkhonto w latach 80. doprowadziło do powolnej zmiany polityki rządu Pietera W. Bothy w kierunku „kontrolowanego osłabienia barier rasowych”, a jednocześnie wprowadzenie stanu wyjątkowego w 1986. Umkhonto było również wykorzystywane przez ANC do walki z zuluską Partią Wolności Inkhata. Wobec demontażu polityki segregacji rasowej przez Frederika W. de Klerka, MK w 1990 zakończyło działalność zbrojną. W 1994 zostało zintegrowane w SANDF.
Według statystyk policji, na skutek militarnej działalności Umkhonto we Swize między 1976 a 1986 zginęło około 130 osób, z czego 100 cywilów.

</doc>
<doc id="1671585" url="https://pl.wikipedia.org/wiki?curid=1671585" title="Pandemia grypy A/H1N1">
Pandemia grypy A/H1N1

Pandemia grypy A/H1N1v – pandemia trwająca od 11 czerwca 2009 do 10 sierpnia 2010, spowodowana przez szczep wirusa grypy A/H1N1, będącą zmutowaną wersją wirusa świńskiej grypy. Wyizolowane próbki wirusa z Meksyku okazały się identyczne z próbkami wyizolowanymi wcześniej w Kalifornii, stąd wirus jest niekiedy oznaczany jako A/Kalifornia/04/2009. Obecność tego wirusa potwierdzono na wszystkich stale zamieszkanych kontynentach.
Rodzaj grypy, który wywołał pandemię, był wynikiem reasortacji genowej kilku odmian wirusa H1N1, w tym grypy ludzkiej, dwóch rodzajów świńskiej grypy oraz ptasiej grypy.
Wirus jest na tyle nowy, że dzieci nie posiadają przeciwciał wiążących H1N1/09 w liczbie, która zmniejszyłaby ryzyko zachorowania co najmniej dwukrotnie. Taką liczbę posiada 9% ludzi w wieku 18–64 lata i 33% w wieku powyżej 60 lat.
Pandemia.
Amerykańskie Centrum Kontroli Chorób Zakaźnych oraz Światowa Organizacja Zdrowia od początku wyrażały obawy, iż może dojść do wybuchu pandemii, ponieważ wirusa cechują:
Oficjalnie pandemia ogłoszona została 11 czerwca.
Teorie spiskowe.
Niejasne okoliczności w jakich doszło do rozprzestrzenia się wirusa stały się powodem teorii spiskowych. Jedna z nich głosi, że jest to odwrócenie uwagi od fatalnego stanu gospodarki światowej, w związku z kryzysem finansowym. Inna głosi, że epidemia jest dziełem koncernów farmaceutycznych, które wykorzystały ją do promocji uniwersalnej szczepionki przeciwko grypie, bądź zwiększenia zysków. Jeszcze inne głoszą, że to rząd USA wywołał epidemię, aby odżegnać groźbę secesji niektórych stanów (np. Teksasu).
Skutki ekonomiczne.
Ogłoszenie pandemii spowodowało obciążenie podatników w wielu krajach dodatkowymi kosztami. Straty poniesiono m.in. z powodu zakupu szczepionek. Rząd Holandii wydał w tym celu 300 mln euro, czego następstwem stały się zalegające, nikomu niepotrzebne szczepionki. Z zamówionych przez rząd Francji szczepionek za 860 mln euro, skorzystało 5% obywateli. Wśród Włochów, nabywcami szczepionek o wartości 184 mln euro zamówionych przez rząd, okazało się tylko 4% obywateli. Natomiast z niemieckich zasobów o wartości 417 mln euro skorzystało 10% Niemców.
Dodatkowym wydatkiem były wynagrodzenia dla pracujących po godzinach lekarzy i pielęgniarek. W samej Francji wydano w tym celu 150 mln euro; a także 95 mln euro – na wynajęcie magazynów; 8,5 mln – na strzykawki, a 6 mln euro pochłonęły tam same kampanie informacyjne.
Dodatkowo, oprócz wydatków na sam zakup leków, rządy poniosły straty za zwroty tych, które zalegały w magazynach. Taki koszt wyniósłby w samej Francji 358 mln euro, jednak po zawarciu ugody z trzema koncernami, obniżył się do 48 mln euro. Również inne rządy (m.in. Niemiec, Wielkiej Brytanii, Szwajcarii, Holandii, Hiszpanii, Czech) negocjują warunki zwrotu zalegających szczepionek.
W Europie tylko jeden kraj nie zamówił szczepionek – Polska. W związku z tym, była minister zdrowia – Ewa Kopacz – miała być ekspertem w jednym z europejskich śledztw przeciwko WHO.

</doc>
<doc id="1671588" url="https://pl.wikipedia.org/wiki?curid=1671588" title="Raoul Vaneigem">
Raoul Vaneigem

Raoul Vaneigem (ur. 21 marca 1934 w Lessines, Hainaut) – belgijski pisarz, mediewista, polihistor, rewolucjonista. Od 1961 do 1970 roku był członkiem Międzynarodówki Sytuacjonistycznej. Jego idee wywarły wpływ na wydarzenia w maju 1968 r. i późniejsze ruchy kontestacyjne. 
Twórczość.
Autor kilkunastu książek, w których rozwija koncepcje Rewolucji życia codziennego (m.in. "Le livre des plaisirs", "Adresse aux vivants…", "Pour une internationale du genre humain") lub też oddaje się „wiedzy radosnej” (studia poświęcone historii herezji, liczne pamflety, monografie). W 2003 roku ukazały się jego autobiograficzne zapiski: "Le Chevalier", "la Dame", "le Diable et la Mort".
Książka "Rewolucji życia codziennego" ukazała się w listopadzie 1967 roku, głosząc aksjomat, że człowiek nie jest skazany na „życie martwym czasem”. Pół roku później jej entuzjastyczne recenzje pojawiły się na ulicach Paryża, Strasburga i Rennes, frazy "Rewolucji życia codziennego" ozdobiły mury fabryk i uniwersytetów, także poza granicami Francji. Legenda głosi, że w 1968 roku "Rewolucja życia codziennego" była też najchętniej kradzioną książką we Francji. 

</doc>
<doc id="1671589" url="https://pl.wikipedia.org/wiki?curid=1671589" title="Gneisenaustraße">
Gneisenaustraße

Gneisenaustraße – ulica w Berlinie, w Niemczech, w dzielnicy Kreuzberg, w okręgu administracyjnym Friedrichshain-Kreuzberg. Została wytyczona w 1864, liczy 1 180 m. Nazwa jej pochodzi od pruskiego feldmarszałka Augusta Neidhardta von Gneisenaua.
Przy ulicy znajduje się stacja metra U7 Gneisenaustraße.

</doc>
<doc id="1671593" url="https://pl.wikipedia.org/wiki?curid=1671593" title="Rudolf Pierskała">
Rudolf Pierskała

Rudolf Leon Pierskała (ur. 13 października 1959 w Kędzierzynie-Koźlu) – polski duchowny rzymskokatolicki, nauczyciel akademicki, doktor habilitowany nauk teologicznych, biskup pomocniczy opolski od 2014.
Życiorys.
Urodził się 13 października 1959 w Kędzierzynie-Koźlu. W 1979 ukończył Technikum Dokumentacji Budowlanej w Kędzierzynie-Koźlu i złożył egzamin dojrzałości. W latach 1979–1985 studiował w Wyższym Seminarium Duchownym Śląska Opolskiego w Nysie. Magisterium z teologii uzyskał na Katolickim Uniwersytecie Lubelskim. Święceń prezbiteratu udzielił mu 22 czerwca 1985 w katedrze opolskiej biskup pomocniczy opolski Jan Wieczorek. W latach 1987–1992 odbył studia specjalistyczne w zakresie liturgiki na Katolickim Uniwersytecie Lubelskim, które ukończył z doktoratem z nauk teologicznych na podstawie dysertacji "Adaptacja lekcjonarza do Mszy św. z udziałem dzieci". Habilitację z nauk teologicznych uzyskał na Wydziale Teologicznym Uniwersytetu Opolskiego w 2008 na podstawie rozprawy "Pozamszalny kult Chrystusa w Eucharystii w posoborowej reformie liturgicznej".
W latach 1985–1987 pracował jako wikariusz w parafii Świętych Apostołów Piotra i Pawła w Gliwicach. W latach 1993–2010 był dyrektorem Diecezjalnego Domu Księży Emerytów w Opolu. W 1994 został redaktorem „Kalendarza Liturgicznego Diecezji Opolskiej”, a w 1999 biuletynu „Głos pomocnika Komunii świętej”. Pełnił funkcję kierownika kursów liturgicznych dla nadzwyczajnych szafarzy komunii świętej oraz dla fotografów i operatorów sprzętu audiowizualnego. Od 2000 do 2012 pełnił funkcję ceremoniarza biskupiego. W 2011 został mianowany kanclerzem kurii diecezjalnej. Został ustanowiony wikariuszem biskupim ds. Kultu Bożego i Dyscypliny Sakramentów. Wszedł w skład Międzydiecezjalnej Komisji Liturgicznej dla Diecezji Opolskiej i Gliwickiej. Został członkiem rady duszpasterskiej oraz rady ds. stałej formacji kapłanów. W 2006 otrzymał godność kapelana Jego Świątobliwości.
Po ukończeniu studiów doktoranckich został wykładowcą liturgiki w Instytucie Teologiczno-Pastoralnym Filii Katolickiego Uniwersytetu Lubelskiego w Opolu, a w 1994 po powstaniu Uniwersytetu Opolskiego pracownikiem naukowo-dydaktycznym Wydziału Teologicznego. Od 1994 do 2002 był prodziekanem ds. studenckich tego wydziału. Od 1992 prowadził ponadto wykłady liturgiki w Studium Muzyki Kościelnej w Opolu.
7 grudnia 2013 papież Franciszek mianował go biskupem pomocniczym diecezji opolskiej ze stolicą tytularną Semina. Święcenia biskupie otrzymał 11 stycznia 2014 w kościele seminaryjno-akademickim św. Jadwigi Śląskiej w Opolu. Udzielił mu ich arcybiskup Celestino Migliore, nuncjusz apostolski w Polsce, z towarzyszeniem arcybiskupa Alfonsa Nossola, emerytowanego biskupa diecezji opolskiej, i Andrzeja Czai, biskupa diecezjalnego opolskiego. Jako swoje zawołanie biskupie przyjął słowa „"Gaudium Evangelii nuntiare"” ("Głosić radość Ewangelii").
W ramach prac Konferencji Episkopatu Polski został członkiem Komisji ds. Instytutów Życia Konsekrowanego i Stowarzyszeń Życia Apostolskiego oraz Komisji ds. Kultu Bożego i Dyscypliny Sakramentów.

</doc>
<doc id="1671595" url="https://pl.wikipedia.org/wiki?curid=1671595" title="Pomniki przyrody w Jastrzębiu-Zdroju">
Pomniki przyrody w Jastrzębiu-Zdroju

Pomniki przyrody w Jastrzębiu-Zdroju

</doc>
<doc id="1671596" url="https://pl.wikipedia.org/wiki?curid=1671596" title="Cédric Hengbart">
Cédric Hengbart

Cédric Hengbart (ur. 13 lipca 1980 w Falaise) – francuski piłkarz występujący na pozycji obrońcy. Obecnie jest zawodnikiem AC Ajaccio.
Kariera klubowa.
Hengbart profesjonalną karierę rozpoczynał w drugoligowym klubie SM Caen. Zadebiutował tam 18 sierpnia 2001 w wygranym 1-0 ligowym pojedynku z FC Martigues. 16 lutego 2002 strzelił pierwszego gola w zawodowej karierze. Było to w wygranym 2-1 meczu z RC Strasbourg. W pierwszym sezonie wystąpił tam 23 razy i zdobył jedną bramkę. W 2004 roku uplasował się z klubem na drugiej pozycji w lidze i awansował z nim do ekstraklasy. W Ligue 1 zadebiutował 7 sierpnia 2004 w zremisowanym 1-1 spotkaniu z FC Istres. 14 sierpnia 2004 zdobył pierwszą bramkę w trakcie gry w ekstraklasie. Było to w zremisowanym 2-2 spotkaniu z Paris Saint-Germain. W 2005 roku wystąpił z klubem w finale Pucharu Ligi Francuskiej, jednak uległ tam z nim 1-2 klubowi RC Strasbourg. Na koniec rozgrywek ligowych w sezonie 2004/2005 jego klub zajął osiemnaste miejsce w Ligue 1 i powrócił do drugiej ligi. Tam spędził kolejne dwa sezony, a w 2007 roku ponownie awansował do pierwszej ligi. Łącznie w Caen spędził siedem sezonów. W tym czasie rozegrał tam 229 spotkań i strzelił 12 goli.
W lipcu 2008 podpisał kontrakt z innym pierwszoligowcem - AJ Auxerre. Pierwszy występ zanotował tam 9 sierpnia 2008 w wygranym 2-1 ligowym meczu z FC Nantes.
29 maja 2013 roku podpisał kontrakt z pierwszoligowym AC Ajaccio.

</doc>
<doc id="1671597" url="https://pl.wikipedia.org/wiki?curid=1671597" title="Skoki (przystanek kolejowy)">
Skoki (przystanek kolejowy)

Skoki – przystanek osobowy w Skokach, w woj. wielkopolskim, w Polsce.
W roku 2018 przystanek obsługiwał 700–1000 pasażerów na dobę.

</doc>
<doc id="1671599" url="https://pl.wikipedia.org/wiki?curid=1671599" title="Cedric Hengbart">
Cedric Hengbart



</doc>
<doc id="1671600" url="https://pl.wikipedia.org/wiki?curid=1671600" title="Czarkowate">
Czarkowate

Czarkowate ("Sarcoscyphaceae" Le Gal ex Eckblad) – rodzina grzybów z rzędu kustrzebkowców ("Pezizales").
Charakterystyka.
Niektóre gatunki występują w regionach o klimacie umiarkowanym, ale większość jest tropikalnych lub subtropikalnych. Do rodziny tej należą najsilniej wybarwione gatunki kustrzebniaków, często o dużych owocnikach o barwie od jaskrawoczerwonej do różowej i czasami pokrytych włoskami. Owocniki typu apotecjum, kieliszkowate lub miseczkowate, niektóre na trzonkach. Worki grubościenne z wieczkiem zazwyczaj umieszczonym ekscentrycznie. Jasne kolory pochodzące od parafiz w hymenium i zarodników mają tendencję do asymetrii bocznej. Zarodniki bez przegród, gładkie lub pokryte wypukłościami i fałdami. Są saprotrofami lub słabymi pasożytami roślin. Anamorfy opisano u gatunków "Nanoscypha", "Phillipsia", "Sarcoscypha" i "Cookeina".
Systematyka.
Pozycja w klasyfikacji według Index Fungorum: "Pezizales, Pezizomycetidae, Pezizomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="1671601" url="https://pl.wikipedia.org/wiki?curid=1671601" title="Erwin Mateja">
Erwin Mateja

Erwin Werner Mateja (ur. 1 stycznia 1958 w Szczedrzyku) – dr hab. nauk teologicznych, polski duchowny katolicki.
Specjalizuje się w liturgice. Pełni funkcję dyrektora Instytutu Liturgii, Muzyki i Sztuki Sakralnej w Katedrze Liturgiki i Hagiografii Wydziału Teologicznego Uniwersytetu Opolskiego. Członek Komisji ds. Kultu Bożego i Dyscypliny Sakramentów Episkopatu Polski.
Od 1993 r. do 2008 był dyrektorem Centrum Kultury i Nauki WT UO w Kamieniu Śląskim. 

</doc>
<doc id="1671602" url="https://pl.wikipedia.org/wiki?curid=1671602" title="Sarcoscyphaceae">
Sarcoscyphaceae



</doc>
<doc id="1671603" url="https://pl.wikipedia.org/wiki?curid=1671603" title="ŁZS">
ŁZS



</doc>
<doc id="1671606" url="https://pl.wikipedia.org/wiki?curid=1671606" title="Roszkowo Wągrowieckie">
Roszkowo Wągrowieckie

Roszkowo Wągrowieckie – przystanek osobowy we wsi Roszkowo, w woj. wielkopolskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="1671608" url="https://pl.wikipedia.org/wiki?curid=1671608" title="Berkut Kijów">
Berkut Kijów

Berkut Kijów (ukr. Хокейний клуб «Беркут» Київ) – ukraiński klub hokejowy z siedzibą w Kijowie.
Historia.
Klub został założony w 1997 pod nazwą Berkut-PPO Kijów. Klub był farmą Sokiła Kijów. W latach 1997-2002 występował w ukraińskiej Wyższej Lidze oraz w Wschodnioeuropejskiej Hokejowej Lidze. W 2002 roku klub z powodów finansowych został rozwiązany.
W 2004 został założony nowy klub Berkut Browary. Do 2011 klub brał udział w rozgrywkach mistrzostw Ukrainy, którą w 2011 zastąpiła Profesionalna Chokejna Liha. Jako trener w klubie pracował Dmytro Pidhurski.
W sezonie PHL 2012/2013 drużyna zdecydowanie wygrała rundę zasadniczą, jednak następnie została decyzją władz ligi wykluczona z dalszej rywalizacji. Powodem było opóźnienie w dokonaniu wpłaty opłaty licencyjnej. W kwietniu 2013 roku Sąd Gospodarczy w Kijowie odrzucił roszczenia klubu zmierzające do uchylenia decyzji władz ligi.
Klub nie zgłosił drużyny do sezonu PHL 2013/2014.

</doc>
<doc id="1671609" url="https://pl.wikipedia.org/wiki?curid=1671609" title="USCGC Mesquite (WLB-305)">
USCGC Mesquite (WLB-305)

USCGC Mesquite (WLB-305) – amerykańska jednostka pomocniczo-zaopatrzeniowa (ang. sea going buoy tender) z okresu XX wieku.
"Mesquite" początkowo został zaprojektowany dla United States Lighthouse Service. Ostateczny projekt został zbudowany przez Marine Iron and Shipbuilding Corporation w Duluth. 20 sierpnia 1942 położono stępkę, a kadłub zwodowano 14 listopada 1942. Okręt wszedł do służby 27 sierpnia 1943. Koszt kadłuba z maszynownią wynosił 874 798 dolarów.
"Mesquite" był jednym z 39 jednostek stuosiemdziesięciostopowych pełnomorskich jednostek do obsługi bój nawigacyjnych (ang. seagoing buoy tenders) zbudowanych w latach 1942-1944. Wszystkie poza USCGC "Ironwood" (WLB-307) zostały zbudowane w Duluth.
"Mesquite" był w służbie do 4 grudnia 1989, gdy wszedł na rafę w pobliżu półwyspu Keeweenaw na jeziorze Superior, po zmianie letniej boi nawigacyjnej ostrzegającej o tej rafie. Po kilku godzinach wysiłków mających na celu uwolnienie jednostki, załoga niechętnie opuściła jednostkę. Straż Wybrzeża chciała wydobyć okręt na wiosnę, ale kilka zimowych sztormów, kra i fale spowodowało dalsze uszkodzenia, które uznano za zbyt rozległe. "Mesquite" został zmieniony w podwodną atrakcję dla nurków poprzez zatopienie w wodzie o głębokości 120 stóp.

</doc>
<doc id="1671611" url="https://pl.wikipedia.org/wiki?curid=1671611" title="Sarcosomataceae">
Sarcosomataceae

Sarcosomataceae Kobayasi – rodzina grzybów z rzędu kustrzebkowców.
Charakterystyka.
Są to grzyby saprotroficzne lub słabe pasożyty roślin o czarnych lub ciemno zabarwionych owocnikach. Podobnie jak u "Sarcoscyphaceae", mają worki grubościenne z ekscentrycznym wieczkiem. Zewnętrzne warstwy ekscypulum są zwykle pokryte ciemnymi pigmentami. Zarodniki bezprzegrodowe, grubościenne z fałdami i ornamentami lub bez. Często w hymenium występują włoski lub szczecinki lub szczeciny. Anamorfy występują w rodzajach "Conoplea" i "Sarcosoma", prawdopodobnie także "Strumella", "Urnula" i "Plectania".
Systematyka i nazewnictwo.
Pozycja w klasyfikacji według Index Fungorum: "Pezizales, Pezizomycetidae, Pezizomycetes, Pezizomycotina, Ascomycota, Fungi".
Według Index Fungorum, który bazuje na "Dictionary of the Fungi" do "Sarcosomataceae" należą następujące rodzaje:

</doc>
<doc id="1671612" url="https://pl.wikipedia.org/wiki?curid=1671612" title="Kondycja fizyczna">
Kondycja fizyczna



</doc>
<doc id="1671616" url="https://pl.wikipedia.org/wiki?curid=1671616" title="Norbert Widok">
Norbert Widok

Norbert Jan Widok (ur. 10 czerwca 1959 w Krowiarkach) – prof. dr hab. nauk teologicznych, mgr filologii klasycznej (KUL Jana Pawła II), polski duchowny katolicki.
Maturę zdał w Liceum im. Jana Kasprowicza w Raciborzu. Studia filozoficzno-teologiczne odbył w Wyższym Seminarium Duchownym w Nysie w 1984 otrzymując święcenia kapłańskie z rąk biskupa Alfonsa Nossola. Specjalizuje się w patrologii. Został zatrudniony w Katedrze Historii Kościoła i Patrologii Wydziału Teologicznego Uniwersytetu Opolskiego.

</doc>
<doc id="1671620" url="https://pl.wikipedia.org/wiki?curid=1671620" title="Witkowo (stacja kolejowa)">
Witkowo (stacja kolejowa)

Witkowo – stacja kolei wąskotorowej (Gnieźnieńska Kolej Wąskotorowa) w Witkowie, w województwie wielkopolskim, w Polsce.
Historia.
Stację wybudowano w 1895 roku. Ma to związek z budową linii o prześwicie 600 mm z Niechanowa do Witkowa. Stacja rok później została oficjalnie otwarta. W 1896 roku przystąpiono do budowy trasy z Witkowa do Powidza (11,5 km długości), zaś przedłużenie linii z Powidza do Anastazewa nastąpiło 29 października 1911 roku. W Anastazewie znajdowało się przejście graniczne między zaborem pruskim i rosyjskim. W 1920 roku przerwano budowę budynku stacyjnego z powodu kłopotów finansowych. Ostatecznie budynek o kubaturze 268,5 m³ oddano do użytku w 1923 roku.
W dniach 2 maja – 8 czerwca 1957 roku na odcinku Niechanowo – Witkowo – Anastazewo przekuto tory z 600 na 750 mm. W 1957 roku zlikwidowano bocznicę do Tartaku Parowego w Witkowie. Warto wspomnieć, że w latach 1997-2000 gorzelnia w Kołaczkowie zakupiła 3 normalnotorowe cysterny, które przewożono na transporterach. W cysternach przewożono spirytus do różnych odbiorców w kraju. Wagony te miały stację macierzystą w Witkowie.
Po 1957 roku na stacji w Witkowie urzędował zawiadowca stacji, dyżurny ruchu i kasjer. Posterunek dyżurnego ruchu zlikwidowano w 1971 roku, etat zawiadowcy ok. 1990 roku, a kasjera w 2000 roku. W 2003 roku pieczę nad stacją, jak i nad całą linią Gniezno – Anastazewo przejęło Biuro Utrzymania i Eksploatacji GKW. Do kwietnia 2009 roku budynek był niewykorzystywany. Od tej pory dawny budynek oraz kawałek bocznicy zajęła hurtownia materiałów budowlanych Rem-Bud.
Infrastruktura.
Na stacji w Witkowie znajdowała się również parowozownia WKP. Był to budynek murowany, wyposażony w 3 stanowiska postojowo-naprawcze wraz z kanałami. Wjazd odbywał się poprzez obrotnicę o średnicy 6m. Na stacji Witkowie znajdowały się również skład opału, żuraw wodny. W kolejnych latach jej znaczenie malało, najbardziej z powodu wprowadzenia parowozów o zwiększonym zasięgu. Z powodu złego stanu technicznego rozebrano ją wiosną 1932 roku.
Ze stacji odgałęziały się bocznice do młyna parowego, tartaku, do majątku i gorzelni w Kołaczkowie. Bocznica do Kołaczkowa miała 2,5 km długości i była obsługiwana trakcją konną. Rozebrano ją ok. 1949 roku.
Do końca lat 80. XX wieku na bocznicach do magazynów GS Witkowo pracowała lokomotywa spalinowa typu Iowa NS 2d o numerze fabrycznym 43255 zbudowana przez LKM Babelsberg. Na linii do GS znajdowała się również waga wagona o nośności 50 ton i długości 9,05 m.
W 1974 w związku z wprowadzeniem do eksploatacji transporterów wąskotorowych znajdujący się przed stacją łuk o promieniu 37 metrów przebudowano na łuk o promieniu 49 metrów.

</doc>
<doc id="1671623" url="https://pl.wikipedia.org/wiki?curid=1671623" title="Bitwa pod Motye (451 p.n.e.)">
Bitwa pod Motye (451 p.n.e.)

Bitwa pod Motye – starcie zbrojne, które miało miejsce ok. roku 451 p.n.e. w trakcie wojny Syrakuz z Sykulami. 
W latach pięćdziesiątych V w p.n.e. królem autochtonicznych Sykulów na Sycylii ogłosił się Duketios, który zorganizował swój lud na podobieństwo Greków. Po zbudowaniu twierdzy Palike, Dukietos stworzył silną armię. Przez kilka lat stosunki z greckimi poleis układały się poprawnie, jednak w roku 451 p.n.e. Duketios podjął decyzję o zaatakowaniu sąsiednich ziem greckich. Pierwszym sukcesem było zdobycie Etny. Kolejnym celem stało się należące do Akragas silnie ufortyfikowane miasto Motye (Mozia), które Sykulowie oblegli. Wówczas to na odsiecz Akragajczykom zdecydowali się Syrakuzańczycy. Na czele ekspedycji stanął strateg syrakuzański Bolkon. Doszło do bitwy pod oblężonym miastem. Zwycięstwo odniósł Duketios, zmuszając nieprzyjaciół do zamknięcia się w ufortyfikowanym obozie. Wraz z nadchodzącą zimą Syrakuzańczycy opuścili Akragajczyków, co pozwoliło Sykulom na zajęcie miasta.

</doc>
<doc id="1671625" url="https://pl.wikipedia.org/wiki?curid=1671625" title="Konrad Glombik">
Konrad Glombik

Konrad Józef Glombik (ur. 9 lutego 1970 w Raciborzu) – polski duchowny katolicki, doktor habilitowany nauk teologicznych, profesor nadzwyczajny Uniwersytetu Opolskiego, specjalista w zakresie teologii moralnej.
Życiorys.
Studiował na Wydziale Teologicznym Uniwersytetu Opolskiego. Sakrament święceń kapłańskich przyjął 3 czerwca 1995 w Opolu, prymicja odbyła się 7 czerwca w parafii św. Mikołaja w Raciborzu. Po święceniach kapłańskich był wikariuszem w parafii św. Michała w Opolu–Półwsi. W 1996 rozpoczął studia teologii moralnej na Katolickim Uniwersytecie Lubelskim Jana Pawła II (KUL). Stopień doktora nauk teologicznych uzyskał po obronie dysertacji pt. "Moralne aspekty kary śmierci w niemieckiej literaturze teologicznej po II wojnie światowej" 23 maja 2000 na KUL. Następnie był krótko wikariuszem w parafii św. Piotra i Pawła w Nysie. W okresie 2001/2002 kontynuował studia teologii moralnej na Akademii Alfonsjańskiej w Rzymie.
Od 2002 był wykładowcą na Wydziale Teologicznym Uniwersytetu Opolskiego. We wrześniu 2003 został dyrektorem rozgłośni radia Plus w Opolu. Na podstawie dorobku naukowego oraz rozprawy pt. "Jedność dwojga. Prekursorski charakter personalistycznego rozumienia małżeństwa w ujęciu Herberta Domsa (1890–1977)" uzyskał 11 czerwca 2008 w Uniwersytecie Opolskim stopień doktora habilitowanego nauk teologicznych. Został profesorem nadzwyczajnym oraz kierownikiem Katedry Teologii Moralnej i Duchowości Wydziału Teologicznego Uniwersytetu Opolskiego.
Jest członkiem Stowarzyszenia Teologów Moralistów, rady naukowej czasopisma "Teologia i Moralność" i zespołu redakcyjnego "Przeglądu Piśmiennictwa Teologicznego". Jest też redaktorem naczelnym półrocznika "Studia Teologiczno-Historyczne Śląska Opolskiego". Należy do organizacji międzynarodowych: Vereinigung für Katholische Sozialethik in Mitteleuropa, Görres-Gesellschaft zur Pflege der Wissenschaft, Bioethicists in Central Europe (BCE), Internationale Vereinigung für Moraltheologie und Sozialethik. Jest członkiem regionalnego komitetu Europy organizacji Catholic Theological Ethics in the World Church. W swoich badaniach zajmuje się m.in. problematyką moralności małżeństwa i rodziny oraz życia społecznego, a także problemami z zakresu etyki seksualnej i sakramentalności małżeństwa. Jest autorem kilkunastu książek oraz ponad 140 artykułów naukowych z zakresu różnych zagadnień teologii moralnej.

</doc>
<doc id="1671626" url="https://pl.wikipedia.org/wiki?curid=1671626" title="Przemyśl Bakończyce">
Przemyśl Bakończyce

Przemyśl Bakończyce − stacja techniczna i postojowa spółki PKP Intercity w Przemyślu, na południowo-wschodnim krańcu, w dzielnicy Bakończyce, (woj. podkarpackim, w Polsce). Położona jest przy linii kolejowej z Przemyśla Głównego do Malhowic. Została oddana do użytku w 1872 roku przez EUGE. W planach PKP Intercity jest modernizacja stacji.
Modernizacja.
Ze względu na swój stan techniczny i przestarzałe urządzenia jest sukcesywnie modernizowana. 19 lipca 2015 został rozstrzygnięty przetarg na modernizację kontenera ogrzewczego do wagonów. 24 marca 2016 został rozstrzygnięty przetarg na modernizację pomieszczeń socjalnych dla pracowników. Tego samego dnia rozstrzygnięto przetarg na wykonanie międzytorzy i przejazdu przez tor prowadzący do stacji. Wcześniej w styczniu 2016 dokonano rozstrzygnięcia przetargu na remont pomieszczeń dla drużyn konduktorskich. Obecnie przygotowywany jest przetarg na przebudowę nowej myjni wagonowej

</doc>
<doc id="1671628" url="https://pl.wikipedia.org/wiki?curid=1671628" title="American Expeditionary Force">
American Expeditionary Force



</doc>
<doc id="1671629" url="https://pl.wikipedia.org/wiki?curid=1671629" title="Uniwersytet Berneński">
Uniwersytet Berneński



</doc>
<doc id="1671630" url="https://pl.wikipedia.org/wiki?curid=1671630" title="Finn-Egil Eckblad">
Finn-Egil Eckblad

Finn-Egil Eckblad (ur. 1923, zm. 2000) – norweski mykolog.
Tytuł doktora otrzymał w 1968, następnie wykładał na Uniwersytecie w Bergen od 1971 i jako profesor na Uniwersytecie w Oslo od 1979. W 1990 r. przeszedł na emeryturę.
Jego siostrą była aktorka Edel Eckblad.
Przy nazwach naukowych utworzonych przez niego taksonów dodawane jest jego nazwisko Eckblad.

</doc>
<doc id="1671631" url="https://pl.wikipedia.org/wiki?curid=1671631" title="Piotr Morciniec">
Piotr Morciniec

Piotr Jan Morciniec (ur. 16 września 1960 w Babicach koło Raciborza) – polski duchowny katolicki, profesor nauk teologicznych, specjalista w zakresie teologii moralnej.
Życiorys.
Święcenia kapłańskie przyjął w 1985. Pełni funkcję kierownika Katedry Bioetyki i Etyki Społecznej Wydziału Teologicznego Uniwersytetu Opolskiego. W kadencji 2011-2015 był członkiem Komitetu Nauk Teologicznych Polskiej Akademii Nauk.

</doc>
<doc id="1671632" url="https://pl.wikipedia.org/wiki?curid=1671632" title="ATEK Kijów">
ATEK Kijów

ATEK Kijów (ukr. Хокейний клуб «АТЕК» Київ) – ukraiński klub hokejowy z siedzibą w Kijowie.
Historia.
Klub został założony w 1995 jako ATEK Kijów. Od 1995 klub występował w ukraińskiej Wyższej Lidze.
W sezonie 1995/96 występował w Pucharze Federacji, gdzie zajął 4 miejsce w grupie ćwierćfinałowej.

</doc>
<doc id="1671633" url="https://pl.wikipedia.org/wiki?curid=1671633" title="Peziza vesiculosa">
Peziza vesiculosa



</doc>
<doc id="1671634" url="https://pl.wikipedia.org/wiki?curid=1671634" title="Pucołowski Stawek">
Pucołowski Stawek

Pucołowski Stawek – niewielkie jeziorko na polanie Srokówki w Gorcach (w ludowej podhalańskiej gwarze jeziora nazywane są stawami). Znajduje się na południowych stokach Wyszniej w górnej części Srokówek, na granicy z lasem. Pierwszy raz pisał o nim w "Dzienniku podróży do Tatrów" Seweryn Goszczyński, który gościł przez jakiś czas na dworze Leona Przerwy-Tetmajera w Łopusznej, a Wysznia była ulubionym miejscem jego spacerów. Tutaj też nad Pucołowskim Stawkiem odbywają się w jego poemacie "„Sobótka”" góralskie obrzędy nocy świętojańskiej. Po raz pierwszy zaś zbadał i naukowo opisał ten stawek prof. B. Halicki.
Jest to jedno z najwyżej położonych jezior beskidzkich. Jest pochodzenia osuwiskowego, zasilane jest wyłącznie wodami opadowymi i wodami z topniejących śniegów. W 1975 miało około 40 m długości, 25 m szerokości, około 1 m głębokości i było największym naturalnego pochodzenia jeziorem Gorców. Obecnie jednak jest już w końcowym stadium zarastania, nazwa staw jest już właściwie historyczna, w istocie bowiem woda pojawia się tutaj tylko po większych opadach i wiosną, w czasie roztopu śniegów. Przez lato zarośnięte jest bujną roślinnością nadwodną z licznym udziałem wełnianek.
Znad jeziorka obszerna panorama widokowa obejmująca cały łańcuch Tatr, Jezioro Czorsztyńskie i Kotlinę Nowotarską. Tak widokowe miejsce pobudzało ludową wyobraźnię i z miejscem tym związane są różne legendy. Według jednej z nich nad stawem pojawiały się czasami topielice, które zwodziły i mamiły ludzi.
Pucołowski Stawek znajduje się w granicach miejscowości Łopuszna w gminie Nowy Targ, powiecie nowotarskim w województwie małopolskim.

</doc>
<doc id="1671636" url="https://pl.wikipedia.org/wiki?curid=1671636" title="Aleuria aurantia">
Aleuria aurantia



</doc>
<doc id="1671638" url="https://pl.wikipedia.org/wiki?curid=1671638" title="Ostrołęka (stacja kolejowa)">
Ostrołęka (stacja kolejowa)

Ostrołęka – stacja kolejowa w Ostrołęce, w woj. mazowieckim, w Polsce.
W roku 2017 stacja obsługiwała 300–499 pasażerów na dobę.
Stacja posiada dwa perony: pierwszy, jednokrawędziowy, niski o długości 362 m, drugi – dwukrawędziowy, niski o długości 291 m.
Historia kolei w Ostrołęce sięga roku 1893 kiedy to uruchomiono połączenie kolejowe z Małkinią i Łapami, a co za tym szło – także z Warszawą i Białymstokiem. Obecnie przez miasto przebiega linia kolejowa nr 29 z Tłuszcza do Ostrołęki. Znajduje się na niej 16 stacji. We wrześniu 2007 r. ponownie zostało uruchomione bezpośrednie połączenie kolejowe Ostrołęka – Warszawa i Warszawa – Ostrołęka.
Obecny budynek dworca został zbudowany podczas 20-lecia międzywojennego, lecz przez krótki czas po wojnie dworzec był przeniesiony o ok. 200 metrów dalej (w stronę wsi Tobolice) do ceglanego małego budynku.
Dnia 20 lipca 2018 roku zatwierdzono przez Komitet Sterujący Komponentu Kolejowego Centralnego Portu Komunikacyjnego nową linię kolejową przebiegającą przez Ostrołękę, a mianowicie Warszawa – Ostrołęka – Pisz – Giżycko.

</doc>
<doc id="1671639" url="https://pl.wikipedia.org/wiki?curid=1671639" title="Morchella semilibera">
Morchella semilibera



</doc>
<doc id="1671640" url="https://pl.wikipedia.org/wiki?curid=1671640" title="Podił Kijów">
Podił Kijów

Podił Kijów (ukr. Хокейний клуб «Поділ» Київ) – ukraiński klub hokejowy z siedzibą w Kijowie.
Historia.
Chronologia nazw:
Klub został założony w 2004 jako Berkut Browary.
W sezonach 2005/06 oraz 2006/07 występował w ukraińskiej Wyższej Lidze. W 2009 przeniósł się do Kijowa i zmienił nazwę na Berkut Kijów. 4 września 2010 roku pierwszy wiceprezes klubu Serhij Łewcow ogłosił, że od nowego sezonu zespół będzie występował pod nazwą Podił Kijów.
14 lutego 2011 r. okazało się, że z powodu braku środków hokejowy klub nie będzie kontynuował udziału w hokejowych mistrzostwach Ukrainy w sezonie 2010/11. Klub oficjalnie powiadomił Federację Hokejową Ukrainy o wycofywaniu się z mistrzostw i rozwiązaniu zespołu, a sam klub przestał istnieć.

</doc>
<doc id="1671641" url="https://pl.wikipedia.org/wiki?curid=1671641" title="Marek Lis">
Marek Lis

Marek Lis (ur. 29 listopada 1967 w Opolu) – polski duchowny katolicki, profesor doktor habilitowany nauk teologicznych, pracownik naukowy Uniwersytetu Opolskiego.
Życiorys.
Syn Michała Lisa.
W 1992 przyjął święcenia kapłańskie i ukończył studia teologiczne na Wydziale Teologii Katolickiego Uniwersytetu Lubelskiego. W 2000 uzyskał na Papieskim Uniwersytecie Salezjańskim w Rzymie stopień naukowy doktora nauk teologicznych. W 2007 na Wydziale Teologicznym Uniwersytetu Opolskiego na podstawie dorobku naukowego oraz monografii pt. "Figury Chrystusa w "Dekalogu" Krzysztofa Kieślowskiego" otrzymał stopień naukowy doktora habilitowanego. W 2021 uzyskał tytuł profesora nauk teologicznych.
Był kierownikiem Katedry Homiletyki, Mediów i Komunikacji Wydziału Teologicznego Uniwersytetu Opolskiego i od 2016 prodziekanem tego Wydziału. Pracował w Radiu Plus Opole.
Jest współredaktorem "Światowej encyklopedii filmu religijnego" (Kraków 2007).

</doc>
<doc id="1671642" url="https://pl.wikipedia.org/wiki?curid=1671642" title="Wschodnioeuropejska Hokejowa Liga">
Wschodnioeuropejska Hokejowa Liga



</doc>
<doc id="1671643" url="https://pl.wikipedia.org/wiki?curid=1671643" title="Rządy pośrednie">
Rządy pośrednie

Rządy pośrednie (ang. "indirect rule") - system zarządzania niektórymi koloniami, popularny szczególnie w Imperium brytyjskim, polegający na, co najmniej, częściowym włączeniu miejscowej, tradycyjnej struktury władzy w strukturę administracji kolonialnej.
System ten został wypracowany w XIX wieku w Indiach, gdzie 2/3 kraju było rządzone przez lokalnych książąt z dynastii przedkolonialnych. Rządy pośrednie miały największą szansę powodzenia w krajach, które od wieków funkcjonowały jako monarchie bądź też ich społeczeństwo było silnie zhierarchizowane. W przeciwnym wypadku trudniej było imperium kolonialnemu znaleźć odpowiednią bazę lokalną dla wprowadzenia tego systemu.
Popularyzatorem rządów pośrednich był Frederick Lugard - gubernator generalny Nigerii w latach 1914 - 1919 i autor "Dual Mandate in British Tropical Africa". 
System ten był także stosowany, choć z mniejszym natężeniem, przez inne europejskie potęgi kolonialne.

</doc>
<doc id="1671647" url="https://pl.wikipedia.org/wiki?curid=1671647" title="Naval Research Vessel">
Naval Research Vessel

Naval Research Vessel (NR-1) — należąca do marynarki wojennej Stanów Zjednoczonych amerykańska badawcza jednostka podwodna o napędzie atomowym. Okręt wykorzystywany był do badań naukowych, podwodnych operacji poszukiwawczych oraz ratunkowych.
Program tego okrętu został zapoczątkowany w celu opracowania małego okrętu podwodnego napędzanego siłownią nuklearną. W trakcie służby wykonywał głębinowe badania naukowe oraz inżynieryjne związane z okrętami podwodnymi. Najistotniejszymi cechami tej jednostki był napęd jądrowy przy możliwości wykonywania rutynowych operacji na głębokości 915 metrów. Co istotne, tę głębokość operacyjną osiągnięto przy zastosowaniu do konstrukcji kadłuba stali HY-80, która normalnym okrętom podwodnym US Navy zasadniczo nie umożliwiała schodzenia na głębokości poniżej 400 metrów.
Wspierany przez admirała Hymana Rickovera program Naval Research Vessel zakładał budowę co najmniej jeszcze jednego okrętu tej klasy o sygnaturze NR-2, ze stali HY-130, co miało mu umożliwić operacje na jeszcze większych głębokościach.

</doc>
<doc id="1671648" url="https://pl.wikipedia.org/wiki?curid=1671648" title="Mychajło Ołeksijenko">
Mychajło Ołeksijenko

Mychajło Ołeksijenko, ukr. Михайло Олексієнко (ur. 30 września 1986 we Lwowie) – ukraiński szachista, arcymistrz od 2005 roku.
Kariera szachowa.
Wielokrotnie startował w finałach Ukrainy juniorów w różnych kategoriach wiekowych, medale zdobywając m.in. w latach 2004 i 2005 (oba brązowe, oba w kategorii do 20 lat) oraz 2002, w którym w grupie do 16 lat podzielił I-III miejsce (wspólnie z Igorem Smirnowem i Walerijem Awieskułowem). W 2002 r. wystąpił na mistrzostwach Europy juniorów do 16 lat, zajmując w Peñiscoli V miejsce.
Normy na tytuł arcymistrza wypełnił we Lwowie (2004, II m. za Timurem Gariejewem), Cappelle-la-Grande (2005, dz. III m. za Davitem Szengelią i Michaiłem Brodskim, wspólnie z Danielem Gormallym, Markiem Hebdenem i Amirem Bagherim) oraz Mińsku (2005, dz. IV m. za Aleksiejem Aleksandrowem, Siergiejem Azarowem i Aleksandrem Riazancewem). Do innych jego sukcesów w turniejach międzynarodowych należą m.in.:
Najwyższy ranking w dotychczasowej karierze osiągnął 1 stycznia 2015 r., z wynikiem 2643 punktów zajmował.

</doc>
<doc id="1671649" url="https://pl.wikipedia.org/wiki?curid=1671649" title="NR-1">
NR-1



</doc>
<doc id="1671650" url="https://pl.wikipedia.org/wiki?curid=1671650" title="Rajdowe Mistrzostwa Azji i Pacyfiku">
Rajdowe Mistrzostwa Azji i Pacyfiku

Rajdowe Mistrzostwa Azji i Pacyfiku, ang. Asia-Pacific Rally Championship (APRC) – cykl rajdów samochodowych organizowany przez Fédération Internationale de l’Automobile (FIA) wyłaniających najlepszego kierowcę w rejonie Azji wschodniej i Pacyfiku. Pierwsza edycja została zorganizowana w 1988 roku.

</doc>
<doc id="1671654" url="https://pl.wikipedia.org/wiki?curid=1671654" title="Asia-Pacific Rally Championship">
Asia-Pacific Rally Championship



</doc>
<doc id="1671657" url="https://pl.wikipedia.org/wiki?curid=1671657" title="Fryderyk IV (burgrabia Norymbergi)">
Fryderyk IV (burgrabia Norymbergi)

Fryderyk IV Hohenzollern (ur. około 1287, zm. 1332) - burgrabia Norymbergi w latach 1300-1332, młodszy syn Fryderyka III i Heleny Saskiej.
Tron objął po śmierci starszego brata, Jana I, w 1300 roku. Wspierał Ludwika Bawarskiego w bitwie przeciw Austrii pod Mühldorfem 28 września 1322 roku. W 1331 roku nabył miasto Ansbach.
Poślubił 2 sierpnia 1307 Małgorzatę Karyncką, mieli następujące dzieci:

</doc>
<doc id="1671658" url="https://pl.wikipedia.org/wiki?curid=1671658" title="Kompańjon Kijów">
Kompańjon Kijów

Kompańjon Kijów (ukr. Хокейний клуб Компаньйон Київ) – ukraiński klub hokejowy z siedzibą w Kijowie.
Historia.
Klub został założony jako Kompańjon. Nosił także nazwę Kompańjon-UPB Kijów.
W latach 1995-2011 klub brał udział w rozgrywkach ukraińskiej Wyższej Ligi, którą w 2011 zastąpiła Profesionalna Chokejna Liha.
Od 2011 klub występował pod nazwą Kompańjon-Naftohaz Kijów. Głównym sponsorem klubu został Naftohaz Ukrainy.
Z uwagi na sytuację polityczną w tym kraju w październiku 2014 drużyna Kompańjonu została wycofana z uczestnictwa w Pucharze Kontynentalnym edycji 2014/2015.
Przez trzy sezony do 2014 trenerem zespołu był Aleksandr Sieukand, który w lipcu 2015 został ponownie szkoleniowcem . 9 września 2015 klub został przyjęty do sezonu mistrzostw Ukrainy 2015/2016. Wówczas przyjęto nazwę zespołu Kryżynka-Kompańjon. Asystentem głównego trenera był Jewhen Alipow.

</doc>
<doc id="1671661" url="https://pl.wikipedia.org/wiki?curid=1671661" title="Mitte (dzielnica Berlina)">
Mitte (dzielnica Berlina)

Mitte, Berlin-Mitte – dzielnica ("Ortsteil") Berlina w okręgu administracyjnym Mitte. Od 1 października 1920 w granicach miasta. Obejmuje część historycznej dzielnicy. Leży w niej wschodnie centrum miasta z Bramą Brandenburską, aleją Unter den Linden, Uniwersytetem Humboldta, Wyspą Muzeów, wieżą telewizyjną Berliner Fernsehturm oraz licznymi budynkami rządowymi.
Podział administracyjny.
Obecna dzielnica Mitte zajmuje obszar dawnego, bliźniaczego miasta Berlin-Cölln wraz z jego przedmieściami:
Transport.
Przez dzielnicę przebiega linia U2 metra z następującymi stacjami:
linia U5 ze stacjami:
linia U6 ze stacjami:
linia U8 ze stacjami:

</doc>
<doc id="1671663" url="https://pl.wikipedia.org/wiki?curid=1671663" title="Sklepik z horrorami (film 1960)">
Sklepik z horrorami (film 1960)

Sklepik z horrorami (ang. "Little Shop of Horrors") – amerykańska komedia grozy z 1960 roku w reżyserii Rogera Cormana.
Film mimo skromnegu budżetu i naiwnej fabuły okazał się sukcesem komercyjnym. W 1986 roku powstał remake pt. "Krwiożercza roślina".
Opis fabuły.
Pewnego razu skromnemu pracownikowi pewnej małej kwiaciarni udaje się wyhodować roślinę, która ma nietypowy wygląd i potrafi mówić. Roślina żywi się ludzką krwią. W miarę jak roślina zaczyna rosnąć potrzebuje coraz więcej pokarmu. Nie wystarczy już jej krew, ale domaga się ludzkiego mięsa.

</doc>
<doc id="1671665" url="https://pl.wikipedia.org/wiki?curid=1671665" title="Sklepik z horrorami">
Sklepik z horrorami



</doc>
<doc id="1671667" url="https://pl.wikipedia.org/wiki?curid=1671667" title="Kymlinge">
Kymlinge

Kymlinge – nieukończona stacja sztokholmskiego metra, położona w gminie Sundbyberg, na północ od potoku Igelbäcken. Na niebieskiej linii (T11), między stacjami Hallonbergen a Kista. Stacja znajduje się na powierzchni oraz w tunelu, posiada jeden peron.
Stacja miała obsługiwać przyszłą biurowo-przemysłową dzielnicę Kymlinge, gmina Sundbyberg jako najmniejsza gmina na terenie całego kraju odrzuciła plany budowy pozostawiając okolice jako tereny zielone. Obecnie tereny wokół stacji to głównie lasy oraz Rezerwat Przyrody Igelbäcken.
Potocznie Kymlinge nazywana jest "nawiedzoną stacją", gdzie w miejskich legendach straszy "Silverpilen", srebrny pociąg C5.

</doc>
<doc id="1671670" url="https://pl.wikipedia.org/wiki?curid=1671670" title="Józef Mikołajec">
Józef Mikołajec

Józef Mikołajec (ur. 25 października 1950 w Rudniku) – prof. dr hab. nauk teologicznych, polski duchowny katolicki.
Życiorys.
W 1968 roku wstąpił do Wyższego Seminarium Duchownego w Nysie. Święcenia kapłańskie otrzymał 18 maja 1975. W latach 1979-1986 pełnił funkcję dyrektora do spraw gospodarczych Kurii Diecezjalnej i dyrektora Domu Księży Emerytów. W 1990 na podstawie pracy "Działalność pastoralna biskupa Franciszka Jopa w Diecezji Opolskiej (1956-1976)" obronił doktorat, habilitował się w 2000 na podstawie rozprawy "Posługa teologów świeckich w Kościele w Polsce. Studium pastoralne". W 2013 otrzymał tytuł naukowy profesora. Specjalizuje się w teologii pastoralnej. Pełni funkcję zastępcy kierownika Katedry Teologii Pastoralnej i Duszpasterstwa Rodzin Wydziału Teologicznego Uniwersytetu Opolskiego, prof. Krystiana Wojaczka. Jest ponadto proboszczem parafii Trójcy Przenajświętszej w Boguszycach.

</doc>
<doc id="1671672" url="https://pl.wikipedia.org/wiki?curid=1671672" title="Honey (singel)">
Honey (singel)

Honey – piosenka powstała we współpracy Mariah Carey, Puff Daddy’ego, Steviego J i Q-Tipa. Piosenka została wydana jako pierwszy singel promujący album "Butterfly".
Historia piosenki.
„Honey” stał się dwunastym singlem #1, zdobywającym szczyt Billboard Hot 100. Był trzecim singlem w karierze Mariah, który zadebiutował na pierwszym miejscu tej listy i dzięki temu Carey stała się rekordzistką pod względem singli debiutującym na pierwszym miejscu. Po debiucie, przez trzy tygodnie utrzymał się na pierwszym miejscu. Po tym, jak sprzedaż singla zaczęła spadać, promocja radiowa nie była na tyle silna, aby utrzymać popularność „Honey” i zaczął się nowy trend w singlach Carey: CD zaczęło się dobrze sprzedawać, ale promocja radiowa będzie przeciętna i działo się tak aż do wydania „We Belong Together”. Jej piosenki zaczęły odnosić mniejsze sukcesy na listach airplay niż na listach sprzedaży. „Honey” przez 18 tygodni znajdowała się na liście w pierwszej 40. i zdobył 32. miejsce na końcoworocznej liście Hot 100 w 1997 roku.
Poza USA „Honey” radził sobie bardzo dobrze. Zdobył pierwszą trójkę w Wielkiej Brytanii, Włoszech i Kanadzie oraz pierwszą dziesiątkę w Australii i Szwecji. Singel, osiągnął sukces i jest jednym z najbardziej rozpoznawanych hitów artystki na całym świecie.
Teledysk.
Premiera teledysku miała miejsce we wrześniu 1997 roku na antenie MTV i BET. Fabuła teledysku została zaczerpnięta z filmy o Jamesie Bondzie. Zdjęcia nakręcono w lipcu 1997 roku na wyspie Puerto Rico przez Paula Hantera. W klipie ukazana jest historia porwanej dziewczyny przez włoską mafię. Mariah, wcielona w postać porwanej, uwalnia się i ucieka. Ucieczka przez skok z balustrady balkonu do basenu jest początkiem przygód do wolności. Ucieka przed porywaczami na skuterze wodnym i dotarcie do łodzi, na której znajduje schronienie wśród marynarzy, z którymi wykonuje układ taneczny. Członkowie mafii docierając na łodzi, jednak nie znajdują tam również uciekinierki, gdyż ta już znajduje się na plaży i cieszy się wolnością z David Fumero i swoim psem, Jackiem. W remixie teledysku również wykorzystano materiał nagrany do albumowej wersji, ale dodano także fragmenty rapu nagrane w helikopterze i w tunelu podświetlonym, z którego spływała woda.
Teledysk stał się popularny i na zawsze odmienił wizerunek medialny Mariah. We wcześniejszych teledyskach była stylizowana na skromną i tak też zaczyna się teledysk. Z początku teledysku widzimy Mariah skuta kajdankami, jest ubrana w czarną sukienkę i szpilkach na wysokim obcasie i uczesana w taki w sposób, jaki był charakterystyczny dla niej w czasie trwania ostatniej trasy koncertowej, więc też trwania małżeństwa. W tym czasie widywano ją już bardziej odkrywającą ciało, ale po raz pierwszy Mariah pokazała się w samym stroju kąpielowym po tym jak skoczyła do basenu, gdzie pozbyła się czarnej sukienki. Z basenu wyłania się w kostiumie „dziewczyny Bonda” z pierwszej produkcji, Doktor No. Wielu krytyków doszukiwało się odniesienia do życia Mariah. Trwała w małżeństwie, w którym czuła się jak uwięziona – mąż, zazdrosny i zaborczy dyrektor Sony Music Entertainment. Chciał aby wizerunek żony był nienaganny dlatego musiała zakrywać ciało by nie oskarżano ją o rozpustę. W teledysku Mariah zostaje uwięziona przez Włocha, co nawiązuje do pochodzenia Tommy’ego i jego domniemanych związkach z mafią. Kiedy uwalnia się ukazuje się tylko w bikini, ludzie uznali to za bierny policzek dla byłego męża, dlatego że koncepcja teledysku była pomysłem Mariah. Tommy Mottola powiedział, że według niego to jeden z najlepszych teledysków Mariah i spokojnie znosił plotki na temat ewentualnego nawiązania do ich małżeństwa.
Teledysk został nominowany do 1998 MTV Video Music Awards za „Najlepszy żeński teledysk” i znalazł się na liście najlepszych teledysków wszech czasów.
Remixografia.
Do piosenki powstało 12 remixów, które zostały stworzone przez różnych producentów muzycznych. Najbardziej znanym jest "Bad Boy Remix" i "Classic Mix", które zawarto na "The Remixes".
Honey
Produkcja i aranżacja: Sean „Puffy” Combs, The Ummah, Mariah Carey, Stevie J.
Słowa: Mariah Carey
Muzyka: Mariah Carey, Sean Combs, Kamaal Fareed, Steven Jordan, Stephen Hague, Bobby Robinson, Larry Price, Malcolm McLaren
5 i 6: Produkcja: Jermaine Dupri
7 – 13: Produkcja: Mariah Carey, David Morales
Przy produkcji piosenki oraz remixów do niej korzystano z sampli do piosenek „The Body Rock” The Treacherous Three, autorstwa Bobby Robinson oraz „Hey DJ” napisaną przez Stephen Hague dla World’s Famous Supreme Team.
Singel.
Singel podobnie jak płyta posiadała dwie różne okładki niezależnie od wersji. Na wielu singlach utwory zajmowały różne pozycje, ale ich zawartość była jednakowa.

</doc>
<doc id="1671673" url="https://pl.wikipedia.org/wiki?curid=1671673" title="Célé">
Célé

Célé – rzeka we Francji o długości 104 kilometrów, prawy dopływ Lot. Źródło rzeki znajduje się niedaleko wsi Calvinet w Masywie Centralnym. Célé przepływa przez departamenty Cantal oraz Lot.
Łączna powierzchnia dorzecza wynosi 1210 km².
Miasta, przez które przepływa rzeka.
Rzeka wpływa do Lot w okolicach wsi Bouziès.

</doc>
<doc id="1671676" url="https://pl.wikipedia.org/wiki?curid=1671676" title="Afro Samurai">
Afro Samurai

 – seria dōjinshi stworzona przez Takashi Okazaki, opublikowana w latach 1999 – 2000 w magazynie dōjinshi "NOU NOU HAU". W 2007 r. została zekranizowana przez Studio Gonzo w pięcioodcinkową serię anime w reżyserii Fuminori Kizaki. W 2009 r. zrealizowany został pełnometrażowy sequel pt. "Afro Samurai: Resurrection", również w reżyserii Fuminori Kizaki. W Polsce anime "Afro Samurai" emitowane było w 2008 r. w Canal+.
Opis fabuły.
Historia opowiada o losach Afro Samuraia, od jego najmłodszych lat po dorosłość. Jeszcze jako dziecko będąc świadkiem starcia jego ojca – Rokutaro, z bezwzględnym człowiekiem imieniem Justice. Gdy tamten przegrywa, tracąc tym samym tytuł i przepaskę Numeru Jeden (której posiadacz ma otrzymać moc porównywalną do boskiej) na rzecz Justice'a, Afro poprzysiągł zemstę. Jednocześnie Justice zaprasza go do walki, gdy będzie gotów „by wyzwać boga”.
Tułając się zostaje przygarnięty przez właściciela dojo i bierze udział w treningach, w których nabywa niezbędną do walki wiedzę i doskonali talent odziedziczony po ojcu. Zdobywa przepaskę Numeru Drugiego, i tym samym prawo do wyzwania mordercy swojego ojca, po czym rusza na spotkanie. Po drodze jednak napotyka wiele trudności, m.in. ze strony wojowników wyzywających go do walki (posiadacz przepaski Numeru Drugiego jest zobowiązany do stoczenia każdego pojedynku), wspomnień z dzieciństwa, a także duchów przeszłości. Na domiar złego przepaską interesuje się klan Pustej Siódemki – bezwzględni mnisi nie przebierający w środkach i stroniący od moralności.
Afro Samurai po wielu walkach, wycieńczony dociera na szczyt góry Shumi, gdzie wyzywa Justice'a. Odkrywa tym samym, w jaki sposób ten zabił jego ojca, mimo że był obezwładniony. Walka kończy się pomyślnie dla samuraja, który wchodzi w posiadanie zarówno przepaski Numeru Jeden jak i Numeru Dwa. Według legendy, której treść zweryfikował Justice przed pojedynkiem, dopiero dzierżenie obu przepasek daje obiecaną moc.
Film kończy się sceną, podczas której Jinno, dawniej przyjaciel z dzieciństwa, teraz zacięty wróg obarczający Afro za śmierć swojej siostry, stają do walki.
Soundtrack.
Muzykę do serialu stworzył amerykański raper i producent muzyczny, członek zespołu Wu-Tang Clan, RZA. Do pierwszej serii serialu soundtrack nazywał się ', a do drugiej '.

</doc>
<doc id="1671678" url="https://pl.wikipedia.org/wiki?curid=1671678" title="Ostropolscy herbu Nałęcz">
Ostropolscy herbu Nałęcz

Ostropolscy – polski ród szlachecki pieczętujący się herbem Nałęcz, którego pochodzenie dotychczas nie zostało gruntownie zbadane. Być może nazwisko Ostropolski jest nazwiskiem odmiejscowym i pochodzi od miejscowości Ostropol (obecnie na terytorium Ukrainy).
Najwcześniejsza znana wzmianka pochodzi z 1653 r., w którym to niejacy Jan i Anna Ostropolscy prowadzili sprawę w
Trybunale Lubelskim.
W 1697 r. Tomasz Ostropolski z województwem podlaskiem podpisał elekcyę - niewątpliwie - wybór Augusta II.
W zaborze austriackim wylegitymował się ze szlachectwa Mikołaj Ostropolski, który w 1782 r., w Halickim Sądzie Ziemskim udowdnił prawo do herbu Nałęcz.
Do drugiej wojny światowej istniały w Galicji co najmniej trzy linie rodu: w Obertynie, w Tłumaczu i w Tłustem. Ich potomkowie w 1945 r. zostali przesiedleni na tzw. "Ziemie Odzyskane".

</doc>
<doc id="1671679" url="https://pl.wikipedia.org/wiki?curid=1671679" title="Clathrus columnatus">
Clathrus columnatus

Clathrus columnatus Bosc – gatunek grzybów z rodziny sromotnikowatych ("Phallaceae"). 
Systematyka i nazewnictwo.
Pozycja w klasyfikacji według Index Fungorum: "Clathrus, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Synonimy nazwy naukowej:
Występowanie.
Występuje w Australii, na Nowej Zelandii i Nowej Gwinei, w Oceanii, Afryce, Ameryce Północnej i Południowej; notowany również w Chinach.

</doc>
<doc id="1671680" url="https://pl.wikipedia.org/wiki?curid=1671680" title="Mohrenstraße">
Mohrenstraße

Mohrenstraße (dosł. "ulica Murzynów" lub Maurów) - ulica w Berlinie, w dzielnicy Mitte, w okręgu administracyjnym Mitte. Łączy ulicę "Wilhelmstraße" z placem Hausvogteiplatz.
Historia.
Ulica istniała już około 1700 roku jako część założenia urbanistycznego Friedrichstadt. Pierwotnie jej zachodni koniec sięgał tylko Mauerstraße. 
Swoją nazwę otrzymała od Afrykańczyków, którzy w XVIII wieku przebywali w armii pruskiej jako muzycy, a ich koszary stały przy obecnej Mohrenstraße. Uważa się, że producenci czekolady Sarotti na początku XX wieku jako znaku swojej firmy zaczęli używać Afrykańczyka, ponieważ siedziba spółki miała miejsce przy Mohrenstraße.
Pod numerem Mohrenstraße 49 od XVIII wieku znajdowała się elegancka restauracja "Englisches Haus" ("Dom angielski"). Spotykali się w niej: założony w 1749 roku Montagsklub (dosł. "Klub poniedziałkowy"), Militärische Gesellschaft ("Związek Wojskowy"), Verein Berliner Künstler ("Stowarzyszenie Artystów Berlińskich") oraz stowarzyszenie literackie Tunnel über der Spree ("Tunel nad Sprewą").
Numer 25 nosiła zabytkowa kamienica.
Lewica domaga się zmiany rasistowskiej nazwy, prawica wskazuje na jej historyczność i związek z Maurami.

</doc>
<doc id="1671683" url="https://pl.wikipedia.org/wiki?curid=1671683" title="Mutinus caninus">
Mutinus caninus



</doc>
<doc id="1671684" url="https://pl.wikipedia.org/wiki?curid=1671684" title="Parafia Chrystusa Odkupiciela w Poznaniu">
Parafia Chrystusa Odkupiciela w Poznaniu

Parafia Chrystusa Odkupiciela w Poznaniu – rzymskokatolicka parafia w dekanacie Poznań – Nowe Miasto.
Zasięg parafii.
Do parafii należą wierni z Poznania mieszkający na Osiedlu Warszawskiem i Czekalskim.
Grupy parafialne.
Apostolat Liturgiczny (ministranci i lektorzy);Fide-Deo;Pinokio Brothers;chór parafialny Semen Dei;Czciciele Miłosierdzia Bożego;Ruch Światło-Życie (młodzież);Akcja Katolicka;Parafialny Zespół Caritas;Duszpasterstwo Akademickie.

</doc>
<doc id="1671685" url="https://pl.wikipedia.org/wiki?curid=1671685" title="Ramariaceae">
Ramariaceae



</doc>
<doc id="1671688" url="https://pl.wikipedia.org/wiki?curid=1671688" title="Mykoła Fryz">
Mykoła Fryz

Mykoła Fryz, ps. "Wernyhora" (ukr. Микола Фриз / Вернигора, ur. 1914 we wsi Załokot w powiecie drohobyckim - zm. 1969 w USA) – ukraiński działacz społeczny, działacz nacjonalistyczny, oficer polityczny Ukraińskiej Powstańczej Armii w kureniu Rena.
Życiorys.
Ukończył szkołę podstawową, następnie ukraińskie gimnazjum w Drohobyczu. W latach 1934-1939 studiował w greckokatolickim seminarium duchownym w Przemyślu, w maju 1939 został wyświęcony na diakona.
Od 1932 był członkiem Junactwa OUN, od 1939 referentem rejonowym OUN ds. Junactwa.
W latach 1943-1944 był dyrektorem żeńskiej bursy w Lesku, jednocześnie działając w podziemiu. Od lipca 1944 był rejonowym referentem propagandy, prowadząc szkolenia ideologiczne nowo powstałych oddziałów UPA. W maju 1945 został mianowany referentem propagandowym nadrejonu OUN "Beskyd".
W 1947 wraz z oddziałem UPA przebił się przez Czechosłowację do amerykańskiej strefy okupacyjnej w Niemczech. Jeździł za granicę z prelekcjami na temat wyzwoleńczej walki UPA, był członkiem Zarządu (Prowodu) Zagranicznych Oddziałów OUN.
W 1948 przedostał się do Francji, gdzie został krajowym przewodniczącym OUN we Francji (do 1961), wydawał również czasopismo "Ukrajineć".
Obawiając się zamachu komunistów na swoje życie, w 1967 wyjechał z żoną, córką i trzema synami do USA. Osiadł w Yonkers koło Nowego Jorku, gdzie pracował w firmie farmaceutycznej.
W lecie 2002 w jego rodzinnej wsi postawiono mu pomnik.

</doc>
<doc id="1671692" url="https://pl.wikipedia.org/wiki?curid=1671692" title="Phallus impudicus">
Phallus impudicus



</doc>
<doc id="1671693" url="https://pl.wikipedia.org/wiki?curid=1671693" title="Kwiatowiec australijski">
Kwiatowiec australijski



</doc>
<doc id="1671694" url="https://pl.wikipedia.org/wiki?curid=1671694" title="Clathrus archeri">
Clathrus archeri



</doc>
<doc id="1671697" url="https://pl.wikipedia.org/wiki?curid=1671697" title="Abbott i Costello spotykają Frankensteina">
Abbott i Costello spotykają Frankensteina

Abbott i Costello spotykają Frankensteina (ang. "Bud Abbott, Lou Costello Meet Frankenstein") – amerykański film komediowy z 1948 roku w reżyserii Charlesa Bartona, będący parodią popularnych horrorów z lat trzydziestych i czterdziestych dwudziestego wieku. W rolach głównych wystąpił amerykański duet aktorski Abbott i Costello.
Fabuła.
Hrabia Drakula chce ożywić potwora Frankensteina przez wszczepienie mu mózgu Wilbura Greya. Dodatkowo pojawia się wilkołak Larry Talbot, który usiłuje ostrzec Wilbura i jego przyjaciela Chicka Younga o grożącym im niebezpieczeństwie.

</doc>
<doc id="1671698" url="https://pl.wikipedia.org/wiki?curid=1671698" title="Morchella gigas">
Morchella gigas



</doc>
<doc id="1671699" url="https://pl.wikipedia.org/wiki?curid=1671699" title="Lucifugum">
Lucifugum

Lucifugum − ukraińska grupa muzyczna wykonująca black metal. 

</doc>
<doc id="1671703" url="https://pl.wikipedia.org/wiki?curid=1671703" title="Clathrus">
Clathrus

Clathrus P. Micheli ex L. (okratek) – rodzaj grzybów z rodziny sromotnikowatych ("Phallaceae").
Systematyka i nazewnictwo.
Pozycja w klasyfikacji: "Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi" (według Index Fungorum).
Synonimy naukowe: "Anthurus" Kalchbr. &amp; MacOwan
"Aserophallus" Mont. &amp; Lepr.
"Clathrella" E. Fisch., in Engler &amp; Prantl
"Cletria" P. Browne
"Colonnaria" Raf., Med. Repos.
"Dycticia" Raf., Med. Repos.
"Linderia" G. Cunn.
"Linderiella" G. Cunn:
Nazwę polską podał Feliks Teodorowicz w 1939 r., ten sam autor podawał również inną nazwę tego rodzaju – kwiatowiec.
Charakterystyka.
Saprotrofy. Owocniki za młodu mają postać "czarciego jaja", po dojrzeniu zaś wyglądają jak głowonogi lub kratkowate kule o dużych oczkach, wewnątrz pokryte oliwkowoczarniawą masą zarodników, cuchnącą padliną lub odchodami. Zarodniki : Podłużnie eliptyczne, gładkie, bez pory rostkowej, z nasadą sterygmy na końcach.

</doc>
<doc id="1671707" url="https://pl.wikipedia.org/wiki?curid=1671707" title="Nawałnica mieczy">
Nawałnica mieczy

Nawałnica mieczy (ang. "A Storm of Swords") – trzeci tom siedmioczęściowej sagi fantasy "Pieśń lodu i ognia" amerykańskiego pisarza George’a R.R. Martina. Pierwsze wydanie, w języku angielskim, pochodzi z 2000 roku. Polskie tłumaczenie wydała w 2002 roku oficyna Zysk i S-ka.
"Nawałnica mieczy" jest najdłuższym z wydanych do tej pory tomów. Z tego powodu została podzielona na dwie części. Pierwsza została wydana pod nazwą "Stal i Śnieg", zaś druga – "Krew i Złoto".
"Nawałnica mieczy" wygrała w 2001 roku Nagrodę Locusa, a w 2002 – Nagrodę Geffena dla najlepszej powieści fantasy. W 2001 roku była nominowana do Nagrody Nebula. Jako pierwsza powieść z całej sagi została nominowana do jednej z najbardziej prestiżowych nagród z dziedziny literatury fantasy – Nagrody Hugo, jednakże przegrała z powieścią Harry Potter i Czara Ognia.
Narracja.
Saga "Pieśń lodu i ognia" jest opowieścią widzianą oczyma wielu ludzi, często przebywających od siebie bardzo daleko. W trzeciej części sagi możemy wyróżnić dziesięciu bohaterów-narratorów oraz osoby występujące w prologu i epilogu:

</doc>
<doc id="1671712" url="https://pl.wikipedia.org/wiki?curid=1671712" title="Sebastian Schmidt (saneczkarz)">
Sebastian Schmidt (saneczkarz)

Sebastian Schmidt (ur. 1 lutego 1978 w Budziszynie) – były niemiecki saneczkarz startujący w parze z André Forkerem.
W reprezentacji znajdował się od 1998 roku. Pierwszym międzynarodowym sukcesem były dwa medale mistrzostw świata juniorów w 2001: złoto w drużynie i srebro w dwójkach. Na mistrzostwach świata startował w latach 2000-2001 zajmując odpowiednio 15 i 10. miejsce. Trzykrotnie wystąpił na mistrzostwach europy. Najbardziej udane były dla niego mistrzostwa w 2006, na których wywalczył srebro w dwójkach. W Pucharze Świata startował od sezonu 1999/2000 do sezonu 2006/2007. Najlepszym miejscem w klasyfikacji generalnej była piąta pozycja w sezonie 2005/2006. Na swoim koncie ma 2 wygrane zawody oraz 10 miejsc na podium.

</doc>
<doc id="1671714" url="https://pl.wikipedia.org/wiki?curid=1671714" title="Berkut-PPO Kijów">
Berkut-PPO Kijów



</doc>
<doc id="1671715" url="https://pl.wikipedia.org/wiki?curid=1671715" title="Międzynarodowa Nagroda Guggenheima">
Międzynarodowa Nagroda Guggenheima

Międzynarodowa Nagroda Guggenheima (GIA) () – nagroda w dziedzinie malarstwa przyznawana przez Fundację Solomona R. Guggenheima w latach 1956–1964. Odbyły się cztery edycje nagrody zakończone organizacją prestiżowych międzynarodowych wystaw dla nagrodzonych. W latach 1967 i 1971 pod jej auspicjami odbyły się jeszcze dwie wystawy, ale zaproszonym artystom nie przyznawano już nagród pieniężnych.
Historia i cel nagrody.
Nagroda powstała z inicjatywy ówczesnego prezesa Fundacji Harry'ego Franka Guggenheima w okresie kiedy dyrektorem Muzeum Guggenheima w Nowym Jorku był James Johnson Sweeney. Ambicją fundatorów było utworzenie najważniejszej międzynarodowej nagrody malarskiej na świecie. Przyznanie jej miało zapewnić uhonorowanym artystom prestiż i sławę. Początkowo nagroda była przyznawana co dwa lata, następnie miała być przyznawana co trzy, ostatecznie czwarta edycja odbyła się w 1964 roku, a później w 1967 i 1971 odbywały się już tylko międzynarodowe wystawy.
Zasady przyznawania nagrody.
Zasady przyznawania nagrody nie były jasne i zmieniały się z edycji na edycję. Zgodnie z początkowymi ustaleniami wskazane przez Fundację kraje mogły zgłosić do konkursu pięć prac różnych artystów, tworząc tzw. drużynę. Międzynarodowe jury, złożone z krytyków sztuki i artystów działających w ramach Międzynarodowej Rady Muzeów (ICOM), Międzynarodowego Stowarzyszenia Historyków Sztuki (AICA) i Międzynarodowego Stowarzyszenia Sztuk Plastycznych (AIAP), wybierało zwycięzców w trzech kategoriach: Nagroda Międzynarodowa, Nagroda Narodowa i Nagroda Kontynentalna (zastąpiona później przez Nagrodę Ponadnarodową). W pierwszej edycji 1956 przyznano jedną Nagrodę Międzynarodową (10 tys. dolarów amerykańskich), 17 Nagród Narodowych (po 1 tys. dolarów amerykańskich) i 2 Kontynentalne (po 1 tys. dolarów amerykańskich). W 1963 uproszczono zasady przyznawania nagrody i na potrzeby 4. edycji ustanowiono tylko 1 główną nagrodę międzynarodową (10 tys. dolarów amerykańskich) oraz 5 mniejszych nagród (po 2,5 tys. dolarów amerykańskich). Na potrzeby dwóch kolejnych edycji 1967 i 1971 Fundacja kupowała prace rzeźbiarskie i malarskie, które następnie prezentowała na międzynarodowych wystawach.
Lista nagrodzonych.
1. Edycja (1956).
Zdobywca Międzynarodowej Nagrody Guggenheima
Zdobywcy Narodowej Nagrody Guggenheima
Zdobywcy Kontynentalnej Nagrody Guggenheima
2. Edycja (1958).
Zdobywca Międzynarodowej Nagrody Guggenheima
4 honorowe wyróżnienia indywidualne
"(dodatkowo przyznano 2 honorowe wyróżnienia drużynowe dla Kanady i Japonii)"
Zdobywcy Narodowej Nagrody Guggenheima
3. Edycja (1960).
Zdobywca Międzynarodowej Nagrody Guggenheima
2 honorowe wyróżnienia
"(dodatkowo przyznano honorowe wyróżnienia drużynowe dla Kanady)"
Zdobywcy Narodowej Nagrody Guggenheima
4. Edycja (1964).
Główna Międzynarodowa Nagroda Guggenheima
5 nagród dodatkowych
5. Edycja (1967).
Nagrody nie przyznano. W międzynarodowej wystawie, tym razem poświęconej wyłącznie rzeźbiarstwu, wzięło udział ok. 100 artystów z 20 krajów, w tym z Polski:
6. Edycja (1971).
Nagrody nie przyznano. W międzynarodowej wystawie prezentującej różnorodne kierunki sztuki wzięło udział 21 artystów z 8 krajów. Nie było żadnego artysty z Polski.

</doc>
<doc id="1671716" url="https://pl.wikipedia.org/wiki?curid=1671716" title="Kompanion-UPB Kijów">
Kompanion-UPB Kijów



</doc>
<doc id="1671718" url="https://pl.wikipedia.org/wiki?curid=1671718" title="André Forker">
André Forker

André Forker (ur. 31 lipca 1979 w Dreźnie) – niemiecki saneczkarz startujący w parze z Sebastianem Schmidtem.
W reprezentacji znajdował się od 1998 roku. Pierwszym międzynarodowym sukcesem były dwa medale mistrzostw świata juniorów w 2001: złoto w drużynie i srebro w dwójkach. Na mistrzostwach świata startował w latach 2000-2001 zajmując odpowiednio 15 i 10. miejsce. Trzykrotnie wystąpił na mistrzostwach europy. Najbardziej udane były dla niego mistrzostwa w 2006, na których wywalczył srebro w dwójkach. W Pucharze Świata startował od sezonu 1999/2000 do sezonu 2006/2007. Najlepszym miejscem w klasyfikacji generalnej była piąta pozycja w sezonie 2005/2006. Na swoim koncie ma 2 wygrane zawody oraz 10 miejsc na podium.

</doc>
<doc id="1671721" url="https://pl.wikipedia.org/wiki?curid=1671721" title="Ikarus 415T">
Ikarus 415T

Ikarus 415T (zwany także Ikarus 415.80) – trolejbus z węgierskiej fabryki Ikarus. Był najlepiej sprzedającym się trolejbusem na Węgrzech, sprzedano 204 egzemplarze.

</doc>
<doc id="1671725" url="https://pl.wikipedia.org/wiki?curid=1671725" title="Nokia tune">
Nokia tune

Nokia Tune – motyw muzyczny wykorzystywany przez Nokię, zwany również jako Grande Valse (w starszych modelach telefonów). Jest to fragment (od taktu trzynastego do szesnastego) solowego utworu gitarowego "Gran Vals", skomponowanego przez Francisco Tárregę w 1902 roku. Została tylko zmieniona ostatnia nuta fragmentu (dźwięk A).
Historia.
W 1992 roku fragment utworu "Gran Vals" hiszpańskiego kompozytora Francisco Tárregi został wykorzystany przez Nokie w reklamie telefonu Nokia 1011. W Nokii 2110 melodia ta pojawiła się jako dzwonek. W Noki 6110 otrzymał on nazwę Gran Valse, ale w 1999 roku zmieniono ją na Nokia Tune. Według niektórych źródeł fragment utworu, który od 1993 roku był stosowany w telefonach komórkowych tej firmy wybrali w 1993 roku dyrektorzy Nokii Anssi Vanjoki i Lauri Kivinen. Nokia zastrzegła motyw w niektórych krajach jako swój znak towarowy. Prawa autorskie do utworu Tarregi wygasły i przeszedł on do domeny publicznej.

</doc>
<doc id="1671726" url="https://pl.wikipedia.org/wiki?curid=1671726" title="Fed Cup 2009">
Fed Cup 2009

Tenisowy Puchar Federacji w roku 2009 odbył się w następujących terminach:
Baraże o Grupę Światową.
W barażach zmierzyły się cztery drużyny które odpadły w 1 rundzie rozgrywek Grupy Światowej z drużynami które wygrały swoje pojedynki w Grupie Światowej II. Zwycięzcy pozostali/awansowali do Grupy Światowej, a przegrani spadli/pozostali w Grupie Światowej II
Grupa Światowa II.
W Grupie Światowej II wystąpiły następujące reprezentacje:
Zwycięzcy awansowali do rozgrywek o Grupę Światową, przegrani walczyli w barażach o Grupę Światową II
Baraże o Grupę Światową II.
W rozgrywkach wzięły udział drużyny które przegrały swoje spotkania w Grupie Światowej II oraz drużyny zakwalifikowany ze stref kontynentalnych. Zwycięzcy zagrają w sezonie 2010 w Grupie Światowej II, natomiast przegrani w strefach kontynentalnych.
Reprezentacja Polski.
Reprezentantki Polski: singlistki – Agnieszka Radwańska, Urszula Radwańska, Katarzyna Piter, deblistki – Klaudia Jans, Alicja Rosolska występowały w rozgrywkach Grupy Euroafrykańskiej I. W fazie grupowej wygrały mecze z: Rumunią 2:1, Szwecją 3:0 i Bośnią i Hercegowiną 2:1. W fazie play-off Wielką Brytanią 2:1, zaś w meczu decydującym o awansie do Grupy Światowej II z Japonią 3:2.
Polska 2:1 Rumunia
Polska 3:0 Szwecja
Polska 2:1 Bośnia i Hercegowina
Polska 2:1 Wielka Brytania
Polska 3:2 Japonia

</doc>
<doc id="1671728" url="https://pl.wikipedia.org/wiki?curid=1671728" title="Chris Halliwell">
Chris Halliwell



</doc>
<doc id="1671730" url="https://pl.wikipedia.org/wiki?curid=1671730" title="Wyatt Halliwell">
Wyatt Halliwell



</doc>
<doc id="1671732" url="https://pl.wikipedia.org/wiki?curid=1671732" title="Henry Mitchell">
Henry Mitchell



</doc>
<doc id="1671733" url="https://pl.wikipedia.org/wiki?curid=1671733" title="This Just Might Be the Truth">
This Just Might Be the Truth



</doc>
<doc id="1671734" url="https://pl.wikipedia.org/wiki?curid=1671734" title="Darryl Morris">
Darryl Morris



</doc>
<doc id="1671735" url="https://pl.wikipedia.org/wiki?curid=1671735" title="Marmaronetta">
Marmaronetta



</doc>
<doc id="1671736" url="https://pl.wikipedia.org/wiki?curid=1671736" title="Patricia Halliwell">
Patricia Halliwell



</doc>
<doc id="1671737" url="https://pl.wikipedia.org/wiki?curid=1671737" title="Andy Trudeau">
Andy Trudeau



</doc>
<doc id="1671738" url="https://pl.wikipedia.org/wiki?curid=1671738" title="Kościół Świętego Jana Chrzciciela w Jeżowem">
Kościół Świętego Jana Chrzciciela w Jeżowem

Kościół Świętego Jana Chrzciciela w Jeżowem - świątynia rzymskokatolicka znajdująca się w Jeżowem na osiedlu Zagrody.
25 października 2009 kościół został podniesiony do rangi parafialnego.
Kościół zbudowano w latach 80. XX wieku. Budowniczym był ks. Ludwik Bielawski oraz Jan Szewczyk

</doc>
<doc id="1671739" url="https://pl.wikipedia.org/wiki?curid=1671739" title="Melinda Warren">
Melinda Warren



</doc>
<doc id="1671740" url="https://pl.wikipedia.org/wiki?curid=1671740" title="Leo Wyatt">
Leo Wyatt



</doc>
<doc id="1671741" url="https://pl.wikipedia.org/wiki?curid=1671741" title="Lista postaci serialu Czarodziejki">
Lista postaci serialu Czarodziejki

Lista postaci serialu Czarodziejki – artykuł przedstawia bohaterów serialu telewizyjnego „Czarodziejki”.
Coop.
Coop – jest Kupidynem. Pojawia się w 16. odcinku 8. sezonu. Pomaga jednej z Czarodziejek, Phoebe Halliwell, uwierzyć w miłość. Coop z czasem zakochuje się w Czarodziejce z wzajemnością. Pod koniec 8. serii Coop i Phoebe biorą ślub, w przyszłości mają trzy córeczki. Postać grana przez Victora Webstera.
Penny.
Penelope "Penny" Johnson-Halliwell (ur. 23 czerwca 1937, zm. 5 marca 1998) – potężna czarownica, babcia Czarodziejek, opiekowała się nimi po tragicznej śmierci ich matki Patty. Odebrała im moce w obawie przed okrutnym losem, jednak po jej śmierci siostry otrzymały ponownie dary, by wypełnić swoje przeznaczenie. Była mężatką aż cztery razy. W przeszłości miała kochanka, złego ducha Nekromantę. W serialu pojawiała się jako duch.
Chris Halliwell.
Christopher "Chris" Perry Halliwell (ur. 16 listopada 2004) – jest drugim synem Piper i Leo. W finale 5. sezonu pojawia się dorosły Chris, który przybył z przyszłości i ostrzegł Czarodziejki przed niebezpieczeństwem ze strony Tytanów. Występuje regularnie w 6. sezonie. Jego zadanie to chronienie Wyatta przed przejściem na stronę zła. W 7. sezonie pojawia się postać małego Chrisa. Jego postać odgrywa aktor Drew Fuller. Chris miał moc telekinezy. Był duchem światłości, ale nie potrafił leczyć.
Wyatt Halliwell.
Wyatt Matthew Halliwell (ur. 23 lutego 2003) – jest pierwszym synem Piper Halliwell i Leo Wyatta. W serialu gra go trzech aktorów: Jason i Kristopher Simmons (mały Wyatt do wieku trzech lat) oraz Wes Ramsey (dwudziestopięcioletniego Wyatta). Urodził się w trakcie 5. sezonu. Od pierwszych minut życia posiada moc. Stał się jednym z najpotężniejszych czarodziejów na świecie. Zło od razu się dowiedziało o jego narodzinach i próbowało go przekonać do złej drogi życia, ale Piper, Phoebe i Paige obroniły go.
Piper złamała rodzinną zasadę nadawania dziecku imienia na literkę 'P' i nazwała syna Wyatt (po ojcu), a na drugie dała mu Matthew (po ciotce Paige). W alternatywnej przyszłości, Wyatt stał się zły przez pościgi ze strony Gideon'a. Zmienił dom Czarodziejek w muzeum i stamtąd rządził wszystkimi demonami, jego młodszy brat, Chris, nie zgodził się z tym i cofnął się do przeszłości by naprawić przyszłość. Wyatt i Billie Jenkins są jedynymi ze świata magicznego, którzy nie zginęli nigdy podczas emisji serialu.
Henry Mitchell.
Henry Mitchell – jest kuratorem policyjnym. Pojawia się w 8. odcinku 8. sezonu. Poznaje Paige, z którą z upływem czasu zaczyna się spotykać. Najmłodsza z sióstr po wyjawieniu swej tajemnicy pokazuje mu świat magii. W 16. odcinku 8. serii Henry i Paige biorą ślub, a w przyszłości mają trójkę dzieci - syna i dwie córki (bliźniaczki). Postać grana przez Ivana Sergei.
Darryl Morris.
Darryl Morris – jest to czarnoskóry inspektor policji. Występuje od początku serii. Utrzymuje magię czarodziejek w sekrecie. W czwartej serii ratuje je przed komisarzem, który dowiedział się o ich magii. Czarodziejki powiedziały mu o swoich umiejętnościach po śmierci jego przyjaciela, Andy’ego. Gra go Dorian Gregory.
Patty Halliwell.
Patricia "Patty" Halliwell – postać fikcyjna z serialu Czarodziejki, matka sióstr Halliwell. Z mężem Victorem Benettem miała 3 córki: Prue, Piper i Phoebe. Czwarta córka (Paige Matthews) była owocem jej romansu z Duchem Światłości. W jej rolę wcieliła się Finola Hughes.
Andy Trudeau.
Andrew "Andy" Trudeau – dorastał razem z siostrami Halliwell i był ich najlepszym przyjacielem. Był inspektorem i wielką miłością Prue Halliwell, jednak nie podobały mu się jej tajemnice (ona nie mogła mu powiedzieć o swoim sekrecie) i ze sobą zerwali. Po pewnym czasie uświadomili sobie, że się dalej kochają, a Prue wyjawiła mu swoją tajemnicę. Umarł za sprawą demona, w finale 1. sezonu, chcąc uratować siostry. Grany przez Teda Kinga.
Melinda Warren.
Melinda Warren (ur. 31 października 1670) – zaczęła eksperymentować z czarami, za co została spalona na stosie. Posiadała moc telekinezy, zamrażania (zwalniania molekuł), a także przewidywania przyszłości. Jej jedynym marzeniem było to, aby mieć dużą rodzinę. Miała córkę Prudence Warren. Melinda jest założycielką rodu Warrenów, dzisiaj Halliwellów.
Leo Wyatt.
Leo Wyatt (ur. 6 maja 1924) – podczas II wojny światowej był sanitariuszem. Został postrzelony w 1942, na skutek czego zmarł. Stał się jednak Duchem Światłości, m.in. sióstr Halliwell. Pomiędzy nim a Piper rodzi się uczucie. W 3. sezonie biorą ślub, a w 5. roku trwania serialu rodzi im się dziecko (Wyatt Halliwell) z nieznanym i magicznym przeznaczeniem. Potem, za przyczyną dobrego serca zostaje starszym, co rujnuje związek Piper i Leo. Jednak wbrew przepisom, staje się ojcem drugiego syna Chrisa. Leo posiada moce uzdrawiania, orbitowania, elektrokinezę, lewitacji, lokalizacji dobra, zmiany wyglądu, a jako awatar cofania czasu. Grany przez Briana Krause.
Billie Jenkins.
Billie Jenkins jest początkującą wiedźmą i podopieczną Paige. Poznajemy ją w pierwszym odcinku 8 sezonu. Podobnie jak Phoebe, Billie jest bardzo sprawna i także zna sztuki walki. Dziewczyna posiada zdolność telekinezy, a z czasem odkrywa w sobie także dar projekcji myśli. Wchodzi w sojusz z siostrami Halliwell i razem z nimi walczy z demonami. Gdy dziewczyna dowiaduje się, że jej siostra Christy, którą uważała za zmarłą, została porwana przez demony, zaczyna jej poszukiwania. Billie jest dobrą przyjaciółką sióstr Halliwell.
Victor Bennett.
Victor Bennett jest ojcem wszystkim trzech Czarodziejek, Prue, Piper oraz Phoebe, jednak nie Paige, ponieważ jej ojcem był duch światłości, Patty, matki Czarodziejek, Sam. Victor jest śmiertelnym człowiekiem, który nie posiada żadnych nadprzyrodzonych mocy. Kiedy jego córki były małymi dziewczynkami odszedł po kłótni z Penny, babcią Czarodziejek, którą punktem zapalnym był spór o magię. Powrócił niedługo po tym jak Czarodziejki otrzymały moce, aby na nowo odnowić ich wspólne relacje, niestety niedługo po przybyciu znowu zniknął i je zawiódł. Po jakimś czasie znowu pojawia się w życiu Czarodziejek, ratując Prue przed złem, ale tym razem zostaje na stałe i przywraca ich relację, a nawet po śmierci Prue, traktuje Paige jak swoją, własną córkę i pomaga przy opiece nad wnukami kiedy Czarodziejki walczą ze złem.

</doc>
<doc id="1671742" url="https://pl.wikipedia.org/wiki?curid=1671742" title="Aseroë">
Aseroë

Aseroë Labill. (cuszka) – rodzaj grzybów z rodziny sromotnikowatych ("Phallaceae").
Systematyka i nazewnictwo.
Pozycja w klasyfikacji według Index Fungorum: "Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Niektóre gatunki.
We wcześniejszych publikacjach rodzaj ten umieszczano w rodzinie okratkowatych ("Clathraceae").

</doc>
<doc id="1671744" url="https://pl.wikipedia.org/wiki?curid=1671744" title="Joseph-Marie Trịnh Văn Căn">
Joseph-Marie Trịnh Văn Căn

Joseph-Marie Trịnh Văn Căn (ur. 19 marca 1921 w Trát Bút, zm. 18 maja 1990 w Hanoi) – wietnamski duchowny katolicki, kardynał, arcybiskup Hanoi.
Życiorys.
Święcenia kapłańskie otrzymał 8 grudnia 1949 roku i po ukończeniu seminarium duchownego w Hanoi pełnił różne funkcje w archidiecezji; między innymi wikariusza jednej z parafii, proboszcza parafii katedralnej, członka sądu biskupiego i delegata arcybiskupa na całą archidiecezję. W 1963 roku mianowany został arcybiskupem tytularnym Ela i koadiutorem arcybiskupa Hanoi z prawem następstwa. Obowiązki metropolity przejął 27 listopada 1978 roku, po śmierci jego poprzednika, który zmarł na wygnaniu w Rzymie. Jan Paweł II mianował go kardynałem z tytułem prezbitera Santa Maria in Via 30 czerwca 1979. Zmarł w Hanoi, pochowany w metropolitalnej katedrze.

</doc>
<doc id="1671745" url="https://pl.wikipedia.org/wiki?curid=1671745" title="Troy Middleton">
Troy Middleton

Troy Houston Middleton (ur. 12 października 1889, zm. 9 października 1976) – amerykański generał, weteran I i II wojny światowej.
Kariera.
W 1910 roku bezskutecznie ubiegał się o przyjęcie do West Point. Dwa lata później zaciągnął się do armii. Brał udział w I wojnie światowej, podczas której odznaczył się w bitwie o Las Argoński. Dzięki kolejnym szybkim awansom dosłużył się stopnia pułkownika. W 1918 roku był najmłodszym oficerem tej rangi w szeregach Amerykańskiego Korpusu Ekspedycyjnego. Z powodu arytmii serca odszedł z wojska w 1937 roku. Pracował na Louisiana State University. Od 1939 piastował stanowisko zastępcy rektora. 
II wojna światowa.
Po przystąpieniu USA do wojny w 1941 roku ze względu na zły stan zdrowia (oprócz problemów z sercem cierpiał na artretyzm stawu kolanowego) początkowo nie został przywrócony do aktywnej służby. Nastąpiło to dopiero w czerwcu 1942 roku. Dzięki wstawiennictwu Marka Clarka i George'a Marshalla, który miał stwierdzić: "wolę mieć w armii człowieka z artretyzmem kolana, niż ludzi z artretyzmem głowy", w październiku został awansowany na dwugwiazdkowego generała i objął dowodzenie nad 45 Dywizją Piechoty. Odegrała ona kluczową rolę w operacji Husky i desancie pod Salerno. W trakcie walk we Włoszech, wiosną 1944 roku Middleton odniósł kontuzję zdrowego kolana. Groziło mu odwołanie ze stanowiska i odesłanie do Stanów, jednak sprzeciwił się temu Eisenhower, który uważał go za jednego ze swoich najlepszych generałów. "Jeśli będzie trzeba, zaniosę go na pole bitwy na noszach" − powiedział o Middletonie.
W marcu 1944 roku przeniesiono go do Anglii, gdzie przechodząc rehabilitację, objął dowodzenie nad VIII Korpusem. Na jego czele wziął udział w operacji Overlord. 19 września przyjął kapitulację Brestu. Jesienią jego osłabiony w poprzednich walkach korpus obsadził front w Ardenach i następnie znalazł się w samym środku grudniowej niemieckiej ofensywy. Mimo rozkazu natychmiastowego wycofania się na zachód Middleton pozostał ze swym sztabem w Bastogne aż do przybycia tam 101 Dywizji Powietrznodesantowej. Dzięki udanej amerykańskiej obronie miasta Niemcy nie osiągnęli zamierzonych celów i już w styczniu zostali zepchnięci na pozycje wyjściowe. W marcu 1945 roku Middleton pchnął VIII Korpus w głąb III Rzeszy, zdobył Koblencję i przekroczył Ren w pobliżu Lorelei. W ciągu końcowych tygodni wojny jego dywizje nacierały przez Niemcy aż do nawiązania kontaktu z Armią Czerwoną w pobliżu czechosłowackiej granicy. 5 czerwca został awansowany na generała porucznika (trzygwiazdkowego). 10 sierpnia 1945 roku przeszedł w stan spoczynku. Powrócił do pracy akademickiej. W latach 1951–1962 był rektorem Louisiana State University.

</doc>
<doc id="1671746" url="https://pl.wikipedia.org/wiki?curid=1671746" title="Troy H. Middleton">
Troy H. Middleton



</doc>
<doc id="1671748" url="https://pl.wikipedia.org/wiki?curid=1671748" title="Ileodictyon">
Ileodictyon

Ileodictyon Tul. ex M. Raoul (kraciak) – rodzaj grzybów z rodziny sromotnikowatych ("Phallaceae"), niekiedy umieszczany w rodzinie okratkowatych.
Systematyka i nazewnictwo.
Pozycja w klasyfikacji według Index Fungorum: "Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Nazwa polska według "Flory Polski. Tom XXIII".

</doc>
<doc id="1671757" url="https://pl.wikipedia.org/wiki?curid=1671757" title="Khaled Abdelwahhab">
Khaled Abdelwahhab



</doc>
<doc id="1671758" url="https://pl.wikipedia.org/wiki?curid=1671758" title="Phallales">
Phallales



</doc>
<doc id="1671759" url="https://pl.wikipedia.org/wiki?curid=1671759" title="Butterfly (singel Mariah Carey)">
Butterfly (singel Mariah Carey)

Butterfly – piosenka wyprodukowana i napisana przez Mariah Carey i Waltera Afanasieffa na siódmy album Carey "Butterfly".
Historia piosenki.
Jest to ballada, która zawiera elementy popu i gospel, ale docelowo tekst napisała na piosenkę, którą skomponowała wraz z Davidem Moralesem. "Fly Away (Butterly Reprise)", jest utworem w stylu popowo-housowym i gdy zdała sobie sprawę z wymowy tekstu, uznała, że tekst jest bardzo osobisty i postanowiła skomponować nową piosenkę wraz z Walterem Afanasieffem W tekście Carey komentuje: „Był rok 1997 i właśnie rozwodziłam się z Tommym Mottolą. Napisałam „Butterfly” marząc o tym, by tak do mnie mówił.”
Piosenka została wydana jako drugi singel albumu „Butterfly”. Tylko w niewielu krajach został on wydany komercyjnie. Osiągnął umiarkowany sukces na listach airplay, "Rhytmic Top 40", "Adult Contemporary" i "Mainstream Top 40", znalazł się na 16. miejscu Hot 100 Airplay. "Butterfly" nie osiągnął też sukcesu poza Stanami Zjednoczonymi – zdobył 22. miejsce w Wielkiej Brytanii i 27 pozycje w Australii. We Francji i w Niemczech nie udało mu się wejść do pierwszej 40.
"Butterfly" był nominowany do 1998 Grammy Awards za Najlepszą Żeńską Piosenkę.
Teledysk.
Teledysk został nakręcony przez Mariah i Daniela Pearla. Koncepcja teledysku zakładała, przeniesienie głębi tekstu na obraz. Obraz miał być inspirowany spektaklem Tennessee Williamsa "Baby Doll" i snem artystki. Tekst, jak sama autorka podkreślała, jest bardzo osobisty i dlatego postanowiła odzwierciedlić go swoimi odczuciami. W piosence przyrównuje miłość do wolnego motyla, który rozwija skrzydła i leci przez świat, a kiedy wraca to daje dowód, że przywiodła go z powrotem prawdziwe uczucie. Chce dać do zrozumienia, że w miłości nie ma miejsca na zakazy i ograniczania, gdyż one zadeptują jej żar.
Sytuacja rozgrywa się w starym domu, mężczyzna odchodzi, jednak przez dziurkę w murze podgląda ją i widzimy na starej kanapie leży Mariah i rozmyśla o tym jak powinna wyglądać prawdziwa miłość. Kiedy rozmyśla, nie może znaleźć sobie miejsca, znajduje się przy oknie i spogląda na swojego konia. W pewnym momencie zbiegając po schodach podejmuje decyzje, że mimo tego, że uwielbia swojego konia, powinna zwrócić mu wolność i pozwolić mu żyć, jak chce wśród swoich. Końcowa scena pokazuje Mariah na polanie wśród wysokiej trawy otoczonej drzewami, która jakby przeżywała oczyszczenie ze słuszności swojego postępowania.
Remixografia.
David Morales jest producentem remixów housowej wersji "Butterfly". "Fly Away (Butterfly Reprise)" jest osobnym utworem pochodzącym z "Butterfly", ale ich historia jest wspólna, gdyż tekst do "Butterfly" pierwotnie był napisany do "Fly Away". Gdy Mariah zdała sobie sprawę z jego znaczenia, postanowiła skomponować balladę wraz z Walterem, a dla pierwowzoru jeszcze raz napisać tekst. Pozostałe remixy zostały utrzymane w klimacie latynoskim, a same remixy ukazały się tylko na wersji brazylijskiej i meksykańskiej.
Butterfly
Produkcja i aranżacja: Mariah Carey, Walter Afanasieff
Tekst: Mariah Carey
Muzyka: Mariah Carey, Walter Afanasieff
2–5; Remix, produkcja, bębny i klawisze: Memê for Masterkeys Productions, Inc.
Klawisze: Hiroshi Mizutani
Perkusja: Cidinho
6–12; Remix, produkcja: DJ Ippocratis „Grego” Bournellis wraz z Fernando Moraes i Ivo De Carvalho for Man’s At Work Productions, Inc
Inż muzyczny: Marcelo Anez
Fly Away (Butterfly Reprise)
Produkcja: Mariah Carey, David Morales
Tekst: Mariah Carey, Elton John, Bernie Taupin
Remix: David Morales, Satoshi Tomiie
Singel.
"Memê's side"
"Grego’s side"

</doc>
<doc id="1671763" url="https://pl.wikipedia.org/wiki?curid=1671763" title="Nagroda Guggenheima">
Nagroda Guggenheima



</doc>
<doc id="1671766" url="https://pl.wikipedia.org/wiki?curid=1671766" title="Kościół św. Andrzeja Apostoła w Kędzierzynie">
Kościół św. Andrzeja Apostoła w Kędzierzynie

Kościół parafialny pod wezwaniem św. Andrzeja Apostoła w Kędzierzynie w gminie Niechanowo, powiecie gnieźnienskim, w województwie wielkopolskim.
Obecnie istniejący kościół został wybudowany w 1840 roku, jest on siedzibą parafii należącej do dekanatu witkowskiego w archidiecezji gnieźnieńskiej. 
Historia kościoła.
W źródłach pisanych, najstarsza wzmianka o świątyni w tej miejscowości pochodzi z roku 1321, kiedy to arcybiskup gnieźnieński Janisław erygował w Kędzierzynie parafię, nadając jej za patrona św. Andrzeja Apostoła. Sama miejscowość wzmiankowana jest już w 7 lipca 1136 roku, w bulii "„Ex commisso nobis a Deo”" (bulli gnieźnieńskiej) papieża Innocentego II. W dokumencie tym potwierdzone zostały prawa metropolitarne Gniezna oraz jej stan posiadania. Wśród wymienionych tam nazw topograficznych znalazł się również Kędzierzyn - Condrea.
W roku 1719 Stanisław Szembek, arcybiskup gnieźnieński ufundował dla Kędzierzyna nowy drewniany kościół. Został on wzniesiony w miejscu starej drewnianej świątyni, która spłonęła na początku XVIII wieku. W niespełna sto lat później kościół ten popada w ruinę, W latach trzydziestych XIX wieku, tę w dużym stopniu zniszczoną budowlę ostatecznie rozebrano. Uzyskane w ten sposób drewno spożytkowano częściowo jako materiał budowlany pod tymczasową kaplicę. Pozostałą część sprzedano zasilając w ten sposób fundusz budowy nowego kościoła.
W roku 1840 przy udziale parafian, ukończono budowę nowej, tym razem murowanej świątyni, a arcybiskup Marcin Dunin w tym samym roku dokonał jej konsekracji. Nieomal w tym samym czasie wyznaczono teren pod nowy cmentarz grzebalny. Zastąpił on stary, już nieużywany cmentarz zlokalizowany przy kościele.

</doc>
<doc id="1671768" url="https://pl.wikipedia.org/wiki?curid=1671768" title="Pseudocolus">
Pseudocolus

Pseudocolus Lloyd (przęślikowiec) – rodzaj saprotroficznych grzybów z rodziny sromotnikowatych ("Phallaceae"), niekiedy umieszczany w rodzinie okratkowatych
Systematyka i nazewnictwo.
Pozycja w klasyfikacji według Index Fungorum: "Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Nazwę polską podaje "Flora Polska – Rośliny Zarodnikowe Polski i Ziem Ościennych. Tom XXIII". 

</doc>
<doc id="1671772" url="https://pl.wikipedia.org/wiki?curid=1671772" title="Raúl Chappell">
Raúl Chappell

Raúl Chappell Morales (niekiedy Chapel) (ur. 23 lipca 1911, zm. w 1977) – piłkarz peruwiański noszący przydomek "Cachinita", obrońca. Później trener.
Urodzony w Callao Chapell rozpoczął karierę piłkarską w 1928 roku w klubie Sport Boys Callao. W 1931 roku przeszedł do Atlético Frigorífico. W 1933 roku wrócił do Sport Boys, z którym zdobył w 1935 roku tytuł mistrza Peru. Sukces ten powtórzył w 1937 roku.
W 1938 roku razem z reprezentacją Peru Chapell wygrał Igrzyska boliwaryjskie.
Jako piłkarz klubu Sport Boys wziął udział w turnieju Copa América 1939, gdzie Peru zdobyło mistrzostwo Ameryki Południowej. Chapell zagrał w trzech meczach - z Chile, Paragwajem i Urugwajem.
Chapell w latach 1938-1939 rozegrał w reprezentacji Peru 7 meczów. W 1939 roku zakończył karierę piłkarską i rozpoczął pracę jako trener.
W 1942 roku doprowadził drużynę Sport Boys do kolejnego tytułu mistrza Peru. W 1954 roku prowadził reprezentację Peru do lat 20. Zmarł w 1977 roku w USA.

</doc>
<doc id="1671773" url="https://pl.wikipedia.org/wiki?curid=1671773" title="Rita Dove">
Rita Dove

Rita Frances Dove (ur. 28 sierpnia 1952) – amerykańska poetka i pisarka, druga afroamerykańska laureatka Nagrody Pulitzera w dziedzinie poezji. 
Rys biograficzny.
Urodziła się i wychowała w Akron w stanie Ohio, w doskonałych warunkach rozwojowych. 
W 1970 Dove ukończyła Buchtel High School w Akron z zaszczytnym tytułem "Presidential Scholar" w ramach programu Departamentu Edukacji, uznającego osiągnięcia naukowe absolwentów szkół średnich. W 1973 ukończyła Miami University z wyróżnieniem "summa cum laude". W 1974 wyjechała na Uniwersytet Eberharda Karola w Tybindze w Niemczech w ramach kilkuletniego stypendium Fulbrighta. Trzy lata później uzyskała na University of Iowa stopień Master of Fine Arts (MFA). 
W latach 1993-1995 i w 1999 piastowała stanowisko federalne Poet Laureate Consultant in Poetry to the Library of Congress. 
W latach 1994-2000 była senatorem (członkinią rady zarządzającej) bractwa Phi Beta Kappa. Obecnie jest kanclerzem Academy of American Poets oraz członkinią American Philosophical Society, American Academy of Arts and Sciences, American Academy of Arts and Letters.

</doc>
<doc id="1671774" url="https://pl.wikipedia.org/wiki?curid=1671774" title="Paridae">
Paridae



</doc>
<doc id="1671775" url="https://pl.wikipedia.org/wiki?curid=1671775" title="FAW-Volkswagen">
FAW-Volkswagen

FAW-Volkswagen (chiń. upr. "一汽-大众汽车") – spółka typu joint venture, założona 6 lutego 1991 przez First Automobile Works i Volkswagen Group, zajmująca się produkcją wybranych modeli marki Volkswagen. Siedziba przedsiębiorstwa mieści się w Changchun w Chinach.

</doc>
<doc id="1671776" url="https://pl.wikipedia.org/wiki?curid=1671776" title="FAW Volkswagen">
FAW Volkswagen



</doc>
<doc id="1671779" url="https://pl.wikipedia.org/wiki?curid=1671779" title="Raul Chapell">
Raul Chapell



</doc>
<doc id="1671781" url="https://pl.wikipedia.org/wiki?curid=1671781" title="Pop opera">
Pop opera

Pop opera (ang. operatic pop) jest to podgatunek muzyki pop, która wykonywana jest w klasycznym stylu operowym. Również odwrotnie, piosenka, temat lub motyw pochodzący z muzyki poważnej może być przetwarzany na pop. Termin “pop opera” jest używany najczęściej przez krytyków muzycznych oraz samych jej fanów.

</doc>
<doc id="1671782" url="https://pl.wikipedia.org/wiki?curid=1671782" title="USS Philadelphia (CL-41)">
USS Philadelphia (CL-41)

USS Philadelphia (CL-41) – amerykański lekki krążownik typu "Brooklyn". Wybudowany przed II wojną światową.
Historia.
Krążowniki wybudowany został w stoczni marynarki wojennej w Filadelfii. Okręt zwodowano 17 listopada 1936 roku, a rok później wcielono do służby. Pierwszym dowódcą okrętu był komandor Jules James. 3 stycznia 1938 roku okręt wypłynął w rejs mający na celu zgranie załogi na Morze Karaibskie. W kwietniu okręt powrócił z rejsu, by już miesiąc później wypłynąć jeszcze raz na Karaiby, ale tym razem z prezydentem Rooseveltem na pokładzie, który obserwował ćwiczenia 8 Dywizjonu Krążowników ("Cruiser Division 8"). 27 czerwca „Philadelphia” została okrętem flagowym tej formacji z kontradmirałem F.A. Toddem jako głównodowodzącym. W następnych miesiącach krążownik odwiedzał porty na Karaibach oraz na wschodnim wybrzeżu Stanów Zjednoczonych. 1 czerwca 1939 roku okręt przepłynął Kanał Panamski, kierując się na Pacyfik. 8 czerwca dołączyła do "Cruiser Division 8" w San Pedro w Kalifornii aby od 18 czerwca wraz z pozostałymi okrętami operować na Pacyfiku. Od kwietnia 1940 roku do maja roku następnego „Philadelphia” bazowała w Pearl Harbor. 22 maja 1941 roku krążownik opuścił Hawaje i przepłynął na Atlantyk do Bostonu, do którego przybył 18 czerwca. Następnie okręt brał udział w „Patrolach Neutralności”, pływając od Bermudów aż po Halifax w Nowej Szkocji. Od 25 listopada krążownik przechodził remont w Boston Navy Yard. 11 dni po japońskim ataku na Pearl Harbour „Philadelphia” bierze udział w manewrach w zatoce Casco będącej częścią zatoki Maine, a następnie patroluje wody Nowej Fundlandii. 14 lutego 1942 roku krążownik przybywa do Nowego Jorku, skąd wypływa na Islandię, biorąc udział w osłonie dwóch konwojów płynących do Hafnarfjörður. 16 maja dołącza w Norfolk do "Task Force 22", w składzie którego bierze udział w patrolach bojowych w Strefie Kanału Panamskiego. Powraca do Nowego Jorku, aby 1 lipca wejść w skład eskorty konwoju płynącego do Greenock w Szkocji. W połowie sierpnia bierze powtórnie udział w eskorcie konwoju do Szkocji, a 15 września dołącza do sił inwazyjnych biorących udział w operacji Torch. „Philadelphia” zostaje flagowym okrętem kontradmirała Lyala A. Davidsona, dowódcy zespołu morskiego osłaniającego lądowanie pod Safi na południe od Casablanki. 24 listopada 1942 roku krążownik wraca do Nowego Jorku, skąd bierze udział w dwóch konwojach płynących do Casablanki. Następnie wchodzi w skład "Task Force 85", z którym ma wziąć udział w inwazji aliantów na Sycylię.
8 czerwca 1943 roku okręt wypływa wraz z konwojem do Oranu, do którego przybywa 22 czerwca. 5 lipca konwój wraz z krążownikiem wypływa w kierunku Sycylii. Krótko po północy 9 lipca „Philadelphia” rozpoczyna ostrzał wspierający lądowanie. U brzegów wyspy krążownik pozostaje do 19 lipca. Następnie powraca do Algieru, aby zostać flagowym okrętem kontradmirała Davidsona. 27 lipca jednostka dołącza do "Task Force 88", której zadaniem jest wspierać ogniem oddziały 7 Armii walczące na Sycylii. Akcje u wybrzeży Włoch trwały do 21 sierpnia, kiedy to krążownik powrócił do Algieru. Po krótkim odpoczynku okręt przybył 8 września pod Salerno, aby wspierać ogniem swoich dział wojska walczące na przyczółku w kontynentalnej części Włoch. 11 września „Philadelphia” uniknęła niemieckiego ataku z użyciem bomb szybujących. Po akcji pod Salerno, krążownik powraca do Oranu, z którego 6 listopada 1943 roku wypływa do Norfolk. Do Stanów okręt przybywa 21 listopada. W grudniu i styczniu krążownik przechodzi przegląd techniczny w nowojorskiej stoczni. 19 stycznia 1944 roku okręt wypływa z konwojem do Oranu, do którego przybywa 30 stycznia. Od 14 lutego do 23 maja 1944 krążownik wspiera ogniem artyleryjskim walczących pod Anzio, a następnie płynie na Maltę, aby przejść kolejny przegląd techniczny. Od 15 sierpnia wchodząc w skład "Task Group 85.12" „Philadelphia” bierze udział w lądowaniu aliantów na południu Francji pod Saint-Tropez. Po pobraniu zaopatrzenia na Korsyce 17 września okręt wspiera walczące wojska francuskie pod Tulonem. Po akcji wspierania wojsk walczących pod Niceą krążownik płynie do Neapolu, do którego przybywa 20 października. Następnie powraca do Stanów, przypływając do Filadelfii 6 listopada. Do maja 1945 roku okręt przebywa w filadelfijskiej stoczni, przechodząc remont. Po naprawach odbywa krótki rejs po Karaibach, a następnie wraz z ciężkim krążownikiem USS „Augusta” (CA-31) 7 maja płynie do Antwerpii. Na pokładzie „Augusty” płynie prezydent Harry Truman, który ma wziąć udział w konferencji w Poczdamie. 7 sierpnia okręt powraca do Norfolk. W dniach od 26 października do 25 grudnia „Philadelphia” odbywa dwa rejsy do Hawru we Francji w ramach operacji Magic Carpet. 3 lutego 1947 roku okręt zostaje wycofany ze służby a 9 stycznia 1951 roku w ramach programu "Mutual Defense Assistance Program" sprzedany Marynarce Wojennej Brazylii. Służąc pod banderą brazylijską, okręt otrzymał nazwę „Barroso” (C 11). W 1974 roku krążownik zostaje złomowany w São Paulo.
Za swoją służbę podczas II wojny światowej krążownik został odznaczony pięcioma Battle Stars.

</doc>
<doc id="1671784" url="https://pl.wikipedia.org/wiki?curid=1671784" title="Phallus indusiatus">
Phallus indusiatus

Phallus indusiatus – gatunek grzybów z rodziny sromotnikowatych ("Phallaceae"). W Chinach określany jest jako "zhu sheng" (竹笙, pinyin: zhúshēng) lub "zhu sun" (竹荪; pinyin: zhúsūn).
Występowanie.
Gatunek spotykany jest w Meksyku, Ameryce Południowej, Malezji, południowych Chinach i Japonii. Jest saprotroficzny. W Chinach spotykany jest w zagajnikach bambusowych.

</doc>
<doc id="1671785" url="https://pl.wikipedia.org/wiki?curid=1671785" title="SAIC-Volkswagen">
SAIC-Volkswagen

Shanghai Volkswagen – spółka typu joint venture, założona w 1984 roku przez SAIC i Volkswagen Group, zajmująca się produkcją wybranych modeli Volkswagen. Siedziba przedsiębiorstwa mieści się w Szanghaju w Chinach.

</doc>
<doc id="1671787" url="https://pl.wikipedia.org/wiki?curid=1671787" title="Poecile palustris">
Poecile palustris



</doc>
<doc id="1671790" url="https://pl.wikipedia.org/wiki?curid=1671790" title="Breakdown (singel Mariah Carey)">
Breakdown (singel Mariah Carey)

Breakdown – piosenka napisana przez Mariah Carey i Steviego J. na siódmy album Carey "Butterfly". Została wyprodukowana przez Carey, Steviego J. i Puff Daddy'ego. Piosenka nagrana wspólnie z Bone Thugs-n-Harmony.
Kulisy i recenzje.
"Breakdown", była jedną z pierwszych piosenek w rytmie hip-hop w dyskografii Carey. Wielu krytyków było zaskoczonych, gdy skontaktowała się z Bone Thugs-n-Harmony, aby nagrać piosenkę, bo na początku była bardziej skoncentrowana na muzyce pop i adult contemporary. Carey powiedziała wtedy: "Powiedziałam Bone Thugs n' Harmony, że chcę coś z nimi nagrać. Ich reakcja to było coś, jak 'Okay...?'. Myślę, że zaszokowałam ludzi swoimi pomysłami, ale wierzę, że osiągnęło to sukces."
"Slant Magazine" nazwał "Breakdown" piosenką, w której tekst jest tak prosty i oczywisty, jakby był 'goły'. To była jej wyższość elegancji i hip-hop-soulowego stylu". W swojej recenzji, "Billboard magazine" nazwał ją "niegodziwą, zaraźliwą piosenką", a Allmusic powiedział, że "należy do jej najlepszych." "LA Weekly" zauważył, że "Breakdown" "pokazał elementy charakterystyczne dla nowo milenijnego R&amp;B — mocny śpiew, rap, tekst o złamanym sercu — i zrobił coś, czego inne piosenki nie dokonały, odbył podróż do miejsca, gdzie muzyka i śpiew dochodzą czystych uczuć" i nazwali to "wzniosłym nagraniem" i "i jednym z najlepszych nagrań R&amp;B całej dekady."
Od jego wydania jest ulubioną piosenką fanów i Bone Thugs-n-Harmony. Carey skomentował w 2006 roku w wywiadzie dla MTV Overdrive, że "Breakdown" razem z innymi piosenkami z "Butterfly", były jednymi z jej ulubionych.
Wydanie.
1997 roku w Stanach Zjednoczonych i w Australii na początku 1998 roku został wydany jako singel, ale w odróżnieniu od amerykańskiej, australijski został wydany komercyjnie. Natomiast w Europie w zamian wydano "The Roof". Z powodu trwającego konfliktu z wytwórnią i słabej promocji "Breakdown" osiągnął średni sukces spędzając trzy tygodnie w pierwszej czterdziestce. Remix, "The Mo' Thugs Remix" był promowany w amerykańskich stacjach radiowych i zadebiutował na liście "Hot R&amp;B/Hip-Hop Airplay" w październiku 1997, mimo tego nie postanowiono go wydać komercyjnie w USA aż do czasu wydania kolejnego singla. W kwietniu 1998 pojawił się podwójny singel dzięki, któremu znalazł się w pierwszej piątce "Hot R&amp;B/Hip-Hop Songs" jako "My All/Breakdown", jednak niezależnie znalazł się w pierwszej czterdziestce list "Hot R&amp;B/Hip-Hop Airplay" i "Rhythmic Top 40".
Teledysk.
Teledysk został nakręcony przez samą artystkę w asyście Diane Martel w marcu 1998. Mariah wcieliła się w role "casino girl", tancerki kabaretowej, kowbojki i "Lucky Charm".
Remixografia.
Wersja "Special Radio Version" była stworzona dla rozgłośni radiowych w Australii i została pozbawiona w całości części rapu. Piosenka zaczyna się, tak jak w oryginalne – od śpiewu ptaków, który na albumie nachodzi na "Fourth of July".
Breakdown
Singel.
Singel tylko w Australii został wydany jako komercyjny, a w USA tylko dla rozgłośni radiowych. W ramach promocji w Australii wydano singel VHS zawierający teledysk piosenki. Jedna z wersji CD singla różni się okładką – nie pojawił się tytuł singla.
Pozycje na listach przebojów.
1 "My All"/"Breakdown".

</doc>
<doc id="1671791" url="https://pl.wikipedia.org/wiki?curid=1671791" title="Raúl Chapel">
Raúl Chapel



</doc>
<doc id="1671792" url="https://pl.wikipedia.org/wiki?curid=1671792" title="Schizophthirus">
Schizophthirus

Schizophthirus – rodzaj wszy należący do rodziny Hoplopleuridae, pasożytujące na gryzoniach z rodzin: popielicowate (Gliridae), skoczkowate (Dipodidae) powodując chorobę zwaną wszawicą.
Gatunki należące do tego rodzaju nie posiadają oczu. Antena składa się z 5 segmentów bez wyraźnego dymorfizmu płciowego. Przednia para nóg jest wyraźnie mniejsza i słabsza, zakończona słabym pazurem. Środkowa para nóg jest anatomicznie tej samej budowy jak tylna para lecz większa.
Schizophthirus stanowią rodzaj składający się obecnie z 9 gatunków:

</doc>
<doc id="1671793" url="https://pl.wikipedia.org/wiki?curid=1671793" title="Lysurus">
Lysurus

Lysurus Fr. (chwostek) – rodzaj saprotroficznych grzybów z rodziny sromotnikowatych ("Phallaceae").
Systematyka i nazewnictwo.
Pozycja w klasyfikacji według Index Fungorum: "Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Nazwa polska za: "Flora Polska – Rośliny Zarodnikowe Polski i Ziem Ościennych. Tom XXIII". 

</doc>
<doc id="1671795" url="https://pl.wikipedia.org/wiki?curid=1671795" title="Urszula Doroszewska">
Urszula Doroszewska

Urszula Doroszewska (ur. 2 grudnia 1954 w Warszawie) – polska socjolożka, dyplomatka i działaczka społeczna, opozycjonistka w okresie PRL. W latach 2008–2013 ambasador RP w Gruzji, w latach 2015–2017 doradca prezydenta RP, w latach 2017–2023 ambasador RP na Litwie.
Życiorys.
Absolwentka VI Liceum Ogólnokształcącego im. Tadeusza Reytana w Warszawie (1973). W 1978 ukończyła studia socjologiczne na Uniwersytecie Warszawskim.
Była harcerką 1 Warszawskiej Drużyny Harcerskiej im. Romualda Traugutta Czarna Jedynka. W okresie studiów zaangażowała się w działalność opozycyjną. Współpracowała z Komitetem Obrony Robotników, a następnie, w latach 1977–1980, z KSS „KOR”. Była redaktorem „Głosu”. Od 1978 należała do warszawskiego Studenckiego Komitetu Solidarności. W latach 1980–1981 pracowała w zespole redakcyjnym codziennego biuletynu „Wiadomości Dnia”, wydawanego przez Ośrodek Badań Społecznych i Biuro Informacyjne NSZZ „Solidarności” Regionu Mazowsze. Publikowała w wydawnictwach drugiego obiegu, takich jak „Wiadomości” (1982–1990), „Głos” (1985–1987), „ABC” (1987). W latach 1984–1985 była zatrudniona w Autorskich Pracowniach Architektonicznych, a od 1986 w Wydawnictwie Archidiecezji Warszawskiej.
Od 1992 związana była z Fundacją Instytutu na rzecz Demokracji w Europie Wschodniej (IDEE) w Warszawie, gdzie pełniła m.in. funkcję członkini zarządu. Zajmowała się projektami pomocowymi na rzecz rozwiązywania konfliktów i wspierania demokracji na Kaukazie Południowym, Ukrainie i Kubie. Publikowała w prasie polskiej („Rzeczpospolita”, „Arcana”) i zagranicznej („Uncaptive Minds”). Współpracowała z Ośrodkiem Studiów Wschodnich i Studium Europy Wschodniej Uniwersytetu Warszawskiego.
Od sierpnia 2006 pracowała w Kancelarii Prezydenta RP, najpierw jako ekspert w Biurze Doradców, Ekspertyz i Opinii, w kwietniu 2007 przeszła na funkcję zastępczyni dyrektora Biura Spraw Zagranicznych.
26 listopada 2008 otrzymała nominację na stanowisko ambasadora RP w Gruzji. Misję zakończyła 28 lutego 2013. W tym samym roku została dyrektorem Instytutu Polskiego w Mińsku. 24 września 2015 objęła stanowisko doradcy prezydenta RP Andrzeja Dudy. W maju 2017 została powołana na ambasadora RP w Litwie. Kadencję zakończyła 19 marca 2023.
Posługuje się językami: rosyjskim, francuskim, angielskim.
Wnuczka językoznawcy Witolda Doroszewskiego, córka botaniczki Aliny Doroszewskiej. Jej mężem jest Wiktor Krzysztoporski, artysta grafik.

</doc>
<doc id="1671797" url="https://pl.wikipedia.org/wiki?curid=1671797" title="SzWSM Kijów">
SzWSM Kijów

SzWSM Kijów (ukr. Хокейний клуб «Школа Вищої Спортивної Майстерності» Київ) – ukraiński klub hokejowy z siedzibą w Kijowie, istniejący w latach 1985-1995.
Historia.
Klub został założony jako SzWSM Kijów (Szkoła Wyższego Sportowego Mistrzostwa). Od sezonu 1985/86 występował w Drugiej Lidze Mistrzostw ZSRR. Na początku rozgrywek Mistrzostw Ukrainy był w trójce najlepszych ukraińskich drużyn hokejowych. W 1995 zajął 3-miejsce w mistrzostwach Ukrainy, ale już nie wystartował w kolejnych mistrzostwach i został rozwiązany.

</doc>
<doc id="1671798" url="https://pl.wikipedia.org/wiki?curid=1671798" title="Raul Chapel">
Raul Chapel



</doc>
<doc id="1671799" url="https://pl.wikipedia.org/wiki?curid=1671799" title="Parus lugubris">
Parus lugubris



</doc>
<doc id="1671800" url="https://pl.wikipedia.org/wiki?curid=1671800" title="Wszystko co mam">
Wszystko co mam

Wszystko co mam – czwarty singel Roberta Gawlińskiego promujący album "Gra". Został wydany w marcu 2000 roku. Na singlu znajduje się jedynie tytułowa piosenka. Autorem całej kompozycji jest Gawliński. Singel został wydany przez firmę Pomaton EMI.

</doc>
<doc id="1671801" url="https://pl.wikipedia.org/wiki?curid=1671801" title="Renny Quow">
Renny Quow

Renny Quow (ur. 25 sierpnia 1987 w Morvant) – trynidadzko-tobagijski lekkoatleta, sprinter.
Osiągnięcia.
Quow dwukrotnie reprezentował Trynidad i Tobago na igrzyskach olimpijskich – w Pekinie (2008) zajął on 7. miejsce w biegu na 400 metrów, zaś w Londynie (2012) nie pojawił się na starcie biegu eliminacyjnego na 400 metrów.
Rekordy życiowe.
11 marca 2012 w Stambule sztafeta 4 × 400 metrów z Quowem w składzie ustanowiła halowy rekord kraju – 3:06,85.
Wielokrotny rekordzista kraju w tej konkurencji na stadionie (2:58,20 w 2015).

</doc>
<doc id="1671802" url="https://pl.wikipedia.org/wiki?curid=1671802" title="Linderia columnata">
Linderia columnata



</doc>
<doc id="1671804" url="https://pl.wikipedia.org/wiki?curid=1671804" title="Linderiella columnata">
Linderiella columnata



</doc>
<doc id="1671807" url="https://pl.wikipedia.org/wiki?curid=1671807" title="Colonnaria columnata">
Colonnaria columnata



</doc>
<doc id="1671809" url="https://pl.wikipedia.org/wiki?curid=1671809" title="Ldynka Kijów">
Ldynka Kijów



</doc>
<doc id="1671811" url="https://pl.wikipedia.org/wiki?curid=1671811" title="Ldinka Kijów">
Ldinka Kijów



</doc>
<doc id="1671812" url="https://pl.wikipedia.org/wiki?curid=1671812" title="Stypendium Guggenheima">
Stypendium Guggenheima



</doc>
<doc id="1671814" url="https://pl.wikipedia.org/wiki?curid=1671814" title="Lysurus archeri">
Lysurus archeri



</doc>
<doc id="1671816" url="https://pl.wikipedia.org/wiki?curid=1671816" title="Anthurus archeri">
Anthurus archeri



</doc>
<doc id="1671817" url="https://pl.wikipedia.org/wiki?curid=1671817" title="Pseudocolus archeri">
Pseudocolus archeri



</doc>
<doc id="1671820" url="https://pl.wikipedia.org/wiki?curid=1671820" title="Mszczonów (stacja kolejowa)">
Mszczonów (stacja kolejowa)

Mszczonów – stacja kolejowa w Mszczonowie, w województwie mazowieckim, w Polsce. Aktualnie nie obsługuje ruchu pociągów osobowych.

</doc>
<doc id="1671822" url="https://pl.wikipedia.org/wiki?curid=1671822" title="HK Kijów">
HK Kijów

HK Kijów (ukr. Хокейний клуб «Київ») – ukraiński klub hokejowy z siedzibą w Kijowie.
Historia.
Klub został założony w 2000 drużyna farmerska Sokiłu Kijów. Początkowo nosił nazwę SDJuSzOR Kijów.
W trakcie sezonu 1999/2022 w styczniu 2000 zespół zastąpił klub Ldynka Kijów, który zrezygnował z dalszych występów w Wschodnioeuropejskiej Hokejowej Ligi, w której występował do 2004. Również w latach 2001-2005 występował w ukraińskiej Wyższej Lidze. Trenerem w klubie był Anatolij Stepanyszczew. Lodowiskiem klubu była Arena Awanhard.
Klub został zgłoszony do edycji mistrzostw Ukrainy 2022/2023. Szkoleniowcem drużyny został Dmytro Pidhurski. Kuratorem zespołu zgodził się być aktualny trener reprezentacji kraju, Wadym Szachrajczuk. Zaanonsowano także angaż do ekipy hokeisty Ołeksija Żytnyka.

</doc>
<doc id="1671823" url="https://pl.wikipedia.org/wiki?curid=1671823" title="SDJuSzOR Kijów">
SDJuSzOR Kijów



</doc>
<doc id="1671824" url="https://pl.wikipedia.org/wiki?curid=1671824" title="Parafia Matki Bożej Pocieszenia w Poznaniu">
Parafia Matki Bożej Pocieszenia w Poznaniu

Parafia pw. Matki Bożej Pocieszenia w Poznaniu – rzymskokatolicka parafia w dekanacie Poznań-Winogrady obejmująca terytorialnie dzielnicę Podolany.
Przy parafii swoją działalność prowadzą: Parafialny Zespół Caritas, Żywy Różaniec, Duszpasterstwo młodzieży, Duszpasterstwo Akademickie, Odnowa w Duchu Świętym (grupa Pascha), schola młodzieżowa i dziecięca, chór "Gloria Dei", Koło Pomocy dla Polaków na Ukrainie.

</doc>
<doc id="1671827" url="https://pl.wikipedia.org/wiki?curid=1671827" title="Góra Kalwaria (stacja kolejowa)">
Góra Kalwaria (stacja kolejowa)

Góra Kalwaria – stacja kolejowa w Górze Kalwarii, w województwie mazowieckim, w Polsce.
W roku 2017 stacja obsługiwała 50–99 pasażerów na dobę.
Infrastruktura pasażerska.
Stacja posiada niski peron wyspowy na którym znajduje się wiata. Dojście do niego odbywa się przez schody od strony ul. Skierniewickiej. Peron nie jest dostosowany do osób z ograniczoną sprawnością ruchową.
Połączenia.
Stacja jest stacją końcową dla pociągów Kolei Mazowieckich. Można z niej dojechać do Piaseczna i Warszawy. 

</doc>
<doc id="1671828" url="https://pl.wikipedia.org/wiki?curid=1671828" title="Poecile montana">
Poecile montana



</doc>
<doc id="1671829" url="https://pl.wikipedia.org/wiki?curid=1671829" title="Jennifer Sky">
Jennifer Sky

Jennifer Sky (ur. 13 października 1976 r. w Jensen Beach w stanie Floryda, USA, jako Jennifer Kathleen Wacha) – amerykańska aktorka, znana z ról Amarice w serialu fantasy "" oraz Kleopatry w serialu sci-fi "Cleopatra 2525".
24 lipca 2004 roku poślubiła Aleksa Banda, frontmana grupy rockowej The Calling. Obecnie jest rozwódką.

</doc>
<doc id="1671830" url="https://pl.wikipedia.org/wiki?curid=1671830" title="Parafia pw. św. Stanisława Kostki w Poznaniu">
Parafia pw. św. Stanisława Kostki w Poznaniu



</doc>
<doc id="1671832" url="https://pl.wikipedia.org/wiki?curid=1671832" title="Dżuma w Breslau">
Dżuma w Breslau

Dżuma w Breslau – powieść kryminalna polskiego pisarza Marka Krajewskiego, piąta część przygód radcy kryminalnego Eberharda Mocka. Jej akcja toczy się w latach 1923–1924 oraz 15 maja 1913 r. w tytułowym Breslau (Wrocławiu). Autor, jak sam pisze na ostatniej stronie, ukończył swoją powieść w piątek 18 maja 2007 roku, o godzinie 15:37, pierwsze wydanie książki ukazało się również w 2007 roku.
Treść.
W Dżumie w Breslau Mock, będący wtedy jeszcze nadwachmistrzem policji, zajmuje się sprawą śmierci dwóch prostytutek – Emmy Hader i Klary Menzel, których straszliwie okaleczone ciała znaleziono w mieszkaniu emerytowanego radcy kolejowego Paula Scholza. Niepełnosprawny Scholz został obezwładniony, uśpiony i związany przez tajemniczego napastnika, który następnie ściągnął do mieszkania dwie kobiety. Udusił je paskiem, po czym wyrwał im przednie zęby.
Mock usiłuje rozwiązać sprawę. Aresztuje i przesłuchuje wszystkich okolicznych alfonsów. W końcu udaje mu się odkryć tożsamość zamordowanych. Wkrótce później zostaje aresztowany. Okazuje się, że jest podejrzany o zabicie kobiet. Na pasku, którym zostały uduszone, widnieją bowiem jego odciski palców... Swój znaczny udział w zawikłaniu fabuły ma również radca kryminalny Heinrich Mühlhaus oraz jego śledztwo w sprawie tajnego stowarzyszenia mizantropów.

</doc>
<doc id="1671834" url="https://pl.wikipedia.org/wiki?curid=1671834" title="Poecile atricapillus">
Poecile atricapillus



</doc>
<doc id="1671835" url="https://pl.wikipedia.org/wiki?curid=1671835" title="Ludwik Bielawski (duchowny)">
Ludwik Bielawski (duchowny)

Ludwik Bielawski (ur. 20 sierpnia 1918, zm. 20 lutego 2008) – polski duchowny katolicki, w latach 1958-1994 proboszcz Parafii Narodzenia NMP w Jeżowem, od 1994 proboszcz senior.
Absolwent Gimnazjum Klasycznego w Brzozowie z 1936. 4 maja 1941 otrzymał święcenia kapłańskie w archikatedrze przemyskiej z rąk bp. Franciszka Bardy. Jako wikariusz pracował w Tarnowcu, Kraczkowej, Sokołowie Małopolskim i Przemyślu. W 1958 został mianowany proboszczem w Parafii Narodzenia NMP w Jeżowem, gdzie do 1994 roku pełnił swą funkcję. W latach 1968-1983 był wicedziekanem dekanatu rudnickiego, a następnie w latach 1983-1986 - dziekanem.
Ksiądz Ludwik Bielawski jest założycielem Muzeum Chrystusa Frasobliwego w Jeżowem oraz budowniczym kościoła Świętego Jana Chrzciciela w Jeżowem.
Zmarł po długiej chorobie 20 lutego 2008 roku.

</doc>
<doc id="1671836" url="https://pl.wikipedia.org/wiki?curid=1671836" title="Sean Cw Johnson">
Sean Cw Johnson

Sean Cw Johnson, właściwie Sean Charles Wesley Robert Johnson (ur. 30 grudnia 1978 w Sarasocie) – amerykański aktor filmowy i telewizyjny, najlepiej znany jako Carter Grayson, Czerwony Lightspeed Ranger, z ósmego sezonu serialu dla dzieci i młodzieży FOX "Power Rangers Lightspeed Rescue".
Życiorys.
Urodził się w Sarasocie na Florydzie. Dzieciństwo spędził w Sarasocie i Venice na Florydzie. Studiował psychologię, filozofię i teatr w Rollins College w Winter Park na Florydzie.
W 1992 debiutował jako aktor głosowy (Fujimasa / dodatkowe głosy – OVA 3) w angielskiej wersji językowej serialu OVA "Tenchi Muyô!". Potem wystąpił gościnnie w takich serialach telewizyjnych jak "Jezioro marzeń", "Sabrina, nastoletnia czarownica" czy "Bezpieczna przystań".
W 2000 wsławił się rolą Cartera Graysona, Czerwonego Lightspeed Rangera, w serialu fantasy stacji FOX "Power Rangers Lightspeed Rescue". Później użyczył głosu Conwingowi w jednym z odcinków serialu "Power Rangers Time Force". W 2002 w dreszczowcu "Morderstwo w sieci" wcielił się w postać Matta, niezrównoważonego psychicznie uczestnika reality show.
Nie jest spokrewniony z Amy Jo Johnson, odtwórczynią roli Kimberly Hart w serialu "Mighty Morphin Power Rangers".
Ma 188 cm wzrostu.

</doc>
<doc id="1671842" url="https://pl.wikipedia.org/wiki?curid=1671842" title="Sokołów Podlaski (stacja kolejowa)">
Sokołów Podlaski (stacja kolejowa)

Sokołów Podlaski – stacja kolejowa w Sokołowie Podlaskim, obsługuje ruch towarowy.
Budynek dworca jest obecnie wykorzystywany jako Biblioteka Miejska.

</doc>
<doc id="1671850" url="https://pl.wikipedia.org/wiki?curid=1671850" title="Łucznictwo na Letnich Igrzyskach Paraolimpijskich 2008">
Łucznictwo na Letnich Igrzyskach Paraolimpijskich 2008

Łucznictwo na Letnich Igrzyskach Paraolimpijskich 2008 odbywało się w dniach 9 - 15 września na obiekcie Olympic Green Archery Field. Do rozdania było 9 kompletów medali.
Kwalifikacja.
Kwalifikację na igrzyska uzyskało 136 zawodników (88 mężczyzn i 48 kobiet)
Linki zewnętrzne.
Strona Oficjalna Letniej Paraolimpiady 2008

</doc>
<doc id="1671851" url="https://pl.wikipedia.org/wiki?curid=1671851" title="Hit (singel)">
Hit (singel)

Hit – singel promujący projekt pt. "Pozytywne Wibracje, vol.1", nagrywany i zmiksowany w listopadzie 1997 roku w Izabelin Studio (partie skrzypiec Michała Urbaniaka zostały nagrane w Nowym Jorku w Hell’s Kitchen Recording), zaś wydany w 1998 roku przez firmę fonograficzną PolyGram Polska. Utwór napisali: Jacek Pszenicki i Maciej Kierzkowski. Zawiera wstawkę wokalną (wykonywaną przez Kayah) pochodzącą z utworu "Papaya" Urszuli Dudziak. Za aranżację i miks są odpowiedzialni Andrzej Karp oraz Jarosław Kidawa (wyjątek: solówka Urbaniaka – przez niego samego). Mastering wykonała Julita Emanuiłow. Projekt graficzny singla wykonał Jacek Dyga (jako DJ JD13), zdjęcie „Kambodża Girl” jest autorstwa Stanisława Trzcińskiego. Wydanie tego singla miało charakter kontrowersyjny, ponieważ nie zgodziła się na to formalnie Kayah, a mimo to płyta promocyjna ujrzała światło dzienne.

</doc>
<doc id="1671853" url="https://pl.wikipedia.org/wiki?curid=1671853" title="Ostrów Mazowiecka Miasto">
Ostrów Mazowiecka Miasto

Ostrów Mazowiecka Miasto – przystanek kolejowy w mieście Ostrów Mazowiecka, w województwie mazowieckim, w Polsce.

</doc>
<doc id="1671855" url="https://pl.wikipedia.org/wiki?curid=1671855" title="Titius Tatius">
Titius Tatius



</doc>
<doc id="1671856" url="https://pl.wikipedia.org/wiki?curid=1671856" title="Bitwa o Kraków (1914)">
Bitwa o Kraków (1914)



</doc>
<doc id="1671857" url="https://pl.wikipedia.org/wiki?curid=1671857" title="Politechnik Kijów">
Politechnik Kijów

Politechnik Kijów (ukr. Студентський спортивний клуб «Політехнік» Київ) – ukraiński klub hokejowy z siedzibą w Kijowie.
Historia.
Klub został założony jako KPI Kijów i prezentował Politechnikę Kijowską (Kijowski Politechniczny Instytut). Od początku Mistrzostw Ukrainy uczestniczył w jej rozgrywkach. W 1996 zmienił nazwę na Politechnik Kijów, W latach 1996-2000 nazywał się Politechnik-Jasia Kijów, a od sezonu 2002/03 SSK Politechnik Kijów.
W sezonie 1995/96 połączył się z klubem Kryżynka Kijów i pod nazwą Ldynka-KPI Kijów występował w Wschodnioeuropejskiej Hokejowej Ligi.
Również w latach 1993-2004 występował w ukraińskiej Wyższej Lidze.

</doc>
<doc id="1671858" url="https://pl.wikipedia.org/wiki?curid=1671858" title="KPI Kijów">
KPI Kijów



</doc>
<doc id="1671859" url="https://pl.wikipedia.org/wiki?curid=1671859" title="Wendy Schaal">
Wendy Schaal

Wendy K. Schaal (ur. 2 lipca 1954) – amerykańska aktorka.
Urodzona w Chicago w stanie Illinois jest córką Lois (z panny Treacy) oraz aktora Richarda Schaala. Od 4 września 1977 roku do października 1987 roku mężem jej był Stephen M. Schwartz, po czym się rozwiedli. Wraz z nim ma dwóch synów: Adama oraz Victora. 
Schaal najbardziej znana jest z gry Francine Smith w serialu "Amerykański tata", w którym występuje od roku 2005.

</doc>
<doc id="1671860" url="https://pl.wikipedia.org/wiki?curid=1671860" title="Politechnik-Jasia Kijów">
Politechnik-Jasia Kijów



</doc>
<doc id="1671863" url="https://pl.wikipedia.org/wiki?curid=1671863" title="Kozienice (stacja kolejowa)">
Kozienice (stacja kolejowa)

Kozienice – stacja kolejowa w mieście Kozienice, w województwie mazowieckim, w Polsce.
W chwili obecnej stacja jest nieużywana, a odcinek dawnej linii kolejowej 76 (linia ta nie obejmuje już stacji Kozienice) między Kozienicami a Janikowem jest wyłączony z ruchu.

</doc>
<doc id="1671865" url="https://pl.wikipedia.org/wiki?curid=1671865" title="Parus gambeli">
Parus gambeli



</doc>
<doc id="1671867" url="https://pl.wikipedia.org/wiki?curid=1671867" title="Humax">
Humax

Humax - firma branży elektronicznej, założona w 1989 roku w Korei Południowej. Zajmuje się wytwarzaniem Set-top boxów, Personal Video Recorderów, telewizorów itp. Jest notowana na koreańskiej giełdzie KOSDAQ.

</doc>
<doc id="1671868" url="https://pl.wikipedia.org/wiki?curid=1671868" title="Almir Tolja">
Almir Tolja

Almir Tolja (ur. 25 października 1974 w Travniku) – bośniacki piłkarz grający na pozycji bramkarza, obecnie reprezentujący irański klub Saba Battery.
Reprezentacja.
W reprezentacji zagrał czternastokrotnie. Ostatnio wystąpił podczas eliminacji do Euro 2008, zastępując po 45 minutach gry Kenana Hasagicia.
Saba Battery.
Almir Tolja dołączył do Saba Battery w 2006 roku. W tamtemszym klubie jest jedynym piłkarzem spoza Iranu Obecnie gra w bośniackiej drużynie narodowej.

</doc>
<doc id="1671870" url="https://pl.wikipedia.org/wiki?curid=1671870" title="Janusz Korbel">
Janusz Korbel

Janusz Korbel (właśc. Andrzej Korbel; ur. 1946 w Katowicach, zm. 7 sierpnia 2015 w Hajnówce) – doktor inżynier architekt, działacz ekologiczny, dziennikarz, fotograf.
Życiorys.
Urodził się w Katowicach, dzieciństwo spędził częściowo na Podlasiu, w rodzinnym dworku matki nad Narwią. Absolwent wydziału architektury na Politechnice Krakowskiej. Tam też obronił doktorat nt. „Wpływu czynników środowiskowych na architekturę” (promotor prof. Tadeusz Przemysław Szafer). Przez szereg lat związany z prof. Januszem Bogdanowskim w ramach zespołu MAB 13. Pracował kolejno w biurze projektów „Społem”, jako projektant w pracowni urbanistycznej w Kielcach oraz jako adiunkt na Wydziale Architektury Politechniki Śląskiej. W latach 70. związany z artystycznym środowiskiem śląskim i kieleckim, mieszkając częściowo w Górach Świętokrzyskich. Był jednym z założycieli pierwszej polskiej grupy buddyjskiej zen (m.in. z Andrzejem Urbanowiczem, Urszulą Broll, Jackiem Ostaszewskim, Wojciechem Eichelbergerem). W roku 1980 przebywał w w USA.
W roku 1987 z grupą przyjaciół utworzył nieformalną Pracownię Architektury Żywej, promując w Polsce założenia . Na jej bazie w 1989 roku powstała Pracownia na rzecz Wszystkich Istot, jedna z pierwszych pozarządowych organizacji ekologicznych po upadku komunizmu. Korbel zaprosił wówczas do Polski dyrektora Rainforest Information Centre Johna Seeda z Australii i wkrótce twórcę ekologii głębokiej prof. Arne Næssa z Norwegii. W roku 1994 zainicjował wydawanie miesięcznika ekologicznego „Dzikie Życie” i został jego redaktorem naczelnym. Był jednym inicjatorów akcji „Pień pod Sejmem RP” (1994), która zwróciła uwagę opinii w kraju i za granicą na potrzebę ochrony Puszczy Białowieskiej, a także międzynarodowej akcji BISON (Bialowieza International Solidarity Network), która zaowocowała powołaniem zespołu Prezydenta RP ds. ochrony dziedzictwa przyrodniczego i kulturowego Puszczy w 2006 roku.
Od roku 2001 mieszkał w Białowieży, był prezesem Towarzystwa Ochrony Krajobrazu. Został pochowany na cmentarzu parafialnym w Białowieży.
Twórczość.
Jego publikacje ukazywały się w wielu tytułach prasowych m.in. białoruskim piśmie społeczno-kulturalnym „Czasopis”, literackiej „Latarni Morskiej” z Pomorza i ekologicznym „Dzikim Życiu”.
Autor książek:
Redaktor licznych publikacji. Współautor filmu WWF "Nie wolno wycinać starych drzew" oraz stron internetowych poświęconych Puszczy Białowieskiej (m.in. Drzewa Białowieskiego Parku Narodowego)

</doc>
<doc id="1671871" url="https://pl.wikipedia.org/wiki?curid=1671871" title="Rybienko (przystanek kolejowy)">
Rybienko (przystanek kolejowy)

Rybienko – przystanek kolejowy w mieście Wyszków, w dzielnicy Rybienko Leśne, w województwie mazowieckim, w Polsce.
W roku 2017 przystanek obsługiwał dziennie 10–19 pasażerów.

</doc>
<doc id="1671875" url="https://pl.wikipedia.org/wiki?curid=1671875" title="Żuraw koralowy">
Żuraw koralowy

Żuraw koralowy ("Grus carunculata") – gatunek dużego ptaka z rodziny żurawi (Gruidae), zamieszkujący Afrykę Subsaharyjską. Kraje, które zasiedla to Angola, Botswana, Kongo, Etiopia, Malawi, Mozambik, Namibia, Południowa Afryka, Tanzania, Zambia, Zimbabwe. Ponad połowa tych żurawi występuje w Zambii. Nie wyróżnia się podgatunków. Jest narażony na wyginięcie.
Morfologia.
Wygląd.
Jest bardzo charakterystyczny. Głowa, szyja, kark i pierś są czysto białe, na głowie ma szary „beret”. U nasady dzioba wyrastają dwie długie, biało ubarwione narośle, reszta nasady dzioba jest zarośnięta czerwoną, grudkowatą skórą. Dziób ma żółtą barwę. Brzuch i spód ciała łącznie z ogonem są czarne, skrzydła brudnobiałe, u nasady szare. Nogi są ubarwione na jasnoszaro.
Ekologia i zachowanie.
Biotop.
Jest uzależniony od mokradeł i podmokłych łąk – przez ich niszczenie jest zagrożony.
Pożywienie.
Pokarm żurawi koralowych to roślinność wodna – głównie bulwy i kłącza, a także lilie wodne i turzyce.
Długość życia.
Żyją 20–30 lat, lecz może to być nawet 80.
Lęgi.
Sukces lęgowy wynosi ok. 62%. W Zambii, Botswanie i Mozambiku lęgi mają miejsce w sierpniu i wrześniu, w Południowej Afryce jest to lipiec i sierpień, a w Etiopii maj oraz czerwiec. Samce posiadają terytorium często większe niż 1 km2. Gniazdo jest dużym kopcem z traw i turzyc, umieszczonym na wodzie. Takie gniazdo ma szerokość około 1 metra i wystaje ponad wodę na 20 cm. Jest umieszczone co najmniej 500 m od gniazda innej pary. Żuraw koralowy zwykle znosi 1 jajo. Okres wysiadywania trwa 33–36 dni. Pisklęta tego gatunku to zagniazdowniki – po jednym dniu wychodzą z gniazda. Mają wtedy żółtą barwę. Okres pisklęcy trwa 103–135 dni, ale młode są blisko rodziców przez około rok. Po 3 miesiącach już latają, a po 4 miesiącach osiągają wielkość dorosłych. Są zdolne do rozrodu najwcześniej po czterech latach. Jeżeli para straci swoje pisklę, może wyprowadzić drugi lęg.
Status, zagrożenia i ochrona.
Przez IUCN od 1994 roku jest klasyfikowany jako "Vulnerable" (VU) – gatunek narażony. Światowa populacja to ok. 6000–6300 dorosłych osobników, a zasięg występowania to ok. 2 300 000 km2. Globalny trend liczebności uznawany jest za spadkowy. Występował także w Suazi, ale tam wyginął. Zagrożenie dla niego to niszczenie mokradeł przez stawianie tam na rzekach i stopowanie naturalnych wylewów i wybieranie jaj dla pokarmu.
Liczebność.
Liczebność żurawia koralowego w przybliżeniu, w danych kraju:

</doc>
<doc id="1671877" url="https://pl.wikipedia.org/wiki?curid=1671877" title="Biłyj Bars Biała Cerkiew">
Biłyj Bars Biała Cerkiew

Biłyj Bars Biała Cerkiew (ukr. ХК Білий Барс Бiла Церква) – ukraiński klub hokejowy z siedzibą w Białej Cerkwi.
Historia.
Klub został założony w 8 sierpnia 2008 jako Biłyj Bars Browary na bazie klubu Bars Browary. Do 2011 klub brał udział w rozgrywkach ukraińskiej Wyższej Ligi, którą w 2011 zastąpiła Profesionalna Chokejna Liha. Do 2012 klub funkcjonował jako Biłyj Bars Browary z siedzibą Browarach. 28 października 2012 przeniesiono go do pierwotnej siedziby w Białej Cerkwi. Wówczas menedżerem generalnym został Wjaczesław Zawalniuk, a trenerem bramkarzy . Klub funkcjonuje jako zespół farmerski wobec Donbasu Donieck występującego w KHL.
Trenerem bramkarzy w klubie w 2012 został Witalij Lebed´. W lipcu 2015 trenerem klubu został Kostiantyn Bucenko, a jego asystentem Ołeksandr Bobkin. We wrześniu 2017 asystentem został Witalij Łytwynenko.
W trakcie rozgrywek UHL 2021/2022 kluby Donbas Donieck i HK Kramatorsk zostały oskarżone o oszustwa dotyczące składów drużyn m.in. polegające na umożliwianiu gry zawieszonym zawodnikom, w związku z tym 25 listopada 2021 władze UHL zawiesiły oba kluby, po czym ich władze ogłosiły odejście z rozgrywek i utworzenie nowej ligi Ukraińska Hokejowa Super Liga), do której dołączyły też trzej inni uczestnicy UHL: HK Mariupol, Biłyj Bars Biała Cerkiew, Sokił Kijów, a poza tym także Dynamo Charków i Altajir Drużkiwka. W styczniu 2022 Federacja Hokeja Ukrainy zawiesiła 171 osób (zarówno działaczy jak i zawodników) z sześciu klubów w związku z udziałem w UHSL. Pierwszy mecz ligi rozegrano 8 grudnia 2021, a ostatnie dwa spotkania w dniu 23 lutego 2022. W tym czasie w tabeli ligowej Biłyj Bars zajmował piąte miejsce. Po inwazji Rosji na Ukrainę z 24 lutego 2022 rozgrywki zostały zawieszone.

</doc>
<doc id="1671878" url="https://pl.wikipedia.org/wiki?curid=1671878" title="Bars Browary">
Bars Browary



</doc>
<doc id="1671881" url="https://pl.wikipedia.org/wiki?curid=1671881" title="Ldynka-KPI Kijów">
Ldynka-KPI Kijów



</doc>
<doc id="1671882" url="https://pl.wikipedia.org/wiki?curid=1671882" title="Ldinka-KPI Kijów">
Ldinka-KPI Kijów



</doc>
<doc id="1671885" url="https://pl.wikipedia.org/wiki?curid=1671885" title="Zambrów (stacja kolejowa)">
Zambrów (stacja kolejowa)

Zambrów – zlikwidowana stacja kolejowa w Zambrowie, w województwie podlaskim, w Polsce. Stacja kolejowa została otwarta w 1958 roku. 26 maja 1962 roku zawieszono obsługę ruchu pasażerskiego. Od tego momentu funkcjonowała jako stacja towarowa do lipca 1998 kiedy stację zamknięto. W czerwcu 2010 roku rozebrano budynek stacji oraz tory kolejowe.

</doc>
<doc id="1671886" url="https://pl.wikipedia.org/wiki?curid=1671886" title="Muntanitz">
Muntanitz

Muntanitz to szczyt w grupie Granatspitzgruppe, w Wysokich Taurach we Wschodnich Alpach. Leży w Austrii, w Tyrolu Wschodnim. To najwyższy szczyt w grupie Granatspitzgruppe. Muntanitz leży około 6 km na południe od Granatspizte. 
Muntanitz posiada dwa szczyty: "Kleiner Muntanitz" (3192 m) i "Großer Muntanitz" (3232 m). Wejście na szczyt nie przedstawia większych trudności, tylko podczas zejścia z Kleiner Muntanitz występuje większa ekspozycja, zabezpieczona łańcuchem. 
Pierwszego wejścia, 2 września 1871 r., dokonali Arthur von Schmid i Thomas Groder.

</doc>
<doc id="1671888" url="https://pl.wikipedia.org/wiki?curid=1671888" title="Makatka (tkanina)">
Makatka (tkanina)

Makatka – niewielka tkanina dekoracyjna, służąca do zawieszania na ścianach, bądź rozkładania na meblach.
Makatki mogą być dziergane, wyszywane, wykonywane techniką patchworku, a także malowane. Często są wzorzyste i wielokolorowe, ale bywają także ubogie, wyszywane pojedynczą nicią na jednobarwnym tle. Przeważnie wzory wykonuje się na specjalnie do tego celu przystosowanej tkaninie bawełnianej lub w przypadku dziergania – wełnianej. Łatwiejszą metodą jest użycie kanwy, tkaniny o regularnym splocie.
Makatki, w zależności od tego, co przedstawiają, mogą spełniać odmienne funkcje (np: makatka religijna w odróżnieniu od makatki ludowej czy też standardowo ozdobnej). Mogą mieć formę obrazów, podkładek, obrusów, serwetek, chusteczek, poszewek itp. Motywy zdobnicze zależą w głównej mierze od przeznaczenia i miejsca, z którego pochodzą.
Zanim nastała era produkcji maszynowej, sposobem tym wykonywano sztandary oraz godła.
Historia makatek jest długa, a tkaniny zdobione w ten sposób występują na całej kuli ziemskiej (jednym z przykładów są początkowe formy tybetańskich thank – czyli obrazów wszywanych w materiał). Ta technika zdobienia do Polski przywędrowała ze wschodu – można się tego dowiedzieć, odwiedzając Małe Muzeum Makatek w Garbowie. Makatka, jaką znamy, jest formą sztuki ludowej, rozwinęła się na wsiach i do tej pory tam jest najczęściej kultywowana. Makatka typowo polska, różni się od – przykładowo – makatki rzeszowskiej bądź kaszubskiej dzięki odmiennej technice haftu, o czym mówią książki tj. Jadwiga Turska "Polski haft ludowy" (1997) czy Anna Główczewska "Haft kaszubski" (1981).
Makatkami były również inkrustowane wzorem flagi i bandery świadczące o przynależności albo zamiarach załogi statków pirackich czy korsarskich.

</doc>
<doc id="1671889" url="https://pl.wikipedia.org/wiki?curid=1671889" title="Parus sclateri">
Parus sclateri



</doc>
<doc id="1671891" url="https://pl.wikipedia.org/wiki?curid=1671891" title="Spoiwo gipsowe">
Spoiwo gipsowe

Spoiwo gipsowe – stanowią zróżnicowaną grupę materiałów wiążących. W zależności od zastosowania muszą spełnić określone wymagania i odznaczać się specyficznymi wymaganiami. 
Do produkcji elementów budowlanych tj. bloków lub płyt stosuje się spoiwa gipsowe które powinny charakteryzować się przede wszystkim znaczną wytrzymałością mechaniczną oraz odpornością na działanie czynników atmosferycznych
Klasyfikacja spoiw gipsowych 
Gips budowlany ze względu na uziarnienie dzieli się na dwie odmiany
Ze względu na wytrzymałość na ściskanie po wysuszeniu do stałej masy rozróżnia się dwa gatunki gipsu

</doc>
<doc id="1671892" url="https://pl.wikipedia.org/wiki?curid=1671892" title="Anke Wischnewski">
Anke Wischnewski

Anke Wischnewski (ur. 5 stycznia 1978 w Annaberg-Buchholz) – niemiecka saneczkarka, medalistka mistrzostw świata seniorów i juniorów oraz Mistrzostw Europy.
W reprezentacji znajdowała się od 2001 roku. Pierwszym międzynarodowym sukcesem były dwa brązowe medale mistrzostw świata juniorów w 1997 i 1998 w jedynkach. Na mistrzostwach świata startowała od 2003 roku. Najbardziej udane były dla niej mistrzostwa w 2007, na których wywalczyła srebro oraz w 2005, na których zdobyła brąz. Na mistrzostwach Europy startowała od 2002 roku. W 2013 roku wywalczyła brązowy medal. W Pucharze Świata startowała od sezonu 2001/2002, pięciokrotnie zajmowała trzecie i raz drugie miejsce w klasyfikacji generalnej. Ma na swoim koncie w zawodach Pucharu Świata 2 zwycięstwa oraz 47 miejsc na podium w konkurencji jedynek, oraz 2 zwycięstwa w sztafecie. Po sezonie 2014/15 zakończyła sportową karierę.

</doc>
<doc id="1671894" url="https://pl.wikipedia.org/wiki?curid=1671894" title="Hładiator Lwów">
Hładiator Lwów

Hładiator Lwów (ukr. Хокейний клуб «Гладіатор» Львів) – ukraiński klub hokejowy z siedzibą we Lwowie.
Historia.
Klub został założony w 2001 jako Hładiator Lwów na bazie drużyny Dnister Lwów, która istniała od 1987.
W sezonie 2000/01 występował w ukraińskiej Wyższej Lidze.

</doc>
<doc id="1671896" url="https://pl.wikipedia.org/wiki?curid=1671896" title="Dnister Lwów">
Dnister Lwów



</doc>
<doc id="1671898" url="https://pl.wikipedia.org/wiki?curid=1671898" title="Have Dreams, Will Travel">
Have Dreams, Will Travel

Have Dreams, Will Travel – amerykański film fabularny z 2007 roku w reżyserii Brada Isaacsa z AnnąSophią Robb i Caydenem Boydem w roli głównej.
Opis fabuły.
Film rozpoczyna się od narracji prowadzonej przez Bena (Cayden Boyd), który opowiada o swoim życiu w niekochającej się rodzinie, w której każdy zajęty jest tylko swoimi marzeniami. Jego życie zmienia się diametralnie, gdy w pobliżu ostaje znaleziona ciężko ranna w wyniku wypadku samochodowego Cassie (AnnaSophia Robb). Dziewczyna proponuje Benowi ucieczkę z domu do jej wujka w Baltimore. Zaczyna się długa podróż przez wiele stanów, która obfituje w wiele różnych przygód. Na początku trafiają do farmera Hendersona, gdzie odbywa się ceremonia ich ślubu i trening Bena pod kątem posady miotacza w Major League. Później zatrzymuje ich policja, na co Cassie odpowiada kłamstwem o kłopotach z pęcherzem ojca, niestety dla podróżników samochód, który dziewczyna wskazała jako ich własny odjeżdża. Dzieci trafiają do aresztu, skąd uciekają po tym, jak Cassie symuluje atak padaczki i połknięcie języka. Niedaleko celu podróży ręka Cassie zaczyna puchnąć, Ben niepokojąc się o stan swojej "żony", znajduje lekarza. Gdy ten chce dzwonić po szeryfa, Ben odpowiada, że ich matka została aresztowana w Arizonie, a jedyną nadzieją dla nich, by uniknąć domu dziecka jest wyjazd do dziadków w Vermont. Już podczas pobytu u wujka Cass zaczyna zamykać się w sobie, co powoli zauważa Ben. Momentem zwrotnym staje się taniec z wujkiem, gdy dziewczyna zaczyna krzyczeć i wyrywać się, na końcu kładzie na podłodze i płacze. Zostaje zabrana do szpitala psychiatrycznego, a Ben trafia do szkoły wojskowej, jednak po półtorarocznej przerwie wraca do szpitala, z którego ucieka razem z Cass. Film kończy się scenami osadzonymi w przyszłości, w których pokazany jest Ben z Cass kilkanaście lat później, z dwójką dzieci obok, później razem idą plażą, a na samym końcu ukazany jest sam Ben, który jako narrator opowiada o bólu po stracie ukochanej osoby.

</doc>
<doc id="1671899" url="https://pl.wikipedia.org/wiki?curid=1671899" title="Joachim Sauer">
Joachim Sauer

Joachim Sauer (ur. 19 kwietnia 1949 w Senftenbergu) – niemiecki profesor chemii kwantowej na Uniwersytecie Humboldtów w Berlinie, mąż Angeli Merkel.
Kariera naukowa.
Sauer studiował chemię w latach 1967–1972 na Uniwersytecie Humboldtów w Berlinie, gdzie doktoryzował się z chemii w 1974 i kontynuował tam pracę do 1977, kiedy to podjął pracę w Centralnym Instytucie Chemii Fizycznej Akademii Nauk NRD w Berlinie, jednym z wiodących instytutów naukowych w tym państwie. Przez krótki czas w trakcie i po zjednoczeniu Niemiec (1990–1991) był zastępcą dyrektora technicznego (Kataliza i Sorpcja) w BIOSYM Technologies w San Diego (USA). Doradcą BIOSYM pozostał do 2002.
W 1992 został kierownikiem Quantum Chemistry Group Towarzystwa Maxa Plancka w Berlinie. Od 1993 profesor zwyczajny chemii fizycznej i teoretycznej na Uniwersytecie Humboldtów w Berlinie. Jest aktywnym badaczem w dziedzinach chemii kwantowej i chemii obliczeniowej. Specjalizuje się w modelowaniu teoretycznym (metodami wykorzystującymi teorię funkcjonału gęstości) procesów katalitycznych na powierzchni ciał stałych, zwłaszcza na tlenkach metali przejściowych. Do 26 września 2009 był współautorem lub autorem 262 publikacji naukowych. Za osiągnięcia w dziedzinie chemii kwantowej został odznaczony Medalem im. Włodzimierza Kołosa.
Życie osobiste.
Z poprzedniego małżeństwa Sauer ma dwóch synów, Daniela i Adriana. 30 grudnia 1998 ożenił się z Angelą Merkel. Sauer wielokrotnie zaznaczał, że nie lubi rozgłosu spowodowanego pozycją polityczną małżonki i .

</doc>
<doc id="1671900" url="https://pl.wikipedia.org/wiki?curid=1671900" title="Wstawki">
Wstawki

Wstawki, parafizy, parafyzy () – płonne komórki znajdujące się między zarodniami, np. w obrębie kupek zarodni paproci lub między workami w hymenium workowców. Płonne włosy zwane wstawkami występują także między plemniami i lęgniami wewnątrz konceptakli u makroglonów. U niektórych gatunków (np. "Fucus platycarpus") wstawki wyrastają ponad zagłębienie konceptaklum, tworząc pęczek włosków. Włosowate wstawki znajdujące się między organami generatywnymi u mchów często zakończone kulistymi komórkami.
Wstawki u grzybów.
U grzybów mają często nitkowaty kształt i są lekko poszerzone na szczycie. Mogą być trwałe, lub rozpadające się i zanikające. Według części autorów parafizy występują też u podstawczaków w pyknidiach.
U grzybów wstawki są jednym z elementów hamatecjum. Zazwyczaj są rozgałęzione, wielokomórkowe i pojedynczo rozmieszczone między workami. Czasami jednak w wierzchołkowej części owocnika łączą się, tworząc warstwę okrywającą worki (epitecjum). Wstawki biorą udział w uwalnianiu zarodników z owocnika, pod wpływem wody bowiem pęcznieją i wypychają worki z zarodnikami na zewnątrz owocnika. Morfologia parafiz odgrywa dużą rolę przy identyfikacji wielu gatunków grzybów.

</doc>
<doc id="1671901" url="https://pl.wikipedia.org/wiki?curid=1671901" title="Parafizy">
Parafizy



</doc>
<doc id="1671902" url="https://pl.wikipedia.org/wiki?curid=1671902" title="Poecile cinctus">
Poecile cinctus



</doc>
<doc id="1671903" url="https://pl.wikipedia.org/wiki?curid=1671903" title="Parus cinctus">
Parus cinctus



</doc>
<doc id="1671904" url="https://pl.wikipedia.org/wiki?curid=1671904" title="Papiernia (stacja kolejowa)">
Papiernia (stacja kolejowa)

Papiernia – stacja kolejowa w Suwałkach, w części miasta o nazwie Papiernia, w województwie podlaskim, w Polsce.
Ze stacji wychodził niegdyś tor łączący nr 929 (6,752 km), biegnący do nieczynnej stacji towarowej Krzywólka na północ od miasta.

</doc>
<doc id="1671907" url="https://pl.wikipedia.org/wiki?curid=1671907" title="Lines, Vines And Trying Times">
Lines, Vines And Trying Times



</doc>
<doc id="1671910" url="https://pl.wikipedia.org/wiki?curid=1671910" title="Luckenkogel">
Luckenkogel

Luckenkogel to szczyt w grupie Granatspitzgruppe, w Wysokich Taurach we Wschodnich Alpach. Leży w Austrii w Tyrolu Wschodnim. Leży w pobliżu między innymi Muntanitz i Grauer Schimme. Ze szczytu widoczny jest Grossglockner.

</doc>
<doc id="1671911" url="https://pl.wikipedia.org/wiki?curid=1671911" title="Parus hudsonicus">
Parus hudsonicus



</doc>
<doc id="1671915" url="https://pl.wikipedia.org/wiki?curid=1671915" title="Rogwołodowicze">
Rogwołodowicze

Rogwołodowicze, Rahwałodowicze (białorus. "Рагвалодавічы") albo Iziasławicze (białorus. "Ізяславічы") – funkcjonująca w białoruskiej historiografii nazwa połockiej linii Rurykowiczów, wywodzącej się od Iziasława, syna Włodzimierza Wielkiego i księżniczki połockiej Rognedy, który od 987 roku z ramienia ojca, rządził księstwem połockim.
Nazwa dynastii wywodzi się od imienia księcia połockiego i dziada Iziasława – Rogwołoda, który rządził Księstwem Połockim w połowie X wieku. Odrębna nazwa ma podkreślać niezależną politykę książąt połockich, dość skutecznie emancypujących się od zwierzchności Kijowa. W historiografii białoruskiej Księstwo Połockie uważane jest za pierwszy etap państwowości białoruskiej, wobec czego chętnie podkreślane są wszelkie przejawy jego niezależności.

</doc>
<doc id="1671919" url="https://pl.wikipedia.org/wiki?curid=1671919" title="Parus rufescens">
Parus rufescens



</doc>
<doc id="1671922" url="https://pl.wikipedia.org/wiki?curid=1671922" title="Stubacher Sonnblick">
Stubacher Sonnblick

Stubacher Sonnblick – szczyt w grupie Granatspitzgruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładniej Tyrol Wschodni) i Salzburga.
Szczyt leży w pobliżu Granatspitze; często szczyty te zdobywane są razem. Wejście na szczyt nie przedstawia większych trudności, chociaż pod szczytem znajduje się lodowiec, więc trzeba mieć podstawowe umiejętności. W pobliżu znajdują się dwa schroniska: Rudolfshutte na wschodzie oraz Karl-Fuerst-Hutte na zachodzie.

</doc>
<doc id="1671927" url="https://pl.wikipedia.org/wiki?curid=1671927" title="Dniprowśki Wowky Dniepropetrowsk">
Dniprowśki Wowky Dniepropetrowsk

Dniprowśki Wowky Dniepropetrowsk (ukr. Дніпровські Вовки Дніпропетровськ) – ukraiński klub hokejowy z siedzibą w Dniepropetrowsku.
Historia.
Drużyna Dniprowśki Wowky Dniepropetrowsk lub Dnieprowskije Wołki Dniepropetrowsk (ros. «Днепровские Волки» Днепропетровск) reprezentuje klub Dnipro-Meteor Dniepropetrowsk (ukr. «Дніпро-Метеор» Дніпропетровськ), który został założony 4 grudnia 2002 jako Meteor Dniepropetrowsk.
Od sezonu 2004/05 występował w ukraińskiej Wyższej Lidze.

</doc>
<doc id="1671929" url="https://pl.wikipedia.org/wiki?curid=1671929" title="Auguste Baud-Bovy">
Auguste Baud-Bovy

Auguste Baud-Bovy (ur. 13 lutego 1848 w Genewie, zm. 3 czerwca 1899 w Davos) – szwajcarski artysta malarz, uznawany za jednego z najwybitniejszych malarzy Alp.
Życiorys.
Był synem Henriego-Georges’a Bauda, dyrektora znanego salonu jubilerskiego. Od 1849 wychowywał się w zamku Gruyères. Tam uczył się podstaw malarstwa u Barthélemy’ego Menna, jednego z artystów skupionych wokół zamku. W 1868 ożenił się z Zoé-Jeanne-Suzanne Bovy, artystką zajmującą się emalierstwem i malarstwem na emalii. Od tego czasu zaczął sygnować swoje prace nazwiskiem Baud-Bovy. W 1880 odbył podróż do Hiszpanii. W latach 1882–1888 przebywał dużo w Paryżu, po czym ostatecznie opuścił Gruyères i osiadł w drewnianym, górskim domu w Aeschi bei Spiez w kantonie berneńskim (dystrykt Frutigen). Zaprzyjaźnił się z przebywającymi w Szwajcarii po upadku Komuny Paryskiej Gustave’em Courbetem, którego odwiedzał w La Tour-de-Peilz nad Jeziorem Genewskim oraz z Henrim Rochefortem. Prowadził rozległą korespondencję z Eugène’em Grassetem, zaś w Aeschi odwiedzał go francuski dekadencki pisarz Joris-Karl Huysmans.
Pozostawał pod artystycznym wpływem Courbeta, a później Jeana-Baptiste’a Corota. Malował głównie alpejskie pejzaże, widoki alpejskich wiosek i górskich szałasów, pasterzy i ich trzody. W Aeschi powstał jego znany cykl postaci góralskich "Gestes héroïques des bergers".
Wraz z Eugène’em Burnandem i Francisem Furetem pracował nad "Panoramą Alp Berneńskich" ("Panorama des Alpes bernoises", zaginęła), przeznaczoną na światową wystawę Kolumbowską ("World’s Columbian Exhibition") w Chicago w 1893.

</doc>
<doc id="1671930" url="https://pl.wikipedia.org/wiki?curid=1671930" title="TGZex">
TGZex

TGZex – format pakietu instalacyjnego używanego przez dystrybucję systemu operacyjnego Linux KateOS. Pakiety w tym formacie posiadają rozszerzenie ".tgz"
Format ten jest rozszerzeniem standardowego dla Slackware pakietu TGZ o wbudowaną obsługę zależności (tj. zawiera w sobie wszystkie informacje o innych pakietach wymaganych do instalacji).

</doc>
<doc id="1671933" url="https://pl.wikipedia.org/wiki?curid=1671933" title="Notacja Barkera">
Notacja Barkera

Notacja Barkera zwana też notacją Oracle używana jest w modelowaniu diagramów związków encji. Notacja wprowadzona i opracowana została około 1986 roku, przez zespół który tworzyli Richard Barker, Ian Palmer, Harry Ellis oraz pracowników CACI. Notacja wzorowana była na wcześniej opracowanej notacji kruczej stopki, w której związki "do wielu" oznaczone był rysunkiem przypominającym trójpalczastą stopę ptaka, a gdy Barker dołączył do Oracle, metodę tą rozpropagowano jako studium przypadku w seriach książek. W notacji tej w odróżnieniu od notacji Martina/IE związki wymagalne oznacza się ciągłą linią związków, natomiast opcjonalne (niewymagalne) - przerywaną.

</doc>
<doc id="1671934" url="https://pl.wikipedia.org/wiki?curid=1671934" title="Notacja Oracle">
Notacja Oracle



</doc>
<doc id="1671937" url="https://pl.wikipedia.org/wiki?curid=1671937" title="André Olivier">
André Olivier

André Olivier (ur. 29 grudnia 1989) – południowoafrykański lekkoatleta, średniodystansowiec.
Osiągnięcia.
W 2012 reprezentował RPA na igrzyskach olimpijskich w Londynie, na których to dotarł do półfinału biegu na 800 metrów.

</doc>
<doc id="1671940" url="https://pl.wikipedia.org/wiki?curid=1671940" title="Granatspitze">
Granatspitze

Granatspitze – szczyt w grupie Granatspitzgruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładniej Tyrol Wschodni) i Salzburga.
Od tego szczytu pochodzi nazwa grupy, w której się znajduje (Granatspitzgruppe). Nie jest to jednak największy szczyt tej grupy, jest nim Muntanitz. Grupę nazwano od Granatspitze, dlatego iż znajduje się on niemalże w samym środku tej grupy.
Szczyt leży w pobliżu Stubacher Sonnblick, często szczyty te są zdobywane razem. Wejście na szczyt nie przedstawia większych trudności, chociaż pod szczytem znajduje się lodowiec, więc trzeba mieć podstawowe umiejętności. W pobliżu znajdują się dwa schroniska: Rudolfshutte na wschodzie oraz Karl-Fuerst-Hutte na zachodzie.
Pierwszego wejścia, w 1871 roku, dokonali G. Demelius, A. V. Schmid, J. Gräfler i K. Gorgasser.

</doc>
<doc id="1671941" url="https://pl.wikipedia.org/wiki?curid=1671941" title="Alessandro Safina">
Alessandro Safina

Alessandro Safina (ur. 14 października 1963) – włoski tenor.
Urodzony w Sienie, we Włoszech, Safina zainteresował się operą w wieku 9 lat. Jego matka rozwijała tę pasję poprzez nauczanie go historii opery, podczas gdy zamiłowanie jego ojca do śpiewania posłużyło mu za inspirację. Już za młodu Safina zdecydował całkowicie poświęcić się operze. Mając 17 lat zapisał się do Konserwatorium Muzycznego Luigiego Cherubiniego we Florencji co zaowocowało jego licznymi występami na scenach europejskich w "Cyganerii" Pucciniego i "Eugeniuszu Onieginie" Czajkowskiego.
W latach 90. Safina został odkryty przez włoskiego pianistę i kompozytora Romano Musumarrę. Wynikiem współpracy był pierwszy album Safiny, tytułowany jego nazwiskiem, wydany we wrześniu 2001 roku.
Początek XXI wieku przyczynił się do wzrostu popularności tego włoskiego piosenkarza, który połączył korzenie operowe wraz z współczesnym popem, by stworzyć niezwykle trudny do zaklasyfikowania styl. W młodości Safina był pod wpływem muzyki pop and rocka, czerpiąc inspirację z zespołów takich jak Genesis, The Clash, Simple Minds i U2.
W 2001 Safina wziął udział w filmie Bazza Luhrmanna "Moulin Rouge!" wykonując 'Your Song' Eltona Johna wraz z Ewanem McGregorem.
We wrześniu 2001 jego koncert "Only You" został nagrany w amfiteatrze "El Greco" w Taorminie na Sycylii. Koncert ten został później wydany w serii "Great Performances" przez amerykańską telewizję publiczną PBS trafił na półki sklepowe jako DVD w 2003 roku.
W 2003 Safina nagrał piosenkę „Hamangyeon” do koreańskiego serialu historycznego "Klejnot w pałacu".
Safina pojawił się w filmie "Tosca e Altre Due" na podstawie opery "Tosca" Pucciniego.
W 2007 roku nagrał duet wraz z brytyjską sopranistką Sarah Brightman do jej albumu „"Symphony"”. W późniejszym czasie został także zaproszony do współuczestnictwa w „Symphony World Tour” w Meksyku w listopadzie 2008. Zaśpiewał wraz z Sarą utwory: "Canto della Terra", "Sarai Qui", "The Phantom of the Opera".

</doc>
<doc id="1671942" url="https://pl.wikipedia.org/wiki?curid=1671942" title="Notacja Martina">
Notacja Martina

Notacja Martina/IE (zwana też notacją kruczej stopki) – notacja używana w modelowaniu diagramów związków encji. Notację opracował James Martin. Swoją potoczną nazwę zawdzięcza rozgałęzieniu oznaczającym związek "do wielu", które przypomina trójpalczastą ptasią nogę. W notacji tej związki wymagalne oznacza się pionową kreską | (lub w wersji zmodyfikowanej - dwiema kreskami ||), natomiast opcjonalne kółeczkiem o.

</doc>
<doc id="1671944" url="https://pl.wikipedia.org/wiki?curid=1671944" title="Notacja kruczej stopki">
Notacja kruczej stopki



</doc>
<doc id="1671950" url="https://pl.wikipedia.org/wiki?curid=1671950" title="Klytia">
Klytia

Klytia (także Klytie; gr. Klytía, Klytíē, łac. Clytia, Clytie) – w mitologii greckiej jedna z okeanid.
Uchodziła za córkę tytana Okeanosa i jego małżonki Tetydy. Zakochał się w niej Helios, ale wkrótce porzucił ją dla Ino. W zemście doniosła o romansie ojcu Leukotoe, Kadmosowi za co Apollo przemienił ją w heliotrop.

</doc>
<doc id="1671951" url="https://pl.wikipedia.org/wiki?curid=1671951" title="Twierdzenie Szemerédiego">
Twierdzenie Szemerédiego

Twierdzenie Szemerédiego – udowodnione przez Endre Szemerédiego twierdzenie znane też jako przypuszczenie Erdősa-Turána. W roku 1936 Erdős i Turán wyrazili przypuszczenie, że dla dowolnej liczby formula_1 zwanej "gęstością" i dowolnej liczby naturalnej formula_2 istnieje liczba formula_3 taka, że jeżeli formula_4 to dowolny podzbiór A zbioru formula_5 o liczebności większej od formula_6 zawiera ciąg arytmetyczny długości formula_7
Jest to uogólnienie twierdzenia van der Waerdena z 1927 roku.
Dowody.
Przypadki formula_8 i formula_9 są trywialne. Przypadek formula_10 został udowodniony w roku 1956 przez Klausa Rotha z wykorzystaniem metod analitycznych. Dla formula_11 odpowiedni dowód podał w roku 1969 Szemerédi; był to dowód kombinatoryczny. Korzystając z podobnych metod, jak Roth, Szemerédi podał kolejny dowód dla formula_11 w roku 1972. W końcu, w roku 1975 Szemerédi udowodnił przypuszczenie Erdősa-Turána w całej ogólności.
Później znaleziono inne dowody twierdzenia: Hillel Furstenberg wykorzystał metody teorii ergodycznej (1977), natomiast Timothy Gowers (2001) posłużył się metodami analizy Fouriera i kombinatoryki.
Rząd wielkości "N(k,d)".
W związku ze sformułowaniem twierdzenia Szemerédiego powstaje pytanie o rząd wielkości liczby formula_13 Najlepsze ze znanych oszacowań są następujące:
gdzie formula_15 Dla formula_10 górne oszacowanie daje się poprawić do

</doc>
<doc id="1671953" url="https://pl.wikipedia.org/wiki?curid=1671953" title="Gmach parlamentu Rzeszy w Berlinie">
Gmach parlamentu Rzeszy w Berlinie

Gmach parlamentu Rzeszy w Berlinie (niem. ', potocznie Reichstag"') – od 1999 roku siedziba Bundestagu w Berlinie. Od 1994 roku jest miejscem obrad Zgromadzenia Federalnego (niem. "Bundesversammlung"), które odbywa się co pięć lat w celu wyboru prezydenta Niemiec (niem. "Bundespräsident"). Gmach znajduje się w dzielnicy Tiergarten.
Neorenesansowy budynek został zbudowany w latach 1884–1894 według projektu Paula Wallota. Do 1918 roku obradował w nim parlament II Rzeszy Niemieckiej. W latach 1919–1933 odbywały się tu posiedzenia parlamentu Republiki Weimarskiej. Gmach doznał poważnych uszkodzeń wskutek pożaru w 1933 r. oraz w wyniku działań wojennych. Został odbudowany w zmodernizowanej formie w latach 60. XX wieku przez Paula Baumgartena i przebudowany po zjednoczeniu Niemiec w latach 1991–1999 według projektu Normana Fostera.
Historia budowy.
Tymczasowa siedziba parlamentu.
Pierwszą siedzibą Reichstagu w Berlinie był barokowy gmach pruskiej Izby Panów (niem. "Preußisches Herrenhaus") przy "Leipziger Straße" 3. Tu obradował od 1867 roku Reichstag Związku Północnoniemieckiego utworzonego przez Prusy, do którego weszły 22 państwa niemieckie położone na północ od linii Menu oraz, jako część Prus, Wielkie Księstwo Poznańskie. Po powstaniu II Rzeszy Niemieckiej w 1871 roku do Reichstagu dołączyli parlamentarzyści państw południowoniemieckich i budynek nie był w stanie pomieścić wszystkich posłów. Od marca 1871 roku Reichstag zaczął obradować w pałacu Schwerin, dawnej siedzibie pruskich deputowanych (niem. "Preußisches Abgeordnetenhaus"), przy "Leipziger Straße" 75, który wkrótce również okazał się zbyt mały. 19 kwietnia 1871 roku Reichstag wypowiedział się, że:
Inne sformułowanie, nawiązujące do niedawnego zwycięstwa Prus nad Francją oraz założenia II Rzeszy Niemieckiej, o tonie silnie nacjonalistycznym, nie uzyskało poparcia większości posłów.
W 1871 roku powołano do życia parlamentarną komisję, która otrzymała zadanie przygotowania budowy nowej siedziby parlamentu: wyszukania odpowiedniej lokalizacji, opracowania planu budowy, przeprowadzenia konkursu na projekt architektoniczny oraz zapewnienia prac parlamentu w okresie przejściowym. Wkrótce znaleziono tymczasową siedzibę Reichstagu i w ciągu 70 dni dawny budynek Królewskiej Manufaktury Porcelany (niem. "Königliche Porzellan-Manufaktur Berlin" K.P.M.) przy Leipziger Straße 4 został zaadaptowany dla potrzeb parlamentu. Oczekiwano, że okres przejściowy potrwa nie więcej niż 5–6 lat – rzeczywistości trwał on aż 23 lata.
Działka budowlana.
Problemy napotkano już przy wyborze odpowiedniej parceli. Po krótkich poszukiwaniach komisja zdecydowała o postawieniu budynku po wschodniej stronie "Königsplatz", dzisiejszego placu Republiki (niem. "Platz der Republik"). Jednak w miejscu tym stał pałac hrabiego Atanazego Raczyńskiego, polskiego ziemianina i pruskiego dyplomaty, dziedzicznego członka pruskiej Izby Panów. Komisja założyła, że jej plany otrzymają wsparcie cesarza, a co za tym idzie zgodę Raczyńskiego, i w 1872 rozpisała międzynarodowy konkurs na gmach Reichstagu.
Konkurs, w którym wzięło udział ponad stu architektów (ok. 1/3 z zagranicy), został rozstrzygnięty w lipcu 1872 roku. Wygrał projekt Ludwiga Bohnstedta z Gothy. Projekt ten spotkał się z powszechnym uznaniem, lecz nie mógł zostać zrealizowany ze względów prawnych. Hrabia Raczyński wzbraniał się stanowczo przed sprzedażą parceli, a cesarz Wilhelm I nie skłaniał się ku wywłaszczeniu, choć wybór miejsca uważał za odpowiedni.
Wobec tego komisja zaczęła rozważać alternatywną lokalizację po zachodniej stronie placu, w miejscu, gdzie wznosił się gmach opery Krolla (niem. "Krolloper"). Komisja kilkakrotnie rekomendowała parlamentowi podjęcie uchwały o zakupie tych gruntów, ten jednak za każdym razem ją odrzucał. Wielu deputowanych nie mogło pogodzić się z myślą o budowie siedziby Reichstagu w miejscu przybytku rozrywki. Innym wydawało się, że droga z hoteli, gdzie rezydowali, jest zbyt długa, szczególnie przy złych warunkach pogodowych. Cesarz coraz bardziej się niecierpliwił i w końcu w liście do kanclerza Rzeszy Otto von Bismarcka zaaprobował nową lokalizację.
Po śmierci hrabiego Raczyńskiego w 1874 pierwotna koncepcja budowy gmachu po wschodniej stronie placu wydawała się bliska realizacji – jednak działkę udało się nabyć (w zamian za wysokie odszkodowanie) dopiero po wieloletnich negocjacjach z synem hrabiego, Karolem Edwardem Raczyńskim.
Budowa.
Projekt (1881–1884).
W grudniu 1881 roku Reichstag zdecydował się zakupić działkę Raczyńskiego. Żywo dyskutowano kwestię zlecenia bez konkursu Ludwigowi Bohnstedtowi aktualizacji i realizacji jego zwycięskiego projektu z 1872. Jednak w lutym 1882 roku zdecydowano się na rozpisanie nowego konkursu – tym razem, na prośbę Związku Niemieckich Architektów i Inżynierów, jedynie o zasięgu narodowym. Wysoka nagroda pieniężna gwarantowała szerokie zainteresowanie najlepszych specjalistów. Również Bohnstedt przystąpił do rywalizacji, ale bez powodzenia. Spośród 190 nadesłanych prac wyłoniono dwa zwycięskie projekty: Paula Wallota z Frankfurtu nad Menem i Friedricha von Thierscha z Monachium. Ponieważ jednak Wallot uzyskał większą ilość głosów za (19 z 21), to on otrzymał zamówienie publiczne.
W 1880 roku zdecydowano, że w budowie będzie współuczestniczyć berlińska Królewska Akademia Budowlana, sprawując funkcje doradcze. Decyzja ta była raczej niefortunna, ponieważ wielu członków Akademii brało udział w konkursie. Nie można było im udowodnić działania na szkodę Wallota, jednak ich niezwykle pedantyczna krytyka jego prac stawiała pod znakiem zapytania ich obiektywność. Drugą instytucją sprawującą funkcje doradczo-kontrolne był Departament Budownictwa w pruskim Ministerstwie Robót Publicznych, który nader często postulował zmiany w projekcie. Paul Wallot cierpliwie spełniał te żądania, skarżąc się jedynie w listach prywatnych, że co kilka miesięcy musi nanosić poprawki w projekcie wnętrz oraz fasad. Pod koniec tego etapu prac niezależni eksperci wypowiadali opinie, że projekt po tych zmianach mocno odbiegał od pierwotnej wersji przedstawionej przez jej autora.
Kamień węgielny pod budowę położono 9 czerwca 1884 roku. Ceremonia odbyła się z udziałem wojska i nielicznych parlamentarzystów. Obecni byli trzej przedstawiciele rodu Hohenzollernów: cesarz Wilhelm I, jego syn oraz wnuk (późniejsi cesarze Fryderyk III oraz Wilhelm II).
Architektura i wyposażenie wnętrz (1884–1918).
Architektura zewnętrzna.
Nad salą obrad plenarnych Wallot zaprojektował kopułę o wysokości 85 m. Kopuła została poddana pod krytykę, jako element zarezerwowany dla budowli sakralnych i cesarskich. Pojawiały się nawet zarzuty, że nadto przypomina Kapitol w Waszyngtonie. Z powodu różnych żądań Wallot był zmuszony przenieść kopułę znad plenarnej sali obrad nad zachodnią halę wejściową. Kopułę wzniosła berlińska firma kamieniarska Zeidler &amp; Wimmel. Jednak w miarę posuwania się prac, architekt nabierał przekonania, że kopuła musi zostać rozebrana. Po żmudnych negocjacjach uzyskał w końcu zgodę na dokonanie niezbędnych zmian. W międzyczasie, wokół przyszłej sali plenarnej wzniesiono ściany nośne, które jednak były zbyt słabe, by unieść ciężar kamiennej kopuły. Rozwiązanie problemu znalazł w 1889 roku inżynier budownictwa Hermann Zimmermann. Zredukował on wysokość kopuły z 85 do 75 m i zaproponował lekką konstrukcję z żelaza i szkła, która zapewniała dopływ światła słonecznego do sali obrad. Kopułę zwieńczyła korona cesarska.
Wilhelm II, od 1888 roku urzędujący cesarz, z początku miał bardzo pozytywny stosunek do budowy Reichstagu. Popierał Wallota, również w kwestii lokalizacji kopuły, chociaż ta miała być wyższa niż 67-metrowa kopuła berlińskiego pałacu miejskiego (niem. "Berliner Stadtschloss") i była wyrazem żądań nielubianego przez cesarza parlamentu. Od ok. 1892 roku widoczna była jednak narastająca niechęć monarchy do projektu, który wyrażał się o nim: „szczyt braku smaku” (niem. "Gipfel der Geschmacklosigkeit"), “całkowicie niefortunna kreacja” (niem. "völlig verunglückte Schöpfung"), a nawet nieoficjalnie jako “małpiarnia Rzeszy” (niem. "Reichsaffenhaus"). Wobec Wallota odczuwał wyraźną osobistą awersję po tym, jak architekt odmówił przeprowadzenia kolejnych zmian w projekcie. Odmówił przyznania architektowi wielu odznaczeń, do których ten był nominowany. Swojemu zaufanemu Philippowi zu Eulenburgowi zwierzał się w liście, że udało mu się obrazić Wallota podczas osobistej audiencji.
Paul Wallot rozwijał projekt w powszechnym wówczas stylu historycznym: architektura zewnętrzna bazowała na włoskim renesansie (prezentując styl neorenesansowy), połączonym z elementami renesansu niemieckiego, neobaroku, a także modnymi wówczas konstrukcjami z żelaza i szkła (kopuła). Architektoniczna synteza Wallota nie była pozytywnie odbierana przez jemu współczesnych. Tradycjonaliści odrzucali elementy modernistycznej kopuły, a młodsi krytycy nie mogli zaakceptować masywnego, neorenesansowego prostopadłościanu. Szczególnie dotkliwą krytykę wyraził w 1922 ówczesny architekt miasta Berlina Ludwig Hoffmann, nazywając budynek „karawanem pierwszej klasy” (niem. "Leichenwagen erster Klasse"). Jednak inne źródła podają, że większość niemieckich architektów odebrała projekt z wielkim uznaniem.
5 grudnia 1894 roku położono ostatni zwornik. W ceremonii otwarcia gmachu uczestniczyło wojsko. Wallot osobiście oprowadził parę cesarską po nowej siedzibie parlamentu. Oficjalnie Wilhelm II wypowiadał się pozytywnie o budowli. Koszty budowy wyniosły 24 miliony marek. Finansowanie nastąpiło z reparacji wojennych zapłaconych przez Francję po przegranej wojnie z Prusami w latach 1870–1871.
Architektura wnętrz.
Budynek Reichstagu był zaprojektowany, by spełniać funkcje parlamentu. W centralnej części gmachu znajdowała się sala plenarna dla 397 parlamentarzystów.
Poza salami obrad dla Reichstagu, a obecnie Bundestagu, w gmachu urządzono czytelnię, liczne sale rozmów, salę wypoczynkową, garderoby, przebieralnie. Budynek mieścił również bibliotekę zawierającą ponad 90 tysięcy woluminów, która rozrosła się do 320 tys. (stan przy rozwiązaniu biblioteki). Archiwum Reichstagu wkrótce liczyło około miliona pism, które przesyłano do czytelni przy pomocy systemu wind pneumatycznych. Ponadto budynek posiadał własną elektrownię, która zapewniała stały dopływ prądu, system regulacji ogrzewania, elektryczną wentylację, okna o podwójnych szybach, sieć telefoniczną, toalety.
Jedynym mankamentem okazał się brak wystarczającej liczby gabinetów do pracy dla parlamentarzystów. Na tle innych europejskich parlamentów, nowy Reichstag o powierzchni 138×96 m, był relatywnie mały. Kolejne przebudowy nie przyczyniły się do rozwiązania tego problemu.
Większość pomieszczeń była wyłożona drewnianą boazerią, przeważało drewno dębowe, sosnowe oraz gatunki orientalne. Za drewnem przemawiały względy akustyczne oraz stylistyczne. Wallot zaprojektował wnętrza oraz wyposażenie w stylu niemieckiego renesansu z XVI–XVII w. Drewniane boazerie oraz drewniane dekoracje (rozety nad drzwiami, obeliski, poskręcane kolumny, girlandy oraz figury alegoryczne) należały do koniecznych detali reprezentacyjnych budowli państwowych doby renesansu. Tego typu zdobnictwo uważane było za typowe niemieckie i w zamyśle architekta miało kontrastować z bardziej międzynarodowym stylem neorenesansowym charakteryzującym architekturę zewnętrzną.
Dzieła sztuki do Reichstagu wybierano tak, by nawiązywały do zjednoczenia Niemiec w 1871 roku. Herb Rzeszy umieszczony na szczycie nad wejściem głównym oraz cesarska korona na szczycie kopuły symbolizowały jedność Niemiec. Podobnie alegoria Germanii Reinholda Begasa nad głównym portalem. W wielu miejscach podkreślano fakt, iż państwo niemieckie składa się z wielu krajów – umieszczano licznie herby najważniejszych miast oraz krajów, a nawet personifikacje niemieckich rzek, m.in. Renu. Ponadto 16 figur na wieżach narożnych przedstawiało modne ówcześnie motywy, m.in. sztukę, naukę, wychowanie itp. Do prac rzeźbiarskich zatrudniono artystów ze wszystkich krajów niemieckich, aby uniknąć regionalnych waśni.
Inskrypcja DEM DEUTSCHEN VOLKE.
Gmach miał być poświęcony ludowi niemieckiemu (niem.: "Dem Deutschen Volke"). Napis ten, wybrany przez Wallota, miał znaleźć się jeszcze przed otwarciem budowli nad portalem zachodnim. Jednak miejsce nań przeznaczone pozostawało puste przez ponad 20 lat. Przypuszcza się, że to cesarz osobiście zdecydował o nieumieszczaniu inskrypcji. Jednak brak na to konkretnych dowodów.
Dopiero na Boże Narodzenie 1916 roku, podczas I wojny światowej, napis znalazł się na swoim miejscu. W literaturze wymienia się dwa motywy podjęcia tej akcji. Cesarz miał wyrazić zgodę po tym, jak SPD zaakceptowało zaciągnięcie nowych kredytów na prowadzenie wojny. Nastroje przygnębionego wojną narodu miały się polepszyć poprzez odpowiedni gest ze strony cesarza.
Inskrypcję, czcionką typu uncjała, zaprojektował w 1908 roku Peter Behrens, architekt i projektant przemysłowy. Do produkcji 60 centymetrowych liter zużyto dwie armaty zdobyte podczas wojen wyzwoleńczych (1812–1814). Prace wykonała odlewnia S.A. Loevy.
Wallot, zniesmaczony ciągłymi konfliktami, jakie narastały wokół budowy i gotowego już gmachu, objął profesurę na Akademii Sztuk Pięknych i w Wyższej Szkole Technicznej w Dreźnie (1884–1911). Do swojej śmierci w 1912 pozostał jednak konsultantem w sprawach wyposażenia i dzieł sztuki dla Reichstagu.
Republika Weimarska.
Proklamowanie republiki (1918).
9 listopada 1918, około godziny 14, z drugiego zachodniego balkonu po prawej stronie od wejścia głównego Philipp Scheidemann, poseł SPD, proklamował republikę niemiecką. Obecnie w tym miejscu znajduje się tablica pamiątkowa. Mowa Scheidemanna przekazana została w wielu różnych wersjach. W swoich pamiętnikach z 1928, Scheidemann przytaczał własne słowa:
Kilka godzin później, ok. godz. 16.30, Karl Liebknecht proklamował z berlińskiego zamku miejskiego wolną republikę socjalistyczną (niem. "Freie Sozialistische Republik").
Projekty rozbudowy.
Wraz z nowymi prawami przyznanymi parlamentowi w okresie Republiki Weimarskiej, wzrosła również liczba posłów z 397 do 600. Również biblioteka parlamentarna zaczęła powiększać się w szybkim tempie ok. 8 tysięcy woluminów rocznie. Pod koniec lat 20. XX w. planowano rozbudowę gmachu w kierunku północnym, jednak nigdy jej nie przeprowadzono. Rozpisano dwa nieudane konkursy architektoniczne, aż wielki kryzys (1929–1933) położył kres wszystkim planom.
Pożar Reichstagu w 1933.
27 lutego 1933 pomiędzy godz. 21 a 23, cztery tygodnie po dojściu Hitlera do władzy, płomienie zaczęły obejmować kopułę Reichstagu. Sala plenarna oraz sąsiadujące z nią pomieszczenia zostały doszczętnie spalone. Reichstag został najprawdopodobniej podpalony, jednak okoliczności pożaru do tej pory nie zostały wyjaśnione.
W maju 1933 roku przed IV Izbą Karną Sądu Najwyższego Rzeszy w Lipsku o podpalenie Reichstagu oskarżono holenderskiego komunistę Marinusa van der Lubbego, ujętego na miejscu zdarzenia oraz prominentnych działaczy partii komunistycznej: Ernsta Torglera (przewodniczącego frakcji KPD w Reichstagu) oraz członków Kominternu, Bułgarów: Georgi Dymitrowa (późniejszego sekretarza generalnego Kominternu (1934–1943) i po II wojnie światowej komunistycznego premiera Bułgarii), Błagoja Popowa i Wassila Tanewa. Oskarżenie próbowało przedstawić podpalenie jako sygnał dla komunistycznych wystąpień zbrojnych przeciwko państwu niemieckiemu. W procesie lipskim van der Lubbe został skazany na karę śmierci, która została wykonana 10 stycznia 1934 roku. Inni oskarżeni zostali uniewinnieni z braku dowodów winy. Okoliczności pożaru do dziś nie zostały wyjaśnione.
Sposób wykorzystania incydentu pożaru budynku Reichstagu był decydującym krokiem na drodze do pełnego przejęcia władzy w Republice Weimarskiej przez NSDAP i przekształcenia republiki parlamentarnej w monopartyjne policyjne państwo totalitarne. Pod wpływem dramatyzmu wydarzeń Prezydent Rzeszy Paul von Hindenburg został nakłoniony przez Adolfa Hitlera i Franza von Papena do podpisania już 28 lutego w trybie art. 48 konstytucji Republiki Weimarskiej (regulującego tzw. "stany nadzwyczajne"), tzw. "Reichstagsbrandverordnung" – dekretu „O ochronie narodu i państwa” (niem. "Verordnung zum Schutz von Volk und Staat"), który na tydzień przed przedterminowymi wyborami do Reichstagu zawieszał „czasowo” podstawowe prawa obywatelskie zawarte w konstytucji Republiki Weimarskiej z 1919 roku (niem. "Die Verfassung des Deutschen Reiches" lub też "Weimarer Reichsverfassung"), sankcjonując prawnie prześladowanie opozycji politycznej NSDAP. Dekret zawieszał m.in. tajemnicę korespondencji, wolność zgromadzeń, nietykalność osobistą obywateli i ich mieszkań, dopuszczał tzw. „areszt prewencyjny”, czyli internowanie bez nakazu sądowego przez policję (i policję pomocniczą). Co najważniejsze – zawieszał również możliwość sądowej kontroli decyzji administracyjnych podjętych w jego trybie (brak możliwości odwołania się do sądu). Rozstrzygające było również powierzenie wykonania dekretu ministrowi spraw wewnętrznych, a nie ministrowi wojny Rzeszy (tzn. policyjny stan wyjątkowy, a nie stan wojenny pod władzą i kontrolą Reichswehry).
Pozbawiony władzy parlament, w którym od lipca 1933 roku zasiadali jedynie narodowi socjaliści, obradował w gmachu opery Krolla. Po pożarze, odremontowano kopułę Reichstagu, lecz nie salę plenarną. W budynku urządzano tendencyjne wystawy, np. „Wieczny Żyd” (niem. "Der ewige Jude") czy „Bolszewizm bez maski” (niem. "Bolschewismus ohne Maske"). Przez krótki okres prezentowano tu modele Germanii – stolicy świata (niem. "Welthauptstadt Germania"), fantazji urbanistycznej, zaprojektowanej przez Alberta Speera wspólnie z Hitlerem. Nowa Hala Ludowa (niem. "Halle des Volkes") z kopułą wysoką na 290 m, miała stanąć w najbliższym sąsiedztwie Reichstagu, by całkowicie zakryć gmach parlamentu.
Wbrew powszechnej opinii, Adolf Hitler nigdy nie przemawiał w gmachu Reichstagu. Hitler, który w okresie Republiki Weimarskiej nie był parlamentarzystą, został powołany na kanclerza Rzeszy przez prezydenta Rzeszy von Hindenburga 30 stycznia 1933 roku. W dwa dni później prezydent Rzeszy rozwiązał siódmy parlament Rzeszy. Pierwsze posiedzenie nowego parlamentu odbyło się po pożarze Reichstagu, 21 marca 1933 roku (Dzień Poczdamu). Hitler przemawiał w gmachu opery Krolla, przysposobionej do obrad parlamentu.
II wojna światowa.
Podczas II wojny światowej okna Reichstagu zostały zamurowane. Firma Allgemeine Elektritizitäts-Gesellschaft (AEG) rozpoczęła tu produkcję urządzeń radiowych. Następnie zorganizowano tu lazaret oraz przeniesiono oddział ginekologiczny z pobliskiego szpitala Charité (kilkaset dzieci narodziło się w gmachu Reichstagu).
Czerwonoarmiści uważali gmach Reichstagu za jeden z kluczowych symboli reżimu narodowych socjalistów. Obrali go za swój główny cel militarny w Berlinie, chociaż budowla już od dawna była ruiną. Jednak Reichstag był celem praktycznym – łatwym do zidentyfikowania. Zawołanie „Na Reichstag!” miało paść już po bitwie pod Kurskiem w 1943 roku.
Reichstag został zdobyty po silnych walkach przez 176 pułk 150 dywizji strzelców 3 Armii 1 Frontu Białoruskiego. Dziewięć flag sowieckich przywieziono samolotem z Moskwy. 30 kwietnia 1945 jedna z nich została początkowo zatknięta, jako „flaga zwycięstwa” nad portalem wejściowym, a później umieszczona na szczycie kopuły. Wśród trzech żołnierzy Armii Czerwonej był Polak, Emil Pietrzyk z Wisły Małej. Około godz. 15 dowódca 3 Armii, generał Kuznecow zameldował marszałkowi Żukowowi:
następnie poinformował Żukowa, że:
Słynne zdjęcie fotografa wojskowego Jewgienija Chałdieja przedstawiające zatknięcie flagi na Reichstagu, było z tego powodu zrobione już po fakcie. Broniący Reichstagu niemieccy żołnierze poddali się dopiero wieczorem 1 maja. Przez lata uważano, że żołnierzem trzymającym flagę na zdjęciu był Meliton Kantaria, który cieszył się później wielkim poważaniem w ZSRR. Obecnie przyjmuje się, że był to Michaił Petrowicz Minin. Flaga została wywieziona do Moskwy na paradę zwycięstwa 20 czerwca 1945 roku. Do dziś znajduje się w Centralnym Muzeum Sił Zbrojnych w Moskwie.
Lata 1945–1990.
Po zakończeniu działań wojennych budynek Reichstagu znajdował się w ruinie, a jego bezpośrednie otoczenie legło w gruzach. Wolne parcele wokół gmachu służyły wygłodniałej ludności Berlina, jako działki ogrodnicze, gdzie uprawiano ziemniaki i inne warzywa. Leżący w Berlinie Zachodnim budynek nie był dostępny dla Niemców wschodnich, a Niemcy zachodni organizowali swoją administrację państwową w Bonn. Rozgorzała dyskusja, czy nie wyburzyć gmachu. 22 listopada 1954 roku, by odciążyć zniszczony budynek, wysadzono w powietrze kopułę z powodu domniemanego niebezpieczeństwa związanego z zaburzoną statyką obiektu. Ta przyczyna podważana jest w wielu krytycznych tekstach. W kolejnych latach ograniczono się do zabezpieczenia zrujnowanego gmachu.
W 1955 roku Bundestag zdecydował o kompletnej odbudowie Reichstagu. Jednak przeznaczenie budynku w podzielonych Niemczech nie było jeszcze określone. W 1961 roku architekt Paul Baumgarten wygrał konkurs na projekt i przeprowadzenie odbudowy budowli. Prace zakończono w 1973 roku. Wiele z dekoracyjnych elementów fasady nie powróciło na swoje miejsce. Wysokość wieży narożnych została zredukowana, nie zdecydowano się na budowę nowej kopuły. Wnętrza zostały powiększone poprzez dodanie półpięter. Powierzchnia sali obrad plenarnych powiększyła się dwukrotnie i bez problemu mogła pomieścić wszystkich parlamentarzystów zjednoczonych Niemiec. W latach 1958–1972 gmach służył jako muzeum historyczne. Porozumienie czterech mocarstw odnośnie do Berlina z 1971 roku zabraniało przeprowadzania obrad plenarnych Bundestagu w Berlinie. W nowym budynku Reichstagu mogły się jedynie odbywać spotkania komisji i frakcji parlamentarnych.
Zmiany wprowadzone przez Baumgartena – popierane lub wręcz narzucone przez Generalną Dyrekcję Budowlaną (niem. "Bundesbaudirektion") – mogą wydawać się zbyt rygorystyczne, tłumaczy je jednak ówczesna sytuacja historyczna. Baumgarten zastosował modernistyczne formy lat 60. XX w., które obywały się bez dekoracji, a zdominowane były przez linie proste i gładkie powierzchnie. W szczególności reprezentacyjne budowle z XIX w. uchodziły za przeładowane, napuszone, niegodne zachowania. Argumenty konserwatorów zabytków nie znajdowały poparcia. W przypadku gmachu Reichstagu ważny okazał się jeszcze jeden aspekt: budynek, pomimo swojego przeznaczenia, był początkowo symbolem przeddemokratycznej formy państwa, po której nastąpiła słaba demokracja i dyktatura – a powojenne Niemcy właśnie znalazły się na drodze do demokracji. Stąd też chęć do odcięcia się od niedawnej historii. Obecnie nie ma już prawie śladu po korektach Baumgartena. Jedynie zmiany fasady (brak elementów ozdobnych na bocznych brzegach wież narożnych, ozdoby ryzalitów północnego i południowego skrzydła) nie zostały cofnięte. Przyczyny tego stanu rzeczy należy upatrywać w trosce o utrzymanie odpowiedniej statyki gmachu oraz w poważnych uszkodzeniach wielu elementów podczas II wojny światowej. Odtworzenie ich było brane pod uwagę przy przebudowie w latach 90. XX w., jednak nigdy nie zostało zrealizowane.
W okresie podziału Niemiec w latach 1961–1989 w bezpośrednim sąsiedztwie Reichstagu przebiegał Mur Berliński. W budynku mieściło się wówczas muzeum Bundestagu oraz gmachu Reichstagu. Wielu zagranicznych gości odwiedzało taras Reichstagu, skąd rozciągał się widok na mur. Od 1971 roku w budynku umieszczono stałą wystawę „Pytania o historię Niemiec” (niem. "Fragen an die Deutsche Geschichte"), która cieszyła się wielkim zainteresowaniem.
Flaga Jedności.
W nocy z 2 na 3 października 1990 roku, około północy, na Placu Republiki, tuż przed zachodnim wejściem do Reichstagu, stanął maszt Flagi Jedności (niem. "Fahne der Einheit"). Flaga upamiętnia moment ponownego zjednoczenia Niemiec; powiewa dniem i nocą. Jest to najprawdopodobniej największa oficjalna flaga Niemiec (6x10 m). Posiada status pomnika. Nie dotyczą jej przepisy regulujące oflagowanie Reichstagu. Opuszczana jest do połowy masztu jedynie w wyjątkowych wypadkach, np. po masakrze w Erfurcie 26 kwietnia 2002.
Przebudowa Reichstagu (1991–1999).
Konkurs.
Po zjednoczeniu Niemiec, 6 października 1990 roku ogólnoniemiecki Bundestag zdecydował o przeprowadzeniu parlamentu i rządu z Bonn do Berlina, a za tym o przeniesieniu Bundestagu do gmachu Reichstagu. Decyzja parlamentu została podjęta 20 czerwca 1991 roku (337 głosów za, 320 przeciw):
W 1993 roku rozpisano międzynarodowy konkurs architektoniczny na przebudowę Reichstagu, który wymagał od projektów przejrzystości formy oraz energooszczędności. Z 80 nadesłanych prac wyłoniono trzech zwycięzców: Foster+Partners (Wielka Brytania), Pi de Bruijn (Holandia) oraz Santiago Calatrava (Hiszpania). Zwycięskie projekty przedstawiono Bundestagowi.
Calatrava proponował budowę nowej kopuły w stylu neogotyckim, a de Bruijn planował wzniesienie sali obrad plenarnych poza starą częścią Reichstagu. Pierwotny projekt Fostera przewidywał wolnostojący, przezroczysty dach rozpięty nad całym budynkiem oraz częścią najbliższego otoczenia gmachu. Propozycja ta nie znalazła jednak szerokiego poparcia ze względów estetycznych (mówiono o „największej stacji benzynowej Niemiec” (niem. "Deutschlands größte Tankstelle")), a także finansowych – planowany koszt budowy wynosił 1,3 miliarda DM. Jednak Foster przedstawił później zupełnie nową wizję Reichstagu i wygrał ze swoimi konkurentami (lipiec 1993 roku). Skorygowany projekt Fostera nie przewidywał budowy kopuły. W swoich wyjaśnieniach architekt dystansował się od jakichkolwiek “wybrzuszeń” dachu wzniesionych z czysto symbolicznych pobudek – nie zalecał ani parasola (najbliższego oryginalnemu projektowi) ani kopuły. Jednak Foster musiał ugiąć się pod presją polityczną i 8 maja 1995 roku przedstawił projekt końcowy ze szklaną kopułą. Wtedy Calatrava zarzucił Fosterowi plagiat swojego projektu konkursowego, który przewidywał przezroczystą kopułę o bardzo podobnej formie. Po przeprowadzeniu licznych ekspertyz, stwierdzono, że tak tradycyjny element architektoniczny jak kopuła nie może podlegać szczególnej ochronie prawnej. Foster otrzymał zlecenie na przebudowę Reichstagu pod warunkiem, że całkowity koszt przedsięwzięcia (uwzględniający budowę kopuły, koszty dodatkowe i honoraria) nie przekroczy 600 milionów marek.
Opakowany Reichstag: Christo.
Już w 1971 roku para artystów Christo i Jeanne-Claude, twórcy sztuki krajobrazu, propagowali ideę „opakowanego Reichstagu” (ang. "Wrapped Reichstag"), a Christo sporządził pierwsze szkice. Pomimo poparcia burmistrza Berlina Zachodniego Klausa Schulza, prezydent Bundestagu odmówił zgody na przedsięwzięcie artystów. W styczniu 1994 Bundestag w Bonn zdecydował, że symbol narodowy o znaczeniu Reichstagu może być przedmiotem akcji artystycznej (292 głosów za, 223 przeciw, 9 wstrzymujących się). Opakowany Reichstag mógł być postrzegany w kategoriach rzeźby i architektury. Pomiędzy 24 czerwca a 6 lipca 1995 roku Reichstag pozostawał opakowany srebrną, ognioodporną folią i mocnym sznurem o średnicy 3 cm. Letnia akcja szybko przerodziła się w festyn. W ciągu dwóch tygodni Reichstag zobaczyło 5 milionów zwiedzających, a reportaże w wielu mediach zagranicznych rozsławiły gmach Reichstagu na całym świecie.
Przebudowa wnętrz.
Ostatnia uroczystość w Reichstagu przed przebudową odbyła się 2 grudnia 1994 roku. Pod koniec maja 1995 roku ukończono przygotowania do prac budowlanych – usunięto azbest oraz odsłonięto pierwotne struktury budowli. Przygotowano wiele oryginalnych elementów, które później wkomponowano w nowy gmach. Jednym z wymagań stawianych architektowi było poszanowanie historycznych walorów budynku. Ślady te miały być widoczne po przebudowie, m.in. graffiti pozostawione przez radzieckich żołnierzy – napisy cyrylicą z maja 1945, wykonane po zdobyciu Berlina: „Hitler kaput” czy „Kaukaz – Berlin”. Teksty w wymowie rasistowskiej lub seksistycznej zostały usunięte w porozumieniu ze stroną rosyjską.
Pod koniec lipca 1995 roku, po zakończeniu akcji „opakowany Reichstag” przystąpiono do przebudowy budynku. Usunięto przeróbki Baumgartena z lat 60. XX w., wywieziono 45 tys. ton gruzu. Aby zapewnić stabilność tak zmienionej konstrukcji, do 2300 oryginalnych podpór Wallota dodano kolejne 90.
Właściwe prace rozpoczęto w czerwcu 1996 roku. W centrum budynku dokonano znacznych zmian, które tyczyły głównie sali plenarnej i lobby dla dziennikarzy, znajdującym się na trzecim piętrze. Skrzydło północne i południowe, zajmujące ok. 2/3 gmachu pozostały, jako element historyczny poddane renowacji. Sala plenarna została rozbudowana do pow. 1200 m² (u Wallota zajmowała 640 m², a u Baumagartena – 1385 m²), a prezydium powróciło na wschodnią stronę. Publiczność może dostać się na trybuny przez osobne półpiętro. Trzecie piętro zarezerwowane jest wyłącznie dla parlamentarzystów. Przy budowie nowych partii gmachu zastosowano beton, szkło i żelazo, do rekonstrukcji partii oryginalnych posłużyły wapienie i piaskowce w ciepłej tonacji. Nowy koncept kolorystyczny pomaga zachować przejrzystość budowli. Dziewięć, po części intensywnych barw, służy oznaczeniu poszczególnych stref: parter jest utrzymany w kolorze pomarańczowym, sala obrad plenarnych w niebieskim, część dla odwiedzających w ciemnozielonym, prezydium w kolorze burgundzkiej czerwieni, a część dla frakcji parlamentarnych w szarym. Pomieszczenia otrzymały kolorowe panele z drewna, co było krytykowane z uwagi na znajdujące się tam dzieła sztuki.
Kopuła.
Nowa kopuła jest jednym z najchętniej odwiedzanych celów turystycznych Berlina i stała się symbolem stolicy. Zwiedzający mogą wejść do Reichstagu przez portal zachodni. Po kontroli, wjeżdżają dwiema windami na dach z kopułą, znajdujący się na wysokości 24 m. Ważąca 1200 ton kopuła ma 40 m średnicy i wznosi się na wysokość 24 m. Jej stalowy szkielet złożony jest z 24 prostopadłych żeber w odległości 15° i 17 poziomych obręczy, umieszczonych co 1,65 m. Całość przykrywa 3 tys. m² szkła. Wewnątrz przeplatają się dwie rampy, przesunięte o 180°, wiodące na platformę widokową. Każda o długości 230 m, szeroka na 1,8 m, przypomina spiralę. Szczyt kopuły leży 47 m nad poziomem ulicy, znacznie niżej niż u Wallota. Codziennie kopułę zwiedza średnio ok. 8 tysięcy osób.
Podziemne przejście.
Podczas przebudowy odkryto podziemne przejście, w którym biegły rury ogrzewania. Przejście łączyło gmach parlamentu Rzeszy z pałacem prezydenta parlamentu, dzisiejszą siedzibą Niemieckiego Towarzystwa Parlamentarnego (niem. "Deutsche Parlamentarische Gesellschaft" e.V. DPG). Fragment kanału grzewczego został wycięty i przeniesiony do przejścia podziemnego prowadzącego z Reichstagu do największego budynku parlamentarnego Domu im. Jakoba Kaisera (niem. "Jakob-Kaiser-Haus").
Bundesadler.
Norman Foster zaproponował kilka różnych wersji wizerunku nowego, szczuplejszego orła federalnego (niem. "Bundesadler") do sali obrad plenarnych. Parlament jednak opowiadał się za powiększoną kopią bardziej krągłego wizerunku autorstwa Ludwiga Giesa, wykonanego dla parlamentu w Bonn (określanego ironicznie mianem „tłustej kury” (niem. "Fette Henne")). W odpowiedzi na preferencje Bundestagu, Foster zaproponował nowego orła z aluminium, o ok. 1/3 większego od bońskiego oryginału, ważącego ok. 2,5 tony. Wizerunek jest dwustronny, jako że orzeł został zawieszony przed szklaną ścianą. Na rewersie orła, zaprojektowanym przez Fostera, architekt złożył swój podpis.
Oddanie gmachu do użytku.
19 kwietnia 1999 Foster przekazał symboliczne klucze do Reichstagu prezydentowi niemieckiego Bundestagu, Wolfgangowi Thierse. W tym samym dniu odbyło się również pierwsze regularne posiedzenie parlamentu. Przebudowa zakończyła się w przewidzianym czasie a budżet nie został przekroczony. Bundestag rozpoczął pracę w Reichstagu 6 września 1999 roku.
Do kwietnia 2009 roku Reichstag odwiedziło ponad 15 milionów osób, by przysłuchiwać się debatom, obejrzeć kopułę bądź zwiedzić parlament.
Zintegrowany koncept energetyczny.
Przebudowa Reichstagu wymagała zastosowania odpowiednich, ekologicznych rozwiązań energetycznych. System ogrzewania i instalacje elektryczne wykorzystują energię słoneczną (panele solarne o powierzchni 300 m² na dachu budynku), zmechanizowany system wentylacji, techniki elektrociepłownicze przy jednoczesnym użyciu surowców odnawialnych (ekologiczny olej napędowy z Meklemburgii-Pomorza Przedniego).
Specjalne oszklenie i izolacja powstrzymują utratę ciepła. Podłogi wykorzystywane są jako magazyn zimna i ciepła. Panele solarne i własne elektrociepłownie pokrywają zapotrzebowanie na energię Reichstagu i sąsiadujących budynków parlamentarnych w ponad 80%. Nadto na głębokości 300 m pod ziemią znajduje się rezerwuar słonej wody, która nagrzewana jest w okresie letnim do temperatury 70°C. Przechowywana w zbiorniku służy do ogrzewania budynku zimą. Oddzielny zbiornik, umieszczony jest na głębokości 60 m. Magazynuje zimną wodę, schładzaną zimą, wykorzystywaną latem do klimatyzacji. Wyżej opisane środki pozwoliły na redukcję rocznej emisji CO2 z ok. 7000 do 400–1000 ton.
Również kopuła przyczynia się do wyższej wydajności energetycznej. Służy do oświetlenia i wentylacji sali obrad plenarnych. Światło słoneczne kierowane jest w dół budynku przy pomocy 360 lejkowato zamontowanych luster. Aby uniknąć przegrzania sali i wyeliminować oślepiające światło, część luster może zostać automatycznie zakryta. Przez środek lustrzanego leja przechodzi powietrze z wewnątrz budynku, które uchodzi poprzez otwór na szczycie kopuły. Po drodze przepływa przez system wymienników ciepła. Przy okazji przebudowy Reichstagu przywrócono do użytku oryginalne szyby wentylacyjne wbudowane przez Wallota.
Sztuka w Reichstagu.
Wnętrza Reichstagu zdobią liczne dzieła sztuki. Za wybór i zakup dzieł sztuki do kolekcji sztuki "Bundestagu" odpowiada parlamentarna rada ds. sztuki (niem. "Kunstbeirat"). Po przenosinach "Bundestagu" do odnowionego gmachu Reichstagu, rada dokonała wyboru indywidualnych dzieł na podstawie rekomendacji ekspertów. Do części dzieł pochodzących z dawnych zbiorów Reichstagu, zamówiono kolejne u 18 artystów, m.in. z Wielkiej Brytanii (Norman Foster), Francji (Christian Boltanski), Rosji (Grisha Bruskin) i Stanów Zjednoczonych (Jenny Holzer). Kolejne dzieła zakupiono lub wypożyczono. Całkowite koszty zakupu dzieł sztuki do budynku Reichstagu wyniosły 8 milionów DM, lecz ceny poszczególnych prac nie zostały nigdy ujawnione. W ten sposób powstała znacząca kolekcja sztuki współczesnej, w której znajdują się prace ponad 30 artystów, m.in.

</doc>
<doc id="1671954" url="https://pl.wikipedia.org/wiki?curid=1671954" title="Kalpawryksza">
Kalpawryksza

Kalpawryksza (dewanagari: कल्पवृक्ष), również: "kalpataru", kalpadruma, kalpapāda) – w tradycji indyjskiej mityczne drzewo spełniające życzenia, motyw często występujący w literaturze sanskryckiej począwszy już od Rygwedy (1.75; 17.26). Podobnie jak "kamadhenu" (krowa spełniająca życzenia), "kalpawryksza" zostało stworzone podczas "Samudra manthanam", czyli "ubijania oceanu mleka", a następnie król bogów Indra powrócił z nim do nieba. Nazwa to złożenie dwóch słów: "kalpa" (niebo, raj) oraz "wryksza", "taru" itd. "drzewo".
Źródła sanskryckie podają różne informacje na temat gatunku tego drzewa. Według "Padmapurany", kalpawryksza to "paridźata" (odmiana jaśminu kwitnącego nocą). Lokalne tradycje utożsamiają to drzewo z figowcem bengalskim lub pagodowym zaś w rejonach przybrzeżnych - z palmą kokosową, stanowiącą źródło dobrobytu.

</doc>
<doc id="1671961" url="https://pl.wikipedia.org/wiki?curid=1671961" title="Leukotoe">
Leukotoe



</doc>
<doc id="1671964" url="https://pl.wikipedia.org/wiki?curid=1671964" title="Świńska grypa">
Świńska grypa

Świńska grypa (lub grypa świń) – zakaźna choroba układu oddechowego świń, którą powodują wirusy grypy typu A lub (rzadziej) wirusy grypy typu C. Nieściśle (i formalnie niepoprawnie) świńską grypą nazywa się również chorobę wywoływaną przez tzw. nowy wirus grypy północnoamerykańskiej (nazywany również wirusem grypy meksykańskiej).
U świń wirusy grypy wywołują liczne zachorowania, jednak śmiertelność na skutek zakażenia jest niska. Wirus grypy świń typu A/H1N1 został wyizolowany po raz pierwszy u świń w 1930 roku.
Zachorowanie na świńską grypę może być groźne, zwłaszcza dla osób starszych, dzieci oraz z obniżoną odpornością, kiedy może zakończyć się zgonem.
Zarażenia wśród ludzi.
Pandemia w 1918 roku.
Pandemia, która miała miejsce w latach 1918–1919, znana pod potoczną nazwą „hiszpanka” była pandemią wywołaną przez wyjątkowo groźną odmianę wirusa grypy A/H1N1. Pochłonęła ona jak się ocenia od 50 do 100 mln ofiar śmiertelnych na całym świecie. Była to jedna z największych pandemii w historii ludzkości, w przebiegu której zachorowało ok. 500 mln ludzi, co stanowiło wówczas 1/3 populacji świata.
Pandemia w 2009 roku.
Do marca 2009 znane były jedynie rzadkie przypadki zakażeń ludzi wirusem grypy A/H1N1 – głównie wskutek bezpośredniego kontaktu ze świniami. W okresie od grudnia 2005 r. do lutego 2009 r. w USA (w 10 stanach) stwierdzono razem jedynie 12 przypadków zakażeń. Jednakże została stwierdzona możliwość ich przenoszenia z człowieka na człowieka.
Od marca 2009 roku potwierdzano przypadki zakażeń nowym szczepem wirusa typu A/H1N1 w Kalifornii i Teksasie.
W maju 2009 roku potwierdzono pierwszy przypadek zakażenia w Polsce.
11 czerwca 2009 Światowa Organizacja Zdrowia ogłosiła najwyższy, szósty stopień zagrożenia oznaczający pandemię.
10 sierpnia 2010 Światowa Organizacja Zdrowia ogłosiła koniec pandemii wirusa A/H1N1, powodującego tzw. nową grypę, nazywaną przez pewien czas grypą świńską. Ogłoszenie przez WHO końca pandemii oznacza, że nie ma już potrzeby utrzymywania najwyższego, szóstego poziomu alertu, ale wirus tzw. nowej grypy będzie się wciąż utrzymywał, tak, jak grypa sezonowa.
Objawy.
Objawy przypominają tradycyjną grypę.
Są nimi:
Mogą wystąpić również:
Czasami nawet:
Wirus powodujący świńską grypę.
Najczęściej wśród świń izoluje się szczepy H1N1, H1N2, H3N2, H3N1 i H2N3. Jednak w przypadku, gdy dojdzie do zarażenia świni jednocześnie kilkoma z nich, może powstać nowy szczep.
Spór o nazwę wirusa.
W czasie epidemii w Ameryce Północnej w 2009 roku, amerykańscy producenci wieprzowiny zaprotestowali przeciwko nazwie „świńska grypa”, tłumacząc, że amerykańska wieprzowina jest bezpieczna, zakaz importu wieprzowego mięsa z Ameryki Północnej powoduje olbrzymie straty w branży mięsnej i naciskają na rząd, żeby wpłynął na kraje, które zakazały importu mięsa wieprzowego z Ameryki, aby cofnęły swoje decyzje. Niektórzy urzędnicy USA natychmiast poparli postulat hodowców, tłumacząc, że „nie jest to choroba jedzenia”, nazwa jest używana nieprawidłowo, a prawidłowo powinno się ją określać jako wirusa H1N1.
We Francji Światowa Organizacja Zdrowia Zwierząt również sprzeciwiła się używaniu tej nazwy, argumentując, że wirus składa się z genomów grypy ludzkiej, ptasiej i świńskiej. Zaproponowała więc nazwanie jej „grypą północnoamerykańską”. Instytut medycyny tropikalnej w Hamburgu ogłosił, że nowego wirusa powinno nazywać się „grypą meksykańską”. Pomysł szybko podchwycił Izrael, któremu nazwa „meksykańska grypa” podoba się o wiele bardziej. W Izraelu ze względów religijnych obowiązuje prawny zakaz jedzenia wieprzowiny. Natomiast Europejskie Centrum Zapobiegania i Kontroli Chorób w Sztokholmie zaproponowało nazwę „nowa grypa”, którą poparł Joerg Hacker, szef niemieckiego Instytutu im. Roberta Kocha.
Światowa Organizacja Zdrowia, podobnie jak i większość mediów, początkowo obstawała przy nazwie „świńska grypa”, jednak kilka dni później postanowiła odejść od takiej formy i ogłosiła oficjalną nazwę wirusa jako „grypa A/H1N1" (ang. H1N1 influenza A). Stosowanie nazwy „A/H1N1" w odniesieniu tylko do wirusa nowej grypy jest nieścisłe i mylące – nazwa „A/H1N1" określa jedynie o jaką grupę wirusów chodzi (do grupy A/H1N1 oprócz wirusa nowej grypy, należą również wirusy zwykłej sezonowej grypy, występującej powszechnie u ludzi, a także m.in. wirus tzw. hiszpanki). Aby określenie było ścisłe, należy doprecyzować o który dokładnie wirus z grupy A/H1N1 chodzi. Dlatego, aby uniknąć mylenia informacji dotyczących wirusów nowej grypy A/H1N1 z informacjami dotyczącymi zwykłych sezonowych gryp (które również są powodowane przez wirusy A/H1N1) pod koniec czerwca 2009 organizacje międzynarodowe rozpoczęły stosowanie wobec nowej grypy nazwy A/H1N1v, gdzie „v” oznacza skrót od „variant” (wariant). To dokładniejsze określenie nie przyjęło się do tej pory w mediach, które wciąż stosują oznaczenie „A/H1N1" w charakterze dokładnej nazwy wirusa nowej grypy. Sytuację komplikuje fakt, że wirus nowej grypy ulega ciągłym zmianom – jego poszczególne wyizolowane warianty różnią się.
Leczenie.
Większość osób, które zachorują na grypę meksykańską, powróci samoistnie do zdrowia, tak jak w przypadku zwykłej odmiany grypy.
Służba zdrowia dysponuje specyficzną szczepionką, która chroni przed zachorowaniem na grypę meksykańską. Nie wiadomo także, w jakim stopniu standardowa szczepionka przeciwko grypie ochrania przed grypą meksykańską, albowiem tylko szczepionka zawierająca aktualnie cyrkulujący typ wirusa jest w stanie ochronić przed zachorowaniem lub złagodzić jego przebieg.
Znane są leki przeciwwirusowe, które działają profilaktycznie lub są stosowane w leczeniu grypy. Wyróżnia się dwie grupy leków przeciwwirusowych stosowanych w leczeniu „ogólnej” grypy:
Nie wypracowano do tej pory jednoznacznego zalecenia dotyczącego stosowania preparatów przeciwwirusowych w leczeniu grypy meksykańskiej, głównie ze względu na brak wystarczającej ilości danych. Przeprowadzone w USA wstępne badania wykazały wrażliwość wirusa grypy meksykańskiej znalezionego u ludzi na leki przeciwwirusowe z grupy inhibitorów neuraminidazy i niewrażliwość na amantadynę. Wszystkie wyżej wymienione leki są dostępne wyłącznie na receptę. Związek Aptekarzy Niderlandzkich ("Koninklijke Nederlandse Maatschappij ter bevoordering der Pharmacie KNMP") ostrzega pacjentów, aby nie kupowali leków przeciwko grypie „na zapas” za pośrednictwem Internetu, gdyż ich niewiadome pochodzenie nie gwarantuje jakości i skuteczności, dodatkowo są oferowane po zawyżonych cenach. Natomiast zaleca zastosowanie prostych czynności higienicznych, które zmniejszają ryzyko zakażenia grypą.
We wrześniu 2009 do publicznej wiadomości podano wyniki wstępnych obserwacji poczynionych przez australijskich lekarzy, sugerujące, że poważniejszy przebieg nowej grypy może być związany z obniżonymi poziomami immunoglobulin IgG2. Jednoznaczna korelacja nie została jeszcze wykazana, lecz uzyskano już pierwsze sukcesy związane z podawaniem immunoglobulin chorym w stanie krytycznym.
W lipcu 2009 w wielu miejscach na świecie, m.in. w Hongkongu, New Jersey, Katalonii i Sapporo, wyizolowano warianty wirusa nowej grypy A/H1N1v oporne na leczenie środkiem oseltamiwir. Przewiduje się, że w niedługim czasie nowy wirus może osiągnąć taką oporność na całym świecie (z powodu powszechności leczenia przy użyciu Tamiflu® oraz odpowiednich reasortacji z powszechnie cyrkulującymi wirusami gryp sezonowych, które oporność już osiągnęły). Także amerykańskie władze sanitarne (PAHO) doniosły o pojawieniu się oporności u zmutowanego wirusa grypy A(H1N1) na lek przeciwwirusowy Tamiflu, w okolicach granicy amerykańsko-meksykańskiej. Przyczyny upatruje się w łatwej dostępności leku, który w Meksyku można nabyć bez recepty. Przy czym należy zaznaczyć, że wirus grypy zawsze charakteryzował się szybką zdolnością do mutacji. Badana jest również niepokojąca możliwość uzyskania przez nowego wirusa oporności na zanamiwir (Relenza®) – określana jako mało prawdopodobna, lecz zaobserwowana już w środowisku laboratoryjnym.
Szczepionka przeciw grypie meksykańskiej.
Szczepionka przeciw grypie meksykańskiej, która w dalszym ciągu znajduje się w etapie badań klinicznych, będzie nazywać się Focetria®. Focetria (tzw. „szczepionka modelowa”, czyli opracowana w celach profilaktycznych przeciwko grypie wywołanej przez podobny wirus, wymaga każdorazowo dopasowania specyficznego składnika antygenowego, zaś dane kliniczne uzyskane w doświadczeniach z nią są pomocne w opracowaniu skuteczności i bezpieczeństwa dla szczepionki pandemicznej) została zatwierdzona do stosowania u ludzi w wyjątkowych okolicznościach rozporządzeniem WE nr 726/2004 Parlamentu Europejskiego z dnia 2 maja 2007. Producentem jest firma farmaceutyczna Novartis Vaccines. Proces produkcyjny trwa szacunkowo 5–6 miesięcy od momentu zidentyfikowania struktury wirusa grypy, który wywołał objawy chorobowe u ludzi. Efektywność szczepionki przeciw grypie meksykańskiej nie jest jeszcze znana. Wiadomo, że w przypadku szczepionki przeciw podobnemu wirusowi po jednorazowym szczepieniu chroni ona przed zachorowaniem 40% zaszczepionych osób i ponad 70% po dwóch szczepieniach. Inne zarejestrowane szczepionki przeciw grypie pandemicznej to: Daronrix® i Pandemrix® produkcji GSK Biologicals oraz szczepionka prepandemiczna Prepandrix® przeznaczona do stosowania w 4 i 5 fazie rozwoju pandemii.
N.B. Rząd holenderski zamówił 34 miliony dawek szczepionki przeciw grypie pandemicznej. Szczepienie jest dobrowolne i na koszt państwa. Tym niemniej możliwe jest przymusowe szczepienie personelu medycznego, gdy zostanie ogłoszony stan klęski. Z sondażu wynika, że ponad 25% personelu medycznego odmawia zaszczepienia się przeciwko grypie meksykańskiej.
Zalecenia higieniczne.
Proste czynności związane z przestrzeganiem higieny osobistej zmniejszają ryzyko zakażenia, np.

</doc>
<doc id="1671966" url="https://pl.wikipedia.org/wiki?curid=1671966" title="EBNF">
EBNF



</doc>
<doc id="1671968" url="https://pl.wikipedia.org/wiki?curid=1671968" title="Daniel Baud-Bovy">
Daniel Baud-Bovy

Daniel Baud-Bovy (ur. 13 kwietnia 1870 w Genewie, zm. 19 czerwca 1958 tamże) – szwajcarski, francuskojęzyczny pisarz, poeta i publicysta, krytyk i historyk sztuki. Syn artysty malarza Augusta Baud-Bovy’ego.
Życiorys.
Poeta, autor licznych powieści i opowiadań, często ilustrowanych przez jego przyjaciół malarzy, autor sztuk teatralnych dla dzieci. Na Wystawę Narodową w 1896 napisał "Le Poème alpestre", do którego muzykę skomponował Émile Jaques-Dalcroze. Poza działalnością stricte literacką rozwinął imponującą twórczość w zakresie historii sztuki i krytyki artystycznej (prace nt. genewskiej szkoły malarskiej, Ferdinanda Hodlera, Barthélemy Menna, Rodo, Gustave Corota, sztuki nieprofesjonalnej, grawerstwa i in.).
W 1913 wraz ze swoim rodakiem, nazwiskiem Frédéric Boissonnas i Grekiem Christosem Kakalosem dokonał pierwszego znanego wejścia na szczyt Olimpu.

</doc>
<doc id="1671969" url="https://pl.wikipedia.org/wiki?curid=1671969" title="Kendlspitze">
Kendlspitze

Kendlspitze to szczyt w grupie Granatspitzgruppe, w Wysokich Taurach we Wschodnich Alpach. Leży w Austrii, w Tyrolu Wschodnim. Dawniej szczyt ten nazywany był przez miejscowych "Sunzkogl".
Góra posiada dwa szczyty: "Vordere Kendlspitze" (wyższy) i "Hintere Kendlspitze" (niższy). Wejście na szczyt nie przedstawia większych trudności.
Pierwszego wejścia, w 1894 roku, dokonał M. V. Prielmayer.

</doc>
<doc id="1671971" url="https://pl.wikipedia.org/wiki?curid=1671971" title="Kalpataru">
Kalpataru



</doc>
<doc id="1671972" url="https://pl.wikipedia.org/wiki?curid=1671972" title="Wyższa Szkoła Humanistyczno-Ekonomiczna w Łodzi">
Wyższa Szkoła Humanistyczno-Ekonomiczna w Łodzi



</doc>
<doc id="1671978" url="https://pl.wikipedia.org/wiki?curid=1671978" title="Przemienienie Pańskie (obraz Rafaela)">
Przemienienie Pańskie (obraz Rafaela)

Przemienienie Pańskie (1516–1520) – obraz autorstwa Rafaela przedstawiający Przemienienie Chrystusa na Taborze. Obecnie znajduje się w Pinakotece Watykańskiej.
Zamówienie na ten obraz ołtarzowy otrzymał Rafael w roku 1516 od kardynała Giulia Medici. Artysta nie ukończył dzieła ze względu na śmierć w 1520 r. Dokończył dzieło jego uczeń Giulio Romano. Obraz docelowo miał trafić do katedry w Narbonie, ale po 1523 r. został przekazany do rzymskiego kościoła San Pietro in Montorio, w 1797 r. skradziony przez wojska Napoleona, znalazł się w zbiorach Luwru. Po upadku imperium Bonapartego oryginalny obraz wrócił do Rzymu i znalazł się w Pinakotece Watykańskiej.
Na obrazie ukazano scenę Przemienienia Jezusa na górze Tabor, w asyście proroków Mojżesza i Eliasza. Na wierzchołku góry leżą oślepieni blaskiem apostołowie Piotr, Jakub Starszy i Jan Ewangelista. Za wzgórzem widać świętych Felicissimusa i Agapita, diakonów papieża Sykstusa II. Poniżej ukazana jest scena przyprowadzenia do uczniów epileptyka, któremu towarzyszy tłum ludzi. Naprzeciw nich, po prawej stronie kompozycji znajdują się pozostali apostołowie, którzy próbują uzdrowić chłopca.
W bazylice Świętego Piotra na Watykanie znajduje się XVIII wieczna kopia dzieła, która stanowi główny element barokowego ołtarza Przemienienia Pańskiego usytuowanego w obejściu, zamyka perspektywę południowej nawy bocznej.

</doc>
<doc id="1671979" url="https://pl.wikipedia.org/wiki?curid=1671979" title="Donbas Donieck">
Donbas Donieck

Donbas Donieck (ukr. Хокейний клуб Донбас Донецьк, ros. Донбасс Донецк) – ukraiński klub hokejowy z siedzibą w Doniecku.
Historia.
Klub został założony 2 lipca 2001 jako Donbas Donieck i kontynuował tradycje klubów Kooperator Donieck (zał. 1990) i Nord Donieck (zał. 1993).
W sezonie 2001/02 występował w Wschodnioeuropejskiej Hokejowej Lidze. Do 2011 występował w ukraińskiej Wyższej Lidze. Po zdobyciu mistrzostwa Ukrainy w sezonie 2010/11 został przyjęty do rosyjskich rozgrywek Wyższej Hokejowej Ligi. Drużyna rezerwowa klubu występuje w rozgrywkach Profesionalna Chokejna Liha, które zastąpiły Wyższą Ligę (drużyna wygrała rozgrywki PHL w sezonie 2011/2012). Natomiast pierwszy zespół, mimo wysokich aspiracji, dotarł do półfinału rozgrywek Wysszaja Chokkiejnaja Liga w tym samym sezonie, ulegając klubowi Toros Nieftiekamsk.
Właścicielem i prezesem klubu został Borys Kołesnikow, minister infrastruktury i ds. Euro 2012 w rządzie Mykoły Azarowa. Klub ma również własną telewizję pod nazwą Hokej.
Do końca sezonu 2011/12 trenerem drużyny był Rosjanin Aleksandr Kulikow, a szkoleniowcem drużyny rezerwowej był Aleh Mikulczyk. W kwietniu 2012 szkoleniowcem został Słowak Július Šupler. W debiutanckim sezonie KHL (2012/2013) drużyna nie zdołała awansować do fazy play-off i została sklasyfikowana na 18. miejscu w lidze. Z końcem lutego 2013 z funkcji trenera odszedł Július Šupler, a tymczasowo nowym szkoleniowcem został dotychczasowy asystent, Miroslav Miklošovič. W kwietniu 2013 funkcję trenera objął Andriej Nazarow (jego asystentem jest Igor Kalanin).
W lutym 2013 zdecydowano o budowie nowego lodowiska klubu Kalmius Arena do 2015. W sezonie 2013/2014 rosyjskich rozgrywek juniorskich MHL występowała drużyna Mołoda Hwardija Donieck, stowarzyszona z Donbasem.
Od 2013 funkcję zespołu farmerskiego pełni Biłyj Bars Biała Cerkiew.
Podczas działań separatystycznych na Ukrainie 26/27 maja 2014 lodowisko klubu, hala Drużba, zostało obrabowane i częściowo spalone. W czerwcu 2014 władze ligi KHL podjęły decyzji o wykluczeniu Donbasu z sezonu KHL (2014/2015). W tym czasie klub rozpoczął przygotowania do udziału w mistrzostwach Ukrainy.
Po wybuchu wojny w Donbasie od 2014 areną domową drużyny Donbasu była Lodowa Arena „Altajir” w Drużkiwce. W połowie 2015 władze klubu podjęły tworzenie nowej drużyny klubu z myślą o zgłoszeniu jej do rozgrywek krajowej w sezonie 2014/2015, co ostatecznie nie doszło do skutku (skrócony sezon ligi ukraińskiej rozegrano w 2015). W lipcu 2015 trenerem Donbasu został Anatolij Stepanyszczew, a szkoleniowcem bramkarzy Jewhen Brul. Drużyna Donbasu przystąpiła do mistrzostw Ukrainy 2015/2016. W połowie 2016 trenerem w sztabie Donbasu Donieck, odpowiedzialnym za obrońców drużyny został Andrij Sriubko. W 2016 klub przystąpił do nowo utworzonej Ukraińskiej Ligi Hokejowej (UHL). W trakcie sezonu w lutym 2017 miejsce Stepanyszczewa zajął jako główny trener, dotychczasowy dyrektor sportowy Donbasu, Serhij Witer, trenerem bramkarzy pozostawał Brul, a funkcję asystentów podjęli Ihor Czybiriew i Łotysz Andrejs Maticins. W ich miejsce asystentem został dotychczasowych zawodnik Ihor Kuhut.
W połowie 2018 głównym trenerem Donbasu został ponownie Słowak Július Šupler, zaś poprzednio działający sztab pozostał w klubie (dotychczasowy szkoleniowiec Serhij Witer został pierwszym asystentem Šupler). W październiku 2018 asystentem głównego trenera został były zawodniku Donbasu, Amerykanin Clay Wilson, a Witer przeszedł wówczas na stanowisko dyrektora sportowego klubu. Pod koniec tego miesiąca ze stanowiska głównego ustąpił (z uwagi na problemy zdrowotne), a funkcję objął Serhij Witer. W grudniu 2018 po raz drugi do sztabu trenerskiego wszedł Ihor Czybiriew. W sezonie 2018/2019 Donbas zdobył mistrzostwo po raz siódmy w swojej historii i po raz czwarty z rzędu. W edycji UHL 2019/2020, wydłużonej czasowo z uwagi na pandemię COVID-19 Donbas uległ w finale Krzemieńczukowi, a tuż po tym z posady głównego trenera Witer został przeniesiony na stanowisko dyrektora sportowego Donbasu. Wtedy nowym głównym trenerem został mianowany dotychczasowy asystent, Ihor Czybiriew. W trakcie kolejnego sezonu UHL 2020/2021 Donbas wygrał rundę zasadniczą, a w trakcie fazy play-off w trakcie rywalizacji półfinałowej drużyna przegrała mecz 0:4 z Chersoniem, aczkolwiek prowadziła 3:1 w meczach, zaś mimo tego na początku kwietnia 2021 Czybiriew został zwolniony. 6 kwietnia 2021 p.o. głównego trenera został Pawieł Mikulczyk. 23 kwietnia 2021 Donbas zdobył ósme mistrzostwo. W sierpniu 2021 trenerem bramkarzy został Alaksiej Emialanau.
W trakcie rozgrywek UHL 2021/2022 kluby Donbas Donieck i HK Kramatorsk zostały oskarżone o oszustwa dotyczące składów drużyn m.in. polegające na umożliwianiu gry zawieszonym zawodnikom, w związku z tym 25 listopada 2021 władze UHL zawiesiły oba kluby, po czym ich władze ogłosiły odejście z rozgrywek i utworzenie nowej ligi Ukraińska Hokejowa Super Liga), do której dołączyły też trzej inni uczestnicy UHL: HK Mariupol, Biłyj Bars Biała Cerkiew, Sokił Kijów, a poza tym także Dynamo Charków i Altajir Drużkiwka. W styczniu 2022 Federacja Hokeja Ukrainy zawiesiła 171 osób (zarówno działaczy jak i zawodników) z sześciu klubów w związku z udziałem w UHSL. Pierwszy mecz ligi rozegrano 8 grudnia 2021, a ostatnie dwa spotkania w dniu 23 lutego 2022. W tym czasie w tabeli ligowej Donbas zajmował 1 miejsce. Po inwazji Rosji na Ukrainę z 24 lutego 2022 rozgrywki zostały zawieszone. Od 2014 do tego czasu drużyna Dunbasu rozgrywała swoje mecze domowe na lodowisku „Altajir” w Drużkiwce.

</doc>
<doc id="1671980" url="https://pl.wikipedia.org/wiki?curid=1671980" title="Kooperator Donieck">
Kooperator Donieck



</doc>
<doc id="1671981" url="https://pl.wikipedia.org/wiki?curid=1671981" title="Nord Donieck">
Nord Donieck



</doc>
<doc id="1671983" url="https://pl.wikipedia.org/wiki?curid=1671983" title="Norwegia na Zimowych Igrzyskach Olimpijskich 2006">
Norwegia na Zimowych Igrzyskach Olimpijskich 2006

Norwegię na Zimowych Igrzyskach Olimpijskich 2006 reprezentowało 69 zawodników. Był to dwudziesty start Norwegii na zimowych igrzyskach olimpijskich.
Wyniki reprezentantów Norwegii.
Biathlon.
Mężczyźni
Kobiety
Biegi narciarskie.
Mężczyźni
Kobiety
Curling.
Mężczyźni
Kobiety
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Narciarstwo dowolne.
Kobiety
Skeleton.
Kobiety
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="1671985" url="https://pl.wikipedia.org/wiki?curid=1671985" title="Dnieprowskije Wołki Dniepropietrowsk">
Dnieprowskije Wołki Dniepropietrowsk



</doc>
<doc id="1671986" url="https://pl.wikipedia.org/wiki?curid=1671986" title="Dnipro-Meteor Dniepropietrowsk">
Dnipro-Meteor Dniepropietrowsk



</doc>
<doc id="1671987" url="https://pl.wikipedia.org/wiki?curid=1671987" title="Gradötz">
Gradötz

Gradötz – szczyt w grupie Granatspitzgruppe, w Wysokich Taurach we Wschodnich Alpach. Leży w Austrii, we Tyrolu Wschodnim.
Szczyt ten leży między Muntanitz na północy, a Kendlspitze na południu. Na północno-zachodnich zboczach szczytu leży lodowiec o tej samej nazwie co szczyt.
Pierwszego wejścia, w 1871, dokonał Victor Hecht.

</doc>
<doc id="1671989" url="https://pl.wikipedia.org/wiki?curid=1671989" title="Meteor Dniepropietrowsk">
Meteor Dniepropietrowsk



</doc>
<doc id="1671991" url="https://pl.wikipedia.org/wiki?curid=1671991" title="Rybno (gmina w powiecie mrągowskim)">
Rybno (gmina w powiecie mrągowskim)

Rybno – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Rybno.
Gmina Rybno powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu mrągowskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 9 gromad: Borowe, Borowski Las, Dłużec, Gant, Głowno, Kamionka, Kozłowo, Rozogi i Rybno.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671993" url="https://pl.wikipedia.org/wiki?curid=1671993" title="Marcin Wasilewski (muzyk)">
Marcin Wasilewski (muzyk)

Marcin Wasilewski (ur. 1975 w Sławnie) – polski kompozytor, pianista jazzowy, założyciel zespołu Simple Acoustic Trio.
Absolwent Ogólnokształcącej Szkoły Muzycznej II st. w Koszalinie z 1994 w klasie fortepianu, a następnie Akademii Muzycznej w Katowicach.
Był członkiem kwartetu Tomasza Stańki. Od roku 2003 współpracuje z wytwórnią ECM.
Sześciokrotny laureat nagrody polskiego przemysłu fonograficznego Fryderyka.

</doc>
<doc id="1671994" url="https://pl.wikipedia.org/wiki?curid=1671994" title="Jerzy Pusch">
Jerzy Pusch



</doc>
<doc id="1671995" url="https://pl.wikipedia.org/wiki?curid=1671995" title="Baranowo (gmina w województwie olsztyńskim)">
Baranowo (gmina w województwie olsztyńskim)

Baranowo – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Baranowo.
Gmina Baranowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu mrągowskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Baranowo, Cudnochy, Faszcze, Inulec, Kosewo, Lipowo, Lubiewo, Prawdowo, Sady, Śniodowo, Zawada i Zełwągi.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1671998" url="https://pl.wikipedia.org/wiki?curid=1671998" title="Grauer Schimme">
Grauer Schimme

Grauer Schimme ("Grauer Schimmel" i "Graue Gimme") – szczyt w grupie Granatspitzgruppe, w Wysokich Taurach we Wschodnich Alpach. Leży w Austrii, w Tyrolu Wschodnim. W pobliżu znajdują się między innymi Muntanitz i Luckenkogel.
Pierwszego wejścia, 29 czerwca 1927, dokonali R. Gerin, G. Hecht, R. Szalay.

</doc>
<doc id="1672001" url="https://pl.wikipedia.org/wiki?curid=1672001" title="Nawiady (gmina)">
Nawiady (gmina)

Nawiady – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Nawiady.
Gmina Nawiady powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu mrągowskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 13 gromad: Babięta, Goleń, Koczek, Krawno, Machary, Mojtyny, Nawiady, Nowe Kiełbonki, Nowy Zyzdrój, Połom, Prusinowo, Stare Kiełbonki i Zyzdrojowy Piecek.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672002" url="https://pl.wikipedia.org/wiki?curid=1672002" title="Ekspres Lwów">
Ekspres Lwów

Ekspres Lwów (ukr. Хокейний клуб «Експрес» Львів) – ukraiński klub hokejowy z siedzibą we Lwowie.
Historia.
Klub został założony w 2008 jako Ekspres Lwów.
W sezonie 2008/09 występował w ukraińskiej Wyższej Lidze.

</doc>
<doc id="1672003" url="https://pl.wikipedia.org/wiki?curid=1672003" title="Położenie międzynarodowe II Rzeczypospolitej">
Położenie międzynarodowe II Rzeczypospolitej



</doc>
<doc id="1672004" url="https://pl.wikipedia.org/wiki?curid=1672004" title="Ukta (gmina)">
Ukta (gmina)

Ukta – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Ukta.
Gmina Ukta powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu mrągowskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 18 gromad: Bobrówko, Gałkowo, Iznota, Krutyń, Krutyński Piecek, Nida, Osiniak-Piotrowo, Piaski-Onufryjewo, Rosocha, Ruciane, Śwignajno Małe, Ukta, Wierzba, Wojnowo, Wólka, Wygryny, Zameczek i Żgon.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672005" url="https://pl.wikipedia.org/wiki?curid=1672005" title="Kino nieme">
Kino nieme



</doc>
<doc id="1672006" url="https://pl.wikipedia.org/wiki?curid=1672006" title="Wellachköpfe">
Wellachköpfe

Wellachköpfe – szczyt w grupie Granatspitzgruppe, w Wysokich Taurach we Wschodnich Alpach. Leży w Austrii, we Wschodnim Tyrolu.

</doc>
<doc id="1672007" url="https://pl.wikipedia.org/wiki?curid=1672007" title="Woźnice (gmina)">
Woźnice (gmina)

Woźnice – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Woźnice.
Gmina Woźnice powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu mrągowskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 5 gromad: Górkło, Grabówka, Olszewo, Tałty i Woźnice.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672009" url="https://pl.wikipedia.org/wiki?curid=1672009" title="Wyszembork (gmina)">
Wyszembork (gmina)

Wyszembork – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Wyszembork.
Gmina Wyszembork powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu mrągowskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 15 gromad: Boża Wólka, Boże, Budziska, Gronowo, Kiersztanowo, Koczarki, Langanki, Lembruk, Nakomiady, Ruska Wieś, Rydwągi, Salpik, Szczerzbowo, Szestno i Wyszembork.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672015" url="https://pl.wikipedia.org/wiki?curid=1672015" title="Vincent Regan">
Vincent Regan

Vincent Regan (ur. 16 maja 1965 w Swansea) – walijski aktor filmowy, sceniczny i telewizyjny.
Życiorys.
Kariera.
Wystąpił w blisko piętnastu rolach teatralnych; najbardziej znana z nich to Achilles w "Troilusie i Kresydzie", wystawionym podczas Edinburgh International Festival. W Hollywood sławę przyniosły mu występy w filmach, które tematyką odwołują się do czasów starożytnej Grecji: "300" w reżyserii Zacka Snydera i "Troja" Wolfganga Petersena.
Regan okazjonalnie zajmuje się reżyserią i pisaniem scenariuszy.
Życie prywatne.
Jest synem irlandzkich imigrantów. Po osiągnięciu pełnoletniości Regan powrócił ze swoimi rodzicami do Irlandii, następnie zaś przeniósł się do Anglii, gdzie rozpoczął studia w St Joseph's College w miejscowości Ipswich.
Poślubił aktorkę Amelię Curtis, która urodziła mu dwie córki – Chloe (ur. w 1991) i Esme (ur. w 2006 lub 2007). Jest zapalonym historykiem; jego pasjami są starożytny Rzym i sztuki Williama Szekspira.

</doc>
<doc id="1672016" url="https://pl.wikipedia.org/wiki?curid=1672016" title="Äußerer Knappentröger">
Äußerer Knappentröger

Äußerer Knappentröger to szczyt w grupie Granatspitzgruppe, w Wysokich Taurach we Wschodnich Alpach. Leży w Austrii, w Tyrolu Wschodnim. W pobliżu między innymi Muntanitz, Luckenkogel i Grauer Schimme.
Pierwszego wejścia, w 1907 r., dokonali Adeline Edwards i T. Trost.

</doc>
<doc id="1672018" url="https://pl.wikipedia.org/wiki?curid=1672018" title="Prydniprowśk Dniepropetrowsk">
Prydniprowśk Dniepropetrowsk

Prydniprowśk Dniepropetrowsk (ukr. Хокейний клуб «Придніпровськ» Дніпропетровськ) – ukraiński klub hokejowy z siedzibą w Dniepropetrowsku.
Historia.
Klub został założony 12 grudnia 2006 jako Prydniprowśk Dniepropetrowsk.
Od sezonu 2008/09 występuje w ukraińskiej Wyższej Lidze.

</doc>
<doc id="1672021" url="https://pl.wikipedia.org/wiki?curid=1672021" title="Alfie (film 1966)">
Alfie (film 1966)

Alfie – brytyjski film z 1966 roku w reżyserii Lewisa Gilberta. Adaptacja opowiadania i sztuki Billa Naughtona, który jest również autorem scenariusza.
W 2004 powstał remake filmu pod tym samym tytułem w reżyserii Charlesa Shyera. W roli tytułowej wystąpił Jude Law.

</doc>
<doc id="1672026" url="https://pl.wikipedia.org/wiki?curid=1672026" title="Rover CityRover">
Rover CityRover

Rover CityRover – samochód osobowy klasy aut najmniejszych produkowany przez brytyjską markę Rover w latach 2003 – 2005.
Historia i opis modelu.
Był to bliźniaczy model indyjskiego samochodu Tata Indica przeznaczony na rynek europejski. Z powodu niskiej sprzedaży, jego sprzedaż zakończono jednak zaledwie 2 lata po rozpoczęciu, w kwietniu 2005 roku.

</doc>
<doc id="1672029" url="https://pl.wikipedia.org/wiki?curid=1672029" title="Wierzbięta Krotoszyński">
Wierzbięta Krotoszyński



</doc>
<doc id="1672030" url="https://pl.wikipedia.org/wiki?curid=1672030" title="HK Charków">
HK Charków

HK Charków (ukr. Хокейний клуб «Харків») – ukraiński klub hokejowy z siedzibą w Charkowie.
Historia.
Klub został założony w 2007 jako HK Charków.
Od sezonu 2007/08 występuje w ukraińskiej Wyższej Lidze.

</doc>
<doc id="1672034" url="https://pl.wikipedia.org/wiki?curid=1672034" title="Kranaos">
Kranaos

Kranaos, Κραναός – w mitologii greckiej król Aten, następca Kekropsa. Jego żoną była Pedias, z którą miał trzy córki: Kranae, Kranajchme i Attis, od której imienia nazwano Attykę. Został wypędzony przez swego zięcia Amfiktyona, który objął tron Aten.

</doc>
<doc id="1672036" url="https://pl.wikipedia.org/wiki?curid=1672036" title="Vitaly Petrov">
Vitaly Petrov



</doc>
<doc id="1672039" url="https://pl.wikipedia.org/wiki?curid=1672039" title="SDJuSSzOR-Misto Charków">
SDJuSSzOR-Misto Charków

SDJuSSzOR-Misto Charków (ukr. «СДЮСШОР-Місто» Харків) – ukraiński klub hokeja na lodzie z siedzibą w Charkowie.
Historia.
Klub został założony w 2008 jako SDJuSSzOR-Misto Charków (SDJuSSzOR - Specjalizowana Dziecięco-Juniorska Sportowa Szkoła Rezerw Olimpijskich) na bazie szkoły hokejowej SDJuSSzOR-92 oraz klubu amatorskiego Misto.
Od sezonu 2008/09 występuje w ukraińskiej Wyższej Lidze.
We wrześniu 2015 drużyna pod nazwą Junist´ Charków, złożona z wychowanków SDJuSSzORa, została przyjęta do sezonu mistrzostw Ukrainy 2015/2016.

</doc>
<doc id="1672040" url="https://pl.wikipedia.org/wiki?curid=1672040" title="Magnus IV Ślepy">
Magnus IV Ślepy

Magnus IV Ślepy, (norw. "Magnus Blinde"), ur. ok. 1115, zm. 1139 – król Norwegii w latach 1130–1135 oraz 1137–1139, pochodzący z dynastii Yngling.
Magnus był pozamałżeńskim, jedynym synem króla Norwegii Sigurda I, zwanego z uwagi na udział w krucjacie Krzyżowcem. Sagi nie przekazały imienia matki Magnusa. W małżeństwie z Malmfrydą kijowską Sigurd I miał tylko córkę Krystynę.
Ojciec Magnusa pod koniec swego życia nie był w pełni władz umysłowych. Wykorzystał to przebywający do tej pory w Irlandii Harald Gille, który w 1127 lub 1128 przybył na dwór króla Sigurda I i podał się za syna króla Magnusa III Bosego (zm. 1103), ojca Sigurda I. Ociężały umysłowo król uznał Haralda Gille za swego brata i jednocześnie wyznaczył go na spadkobiercę wspólnie z synem Magnusem. Warunkiem objęcia władzy przez Haralda Gille było złożenie przez niego przysięgi lojalności wobec Magnusa. Harald rzecz jasna złożył taką przysięgę, ale jak się wnet okazało, nie zamierzał jej dotrzymać.
Król Sigurd I w zmarł w 1130 i Harald Gille oraz Magnus (IV) zostali obwołani królami Norwegii. Ta data została uznana za początek wieloletniej wojny domowej, trwającej w Norwegii do 1240 roku. Walki były toczone pomiędzy kolejnymi władcami norweskimi i pretendentami do tronu królewskiego. W kraju ukształtowały się dwa zwalczające się nawzajem obozy: pierwszy z nich, stronnictwo zwane "Birkebeiner", czyli narodowe, dążyło do zjednoczenia kraju pod władzą jednego władcy; drugie stronnictwo "Baglar", czyli stronnictwo kościelne (uzyskało poparcie biskupów norweskich) uważało, że każdy potomek królewskiego rodu ma prawo do części władztwa.
Pomimo złożonej przysięgi Harald Gille wszczął walki o tron z Magnusem. Pierwsze lata okazały się pomyślne dla Magnusa, którego wojska pokonały zwolenników Haralda, co zmusiło tego drugiego w sierpniu 1134 do opuszczenia Norwegii. Po zwycięskiej bitwie Magnus rozpuścił swoje wojska, co okazało się poważnym błędem, albowiem już w następnym roku Harald, po krótkim pobycie w Danii, powrócił do kraju i pokonał niczego nie spodziewającego się Magnusa. Zwycięzca uznał za konieczne pozbyć się konkurenta do królewskiego tronu, przy czym postanowił nie plamić się zabójstwem osoby pochodzącej z królewskiego rodu. Harald rozkazał, by Magnusa oślepić, wykastrować i skrócić mu jedną nogę, a następnie zarządził zamknąć go w klasztorze Nidarholm jako mnicha.
Niecny postępek Haralda nie uspokoił sytuacji w Norwegii, gdyż dwa lata później pojawił się kolejny pretendent do tronu Sigurd zwany przez przeciwników Złym Diakonem, również podający się za syna Magnusa III Bosego. Harald Gille pod wpływem silnej opozycji zgodził się z żądaniami Sigurda i dopuścił go do udziału w królewskich rządach, co jednak nie uratowało go przed zgubą, gdyż 4 grudnia 1136 Sigurd Zły Diakon zamordował Haralda.
Sigurd (III) Zły Diakon przejął władzę w części kraju, ale mimo to większość możnych uważała go za uzurpatora, uznając, że prawowitymi następcami są małoletni synowie Haralda Gille – Inge I i Sigurd II. Wówczas Sigurd Zły Diakon podjął działania, dzięki którym miał nadzieję zalegalizować swą władzę. Oswobodził z klasztoru okaleczonego Magnusa, zwanego Ślepym, i przywrócił go na królewski stolec. Odtąd panowało czterech władców. Ociemniały król Magnus udał się do wschodniej części Norwegii, gdzie miał największe grono zwolenników.
Wojska Magnusa Ślepego zostały niebawem pokonane przez młodego Inge I zwanego Garbatym. Jak się bowiem okazało, ludzie skupieni wokół małoletnich synów Haralda Gille, którym przewodził Ogmunt Derga, postanowili walczyć. Pokonany Magnus Ślepy udał się do Götalandu, a następnie do Danii, gdzie szukał pomocy u króla Eryka II, jednak duński najazd na Norwegię zakończył się zupełną klęską. Mimo tych porażek Magnus nie ustępował i dołączył do Sigurda Złego Diakona, którego władza miała jednak coraz mniejsze poparcie.
Od czasu gdy Magnus Ślepy po raz drugi objął królewski tron minęły trzy lata. Przez ten czas żadna ze stron nie odniosła zdecydowanego zwycięstwa. Ale w dniu 12 listopada 1139 w bitwie pod Holmengra wojskom Ogmunta Derga udało się wreszcie pokonać siły Sigurda i Magnusa. Podczas bitwy Magnus Ślepy zginął, zaś Sigurd Zły Diakon został wzięty do niewoli, szybko osądzony i skazany na śmierć.
Żoną Magnusa IV Ślepego była Krystyna, córka duńskiego księcia Kanuta Lavarda. Małżeństwo zawarte prawdopodobnie w 1132 zostało rozwiązane już rok później. Magnus Ślepy nie pozostawił potomstwa.

</doc>
<doc id="1672041" url="https://pl.wikipedia.org/wiki?curid=1672041" title="Mystic Seaport">
Mystic Seaport

 
Mystic Seaport – amerykańskie muzeum żeglugi, położone nad rzeką Mystic, w mieście o tej samej nazwie w stanie Connecticut. Celem muzeum jest zbieranie, konserwowanie i udostępnianie zwiedzającym nautycznych pamiątek i starych żaglowców.
Muzeum zostało założone w 1929 roku jako "Marine Historical Association" Położone jest w porcie rzecznym nad rzeką Mystic. Składa się z kilkunastu pawilonów, wśród których można zwiedzić całkowicie wyposażony warsztat powroźniczy i szałas łowców homarów. Pawilony poświęcone jednej z dziedzin życia i pracy na morzu, instrumentom nawigacyjnym, kowalstwu okrętowemu, sztuce połowu łososi. Jest również ekspozycja poświęcona wielorybnictwu z eksponowaną łodzią służącą do połowu tych waleni. Muzeum posiada w swoich zbiorach również jednostki pływające, między innymi ostatni zachowany drewniany statek wielorybniczy, który przybył do muzeum w 1941 roku, trójmasztowiec "Charles W. Morgan" z 1841 roku, szkolny żaglowiec "Joseph Conrad" z 1882 roku, szkuner rybacki "L.A. Dunton" z 1921 roku. Ciekawym eksponatem jest dwumasztowy szkuner handlowy "Australia" z 1862 roku. Żaglowiec prezentowany jest bez pełnego poszycia, dzięki czemu można zobaczyć szczegóły jego budowy. Zwodowany w 1908 roku bocznokołowec "Sabino" ciągle jest używany i wozi odwiedzających muzeum po porcie i rzece. Poza eksponatami związanymi z żaglowcami, na terenie muzeum można również zobaczyć eksponowane silniki parowe służące do napędu statków. Na terenie "Mystic Seaport" znajduje się działająca marina i w pełni sprawny warsztat szkutniczy, który również jest elementem ekspozycji.

</doc>
<doc id="1672042" url="https://pl.wikipedia.org/wiki?curid=1672042" title="Nadab (król Izraela)">
Nadab (król Izraela)

Nadab – król Izraela (państwa północnego) w latach 910–909 p.n.e. Syn Jeroboama I z plemienia Efraima. W czasie oblężenia filistyńskiego miasta Gibbeton został zamordowany przez uzurpatora Baszę, który po objęciu rządów wymordował wszystkich przedstawicieli rodu Jeroboama I.
Biblia (1 Księga Królewska 15,25-31) upadek Nadaba przypisuje woli bożej za odstępstwo od wiary jego oraz jego ojca.

</doc>
<doc id="1672043" url="https://pl.wikipedia.org/wiki?curid=1672043" title="Lède">
Lède

Lède – rzeka we Francji o długości 54 kilometrów, prawy dopływ Lot. Źródło rzeki znajduje się w okolicach miasteczka Lacapelle-Biron. Lède przepływa przez departament Lot i Garonna.
Łączna powierzchnia dorzecza wynosi 211 km².
Miasta, przez które przepływa rzeka.
Rzeka wpływa do Lot w okolicach Casseneuil.

</doc>
<doc id="1672045" url="https://pl.wikipedia.org/wiki?curid=1672045" title="Google Code Search">
Google Code Search

Google Code Search – usługa oferowana przez Google, umożliwiająca wyszukiwanie fragmentów kodów udostępnionych na wolnych licencjach. Została uruchomiona 5 października 2006 roku, a zamknięta 15 stycznia 2012 roku.
W ramach "Google Code Search" było możliwe przeszukiwanie plików tar, tar.gz, tar.bz2 oraz zip jak i repozytoriów CVS czy Subversion.
Zapytania mogły zawierać wyrażenia regularne.

</doc>
<doc id="1672048" url="https://pl.wikipedia.org/wiki?curid=1672048" title="Drużba-78 Charków">
Drużba-78 Charków

Drużba-78 Charków (ukr. «Дружба-78» Харків) – ukraiński klub hokejowy z siedzibą w Charkowie.
Historia.
Klub został założony 1 października 1982 jako Drużba-78 Charków.
W 1992 w Kanadzie został mistrzem świata w kategorii Peewee (wiek do 14 lat). Zwycięzca Mistrzostw Ukraińskiej SRR w latach 1989-1991.
W latach 2002-2005 występował w ukraińskiej Wyższej Lidze.
Zawodnicy.
Wychowankami klubu są Kostiantyn Bucenko, Dmytro Jakuszyn, Ołeh Tymczenko, Witalij Wiszniewski, Dmytro Cyrul, Anton But, Mychajło Bałaban, Ołeksandr Torianyk, Jewhen Łymanski, Jehor Bezuhły.

</doc>
<doc id="1672052" url="https://pl.wikipedia.org/wiki?curid=1672052" title="Wytiaź Charków">
Wytiaź Charków

Wytiaź Charków (ukr. Витязь Харків) – ukraiński klub hokeja na lodzie z siedzibą w Charkowie.
Historia.
Klub został założony 30 kwietnia 2001 jako Wytiaź Charków. W sezonie 2001/02 występował w Wschodnioeuropejskiej Hokejowej Lidze. Później jako zespół amatorski występował w rozgrywkach lokalnych.
Drużyna klubu grała w Mistrzostwach Ukrainy w hokeju na lodzie 2015 i zajęła czwarte miejsce. W tej edycji w zespole występowali m.in. Witalij Łytwynenko, Ołeksandr Panczenko. Witalij Łytwynenko został trenerem drużyny Wytiazia latem 2015.

</doc>
<doc id="1672053" url="https://pl.wikipedia.org/wiki?curid=1672053" title="Witiaź Charków">
Witiaź Charków



</doc>
<doc id="1672056" url="https://pl.wikipedia.org/wiki?curid=1672056" title="Słowacka Partia Komunistyczna">
Słowacka Partia Komunistyczna



</doc>
<doc id="1672057" url="https://pl.wikipedia.org/wiki?curid=1672057" title="Jozef Hrdlička">
Jozef Hrdlička

Jozef Hrdlička (ur. 29 lipca 1977 w Żylinie) – słowacki polityk i parlamentarzysta. W latach 2002–2006 deputowany do Rady Narodowej. Od 25 listopada 2006 przewodniczący Komunistycznej Partii Słowacji.
Życiorys.
W 1995 ukończył liceum zawodowe w Trenczynie. W 2000 ukończył studia na Wydziale Humanistycznym Uniwersytetu Mateja Bela w Bańskiej Bystrzycy. Studiował także podyplomowo na Uniwersytecie Komeńskiego w Bratysławie oraz na Uniwersytecie Technicznym w Zwoleniu.
W latach 2001–2006 był zatrudniony w Muzeum Słowackiego Powstania Narodowego w Bańskiej Bystrzycy. Od 2015 pracuje w Muzeum Krajoznawczym w Hlohovecu.
W wyborach parlamentarnych w 2002 został wybrany deputowanym do Słowackiej Rady Narodowej z listy Komunistycznej Partii Słowacji. 25 listopada 2006 został wybrany na przewodniczącego KSS na nadzwyczajnym kongresie partii w Bratysławie. 6 września 2008 na regularnym posiedzeniu partii w Preszowie został ponownie wybrany na przewodniczącego.
W wyborach do Parlamentu Europejskiego w 2019 bez powodzenia kandydował z listy koalicji KSS i VZDOR.

</doc>
<doc id="1672060" url="https://pl.wikipedia.org/wiki?curid=1672060" title="Dnipro Chersoń">
Dnipro Chersoń

Dnipro Chersoń (ukr. Дніпро Херсон) – ukraiński klub hokeja na lodzie z siedzibą w Chersoniu.
Historia.
W maju 2018 klub Dnipro Chersoń został zgłoszony do Ukraińskiej Hokejowej Ligi edycji 2018/2019, a trenerami drużyny zostali wówczas Dmytro Pidhurski i Ołeh Tymczenko, pełniący jednocześnie funkcję dyrektora klubowej szkoły młodzieżowej DjuSSz. W sezonie UHL 2018/2019 drużyna dotarła do finału zostając wicemistrzem Ukrainy. Na początku lutego 2021 ogłoszono, że Pidhurski nie będzie mógł sprawować stanowiska trenera Dnipra z uwagi na problemy zdrowotne, a p.o. głównego trenera został wtedy Tymczenko, a asystentem jako grający zawodnik Pawieł Worobjow (od początku sezonu w sztabie był Mykyta Wasyljew, który w lutym 2021 został wideotrenerem). Po sezonie trener Tymczenko odszedł z klubu. We wrześniu 2021 do pracy na stanowisku głównego trenera wrócił Pidhurski, a jego asystentem został Ołeksandr Wasyljew. W edycji UHL 2021/2022 doszło do rozpadu ligi, a następnie przerwania rozgrywek wskutek inwazji Rosji na Ukrainę, po czym drużynie Dnipro uznaniowo przyznano brązowy medal.
Latem 2022 dyrektor klubu Mykyta Wasyljew poinformował, że z uwagi na trwające działanie wojenne w nadchodzącym sezonie drużyna Dnipro będzie rozgrywać swoje domowe mecze w Kałuszu. W sierpniu 2022 nowym głównym trenerem został ogłoszony Ołeksandr Bobkin, a jego asystentami Rusłan Borysenko i Ołeksandr Wasyljew. We wrześniu władze klubu zgłosiły drużynę do sezonu 2022/2023. Przed startem tego sezonu ogłoszono, że wspomniany Wasyljew został dyrektorem sportowym. W trakcie sezonu Borysenko i Wasyljew zostali włącznie do składu drużyny.
Zawodnicy.
W zespole Dnipro występowali m.in. Dmytro Pidhurski, Rostysław Sahło.

</doc>
<doc id="1672061" url="https://pl.wikipedia.org/wiki?curid=1672061" title="Jozef Ševc">
Jozef Ševc

Jozef Ševc (ur. 16 maja 1948 w Závadce nad Hronom) – słowacki polityk, inżynier i działacz komunistyczny, parlamentarzysta (2002–2006), eurodeputowany (2004) i przewodniczący Komunistycznej Partii Słowacji (1998–2006).
Życiorys.
Studiował w Wyższej Szkole Ekonomicznej w Bratysławie, a w 1973 ukończył studia na Uniwersytecie Moskiewskim. Pracował jako inżynier, zajmując się energią jądrową. Od lat 60. aktywista komunistycznej młodzieżówki ČSM, a także działacz słowackiego oddziału Komunistycznej Partii Czechosłowacji. Był członkiem komitetu miejskiego w Bratysławie, w latach 1977–1990 zatrudniony komitecie centralnym (w wydziale ds. nauki i edukacji). Od lat 90. zatrudniony w sektorze prywatnym.
Został jednym z liderów powołanej w 1992 Komunistycznej Partii Słowacji, w 1998 wybrany na przewodniczącego tego ugrupowania. W 2002 uzyskał mandat posła do Słowackiej Rady Narodowej, który sprawował do 2006. Od 2003 pełnił funkcję obserwatora w Parlamencie Europejskim, od maja do lipca 2004 sprawował mandat eurodeputowanego V kadencji w ramach delegacji krajowej. Po wyborczej porażce komunistów w 2006 ustąpił z funkcji przewodniczącego partii, pozostając jej działaczem i kandydatem w kolejnych wyborach.
Jest zięciem Vasila Biľaka.

</doc>
<doc id="1672074" url="https://pl.wikipedia.org/wiki?curid=1672074" title="Die Linkspartei.">
Die Linkspartei.



</doc>
<doc id="1672076" url="https://pl.wikipedia.org/wiki?curid=1672076" title="Die Linkspartei">
Die Linkspartei



</doc>
<doc id="1672080" url="https://pl.wikipedia.org/wiki?curid=1672080" title="Daniel Lipšic">
Daniel Lipšic

Daniel Lipšic (ur. 8 lipca 1973 w Bratysławie) – słowacki prawnik, polityk i parlamentarzysta, wiceprzewodniczący Ruchu Chrześcijańsko-Demokratycznego, wicepremier i minister sprawiedliwości (2002–2006), w latach 2010–2012 minister spraw wewnętrznych w rządzie Ivety Radičovej.
Życiorys.
W latach 1991–1996 studiował prawo na Uniwersytecie Komeńskiego w Bratysławie. W 1994 przebywał na stypendium na Uniwersytecie Georgetown w Waszyngtonie oraz na Uniwersytecie Minnesoty w Minneapolis. Po ukończeniu studiów pracował m.in. w wojskowej prokuraturze obwodowej w Preszowie oraz w kancelarii adwokackiej Valko &amp; Partners. W 1997 odbył studia podyplomowe na Wydziale Prawa UK w Bratysławie, później kształcił się na Harwardzkiej Szkole Prawniczej w Cambridge w USA (1998–2000).
W działalność polityczną zaangażował się w wieku 18 lat, wstępując do organizacji młodzieżowej Občiansko-demokratická mládež, której przewodniczącym pozostawał w latach 1991–1995. Po wygraniu wyborów przez opozycję demokratyczną w 1998 zatrudniony w Ministerstwie Sprawiedliwości jako kierownik departamentu (1998–2002), zajmował się m.in. budową niezależnej służby cywilnej. W 2000 wybrano go na wiceprzewodniczącego Ruchu Chrześcijańsko-Demokratycznego (KDH) ds. polityki wewnętrznej (do 2006). W 2009 został wiceprzewodniczącym KDH ds. wewnętrznych i sprawiedliwości.
W 2002 uzyskał mandat posła do Słowackiej Rady Narodowej z listy KDH, następnie objął funkcję wicepremiera oraz ministra sprawiedliwości w drugim rządzie Mikuláša Dzurindy. Na początku lutego 2006 wraz z innymi politykami KDH podał się do dymisji na skutek kontrowersji dotyczących wprowadzenia tzw. klauzuli sumienia w słowackim prawie, która umożliwiałaby m.in. rezygnację z przerywania ciąży lekarzom przeciwnym aborcji. W 2006 ponownie zdobył mandat posła. Stał się jednym z czołowych ekspertów opozycji w dziedzinie prawa, w imieniu KDH protestował wobec uchwalonej w grudniu 2007 ustawy o wywłaszczeniach. Opowiedział się przeciwko przerywaniu ciąży, a także za prowadzeniem przez państwo polityki prorodzinnej.
W 2010 i 2012 po raz trzeci i czwarty z rzędu był wybierany do krajowego parlamentu. 9 lipca 2010 objął funkcję ministra spraw wewnętrznych w rządzie Ivety Radičovej, pełnił ją do 4 kwietnia 2012. W tym samym roku odszedł z KDH, zakładając własne ugrupowanie pod nazwą Nowa Większość. W 2016 ponownie uzyskał mandat deputowanego do Rady Narodowej.
We wrześniu 2016, jadąc samochodem, potrącił starszego mężczyznę, który zmarł. W tym samym miesiącu polityk zrezygnował z mandatu poselskiego. Ustąpił później także z kierowania partią NOVA.
Jest żonaty z Beáta Oravcovą, zamieszkał w Bratysławie.

</doc>
<doc id="1672081" url="https://pl.wikipedia.org/wiki?curid=1672081" title="L'Olimpiade">
L'Olimpiade



</doc>
<doc id="1672083" url="https://pl.wikipedia.org/wiki?curid=1672083" title="Chinghyo Chǒlchung">
Chinghyo Chǒlchung



</doc>
<doc id="1672085" url="https://pl.wikipedia.org/wiki?curid=1672085" title="Klára Sárközy">
Klára Sárközy

Klára Sárközy (ur. 12 marca 1953 w Farnie) – słowacka lekarka i parlamentarzystka węgierskiego pochodzenia.
Życiorys.
Studiowała stomatologię na Wydziale Medycyny Uniwersytetu Komeńskiego w Bratysławie, po czym do lutego 1995 pracowała na posadzie państwowej jako lekarz stomatolog. Po upadku komunizmu w Czechosłowacji zaangażowała się w działalność polityczną, w czerwcu 1992 wybrano ją posłanką do Zgromadzenia Federalnego w Pradze (mandat sprawowała do 31 grudnia 1992). Po odejściu ze wspólnego parlamentu pracowała dalej jako stomatolog, od 1995 prowadziła prywatną praktykę. W 1998 wróciła do polityki obejmując mandat posła do Słowackiej Rady Narodowej z listy Partii Węgierskiej Koalicji. Po raz kolejny została wybrana w latach 2002 i 2006.

</doc>
<doc id="1672087" url="https://pl.wikipedia.org/wiki?curid=1672087" title="Maczużnik główkowaty">
Maczużnik główkowaty

Maczużnik główkowaty ("Tolypocladium capitatum" (Holmsk.) C.A. Quandt, Kepler &amp; Spatafora) – gatunek grzybów z rodziny "Ophiocordycipitaceae".
Systematyka i nazewnictwo.
Pozycja w klasyfikacji według Index Fungorum: "Tolypocladium, Ophiocordycipitaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi".
Po raz pierwszy zdiagnozował go w 1790 r. Theodor Holmskiold nadając mu nazwę "Clavaria capitata". Obecną, uznaną przez Index Fungorum nazwę nadali mu C.A. Quandt, Kepler &amp; Spatafora w 20014 r.
Dawniej zaliczany był do rodzaju "Cordyceps" (maczużnik), stąd jego polska nazwa – maczużnik główkowaty (w języku łac. "capitatulum" oznacza główkę). Nazwa ta jest obecnie niespójna z nazwą naukową, gatunek ten nie należy już bowiem do rodzaju "Cordyceps", ponadto w 2003 r. Wiesław Fałtynowicz nazwał maczużnikiem inny rodzaj grzybów – "Sphinctrina".
Niektóre synonimy naukowe:
Charakterystyka.
Jest pasożytem podziemnych owocników jeleniaków ("Elaphomyces").
W Polsce gatunek rzadki. Znajduje się na Czerwonej liście roślin i grzybów Polski. Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Drugim europejskim gatunkiem maczużnika pasożytującego na jeleniakach jest maczużnik nasięźrzałowy.

</doc>
<doc id="1672088" url="https://pl.wikipedia.org/wiki?curid=1672088" title="Cordyceps capitata">
Cordyceps capitata



</doc>
<doc id="1672089" url="https://pl.wikipedia.org/wiki?curid=1672089" title="Pavol Paška">
Pavol Paška

Pavol Paška (ur. 23 lutego 1958 w Koszycach, zm. 6 kwietnia 2018 tamże) – słowacki polityk, wiceprzewodniczący partii Kierunek – Socjalna Demokracja, w latach 2006–2010 i 2012–2014 przewodniczący Rady Narodowej.
Życiorys.
Ukończył studia na Wydziale Filozofii Uniwersytetu Komeńskiego w Bratysławie (1985, studiował filozofię i estetykę), po czym pracował w administracji publicznej i samorządowej w rodzinnych Koszycach. Od 1992 prowadził własną działalność gospodarczą.
W wyborach w 2002 po raz pierwszy zdobył mandat posła z ramienia ugrupowania Kierunek – Socjalna Demokracja, którego był członkiem założycielem. W maju 2003 powierzono mu obowiązki wiceprzewodniczącego partii. W parlamencie pełnił m.in. funkcję przewodniczącego komisji spraw zagranicznych (od 2004). W 2006 uzyskał reelekcję, w lipcu tego samego roku głosami nowej koalicji rządzącej (tworzonej przez SMER, HZDS, SNS) został wybrany na przewodniczącego słowackiego parlamentu. Pełnił również obowiązki przewodniczącego konferencji przewodniczących parlamentów państw Unii Europejskiej. W lipcu 2010 na urzędzie marszałka zastąpił go Richard Sulík. Pavol Paška utrzymywał mandat poselski w kolejnych wyborach w 2010 i w 2012. W kwietniu 2012 ponownie został przewodniczącym Rady Narodowej. W listopadzie 2014 ogłosił rezygnację z tej funkcji. 25 listopada 2014 na posiedzeniu Rady Narodowej jej nowym przewodniczącym w drodze głosowania został Peter Pellegrini.

</doc>
<doc id="1672090" url="https://pl.wikipedia.org/wiki?curid=1672090" title="SNS">
SNS



</doc>
<doc id="1672091" url="https://pl.wikipedia.org/wiki?curid=1672091" title="HZDS">
HZDS



</doc>
<doc id="1672092" url="https://pl.wikipedia.org/wiki?curid=1672092" title="Drechmeria gunni">
Drechmeria gunni

Drechmeria gunni (Berk.) Spatafora, Kepler &amp; Quandt – gatunek grzybów z rodziny buławinkowatych ("Clavipitaceae"). Występuje w Australii.
Systematyka i nazewnictwo.
Pozycja w klasyfikacji według Index Fungorum: "Drechmeria, Clavicipitaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi".
Po raz pierwszy takson ten zdiagnozował w roku 1848 Miles Joseph Berkeley nadając mu nazwę "Sphaeria gunni". Ten sam autor w roku 1859 nadał mu nową nazwę, przenosząc go do rodzaju "Cordyceps". W 2015 r. Spatafora, Kepler i Quandt zaklasyfikowali go do innej rodziny i nadali mu obecną nazwę.
Synonimy:
Morfologia.
Owocnik jest buławkowaty, 10–20 cm wysokości, oliwkowozielonej barwy; wyrasta z zagłębionej w ziemi gąsienicy motyla.
Znaczenie.
Pasożytuje na larwach i poczwarkach ciem, najczęściej "Acacia spp".

</doc>
<doc id="1672093" url="https://pl.wikipedia.org/wiki?curid=1672093" title="RGM-6 Regulus">
RGM-6 Regulus



</doc>
<doc id="1672094" url="https://pl.wikipedia.org/wiki?curid=1672094" title="SSM-N-8 Regulus">
SSM-N-8 Regulus



</doc>
<doc id="1672095" url="https://pl.wikipedia.org/wiki?curid=1672095" title="Colus">
Colus

Colus Cavalier &amp; Séchier (przęślik) – rodzaj saprotroficznych grzybów z rodziny sromotnikowatych ("Phallaceae"), niekiedy umieszczany w rodzinie okratkowatych.
Systematyka i nazewnictwo.
Pozycja w klasyfikacji według Index Fungorum: "Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Nazwa polska występuje w niektórych opracowaniach.
Gatunki.
Wykaz gatunków (nazwy naukowe) na podstawie "Index Fungorum".

</doc>
<doc id="1672096" url="https://pl.wikipedia.org/wiki?curid=1672096" title="Kodeks 069">
Kodeks 069

Kodeks 069 (Gregory-Aland no. 069), ε 12 (von Soden) – grecki kodeks uncjalny Nowego Testamentu, paleograficznie datowany na V wiek. Obecnie przechowywany jest w Oriental Institute (Goodspeed Manuscript Collection, 2057) na University of Chicago.
Opis.
Do dnia dzisiejszego zachowały się jedynie fragmenty pergaminowej karty kodeksu (8  na 4,5 cm), z tekstem Ewangelii Marka 10,50.51; 11,11.12. Tekst pisany jest jedną kolumną na stronę, 25 linijek w kolumnie, 11-15 liter w linijce, wielką uncjałą, atrament ma ciemno-brunatną barwę. Barwa pergaminu ma zmienioną barwę z powodu wody lub ognia.
Karta kodeksu zachowała się we fragmentarycznym stanie. Kształt liter A i M nie ma typowo egipskich cech.
Nomina sacra pisane są w skróconej formie.
Jakkolwiek grecki tekst kodeksu jest zbyt krótki, by ustalić jego przynależność tekstualną, Kurt Aland zaklasyfikował go do kategorii III.
Zachowany fragment kodeksu jest zgodny z Kodeksem Aleksandryjskim.
Rękopis prawdopodobnie powstał w Oksyrynchos. Fragment odkryty został przez Grenfell i Hunt w Oksyrynchos w 1897 roku. Na początku lat 20. XX wieku został przekazany przez Egypt Exploration Society dla Uniwersytetu w Chicago za finansowanie prac archeologicznych.
Tekst.
ΑΝΑΣΤΑΣ z drugiej linijki jest zgodne z kodeksami Alexandrinus oraz Ephraemi.
Και εις το z pierwszej linijki strony verso jest potwierdzony przez kodeksy Alexandrinus oraz Bezy; Sinaiticus, Vaticanus, Ephraemi oraz Regius nie zawierają και.
ΟΨΙΑΣ na verso 3 linijce jest zgodny z kodeksami Alexandrinus, Vaticanus oraz większością rękopisów; Sinaiticus, Ephraemi oraz Regius mają οψε.

</doc>
<doc id="1672098" url="https://pl.wikipedia.org/wiki?curid=1672098" title="Elaphocordyceps capitata">
Elaphocordyceps capitata



</doc>
<doc id="1672102" url="https://pl.wikipedia.org/wiki?curid=1672102" title="Dictyophora indusiata">
Dictyophora indusiata



</doc>
<doc id="1672103" url="https://pl.wikipedia.org/wiki?curid=1672103" title="Hymenophallus indusiatus">
Hymenophallus indusiatus



</doc>
<doc id="1672104" url="https://pl.wikipedia.org/wiki?curid=1672104" title="Wieloporek">
Wieloporek



</doc>
<doc id="1672105" url="https://pl.wikipedia.org/wiki?curid=1672105" title="Myriostoma">
Myriostoma



</doc>
<doc id="1672108" url="https://pl.wikipedia.org/wiki?curid=1672108" title="Luxrender">
Luxrender

LuxRender – darmowy renderer wykorzystujący model oświetlenia oparty na prawach fizyki, pozwalający na generowanie realistycznych obrazów. Dostępny jest w wersjach dla systemów operacyjnych z serii Windows, Linux, OS X. Dostępne są skrypty eksportujące do programów: Blender (wersja 2.49 lub wyższa), Maya (wersja 8.5 lub wyższa), Softimage XSI, Cinema 4D.
Historia.
LuxRender jest oparty na innym programie tego typu – pbrt. Pbrt koncentruje się na naukowym wykorzystaniu i jest trudny do używania przez artystów. We wrześniu 2007 grupa programistów opracowała więc nowy program, koncentrując się na zastosowaniach artystycznych. 25 czerwca 2008 ukazało się pierwsze oficjalne wydanie luxrender.
Metody obliczania światła.
Luxrender pozwala na analizę samego światła bezpośredniego z wykorzystaniem raytracingu, a także oświetlenia globalnego (Global illumination) z wykorzystaniem algorytmów: path tracing, path tracing dwukierunkowy i photon mapping, a w przyszłej wersji prawdopodobnie także progresywny photon mapping. Program udostępnia kilka metod próbkowania, wliczając wydajny algorytm Metropolis-Hastings. Luxrender renderuje progresywnie, tzn. obraz jest na początku niskiej jakości i stopniowo jakość wzrasta wraz z upływem czasu, a użytkownik może zdecydować w każdej chwili, że obraz ma zadowalającą jakość i zakończyć pracę programu (obrazy są na bieżąco zapisywane na dysku twardym).
Rendering spektralny.
Zazwyczaj renderery analizują światło w oparciu o model RGB, czyli tylko dla 3 długości fal. LuxRender przeprowadza analizę dla większej liczby przedziałów spektralnych. Dla źródeł światła można definiować barwę przez podanie składowych RGB – wówczas program przetwarza je na przybliżone widmo, lub określić temperaturę źródła światła traktowanego jako ciało doskonale czarne. Pozwala to na symulację efektu zależności kąta załamania światła od długości fali (np. dyfrakcja, pokrycie cienką warstwą).

</doc>
<doc id="1672109" url="https://pl.wikipedia.org/wiki?curid=1672109" title="Ksystus">
Ksystus

Ksystus (Xystos) - w architekturze greckiej portyk lub zadaszona, ale otwarta po bokach kolumnada w gimnazjonie, służąca do ćwiczeń podczas złej pogody, np. w zimie. W architekturze rzymskiej, termin ten odnosił się do ogródka przed portykiem, podzielonego na regularne rabatki obsadzone niską roślinnością, ze ścieżką pomiędzy nimi, lub do ogródka otoczonego osłoniętą kolumnadą dookoła, względnie wewnętrznego dziedzińca rzymskiego domu, większego od atrium, z ogrodem wewnątrz. Szerzej, termin ten może odnosić się do zadaszonej dróżki, długiej werandy lub ambitu.

</doc>
<doc id="1672110" url="https://pl.wikipedia.org/wiki?curid=1672110" title="Candy (film 2006)">
Candy (film 2006)

Candy – australijski filmowy dramat z roku 2006, adaptacja powieści Luke’a Daviesa "Candy". Realizacji podjął się Neil Armfield, który wyreżyserował dramat według scenariusza napisanego wspólnie z autorem powieści. Światowa premiera filmu miała miejsce podczas Międzynarodowym Festiwalu Filmowym w Berlinie 15 lutego 2006.
Opis fabuły.
Dan jest nonkonformistycznym poetą z wzajemnością zakochanym w studentce malarstwa Candy, którą pociąga jego styl życia na wzór artystycznej bohemy i miłość do narkotyków. Film – podzielony na trzy części, zatytułowane kolejno: "Niebo", "Ziemia", "Piekło" – śledzi ich powolny upadek na samo dno. Gdy kończą się im pieniądze, uciekają się do kradzieży i prostytucji. Każda próba zerwania z nałogiem kończy się niepowodzeniem. Bohaterowie przeżywają życiowe tragedie. Ostatecznie Dan zdaje sobie sprawę, że jedynym ratunkiem jest dla niego zerwanie zarówno z Candy, jak i „candy” czyli heroiną.
Festiwale filmowe.
Film zaprezentowano podczas następujących festiwali filmowych:
Plan zdjęciowy.
Film kręcono od 17 marca do 7 maja 2005 w Australii. Lokacje atelierowe obejmowały miejscowości Melbourne oraz Sydney (w tym lunapark na przedmieściach Milsons Point).

</doc>
<doc id="1672111" url="https://pl.wikipedia.org/wiki?curid=1672111" title="Zjadacz grzechów (film)">
Zjadacz grzechów (film)

Zjadacz grzechów (ang. "The Order" lub "The Sin Eater") – dreszczowiec filmowy z roku 2003, koprodukcja amerykańsko-niemiecka. Film do własnego scenariusza wyreżyserował laureat Oscara, Brian Helgeland. Członkowie obsady, Heath Ledger, Mark Addy i Shannyn Sossamon, wystąpili we wcześniejszym projekcie reżysera – filmie "Obłędny rycerz" z 2001 roku. Film ten znalazł się na 1. miejscu „najbardziej antykatolickich filmów wszech czasów”, według rankingu opublikowanego przez amerykańskie pismo katolickie "Faith &amp; Family".
Fabuła.
Młody ksiądz Alex wybiera się do Rzymu, by tam zbadać okoliczności tajemniczej śmierci swojego mentora. Na miejscu trafia na ślad mistycznej postaci, zwanej przez miejscowych „Zjadaczem Grzechów”.

</doc>
<doc id="1672113" url="https://pl.wikipedia.org/wiki?curid=1672113" title="Mark Addy">
Mark Addy

Mark Addy, właśc. Mark Addy Johnson (ur. 14 stycznia 1964 w Yorku) – brytyjski aktor, znany z ról Dave’a Horsefalla w nominowanej do Oscara komedii "Goło i wesoło" (1997) oraz Billa Millera w sitcomie amerykańskiej stacji telewizyjnej CBS "Still Standing" (2002–2006). Laureat nominacji do nagrody BAFTA.
Od 1996 żonaty z Kelly Addy, z którą ma trójkę dzieci: córkę Ruby (ur. 2000) oraz dwóch synów – Charliego (ur. 2003) i Oscara (ur. 2005). Wraz z rodziną mieszka w rodzimym Yorku w północnej Anglii.

</doc>
<doc id="1672117" url="https://pl.wikipedia.org/wiki?curid=1672117" title="Skulski Las">
Skulski Las



</doc>
<doc id="1672121" url="https://pl.wikipedia.org/wiki?curid=1672121" title="Iryŏn">
Iryŏn

Iryŏn (kor. 일연, ur. 1206, zm. lipiec 1289) – koreański mistrz sŏn końcowego okresu dynastii Koryŏ, znany także jako Hoeyŏn Iryŏn.
Życiorys.
Urodził się w Changsan (obecny Kyŏngsan) w prow. Kyŏngsang. Jego świeckie imię i nazwisko to Kyŏnmyŏng Kim. Później publikował swoje prace pod nazwiskiem Maeyŏn Kim.
W wieku 9 lat rozpoczął praktykę buddyjską w klasztorze Muryang w Haeyang (dzisiejszy Kwangju i studiował różne nauki zarówno szkoły sŏn jak i doktryny (kor. kyo). W wieku lat 15 rozpoczął nowicjat w klasztorze Chinchŏn na górze Sŏrak. Klasztor ten należał do jednej z Dziewięciu górskich szkół sŏn – szkoły kaji, założonej przez mistrza sŏn Toŭi. Jego oryginalnym imieniem buddyjskim było Kŏngmyŏng; zmienił je jednak później na Iryŏn. Następnie praktykował i studiował w klasztorze O'ŏ na górze Unje, potem w Inhong sa na górze Pip'a w Hyŏnp'ung i wreszcie w Unmun na górze Unmun. Wszystkie te klasztory należały do szkoły kaji. Został wtedy mianowany na stanowisko Kusansasŏnjisu (Kierownik Czwartej Selekcji w Dziewięciu Górach).
W 1227 r. w wieku 22 lat przeszedł egzamin dla mnichów sŏn z wynikiem Sangsanggwa (Najlepszy z Najlepszych).
Następnie praktykował sŏn w klasztorach Podang (w pustelni) na górze Pip'a, a w czasie mongolskiego najazdu schronił się w pustelniach Myomun i Muju. Podczas praktyki w Myomun podczas czytania zdania "świat fenomenalny nie pomniejsza się, ani noumenalna kraina Buddy nie zwiększa się" osiągnął nagłe oświecenie. 
W wieku 32 lat otrzymał przekaz Dharmy od mistrza sŏn Samjunga i w wieku 39 lat został mistrzem sŏn. Gdy miał 47 lat został opatem klasztoru Chŏngnim. W 10 lat później w 1259 r. otrzymał tytuł Taesŏnsa (Wielki Mistrz Sŏn).
W 1261 r. na prośbę króla przeniósł się do klasztoru Sŏnwŏl w Kaegyŏng. Tam spotkał się z Narodowym Nauczycielem (kor. kuksa) mistrzem Chajinem Wŏno (1215–1286), 4 mistrzem w linii przekazu Pojo Chinula. W trzy lata później przeniósł się na południe do klasztoru O'ŏ na górze Unje w Yŏngil. Następnie był opatem Manhoe sa i Inhong sa. Jego nauki przyciągnęły tak wielką ilość praktykujących, że nie mieścili się w klasztorze. Prowadził także buddyjskie stowarzyszenie Społeczność Suwŏl.
Mimo że nie należał do linii przekazu Chinula z założoną przez niego Społecznością Susŏn utrzymywał żywe kontakty, zwłaszcza z Narodowym Nauczycielem Chingakiem Hyesimem, z którym spotykał się, aby przedyskutować interesujące ich zagadnienia. W "Samguk yusa" Iryŏn umieścił nawet wiersz Hyesima, który uważany jest obecnie za jeden ze skarbów koreańskiego buddyzmu.
Był bardzo otwartym i eklektycznym mistrzem sŏn, nie przywiązał się do nauk swojej szkoły. Potrafił czerpać również z nauk szkoły sumi i pisywał komentarze na temat idei prezentowanych przez Dongshana Liangjie i jego szkoły chan caodong. Wykorzystywał także bardziej ortodoksyjne idee takich mistrzów chan jak Qingyuan Xingsi i Nanyue Huairang. 
Oprócz tego, że był mistrzem sŏn, posiadał także olbrzymią wiedzę o Tripitace i z tego powodu, gdy miał 63 lata został zaproszony w 1268 r. do stolicy Kaegyŏng do klasztoru Ŭnhae na Zgromadzenie Dharmy z okazji ukończenia prac nad drugim zestawem drukarskich drewnianych płyt z buddyjskim kanonem. Przybyło 100 najwybitniejszych mnichów tego okresu i Iryŏn został wybrany przewodniczącym zgromadzenia. Podczas tego spotkania próbował przekazać zebranym ideę ideologicznego zjednoczenia koreańskiego buddyzmu. Szczególnie zależało mu na zjednoczeniu szkół sŏn i szkół kyo (doktryny) pod jednym sztandarem buddyzmu. Jak poradził jednemu ze swoich uczniów: "czytać sutry w dzień i medytować w nocy."
Na prośbę króla pozostał w stolicy przez rok, gdzie służył jako opat prestiżowgo klasztoru stołecznego Kwangmyŏng. Porzucił to wszystko i powrócił do swojego rodzinnego miasta zaopiekować się chorą matką. Nie odpowiadał na żadne prośby i rozkazy królewskie. Król w końcu odnowił klasztor Ingak w pobliżu domu Iryŏna i po śmierci matki w wieku 93 lat, Iryŏn przeniósł się do tego klasztoru. Przeprowadził w nim ogólne zgromadzenie mistrzów sŏn wszystkich dziewięciu górskich szkół, które zaowocowało zjednoczeniem wszystkich szkół sŏn pod nazwą chogye.
Gdy miał 78 lat król Ch'ungnyŏl nadał mu tytuł Kuksa (Narodowego Nauczyciela), który Iryŏn odrzucił. 
Zmarł w lipcu 1289 r. podczas rozmowy z innymi mistrzami sŏn, gdy jego uczniowie grali na bębnach.
W 1295 r. jego uczniowie wybudowali jego stelę.
Jako mistrz sŏn łączył nauki wszystkich 9 górskich szkół sŏn, czyli nauki wyniesione z tradycji chińskich szkół chan hongzhou i caodong. 
Jego następcą został Pongam Hongu.
Prace literackie.
Z tych wszystkich tekstów przetrwał tylko ostatni. Jest on niezwykłym, najważniejszym źródłem dla badań na buddyzmem, literaturą koreańską, folkiem, mitologią i historią. Jego wadą jest to, że jest ograniczony prawie wyłącznie do Silli czy też Kyŏngju.

</doc>
<doc id="1672122" url="https://pl.wikipedia.org/wiki?curid=1672122" title="Iryon">
Iryon



</doc>
<doc id="1672126" url="https://pl.wikipedia.org/wiki?curid=1672126" title="Prudencjusz z Tarazony">
Prudencjusz z Tarazony

Prudencjusz z Tarazony (ur. ?, zm. ?) – święty katolicki, biskup.
Był pustelnikiem, a od 572 roku biskupem diecezji Tarazona.
Jego wspomnienie w Kościele katolickim obchodzone jest 28 kwietnia.

</doc>
<doc id="1672129" url="https://pl.wikipedia.org/wiki?curid=1672129" title="Pico do Arieiro">
Pico do Arieiro

Pico do Arieiro – trzeci co do wysokości (po Pico Ruivo i Pico das Torres) szczyt na Maderze o wysokości 1818 m n.p.m.

</doc>
<doc id="1672135" url="https://pl.wikipedia.org/wiki?curid=1672135" title="Manuel Ruiz de Lopera">
Manuel Ruiz de Lopera



</doc>
<doc id="1672137" url="https://pl.wikipedia.org/wiki?curid=1672137" title="Gose">
Gose

 – miasto w Japonii, na wyspie Honsiu, w prefekturze Nara.
Położenie.
Miasto leży w zachodniej części prefektury, graniczy z miastami:
oraz miasteczka Takatori i Ōyodo.
Historia.
Gose jako miasto powstało 31 marca 1958 roku.

</doc>
<doc id="1672138" url="https://pl.wikipedia.org/wiki?curid=1672138" title="Wybory parlamentarne w Islandii w 1974 roku">
Wybory parlamentarne w Islandii w 1974 roku

Wybory parlamentarne w Islandii odbyły się 30 czerwca 1974.
Wybory zmieniły układ sił w Alþingi tylko nieznacznie, jednak centrolewicowa koalicja utraciła większość i do władzy powróciła Partia Niepodległości. Premierem koalicyjnego rządu konserwatystów i liberałów został jej przewodniczący Geir Hallgrímsson.

</doc>
<doc id="1672139" url="https://pl.wikipedia.org/wiki?curid=1672139" title="Tony Rice">
Tony Rice

Tony Rice, właśc. David Anthony Rice (ur. 8 czerwca 1951 w Danville, zm. 25 grudnia 2020 w Reidsville) – muzyk akustyczny, gitarzysta-wirtuoz, muzyk m.in. bluegrassu i szeroko pojętej muzyki ludowej USA, w tym country i folkowej.
Rice miał szeroki repertuar, od tradycyjnego bluegrassu doto do jazzowego „spacegrass”, do muzyki folk.
Współkoncertował lub nagrywał m.in. z legendami takimi jak J.D. Crowe i New South, David Grisman oraz Jerry Garcia z Grateful Dead. Jego własna grupa to Tony Rice Unit, utworzona z Normanem Blakiems oraz jego braćmi. Nagrywa z bębnami, pianinem, saksofonem soprano, ale także z tradycyjnym wyposażeniem instrumentalisty bluegrassu.
Życiorys.
Wczesne lata.
Tony Rice urodził się w Danville w stanie Wirginia, aczkolwiek wychowano go w Kalifornii, gdzie jego ojciec, Herb Rice, był pół-zawodowym muzykiem bluegrassu. Wraz z braćmi nauczył się od ojca podstaw bluegrassu i muzyki country, także przez styczność z osobistościami muzyki gitarowej w Los Angeles, m.in. Kentucky Colonels, Clarence White. W tym samym środowisku wychowywali się wtedy tacy muzycy jak Ry Cooder, Herb Pedersen oraz Chris Hillman.
1970 i lata w Kentucky.
W 1970 Rice przeniósł się do mekki bluegrassu, miasta Louisville w stanie Kentucky.
Tamże grywał z Bluegrass Alliance oraz J.D. Crowe i New South. Kiedy dołączył do nich skrzypek ludowy Ricky Skaggs w 1974, grupa nagrała album pt. "J.D. Crowe &amp; the New South", akustyczny, który to stał się najlepiej sprzedającą się płytą dla wytwórni Rounder Records do tamtej pory. Grupa składała się z Rice’a na gitarze i jako wokalista wiodący, Crowe na banjo i jako wokalista wtórujący (harmonijny), Jerry Douglas na gitarze dobro, Skaggs na skrzypcach ludowych, mandolinie, i jako wokalista tenorowy, a także Bobby Slone jako basista i uzupełniający skrzypek.
2007 i lata nowsze.
W 2007 Rice współkoncertował z wokalistką Alison Krauss oraz grupą Union Station. Repertuar opierali na utworach z jego ówcześnie 35-letniej kariery. Krauss zawsze wymieniała Rice’a jako swój najważniejszy ideał muzyczny.

</doc>
<doc id="1672144" url="https://pl.wikipedia.org/wiki?curid=1672144" title="Jaźwa">
Jaźwa



</doc>
<doc id="1672145" url="https://pl.wikipedia.org/wiki?curid=1672145" title="Ward (raper)">
Ward (raper)

Ward, właściwie Piotr Wardaszko (ur. 8 kwietnia 1978 w Warszawie), znany również jako Wordi – polski raper. Piotr Wardaszko znany jest przede wszystkim z występów z zespole Fundacja nr 1, którego jest członkiem od 1996 roku. W latach późniejszych dołączył do formacji ZIP Skład. Jest także członkiem kolektywu Zjednoczony Ursynów.

</doc>
<doc id="1672147" url="https://pl.wikipedia.org/wiki?curid=1672147" title="Maria Berger">
Maria Berger

Maria Berger (ur. 19 sierpnia 1956 w Perg w Górnej Austrii) – austriacka polityk, deputowana do Parlamentu Europejskiego IV, V i VI kadencji, była minister sprawiedliwości.
Życiorys.
Ukończyła w 1979 studia prawnicze na Leopold-Franzens-Universität Innsbruck. Później, w latach 1979–1984, była asystentem na macierzystej uczelni. Związała się z Socjaldemokratyczną Partią Austrii, w latach 1984–1987 pełniła funkcję przewodniczącej Junge Generation – organizacji młodzieżowej tego ugrupowania.
W latach 1984–1987 pracowała w austriackim Ministerstwie Nauki i Badań Naukowych, od 1989 do 1993 była szefem Departamentu Integracji Europejskiej, a w okresie 1995–1996 wiceprezydentem Donau-Universität Krems. W 2004 weszła w skład zarządu krajowego socjaldemokratów w Górnej Austrii.
Od listopada 1996 do stycznia 2007 wykonywała mandat posłanki do Parlamentu Europejskiego. W PE była m.in. członkinią delegacji do spraw stosunków z państwami Azji Południowej i Południowoazjatyckiego Stowarzyszenia Współpracy Regionalnej. Następnie wchodziła w skład delegacji do spraw stosunków z Kanadą. W styczniu 2007 została ministrem sprawiedliwości w rządzie Alfreda Gusenbauera. Po odejściu z urzędu w grudniu 2008 powróciła do pracy w Parlamencie Europejskim, gdzie była deputowaną do końca szóstej kadencji.
7 października 2009 objęła funkcję sędziego Trybunału Sprawiedliwości Unii Europejskiej.

</doc>
<doc id="1672149" url="https://pl.wikipedia.org/wiki?curid=1672149" title="Język kreolski seszelski">
Język kreolski seszelski

Język kreolski seszelski – język kreolski na bazie francuskiego, od 1977 roku język urzędowy Seszeli. Jest używany w szkolnictwie, w mediach, administracji, służbie zdrowia i działalności politycznej, również w nauce i literaturze. Alternatywne nazwy: seselwa, kreol, seychellois créole, ilois (dosłownie: „wyspiarski”). 
Praktycznie identyczny dialekt istnieje także na wyspach Czagos. Pod względem struktury gramatycznej jest bliski językowi kreolskiemu Mauritiusa. Nie jest zbyt dobrze wzajemnie zrozumiały z językiem kreolskim Reunionu.
Fonetyka i ortografia.
Liczba samogłosek w porównaniu z językiem francuskim jest znacznie zredukowana. Zapis jest fonetyczny, z zachowaniem pewnych konwencji języka francuskiego, np. "aujourd’hui" &gt; "ozordi", "le lit" &gt; "lili" (łóżko).
System gramatyczny.
System czasów francuskich jest wybitnie zredukowany.
Słownictwo.
Większość zasobu leksykalnego wywodzi się z języka francuskiego, przy czym istnieje pewien procent wyrazów pochodzących z innych języków. Przykłady: "frangourin" (sok z trzciny cukrowej, z malgaskiego "fangorinana"), "karipile" (liść curry, z tamilskiego "kariveppillai").

</doc>
<doc id="1672154" url="https://pl.wikipedia.org/wiki?curid=1672154" title="Doctrine">
Doctrine

Doctrine – rodzina bibliotek dla PHP do kompleksowej obsługi komunikacji z bazami danych. W skład Doctrine 2.0 wchodzą:
Wcześniejsze wydania oznaczone numerami 1.x były pojedynczą biblioteką ORM ze zintegrowanym narzędziem do migracji oraz warstwą abstrakcji bazy danych.
Historia.
Projekt został zainicjowany przez Konsta Vesterinena, znanego także jako "zYne-". Pierwsza rewizja w repozytorium SVN pochodzi z 13 kwietnia 2006 roku. Wokół projektu skupiła się aktywna społeczność rozwijająca go, zaś projekt uczestniczył m.in. w inicjatywach Google Summer of Code. Doctrine 1.0.0 został wydany 1 września 2008 roku.
21 grudnia 2010 roku ukazał się Doctrine 2.0.0, który został napisany od nowa z powodu zmiany wielu fundamentalnych założeń projektowych. Począwszy od tego wydania biblioteka wymaga do pracy przynajmniej PHP 5.3 z powodu wykorzystania wprowadzonych w tej wersji przestrzeni nazw i funkcji anonimowych, a także systemu cache pamięci współdzielonej (np. APC, Memcached) z powodów wydajnościowych.
Możliwości.
Począwszy od wersji 2.0 "Doctrine" jest rodziną mniejszych, bardziej wyspecjalizowanych bibliotek. Autorzy odeszli tym samym od modelu jednej, monolitycznej biblioteki zajmującej się wszystkimi aspektami komunikacji z bazą.
Wersje 1.x.
Doctrine 1.x reprezentuje tabele relacyjnych baz danych w postaci klas modeli oraz udostępnia interfejs do zarządzania danymi za ich pomocą. W przeciwieństwie do innych rozwiązań tego typu, biblioteka potrafi wygenerować modele na podstawie już istniejącej struktury bazy danych, dzięki czemu nie jest konieczne zarządzanie rozbudowanymi schematami w formacie XML. Wygenerowane modele można rozbudowywać o dodatkową funkcjonalność, jakiej potrzebuje programista. Możliwa jest także praca ze schematem w formacie YAML, który służy do generowania zarówno modeli, jak i struktury bazy danych.
Jedną z kluczowych opcji biblioteki jest autorski, obiektowy dialekt SQL-a o nazwie DQL ("Doctrine Query Language"), inspirowany HQL-em z Hibernate'a. Zapytania można formułować także przy pomocy metod klasy codice_1. Ponieważ DQL operuje na modelach, jest elastyczną alternatywą dla SQL-a, ukrywającą część ich logiki i bardziej przenośną między różnymi systemami baz danych.
Wśród innych możliwości biblioteki znajdują się:
Wersje 2.x.
Doctrine 2.0 składa się z szeregu mniejszych bibliotek odpowiedzialnych za różne aspekty pracy z bazami danych. Podstawową biblioteką jest "Doctrine DBAL" stanowiąca warstwę abstrakcji bazy danych. Rozszerza ona PHP Data Objects o dodatkowe funkcjonalności oraz wprowadza tzw. mechanizm "platform", które opisują możliwości i różnice między dialektami języka SQL używanymi przez różne systemy zarządzania bazą danych. Na bazie DBAL zbudowana jest biblioteka "ORM". W stosunku do poprzednich wydań, jej architektura oraz używana terminologia uległa całkowitej przebudowie. Obiekty reprezentujące wiersze bazy danych nie są już nazywane modelami, lecz encjami. Klasa encji może być dowolną klasą; biblioteka nie narzuca tutaj żadnych klas bazowych koniecznych do rozszerzenia czy interfejsów – pola opisywane są poprzez mechanizm adnotacji. Porzucono także wykorzystywanie elementów magicznych języka PHP na rzecz "menedżera encji" ("entity manager"), który zarządza obiektami encji w sposób jawny.
Możliwości:
Zupełnie nowymi bibliotekami są "Doctrine MongoDB Document Object Mapper", który dostarcza analogiczną do "Doctrine ORM" funkcjonalność dla nierelacyjnej bazy danych MongoDB, oraz "Doctrine Migrations" do wersjonowania schematu bazy danych i jego aktualizacji.
Wymagania.
Doctrine 1.x wymagał przynajmniej PHP 5.2.3. Doctrine 2.0 wymagał co najmniej PHP 5.3.0, od wersji Doctrine 2.2 wymagane jest PHP 5.3.2, natomiast najnowsza wersja Doctrine 2.5 wymaga przynajmniej PHP 5.4. Dodatkowo zalecane jest posiadanie mechanizmu buforowania wykorzystującego pamięć współdzieloną (np. APC, Memcached).
Przykład użycia.
Doctrine 1.x wykorzystywał wzorzec active record do operowania na danych. Klasa modelu odpowiada w nim pojedynczej tabeli, a obiekt takiej klasy - pojedynczemu wierszowi w bazie danych. Przykładowo, aby utworzyć nowy wiersz w tabeli codice_2, wystarczy utworzyć odpowiedni obiekt i wypełnić go danymi:
 // Utwórz obiekt reprezentujący nowy wiersz
 $user = new User();
 // Wypełnij obiekt danymi
 $user-&gt;setName("Kowalski");
 $user-&gt;setPassword("haslo");
 // Zapisz wiersz do bazy danych
 $user-&gt;save();
 echo 'Użytkownik o identyfikatorze '.$user-&gt;getId().' został zapisany.';
Doctrine 2.x operuje na encjach które reprezentowane są przez lekkie obiekty. Pobieranie i zapisywanie encji w bazie danych odbywa się przy pomocy "menedżera encji" ("entity manager") który jest implementacją wzorca mapowania danych.
 // Utwórz obiekt reprezentujący nowy wiersz
 $user = new User();
 // Wypełnij obiekt danymi
 $user-&gt;setName("Kowalski");
 $user-&gt;setPassword("haslo");
 // Powiadom Doctrine aby “zarządzała” obiektem $user.
 $entityManager-&gt;persist($user);
 // Zapisz wiersz do bazy danych
 $entityManager-&gt;flush();
 echo 'Użytkownik o identyfikatorze '.$user-&gt;getId().' został zapisany.';
Doctrine na bieżąco kontroluje stan obiektu i wie, czy zawarte w nim dane muszą być dodane jako nowy wiersz, czy też reprezentują one już istniejący byt i należy je tylko zaktualizować. Ponadto, logika związana z funkcjonowaniem danego modelu w projekcie może być zaprogramowana w nim samym, zamiast być rozrzucona po całej aplikacji. Ułatwia to zarządzanie dużymi projektami.

</doc>
<doc id="1672155" url="https://pl.wikipedia.org/wiki?curid=1672155" title="Shannon Rowbury">
Shannon Rowbury

Shannon Rowbury (ur. 19 września 1984 w San Francisco) – amerykańska lekkoatletka specjalizująca się w biegach na średnich i długich dystansach.

</doc>
<doc id="1672157" url="https://pl.wikipedia.org/wiki?curid=1672157" title="Język kreolski Mauritiusa">
Język kreolski Mauritiusa

Język kreolski Mauritiusa – język kreolski na bazie francuskiego, używany na Mauritiusie. Alternatywne nazwy: morisyen, maurytyjski, kreol. Jest używany jako język ojczysty przez około 80% ludności Mauritiusa, jednak niemal wyłącznie w mowie, stosunkowo rzadko bywa zapisywany. Pomimo czynionych prób ujednolicenia zapisu nie wypracowano jak dotąd powszechnie akceptowanego systemu ortografii. Użytkownicy posługują się również, zwłaszcza w piśmie, angielskim i francuskim.
Bardzo podobne dialekty używane są w niektórych częściach Madagaskaru oraz na wyspie Rodrigues. Pod względem struktury gramatycznej jest bliski językowi kreolskiemu używanemu na Seszelach czy nawet francuskiemu kreolskiemu z Karaibów. Nie jest natomiast dobrze zrozumiały z językiem kreolskim Reunionu.
Charakterystyka.
Leksyka opiera się w głównej mierze na słownictwie francuskim, istnieją również zapożyczenia z angielskiego i języków indyjskich. Francuski rodzajnik często stanowi integralną część wyrazu maurytyjskiego, np. "dilo" z franc. „de l’eau”, "diri" z „du riz”. Zapis jest zazwyczaj fonetyczny. W porównaniu z francuskim wiele dźwięków ulega uproszczeniu, np. francuskie „ch” i „j” zapisywane są i wymawiane jako odpowiednio „s” i „z”, zaś zaokrąglone samogłoski „u” i „eu” jako „i” i „e”.

</doc>
<doc id="1672159" url="https://pl.wikipedia.org/wiki?curid=1672159" title="Jupiter Charków">
Jupiter Charków

Jupiter Charków (ukr. «Юпітер» Харків) – ukraiński klub hokejowy z siedzibą w Charkowie. 
Historia.
W pierwszych mistrzostwach Ukrainy występował w Wyższej Lidze.
Później został rozwiązany.

</doc>
<doc id="1672160" url="https://pl.wikipedia.org/wiki?curid=1672160" title="Grypa świń">
Grypa świń



</doc>
<doc id="1672162" url="https://pl.wikipedia.org/wiki?curid=1672162" title="Dynamo Charków (hokej na lodzie)">
Dynamo Charków (hokej na lodzie)

Dynamo Charków (ukr. Динамо Харків) – ukraiński klub hokejowy z siedzibą w Charkowie.
Historia.
Pierwotnie występował jako Dynamo w latach 1979−1992 (został założony jako dostarczyciel narybku hokejowego dla Dinamo Moskwa, wówczas występował w radzieckich rozgrywkach). Następnie 2003−2011 działał jako SDJuSSzOR Charków (SDJuSSzOR - Specjalizowana Dziecinno-Juniorska Sportowa Szkoła Olimpijskich Rezerw). W latach 2002-2004 nazywał się SDJuSSzOR-Barwinok Charków (ukr. «СДЮСШОР-Барвінок» Харків).
W sezonie 1999/00 i w latach 2002-2005 zespół Dynama występował w ukraińskiej Wyższej Lidze ukraińskiej. Od 2008 drużyna działała pod nazwą Charkiwśki Akuły. W sezonie 2011/2012 brała udział w rozgrywkach Profesionalna Chokejna Liha. W 2012 powrócono do nazwy Dynamo. Od 2011 do 2013 trenerem klubu był Dmytro Jakuszyn.
W 2017 zespół MHK Dynamo został zatwierdzony do uczestnictwa w sezonie UHL 2017/2018. Latem 2017 trenerem był Wadym Hajdamaka, a pod koniec sierpnia powołano nowy sztab trenerski, w którym głównym trenerem został Denys Pazyj, jego asystentem Wiktor Torianyk, a szkoleniowcem bramkarzy Ołeksandr Charytonow. Na początku września 2017 głównym trenerem Dynama został mianowany Aleksandr Sieukand. W połowie 2018 do sztabu trenerskiego wszedł Ołeksandr Panczenko. Pod koniec listopada 2018 ze stanowiska trenera ustąpił Sieukand, a wkrótce potem nowym głównym trenerem został Ołeksandr Kułykow. Na początku 2019 Panczenko został zdyskwalifikowany przez Federację Hokeja Ukrainy na czas do końca sezonu 2017/2019 oraz na cały sezon 2019/2020 za uderzenie sędziego podczas meczów zespołu z Charkowa rocznika 2002/2003. W sierpniu 2019 Panczenko został mianowany głównym trenerem MHK Dynamo Charków.
W trakcie rozgrywek UHL 2021/2022 kluby Donbas Donieck i HK Kramatorsk zostały oskarżone o oszustwa dotyczące składów drużyn m.in. polegające na umożliwianiu gry zawieszonym zawodnikom, w związku z tym 25 listopada 2021 władze UHL zawiesiły oba kluby, po czym ich władze ogłosiły odejście z rozgrywek i utworzenie nowej ligi Ukraińska Hokejowa Super Liga), do której dołączyły też trzej inni uczestnicy UHL: HK Mariupol, Biłyj Bars Biała Cerkiew, Sokił Kijów, a poza tym także Dynamo Charków i Altajir Drużkiwka. Ostatecznie drużyna Dynama nie uczestniczyła w rozgrywkach.

</doc>
<doc id="1672163" url="https://pl.wikipedia.org/wiki?curid=1672163" title="SDJuSSzOR-Barwinok Charków">
SDJuSSzOR-Barwinok Charków



</doc>
<doc id="1672177" url="https://pl.wikipedia.org/wiki?curid=1672177" title="Biskup konstytucyjny">
Biskup konstytucyjny

Biskup konstytucyjny (fr. "évêque constitutionnel") – francuski biskup katolicki, który w czasie Wielkiej Rewolucji Francuskiej podporządkował się rządowi rewolucyjnemu we Francji, przystąpił do Kościoła narodowego i złożył przysięgę posłuszeństwa państwu na Konstytucję Cywilną Kleru.

</doc>
<doc id="1672181" url="https://pl.wikipedia.org/wiki?curid=1672181" title="Acacia fumosa">
Acacia fumosa

Acacia fumosa – gatunek akacji z rodziny bobowatych z podrodziny mimozowych. Występuje we wschodniej Afryce – Etiopii i Somalii.

</doc>
<doc id="1672183" url="https://pl.wikipedia.org/wiki?curid=1672183" title="Matsushita">
Matsushita

Osoby o tym nazwisku:
Inne:

</doc>
<doc id="1672194" url="https://pl.wikipedia.org/wiki?curid=1672194" title="SMS G 192">
SMS G 192

G 192 – niemiecki niszczyciel z okresu I wojny światowej. Okręt typu 1906 (S138), pierwsza jednostka podtypu "G 192". Po wojnie przejęty przez Wielką Brytanię i złomowany w 1922 roku.

</doc>
<doc id="1672195" url="https://pl.wikipedia.org/wiki?curid=1672195" title="Cunami Iwano-Frankiwsk">
Cunami Iwano-Frankiwsk

Cunami Iwano-Frankiwsk (ukr. Хокейний клуб «Цунамі» Івано-Франківськ) – ukraiński klub hokejowy z siedzibą w Iwano-Frankiwsku.
Historia.
Chronologia nazw:
Klub został założony jesienią 2007 jako "Watra Iwano-Frankiwsk".
W sezonie 2007/08 zdobył pierwsze miejsce w amatorskich Mistrzostwach Ukrainy.
Od sezonu 2008/09 występował w ukraińskiej Wyższej Lidze.
W sezonie 2008/09 zajął pierwsze miejsce w grupie "C" regularnych mistrzostw i zdobył awans do gier playoff. W pierwszym meczu z Donbasem Donieck w czasie podstawowym i dogrywce nie wyłoniono zwycięzcy (3:3), dopiero po serii rzutów karnych Watra zwyciężyła 4:3. W drugim meczu przegrała 1:4, a w trzecim odmówiła gry, za którą otrzymała porażkę techniczną.
W sezonie 2009/10 klub startował w Zachodnio-Ukraińskiej Amatorskiej Hokejowej Lidze. W styczniu 2010 r. Watra została zdyskwalifikowana i usunięta z turnieju, tak jak 9 stycznia 2010 HK Łuck odmówił gry z Watrą z powodu uczestnictwa graczy, którzy nie mogli grać zgodnie przepisów Zachodnio-Ukraińskiej Amatorskiej Hokejowej Ligi (zarejestrowani tylko na liście Ukraińskiego Związku Hokeju na Lodzie).
Na początku sezonu 2010/11 klub otrzymał propozycję startu w Wyższej Lidze, ale z przyczyn finansowych odmówił uczestnictwa.
W marcu 2011 jako "Cunami Iwano-Frankiwsk" startował w mistrzostwach obwodu w hokeju na lodzie.
Od sezonu 2011/12 występuje w Zachodnio-Ukraińskiej Amatorskiej Hokejowej Lidze.

</doc>
<doc id="1672196" url="https://pl.wikipedia.org/wiki?curid=1672196" title="SMS G 193">
SMS G 193

G 193 – niemiecki niszczyciel z okresu I wojny światowej. Okręt typu 1906 (S138), druga jednostka podtypu "G 192". Po wojnie przejęty przez Wielką Brytanię i złomowany w 1922 roku.

</doc>
<doc id="1672197" url="https://pl.wikipedia.org/wiki?curid=1672197" title="Punkt orientacyjny">
Punkt orientacyjny

Punkty orientacyjne "(landmarks)" – inaczej nazywane landmarkami, to łatwo rozpoznawalne obiekty środowiska architektonicznego (budynki, wieże, kościoły, sklepy) i łatwo rozpoznawalne twory natury o spektakularnym wyglądzie (wzniesienia, rozlewiska rzeki, zagłębienia terenu). 
Jest to jeden z elementów mapy poznawczej, obok ścieżek, krawędzi, regionów i węzłów, wyróżniony przez Lyncha. Punkt orientacyjny to zatem wyróżniające się cechy otoczenia, które ułatwiają ludziom orientację, zazwyczaj zauważalne z dużych odległości. Przykładem punktu orientacyjnego może być np. Wawel czy Kościół Mariacki w Krakowie lub Zamek Królewski lub Pałac Kultury i Nauki w Warszawie.

</doc>
<doc id="1672201" url="https://pl.wikipedia.org/wiki?curid=1672201" title="Patriot Winnica">
Patriot Winnica

Patriot Winnica (ukr. Хокейний клуб «Патріот» Вінниця) – ukraiński klub hokejowy z siedzibą w Winnicy. 
Historia.
Klub został założony jako Patriot Winnica.
Od sezonu 2008/09 występuje w ukraińskiej Wyższej Lidze.

</doc>
<doc id="1672202" url="https://pl.wikipedia.org/wiki?curid=1672202" title="Glockner">
Glockner



</doc>
<doc id="1672203" url="https://pl.wikipedia.org/wiki?curid=1672203" title="SMS G 194">
SMS G 194

SMS G 194 – niemiecki niszczyciel z okresu I wojny światowej. Okręt typu 1906 ("S 138"), trzecia jednostka podtypu "G 192". Zatonął 26 marca 1916 roku na Morzu Północnym, staranowany przez brytyjski krążownik HMS „Cleopatra”.

</doc>
<doc id="1672204" url="https://pl.wikipedia.org/wiki?curid=1672204" title="SMS G 195">
SMS G 195

G 195 – niemiecki niszczyciel z okresu I wojny światowej. Okręt typu 1906 (S138), czwarta jednostka podtypu "G 192". Po wojnie przejęty przez Wielką Brytanię i złomowany w 1922 roku.

</doc>
<doc id="1672205" url="https://pl.wikipedia.org/wiki?curid=1672205" title="Worony Sumy">
Worony Sumy

Worony Sumy (ukr. Хокейний клуб «Ворони» Суми) – ukraiński klub hokejowy z siedzibą w Sumach. 
Historia.
Od sezonu 2008/09 drużyna występowała w ukraińskiej Wyższej Lidze.

</doc>
<doc id="1672206" url="https://pl.wikipedia.org/wiki?curid=1672206" title="Diecezja Afryki">
Diecezja Afryki

Diecezja Afryki () – w Cesarstwie Rzymska jednostka administracyjna ze stolicą w Carthago (Kartaginie), część prefektury Italii. Dzieliła się na prowincje.
Diecezja obejmowała północną Afrykę, z wyjątkiem prowincji Mauretania Tingitana.
Została ustanowiona po reformach Dioklecjana i Konstantyna około 314 roku n.e. W początkach V wieku do Afryki wtargnęli Wandalowie, którzy w 432 zajęli terytorium diecezji i ustanowili Kartaginę stolicą swego królestwa. Po wojnie z Bizancjum państwo wandalskie zostało w 532 zniszczone. Cesarz Justynian odtworzył wówczas rzymską administrację w Afryce tworząc prefekturę Afryki.

</doc>
<doc id="1672208" url="https://pl.wikipedia.org/wiki?curid=1672208" title="SMS G 197">
SMS G 197

G 197 – niemiecki niszczyciel z okresu I wojny światowej. Okręt typu 1906 (S138), szósta i jednocześnie ostatnia jednostka podtypu "G 192". Po wojnie przejęty przez Wielką Brytanię i złomowany w 1921 roku.

</doc>
<doc id="1672209" url="https://pl.wikipedia.org/wiki?curid=1672209" title="Yaniet Marrero López">
Yaniet Marrero López

Yaniet Marrero López (ur. 4 kwietnia 1983 w Las Tunas) – kubańska szachistka, arcymistrzyni od 2008 roku.
Kariera szachowa.
W 2001 r. podzieliła III m. (za Bruci Lopezem i Vivian Ramón Pitą, wspólnie z Zirką Frómeta Castillo) w turnieju "Mix" memoriału Jose Raula Capablanki, w 2003 r. podzieliła IV-V m. w finale indywidualnych mistrzostw Kuby kobiet oraz zwyciężyła (wspólnie z Francisco Olivaresem) w Güines, natomiast w 2004 r. zdobyła dwie normy na tytuł arcymistrzyni, w São Paulo oraz na olimpiadzie w Calvii. W 2006 r. ponownie podzieliła IV-V w finale mistrzostw kraju oraz po raz drugi w karierze reprezentowała Kubę na olimpiadzie w Turynie. W 2007 r. zdobyła w Holguín tytuł wicemistrzyni Kuby. W 2008 r. zdobyła trzecią arcymistrzowską normę (na turnieju w Santiago), w tym roku również po raz trzeci uczestniczyła w turnieju olimpijskim (w Dreźnie), podczas Kongresu FIDE otrzymując tytuł arcymistrzyni. W 2010 r. zwyciężyła w kołowym turnieju "Maria Teresa Mora Memorial" w Hawanie, reprezentowała również narodowe barwy na kolejnej olimpiadzie, rozegranej w Chanty-Mansyjsku.
Najwyższy ranking w dotychczasowej karierze osiągnęła 1 listopada 2010 r., z wynikiem 2349 punktów zajmowała wówczas 2. miejsce wśród kubańskich szachistek.
Życie prywatne.
Mężem Yaniety Marrero López jest czołowy kubański szachista, Neuris Delgado Ramírez.

</doc>
<doc id="1672210" url="https://pl.wikipedia.org/wiki?curid=1672210" title="Pătrăuți">
Pătrăuți

Pătrăuți – wieś w Rumunii, w okręgu Suczawa, w gminie Pătrăuți. W 2011 roku liczyła 4567 mieszkańców. Miejscowość leży w północnej części Mołdawii, na Bukowinie, kilka kilometrów na północ od Suczawy.
W Pătrăuți znajduje się niewielka cerkiew Podniesienia Krzyża Świętego w Pătrăuți z końca XV w., ozdobiona malowidłami wewnętrznymi (XV w.) i zewnętrznymi (XVI w.), wpisana wraz z innymi malowanymi cerkwiami Bukowiny na listę światowego dziedzictwa UNESCO. 
W pobliżu Pătrăuți znajduje się rezerwat leśny Crujana.

</doc>
<doc id="1672211" url="https://pl.wikipedia.org/wiki?curid=1672211" title="Zaporiźki Morżi Zaporoże">
Zaporiźki Morżi Zaporoże

Zaporiźki Morżi Zaporoże (ukr. Хокейний клуб «Запорізькі Моржі» Запоріжжя) – ukraiński klub hokejowy z siedzibą w Zaporożu.
Historia.
Klub został założony jako Zaporiźki Morżi Zaporoże lub Zaporożskije Morży Zaporoże (ros. «Запорожские Моржи» Запорожье).
Od sezonu 2008/09 występuje w ukraińskiej Wyższej Lidze.

</doc>
<doc id="1672212" url="https://pl.wikipedia.org/wiki?curid=1672212" title="Niedrożność">
Niedrożność



</doc>
<doc id="1672213" url="https://pl.wikipedia.org/wiki?curid=1672213" title="Krwawienia z przewodu pokarmowego">
Krwawienia z przewodu pokarmowego



</doc>
<doc id="1672216" url="https://pl.wikipedia.org/wiki?curid=1672216" title="Godigisel">
Godigisel

Godigisel, Godegisel (lat. "Godigisclos", "Godegisilus") – król Wandalów w latach 359–406 r.
W 401 r. Wandalowie osiadli między Dunajem a Cisą pod wodzą Godigisela wyruszli, by zdobyć dla siebie nowe tereny w związku z inwazją Hunów. Wsparci przez Alanów z Panonii, w tym samym roku dotarli do prowincji Recji i Noricum. Rzymski wódz Stylicho początkowo zatrzymał ich, jednak potem został zobowiązany pozwolić im osiedlić się w Noricum jako sprzymierzeńcy. 
W 405 roku prowadził Wandalów wraz ze Swebami i Alanami dalej w stronę Renu. W następnym roku 406 armia Godigisela ruszyła w stronę Menu, prawego dopływu Renu, gdzie spotkali Silingów, plemię wandalskie, które przeniosło się na zachód w III w. wraz z Burgundami. 
Godigisel stracił życie wraz z 20 tys. wandalskich wojowników, podczas zwycięskiej bitwy stoczonej przeciw Frankom, którzy jako sprzymierzeńcy Rzymian, pilnowali granicy imperium i limesu na Renie. Wandalowie ponieśli bardzo ciężkie straty i zwyciężyli tylko dzięki dotarciu na pole bitwy Alanów pod wodzą króla Respendiala, którzy włączyli się do bitwy na wieść o śmierci Godigisela. 
Data bitwy nie jest znana, jednak tuż po niej nastąpiło zjednoczenie Hasing-Wandalów Godigisela z Siling-Wandalami, a 31 grudnia 406 r. Wandalowie przekroczyli Ren w pobliżu Moguncji, która została obrabowana i zniszczona. Pomimo śmierci władcy zwycięstwo pozwoliło Wandalom kontynuować marsz plemion w głąb Galii, do Trewiru i Reims. Wybuch w następnym roku wojny domowej w Rzymie pozwolił Wandalom, Swebom i Alanom opanować Galię bez znaczącego oporu ze strony Rzymian.
Godigisel poślubił szlachciankę pochodzenia wandalskiego o imieniu Flora w 374 roku. Z ich związku zrodził się pierworodny Gunderyk, który prowadził Wandalów w Galii, Hiszpanii, i Gelmer. Z relacji z nałożnicą narodził się Genzeryk, który po śmierci swego przyrodniego brata poprowadził Wandalów do podbicia terytoriów Afryki Północnej.

</doc>
<doc id="1672217" url="https://pl.wikipedia.org/wiki?curid=1672217" title="Lenín Moreno">
Lenín Moreno

Lenín Boltaire Moreno Garcés (ur. 19 marca 1953 w Nuevo Rocafuerte w prowincji Orellana) – ekwadorski polityk, wiceprezydent Ekwadoru od 15 stycznia 2007 do 24 maja 2013, prezydent Ekwadoru od 24 maja 2017 do 24 maja 2021.
Życiorys.
Urodził się w miejscowości Nuevo Rocafuerte, w prowincji Orellana, położonej w dżungli amazońskiej przy granicy z Peru. Imię otrzymał od ojca, profesora, na cześć Włodzimierza Lenina. Ukończył administrację publiczną na Universidad Central del Ecuador w Quito.
Po studiach, w latach 1976–1978 pełnił funkcję dyrektora centrum kształcenia zawodowego. Następnie rozpoczął pracę w sektorze prywatnym. Od 1982 do 1986 był menedżerem w firmach Satho i Zitro, a od 1986 do 1992 zajmował stanowisko dyrektora w firmie OMC Publigerencia Andina. W latach 1996–1997 był urzędnikiem ministerialnym. W okresie 1997–1999 pełnił funkcję dyrektora Narodowej Federacji Izb Turystyki.
W 1998 został postrzelony w plecy w czasie napadu na sklep w centrum handlowym, kiedy dokonywał zakupów razem z małżonką. W wyniku obrażeń doznał porażenia i od tego czasu poruszał się już na wózku inwalidzkim. W czasie rehabilitacji stosował terapię śmiechem, stając się odtąd jej orędownikiem i popularyzatorem. Napisał na ten temat kilka książek. Od 2001 do 2004 zajmował stanowisko krajowego dyrektora ds. niepełnosprawnych. W 2004 założył fundację Eventa, zajmującą się badaniami i promocją terapii śmiechem.
W wyborach prezydenckich w październiku i listopadzie 2006 startował jako kandydat na wiceprezydenta u boku Rafaela Correi. Po jego wygranej, 15 stycznia 2007 objął urząd wiceprezydenta Ekwadoru. W kolejnych wyborach prezydenckich 26 kwietnia 2009, ponownie wystartował u boku prezydenta Correi, uzyskując reelekcję na stanowisku wiceprezydenta. Zaprzysiężony został 10 sierpnia 2009.
Jako wiceprezydent szczególnie zaangażował się w działalność na rzecz niepełnosprawnych. Stworzony został krajowy rejestr wszystkich niepełnosprawnych obywateli. W wyniku inicjowanych przez niego programów i działań rządu, Ekwador poczynił znaczny krok w kierunku społecznej integracji osób niepełnosprawnych, zapewniając im pomoc finansową, materialną i prawną. Rząd zwiększył wydatki na ten cel z 2 mln USD do 150 mln USD rocznie, wprowadził specjalistyczne badania noworodków oraz wprowadził przepisy rezerwujące 4% etatów w większych firmach dla osób niepełnosprawnych. Ponad 430 tys. osób otrzymało specjalistyczną pomoc materialną, a prawie 200 tys. osób przeszło fachowe leczenie. Za swe działania Moreno w 2012 został nominowany do Pokojowej Nagrody Nobla przez członków ekwadorskiego Zgromadzenia Narodowego.
W kolejnych wyborach prezydenckich w lutym 2013 postanowił nie ubiegać się o reelekcję na stanowisku wiceprezydenta. Urząd pełnił do 24 maja 2013, kiedy zastąpił go były minister Jorge Glas. 19 grudnia 2013 sekretarz generalny ONZ Ban Ki-moon powołał go na urząd Specjalnego Wysłannika ONZ ds. Niepełnosprawności ("United Nations Special Envoy on Disability and Accessibility"), który zajmował do 30 września 2016.
1 października 2016 ugrupowanie Alianza PAIS wskazało Moreno jako kandydata w wyborach prezydenckich w 2017, w związku z kończącą się kadencją urzędującego prezydenta Rafaela Correi. W czasie kampanii wyborczej deklarował wolę kontynuowania lewicowej polityki swego poprzednika i rozbudowanych programów socjalnych. Wśród jego obietnic wyborczych znalazł się m.in. postulat wprowadzenia powszechnej dostępności edukacji wyższej. Jednakże starał odróżniać się od Correi, używając łagodniejszego języka i mniej konfrontacyjnej retoryki, co było spowodowane spadkiem poparcia dla byłego prezydenta po 2014, z powodu kryzysu finansowego, w jakim znalazł się Ekwador z powodu spadku cen ropy naftowej na rynkach światowych, której był eksporterem, co z kolei utrudniło realizację programów pomocy społecznej.
W pierwszej turze wyborów 19 lutego 2017 zajął pierwsze miejsce z wynikiem 39,3% głosów, pokonując Guillermo Lasso (28,1% głosów). Ponieważ żaden z kandydatów nie zdobył ponad 40% głosów, z co najmniej 10-procentową przewagą nad kontrkandydatem, 2 kwietnia 2017 Moreno i Lasso zmierzyli się w drugiej turze wyborów. Zdobył w niej 51,15% głosów, jego kontrkandydat domagał się ponownego przeliczenia głosów po tym, jak sondaże exit poll wskazywały na jego wygraną, a zwolennicy Lasso protestowali na ulicach stolicy. Moreno urząd prezydencki objął 24 maja 2017.
Lenín Moreno jest żonaty, ma 3 dzieci. Został odznaczony Orderem Słońca Peru, kolumbijskim Orderem Zasługi dla Demokracji oraz gwatemalskim Orderem Antonia Joségo de Irisarriego.
Publikacje.
Lenín Moreno jest autorem kilku książek na temat terapii śmiechem, szczęścia i dobrego samopoczucia:

</doc>
<doc id="1672218" url="https://pl.wikipedia.org/wiki?curid=1672218" title="Cerkiew św. Nikity Nowogrodzkiego w Tule">
Cerkiew św. Nikity Nowogrodzkiego w Tule

Cerkiew św. Nikity Nowogrodzkiego (ros. Храм Никиты Новгородского) – zrujnowana cerkiew prawosławna w Tule. 
Pierwsza cerkiew na tym miejscu została wzniesiona w 1629 z drewna i nosiła wezwanie św. Aleksego i św. Nikity Męczennika. Kolejny budynek tego typu powstał w 1704, obecny obiekt pochodzi z 1820. 
Cerkiew została zamknięta po rewolucji październikowej i obecnie jest całkowicie zrujnowana, nie posiada właściciela. 

</doc>
<doc id="1672219" url="https://pl.wikipedia.org/wiki?curid=1672219" title="Kindertransport">
Kindertransport

Kindertransport (także Refugee Children Movement albo „RCM'”) – nazwa nadawana akcji ratunkowej podjętej kilka miesięcy przed wybuchem II wojny światowej. Wielka Brytania przyjęła prawie 10 000 żydowskich dzieci z hitlerowskich Niemiec oraz okupowanych bądź zagrożonych okupacją terytoriów Austrii, Czechosłowacji, Wolnego Miasta Gdańska i Polski. Dzieci zostały umieszczone w brytyjskich rodzinach zastępczych, domach opiekuńczych i na farmach.
15 listopada 1938, kilka dni po „nocy kryształowej”, liderzy brytyjskich Żydów zostali przyjęci przez premiera Zjednoczonego Królestwa, Chamberlaina. Podczas spotkania złożono m.in. postulat, by rząd brytyjski zezwolił na czasowe przyjęcie na swoim terytorium żydowskich dzieci i nastolatków, które w przyszłości miałyby reemigrować do Palestyny. Wspólnota żydowska zobowiązała się dostarczyć na pokrycie kosztów podróży i niezbędne opłaty fundusze w wysokości 50 funtów na każde z dzieci.
Rząd brytyjski podjął decyzję, że akcja obejmie dzieci do 17. roku życia, bez opiekunów, i jednocześnie zaapelował do społeczeństwa o przyjmowanie tych dzieci do rodzin. W ramach akcji sprowadzono do Wielkiej Brytanii około 10 000 dzieci, w tym ok. 100 z Gdańska. Zgromadzone na ten cel fundusze wyczerpały się w sierpniu 1939, na kilka dni przed wybuchem wojny.
Ogólnie operacja może być oceniana pozytywnie, jako że większość objętych nią dzieci przeżyła wojnę. Tylko niewielkiej części z nich udało się odnaleźć własne rodziny, które zdołały przetrwać holocaust w ukryciu bądź przeżyć w obozach koncentracyjnych. Jednak zdecydowana większość dzieci na zawsze utraciła domy i rodziny.

</doc>
<doc id="1672220" url="https://pl.wikipedia.org/wiki?curid=1672220" title="Rok wilkołaka">
Rok wilkołaka

Rok Wilkołaka ("Cycle of the Werewolf") – powieść z gatunku horror, autorstwa Stephena Kinga, która została wydana w 1983 roku.
Powieść podzielona jest na dwanaście rozdziałów, odpowiadających kolejnym miesiącom roku. Taki podział spowodowany jest tym, że historia o tytułowym wilkołaku planowana była jako urozmaicenie kalendarza (na każdej stronie miało pojawić się kilkanaście zdań opowieści). Kiedy utwór rozrósł się, postanowiono wydać go w formie książkowej.

</doc>
<doc id="1672221" url="https://pl.wikipedia.org/wiki?curid=1672221" title="Google Moon">
Google Moon

Google Moon – usługa oferowana przez Google umożliwiająca oglądanie zdjęć satelitarnych Księżyca. Została uruchomiona 20 lipca 2005 roku z okazji 36 rocznicy sukcesu misji Apollo 11 (pierwsze lądowanie człowieka na Księżycu). Na zdjęciach satelitarnych udostępnionych w ramach "Google Moon" pokazane są miejsca lądowania misji Programu Apollo. Po zbliżeniu prezentowane są dodatkowe informacje o konkretnej misji.

</doc>
<doc id="1672222" url="https://pl.wikipedia.org/wiki?curid=1672222" title="Władcy Wandalów">
Władcy Wandalów



</doc>
<doc id="1672223" url="https://pl.wikipedia.org/wiki?curid=1672223" title="Cykl glukozowo-alaninowy">
Cykl glukozowo-alaninowy

Cykl glukozowo-alaninowy – cykl metaboliczny, w którym glukoza i alanina krążą pomiędzy wątrobą i mięśniami. Jest on analogiczny do szerzej znanego cyklu kwasu mlekowego.
Jednym z głównych źródeł energii w tkance mięśniowej jest glikogen. Ponieważ nie występuje w niej enzym glukozo-6-fosfataza, utworzony z glikogenu mięśniowego (poprzez związek pośredni glukozo-1-fosforan) glukozo-6-fosforan może zostać wykorzystany jedynie w obrębie komórki, w której powstał, ufosforylowana cząsteczka glukozy nie może bowiem przebyć błony komórkowej. Jednakże atomy węgla wchodzące w skład glikogenu mięśniowego mogą się znaleźć w krążącej we krwi glukozie.
Glukozo-6-fosforan wchodzi na szlak glikolizy, którego produktem jest pirogronian. Związek ten, reagując z aminokwasem, może zostać dzięki aminotransferazie (transaminazie) przekształcony w aminokwas alaninę, grupa karbonylowa z drugiego atomu węgla pirogronianu przeniesie się zaś w miejsce byłej grupy aminowej () poprzedniego aminokwasu, co uczyni z niego ketokwas. Dodatkowo kolejne porcje alaniny mogą pochodzić z białek, których w sytuacji przedłużającego się głodu mięsień używa jako źródło energii.
Powstała w tkance mięśniowej alanina przedostaje się do krwi, a razem z nią do wątroby.
Tam po raz drugi ulega transaminacji, ponownie z aminokwasu stając się ketokwasem (pirogronianem). Grupa aminowa zostaje przekazana na inny ketokwas który w reakcji tej staje się aminokwasem. Pirogronian dzięki ATP z β-oksydacji może zostać, zwłaszcza w okresie niedoboru glukozy we krwi, przekształcony ponownie w heksozę na drodze glukoneogenezy. Powstający glukozo-6-fosforan jest hydrolizowany do glukozy i fosforanu nieorganicznego, w komórkach wątroby. Glukoza opuszcza hepatocyty i z krwią udaje się do tkanek, w których jest na nią zapotrzebowanie. Może w ten sposób wrócić do mięśni, by cykl się zamknął, jednakże znacznie bardziej potrzebna jest w mózgu i erytrocytach, które nie korzystają z kwasów tłuszczowych jako źródła energii.

</doc>
<doc id="1672231" url="https://pl.wikipedia.org/wiki?curid=1672231" title="Kleinglockner">
Kleinglockner

Kleinglockner to wierzchołek w masywie Glocknergruppe, w Wysokich Taurach w Alpach Wschodnich. Leży na granicy dwóch austriackich krajów związkowych: Tyrolu (dokładnie Tyrol Wschodni) i Karyntii.
Kleinglockner to niższy wierzchołek góry, której najwyższym szczytem jest Grossglockner. Od Grossglocknera oddziela go przełęcz Glocknerscharte. 
Pierwszego wejścia, 25 sierpnia 1799 r., dokonali Martin Klotz, Sepp Klotz, Sigmund von Hohenwart i Johann Zopoth.

</doc>
<doc id="1672232" url="https://pl.wikipedia.org/wiki?curid=1672232" title="SMS G 132">
SMS G 132

G 132 – niemiecki niszczyciel z okresu I wojny światowej. Pierwsza jednostka typu "G 132". Po wojnie pozostał w aktywnej służbie. 28 maja 1921 roku sprzedany do stoczni złomowej.

</doc>
<doc id="1672233" url="https://pl.wikipedia.org/wiki?curid=1672233" title="Goldbergruppe">
Goldbergruppe



</doc>
<doc id="1672235" url="https://pl.wikipedia.org/wiki?curid=1672235" title="Koszaliński Festiwal Debiutów Filmowych „Młodzi i Film”">
Koszaliński Festiwal Debiutów Filmowych „Młodzi i Film”

Koszaliński Festiwal Debiutów Filmowych „Młodzi i Film” – najstarszy i największy w Polsce festiwal młodego kina. Prezentuje pełnometrażowe i krótkometrażowe profesjonalne debiuty filmowe, przede wszystkim polskie. Tradycją Festiwalu są spotkania młodych twórców z publicznością i krytykami, mające charakter szczerej wymiany opinii na temat filmów – stąd ich nazwa: „Szczerość za szczerość”. Głównymi nagrodami Festiwalu są Wielkie i Małe Jantary.
Festiwal istnieje od 1973, początkowo jako Międzynarodowe Spotkania Filmowe „Młodzież na Ekranie”, organizowane w Koszalinie, Mielnie, Łazach i Ustroniu Morskim. To tam pokazywali swoje pierwsze filmy: Krzysztof Kieślowski, Krzysztof Zanussi, Agnieszka Holland, Filip Bajon, Barbara Sass i Magdalena Łazarkiewicz. Festiwal „Młodzi i Film” nie odbywał się przez dziesięć lat, by w 1999 roku ponownie zaistnieć na festiwalowej mapie Polski. W 2000 r. odbył się tylko przegląd filmów. W 2001 przekształcony w konkurs międzynarodowy. W 2004 roku organizator wprowadza nazwę Koszaliński Festiwal Debiutów Filmowych „Młodzi i Film”.
Obecnie dyrektorem Festiwalu jest Paweł Strojek, Dyrektorem Programowym Janusz Kijowski. Organizatorami „Młodzi i Film” są Miasto Koszalin oraz Stowarzyszenie Filmowców Polskich, producentem Centrum Kultury 105 w Koszalinie. Większa część seansów festiwalowych odbywa się w kinie Kryterium w Koszalinie.
Nagrody.
Jury Festiwalu corocznie przyznaje następujące nagrody:
W Konkursie Pełnometrażowych Debiutów Fabularnych;
W Konkursie Krótkometrażowych Debiutów Filmowych;

</doc>
<doc id="1672236" url="https://pl.wikipedia.org/wiki?curid=1672236" title="SMS G 133">
SMS G 133

G 133 – niemiecki niszczyciel z okresu I wojny światowej. Druga jednostka typu "G 132". Po wojnie pozostał w aktywnej służbie. 28 maja 1921 roku sprzedany do stoczni złomowej.

</doc>
<doc id="1672238" url="https://pl.wikipedia.org/wiki?curid=1672238" title="SMS G 134">
SMS G 134

G 134 – niemiecki niszczyciel z okresu I wojny światowej. Trzecia jednostka typu "G 132". Po wojnie pozostał w aktywnej służbie. 13 maja 1921 roku sprzedany do stoczni złomowej.

</doc>
<doc id="1672241" url="https://pl.wikipedia.org/wiki?curid=1672241" title="Weresław Eingorn">
Weresław Eingorn



</doc>
<doc id="1672242" url="https://pl.wikipedia.org/wiki?curid=1672242" title="Glikopenia">
Glikopenia



</doc>
<doc id="1672243" url="https://pl.wikipedia.org/wiki?curid=1672243" title="SMS G 135">
SMS G 135

G 135 – niemiecki niszczyciel z okresu I wojny światowej. Czwarta jednostka typu "G 132". Po wojnie pozostał w aktywnej służbie. 10 października 1921 roku sprzedany do stoczni złomowej.

</doc>
<doc id="1672244" url="https://pl.wikipedia.org/wiki?curid=1672244" title="Synagoga w Paryżu (ul. Chasseloup-Laubat)">
Synagoga w Paryżu (ul. Chasseloup-Laubat)

Synagoga przy ulicy Chasseloup-Laubat w Paryżu – synagoga reformowana wybudowana w 1913. 
Historia.
Budowa synagogi w XV okręgu paryskim była związana ze wzrostem liczebnym zamieszkałej tam ludności żydowskiej, której nie wystarczała już skromna kaplica przy alei La Motte-Piquet. Teren pod budowę został zakupiony w 1910 za cenę 130 tys. franków. Jednym z fundatorów obiektu był baron Edmund Rothschild, który opłacił większość prac związanych ze wzniesieniem synagogi oraz sąsiadującego z nią budynku przeznaczonego na centrum kultury żydowskiej. On również wybrał architekta - Luciena Bechmanna. 
Synagoga została otwarta w 1913 i jest czynna do dnia dzisiejszego. 
Architektura.
Synagoga przy ulicy Chasseloup-Laubat posiada cechy styl bizantyjskiego, obecnego w budownictwie synagogalnym Basenu Paryskiego. Jest to jedna z ostatnich tego typu budowli we Francji. 
Wejście do synagogi prowadzi przez obszerny narteks, jest dekorowane rzędem półkolistych arkad z białego kamienia. Boczną fasadę budynku, również dekorowaną arkadami, zdobi rozeta. Całość została zbudowana z czerwonej cegły. W oknach znajdują się witraże. Przy dekoracji wnętrza wykorzystano różne gatunki cennego drewna. 

</doc>
<doc id="1672245" url="https://pl.wikipedia.org/wiki?curid=1672245" title="SMS G 136">
SMS G 136

G 136 – niemiecki niszczyciel z okresu I wojny światowej. Piąta jednostka typu "G 132". Po wojnie pozostał w aktywnej służbie. 20 sierpnia 1921 roku sprzedany do stoczni złomowej.

</doc>
<doc id="1672252" url="https://pl.wikipedia.org/wiki?curid=1672252" title="Glocknerwand">
Glocknerwand

Glocknerwand () – szczyt w grupie Glocknergruppe, w Wysokich Taurach w Alpach Wschodnich.
Glocknerwand oddzielony jest od Grossglocknera przez przełęcz Untere Glocknerscharte. Wejście na niego jest trudniejsze niż na Grossglocknera, powodem tego jest gorsza jakość skały, większa kruchość. Szczyt ten nie jest zbyt popularny, ponieważ większość wspinaczy chce zdobyć najwyższy szczyt, położonego w pobliżu Grossglocknera. W Glocknerwand znajduje się 7 wierzchołków: 
Pierwszego wejścia, 3 września 1872 r., dokonali Josef Pöschl, Josef Kerer i Peter Groder.

</doc>
<doc id="1672256" url="https://pl.wikipedia.org/wiki?curid=1672256" title="Schizophthirus graphiuri">
Schizophthirus graphiuri

Schizophthirus graphiuri – gatunek wszy z rodziny Hoplopleuridae, pasożytujący głównie na pędzlogonie zwinnym ("Graphiurus murinus"). Spotykany również na innych popielicowatych: "Graphiurus kelleni". Powoduje wszawicę.
Samica wielkości 1,4 mm, samiec mniejszy wielkości 1,1 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Afryki.

</doc>
<doc id="1672262" url="https://pl.wikipedia.org/wiki?curid=1672262" title="Probota">
Probota

Probota – miejscowość w Rumunii, położona w północnej części Mołdawii w pobliżu linii kolejowej łączącej Suczawę i Jassy.
W Probota znajduje się obronny monastyr z malowaną cerkwią pod wezwaniem św. Mikołaja z XVI w., fundacja Piotra Raresza, wpisaną wraz z innymi malowanymi cerkwiami północnej Mołdawii na listę światowego dziedzictwa UNESCO. 

</doc>
<doc id="1672263" url="https://pl.wikipedia.org/wiki?curid=1672263" title="Wincenty Ferreriusz">
Wincenty Ferreriusz

Wincenty Ferreriusz OP (ur. ok. 1350 w Walencji, zm. 5 kwietnia 1419 w Vannes) – hiszpański dominikanin, święty Kościoła katolickiego.
Życiorys.
Był synem notariusza. Jego brat Bonifaci Ferrer (1350–1417) przetłumaczył Biblię na język kataloński, która została wydana drukiem w Walencji w roku 1478 (Biblia Valenciana).
W 1367 roku wstąpił do klasztoru Zakonu Kaznodziejskiego w Walencji. Śluby zakonne złożył rok później. Po ukończeniu studiów filozoficznych, teologicznych i logiki rozpoczął pracę jako wykładowca i podjął się głoszenia Ewangelii. Na uniwersytecie "Estudi General" w Lleidze uzyskał doktorat. Przebywał W Barcelonie, a od 1394 do 1399 roku był spowiednikiem antypapieża Benedykta XIII. Po ciężkiej chorobie, na którą zapadł w 1398 roku, został wędrownym kaznodzieją. Realizował swoje powołanie przemierzając m.in. tereny obecnej Hiszpanii, Włoch, Francji, Anglii, Irlandii i Szkocji. Występował przeciwko katarom i waldensom, głosił także nadejście Antychrysta, czym zyskał sobie przydomek „anioła Apokalipsy”. Zabiegał o położenie kresu wielkiej schizmie zachodniej.
W ikonografii przedstawia się go habicie dominikańskim, jako anioła Apokalipsy z trąbą i płomieniem na czole. Atrybutem Wincentego Ferreriusza jest koń
Jego wstawiennictwu przypisywane jest opanowanie epidemii cholery w Neapolu w 1836 roku.
Grób Wincentego Ferreriusza znajduje się w katedrze św. Piotra w Vannes w Bretanii we Francji, która jest miejscem szczególnego kultu świętego.
W kościele świętej Anastazji w Weronie znajduje się ołtarz świętego. W Kościele katolickim wspomnienie liturgiczne św. Wincentego Ferreriusza przypada na jego "dies natalis" (5 kwietnia).
Modlitwa Świętego.
"„Aniele Boży, stróżu mój, mnie Tobie z dobroci Boskiej poleconego strzeż rządź i kieruj. Amen”"

</doc>
<doc id="1672264" url="https://pl.wikipedia.org/wiki?curid=1672264" title="SMS G 137">
SMS G 137

G 137 – niemiecki niszczyciel z okresu I wojny światowej, zmodyfikowanego typu G 132. Jednostka eksperymentalna, jeden z pierwszych niemieckich niszczycieli napędzany turbinami parowymi. W 1916 roku jego nazwę zmieniono na T 137 Po wojnie pozostał w aktywnej służbie. W 1921 roku sprzedany do stoczni złomowej.
Historia i opis.
G137 miał być ostatnim okrętem typu G132, lecz zdecydowano wyposażyć go doświadczalnie w napęd przy pomocy turbin parowych zamiast maszyn parowych. Wcześniej z niemieckich niszczycieli turbiny otrzymał doświadczalnie jedynie S125. Pociągnęło to za sobą konieczność zwiększenia rozmiarów okrętu. Wybrano zespół turbin systemu Parsonsa, z turbiną wysokiego ciśnienia i dwoma niskiego ciśnienia oraz turbiną prędkości krążowniczej i dwoma biegu wstecznego. Parę zapewniały cztery kotły typu Marynarki o ciśnieniu 17 atmosfer. Siłownia zapewniała moc 10 800 KM. Zużycie paliwa było o 2 t na godzinę większe, niż w typie G132, lecz okręt rozwijał znacząco wyższą prędkość (33,9 w wobec 28 w).
Okręt wszedł do służby 24 lipca 1907 roku. Od 1914 roku był wykorzystywany jako okręt szkolny, a podczas I wojny światowej, w 1915 roku został okrętem flagowym flotylli okrętów podwodnych. 25 września 1916 roku został przemianowany na T137, w celu zwolnienia numeru dla nowych niszczycieli.
Po wojnie został pozostawiony Niemcom, lecz skreślono go z listy floty 22 marca 1921 roku, a 28 maja tego roku został sprzedany na złom. Złomowany w Wilhelmshaven.

</doc>
<doc id="1672268" url="https://pl.wikipedia.org/wiki?curid=1672268" title="Huracan Corrientes">
Huracan Corrientes



</doc>
<doc id="1672269" url="https://pl.wikipedia.org/wiki?curid=1672269" title="T 137">
T 137



</doc>
<doc id="1672270" url="https://pl.wikipedia.org/wiki?curid=1672270" title="Płaskowyż Laurentyński">
Płaskowyż Laurentyński

Płaskowyż Laurentyński (ang. "Laurentian Highlands", fran. "Plateau Laurentien") - region geograficzny, płaskowyż w Ameryce Północnej, pomiędzy północnym, kanadyjskim brzegiem Rzeki św. Wawrzyńca i brzegami Morza Labradorskiego, nad Zatoką św. Wawrzyńca.
Jest położony na południowo-wschodnim skraju Tarczy Kanadyjskiej. Administracyjnie przynależy do prowincji Quebec oraz Nowa Fundlandia i Labrador.
Średnia wysokość to 450-600 m n.p.m., maksymalna wysokość to 1652 m n.p.m. (góra Torngat).
Na płaskowyżu występują liczne jeziora.
Region wydobycia żelaza, miedzi, cynku i ołowiu.

</doc>
<doc id="1672274" url="https://pl.wikipedia.org/wiki?curid=1672274" title="Teufelshorn">
Teufelshorn

Teufelshorn to szczyt w grupie Glocknergruppe, w Wysokich Taurach w Alpach Wschodnich. Jest kulminacją w grzbiecie Grossglocknera, tuż obok niego leży bliźniaczy szczyt Glocknerhorn (3677 m). Leży na granicy dwóch austriackich krajów związkowych: Tyrolu i Karyntii.
Pierwszego wejścia, 8 sierpnia 1884 r., dokonali Moritz von Kuffner, Christian Ranggetiner, E. Rubesoier. Glocknerhorn zdobyty został po raz pierwszy 29 sierpnia 1879 przez Gustava Grögera i Christiana Ranggetinera.
W pobliżu leży lodowiec Pasterze.

</doc>
<doc id="1672275" url="https://pl.wikipedia.org/wiki?curid=1672275" title="Chidley">
Chidley



</doc>
<doc id="1672276" url="https://pl.wikipedia.org/wiki?curid=1672276" title="Graphical Kernel System">
Graphical Kernel System

Graphical Kernel System, GKS – standard ISO dotyczący niskopoziomowego przetwarzania graficznego, pierwsza wersje powstała w 1973 roku. GKS definiuje zestaw funkcji rysowania dla dwuwymiarowej grafiki wektorowej. Normalizacja ułatwia tworzenie programów graficznych poprzez znormalizowanie i łatwiejsze określenie ich współpracy z urządzeniami peryferyjnymi (DIN 66252 lub ISO/DIN 7942) takimi jak monitor komputera, plotery, digitizery itp.
Jądro systemu graficznego służy odwzorowywaniu grafik 2D oraz 3D przez znormalizowane "prymitywy" graficzne dla grafik wektorowych oraz rastrowej. 
Konwersja następuje dwufazowo: Program użytkowy → GKS, następnie GKS → program sprzęgowy do obsługi urządzeń (in/out - Wejścia wyjścia).

</doc>
<doc id="1672277" url="https://pl.wikipedia.org/wiki?curid=1672277" title="Jan Kościelecki (1415–1475)">
Jan Kościelecki (1415–1475)

Jan Kościelecki herbu Ogończyk (ur. 1415, zm. 1475) – chorąży inowrocławski od 1450 r., podkomorzy dobrzyński od 1445 r., kasztelan bydgoski w latach 1454-1455, starosta jasieniecki, świecki i osiecki od 1455 r., starosta dybowski od 1456 r., starosta bydgoski i tucholski od 1457 r., wojewoda inowrocławski od 1457 r., starosta malborski od 1459 r., starosta inowrocławski od 1473 r., starosta dobrzyński.
Życiorys.
Urodził się ok. 1415 w Kościelcu na Kujawach jako syn Janusza wojewody inowrocławskiego. Był bratem Mikołaja wojewody brzeskokujawskiego. Za młodu przebywał u boku króla Władysława Warneńczyka na Węgrzech jako dworzanin (1441 r.) Wówczas za zasługi otrzymał od króla zapisy i pozwolenie założenia miasta w Kościelcu pod Inowrocławiem.
Ok. 1455 r. jako podkomorzy dobrzyński pojął za żonę jedyną córkę Mikołaja Szarlejskiego, jedyną spadkobierczynię jego rozległych dóbr, przez co stał się jednym z najzamożniejszych osobistości na Kujawach. W dodatku Kościelecki przejął po Szarlejskim zapisy sum zastawnych na Bydgoszczy, Solcu oraz innych dobrach
Rozpoczęta wojna trzynastoletnia dała mu możność dalszego wzbogacenia się na pożyczkach u króla. 21 listopada 1455 r. król zaciągnął u niego pożyczkę w wysokości 350 ﬂorenów węgierskich pod zastaw starostwa jasinieckiego na Pomorzu Gdańskim. Wkrótce, wraz z Mikołajem Szarlejskim otrzymał od króla jako tenutę zamki w Świeciu i zamek w Osieku. W kwietniu 1456 r. otrzymał ważne strategicznie: zamek Dybowski i Nieszawę, również jako zabezpieczenie pożyczek królowi. W marcu 1457 roku po Szarlejskim objął Tucholę. Dług króla u Kościeleckiego u schyłku wojny trzynastoletniej wynosił ok. 116 tys. florenów – wartość rocznych dochodów państwa. W związku z tym otrzymał od Kazimierza Jagiellończyka liczne starostwa pomorskie i kujawskie oraz urząd wojewody.
Jan Kościelecki brał udział w wojnie trzynastoletniej. W końcu września 1456 r. udzielił królowi pomocy militarnej przy tłumieniu rewolty części mieszczaństwa toruńskiego. Na początku maja 1457 r. towarzyszył królowi w podróży do Gdańska. Coraz aktywniej uczestniczył w sprawach militarnych w Prusach. W końcu 1457 r. wzywany był przez Toruń do obrony przed spodziewanym atakiem zaciężnych krzyżackich. W październiku 1458 r. był jednym z gwarantów rozejmu polsko-krzyżackiego w Prabutach. W lecie 1459 r. dowodził polskimi wojskami prowadzącymi działania w ziemi chełmińskiej oraz pod Chojnicami. W 1460 r. z zaciężnymi królewskimi ochraniał przed atakiem krzyżackim Gdańsk, a w 1461 r. uczestniczył w oblężeniu Świecia nad Wisłą.
Jan Kościelecki brał udział w rokowaniach polsko-krzyżackich u schyłkowego okresu wojny trzynastoletniej: w maju 1463 w Brześciu Kujawskim, w marcu 1464 w Elblągu, w lipcu 1464 w Toruniu. Był posłem królewskim w sprawie przyjęcia hołdu od wielkiego mistrza zakonu w Brodnicy. W połowie lipca 1466 towarzyszył królowi Kazimierzowi Jagiellończykowi w czasie jego pobytu w Inowrocławiu, a następnie uczestniczył w rokowaniach z Zakonem i był jednym z polskich gwarantów pokoju toruńskiego zawartego 19 października 1466 r.
Po wojnie trzynastoletniej jako starosta malborski reprezentował w Prusach Królewskich interesy króla. W lecie 1467 r. na zjeździe stanów pruskich pertraktował w sprawie uchwalenia podatku dla spłaty zaciężnych. Brał udział w zjeździe z delegatami Zakonu w Elblągu i w Malborku. Był też czynny przy ustanawianiu biskupa chełmińskiego Wincentego Kiełbasy administratorem Warmii (1467). W 1469 r. uczestniczył w rokowaniach ze stanami pruskimi o zorganizowanie trybunału (najwyższego sądu). W okresie wojny z Mikołajem Tungenem o biskupstwo warmińskie (1472-1478) Kościelecki był początkowo wodzem wojsk polskich. Jednak nie zdołał obronić zamków warmińskich, co było przyczyną konfliktu ze stanami pruskimi, podczas którego król Kazimierz Jagiellończyk wziął Kościeleckiego w obronę. W 1474 r. był obecny w rokowaniach w Dybowie w sprawie Warmii i przywilejów pruskich. Zasiadał w senacie razem z bratem Mikołajem.
Ostatnia wzmianka o Janie Kościeleckim pochodzi z 5 września 1475 r. Wkrótce potem zmarł. Pozostawił synów: Andrzeja – późniejszego podskarbiego wielkiego koronnego, Mikołaja – późniejszego wojewodę brzeskokujawskiego, Stanisława – wojewodę poznańskiego, oraz córki: Barbarę i Dobrochnę, zamężną Baranowską.
Zachowane wzmianki pisane z okresu starostwa bydgoskiego.
Jan Kościelecki uzyskał starostwo bydgoskie na mocy królewskiej decyzji z 29 marca 1457 r., dzięki rezygnacji z urzędu umierającego Mikołaja Szarlejskiego.
Z racji posiadania licznych urzędów, w Bydgoszczy nie pojawiał się zbyt często.
Na bydgoskim zamku towarzyszył zwykle królowi Kazimierzowi Jagiellończykowi i jego świcie, ponieważ władca urządził tu sobie jedną ze swoich głównych kwater podczas wojny trzynastoletniej.
Krótko po objęciu starostwa, w kwietniu 1457 r. król na zamku bydgoskim wykupił z rąk zaciężnych krzyżackich kilka twierdz wojennych m.in. Malbork, w latach następnych koncentrował i przeglądał armie, przeprowadzał rokowania. W 1466 r. odbyły się tu pertraktacje z księciem słupskim Erykiem II i dowódcą wojsk zakonnych Bernardem Szumborskim, które doprowadziły do zakończenia wojny.
Znane są następujące ślady w dokumentach pisanych z pobytu Jana Kościeleckiego w Bydgoszczy:
Tradycja przekazuje również, że starosta dopomógł finansowo w budowie kościoła farnego, uposażył szkołę parafialną oraz ufundował gotycki obraz maryjny, obecnie czczony jako Matka Boża Pięknej Miłości.

</doc>
<doc id="1672282" url="https://pl.wikipedia.org/wiki?curid=1672282" title="Percepcja środowiska międzynarodowego">
Percepcja środowiska międzynarodowego

Percepcja środowiska (otoczenia) międzynarodowego – postrzeganie przez elity i grupy rządzące, media oraz społeczeństwo danego państwa innych uczestników stosunków międzynarodowych. Wynika to zarówno z tradycji historycznej, poziomu wykształcenia, kultury politycznej oraz dominujących w społeczeństwie ideologii, religii, poglądów oraz przekonań i świadomości politycznej. O ile czynniki te oparte są na racjonalnych podstawach i przesłankach, o tyle sprzyjają one racjonalnej ocenie rzeczywistego położenia międzynarodowego oraz kształtowaniu realistycznych postaw w łonie elit i społeczeństwa przy prowadzeniu polityki zagranicznej. Skłonność do ulegania emocjom prowadzi natomiast z reguły w większym lub mniejszym stopniu do utrwalania się wśród społeczeństwa stereotypów i uprzedzeń, które niekiedy mogą przyczynić się do powstania sytuacji i postaw, w których podejmowanie racjonalnych decyzji w polityce zagranicznej nie jest możliwe bądź znacznie utrudnione.

</doc>
<doc id="1672286" url="https://pl.wikipedia.org/wiki?curid=1672286" title="Großes Wiesbachhorn">
Großes Wiesbachhorn

Großes Wiesbachhorn () to szczyt w grupie Glocknergruppe, w Wysokich Taurach we Wschodnich Alpach. Leży w Austrii, kraju związkowym Salzburg. Jest najwyższym szczytem w okolicy, choć jest niższy od Grossglocknera.
Południowa ściana szczytu wznosi się 2400 m ponad dolinę. Kiedyś uważany był za najwyższy szczyt Wysokich Taurów.
Pierwszego wejścia dokonało dwóch rolników o imionach Zanker i Zorner w XVIII wieku 

</doc>
<doc id="1672288" url="https://pl.wikipedia.org/wiki?curid=1672288" title="Echeveria secunda">
Echeveria secunda



</doc>
<doc id="1672289" url="https://pl.wikipedia.org/wiki?curid=1672289" title="Cape Chidley Islands">
Cape Chidley Islands

Cape Chidley Islands – grupa wysp w północnej Kanadzie, w Cieśninie Hudsona, u brzegów Killiniq Island, część Archipelagu Arktycznego.
Od wyspy Killiniq oddziela je Cieśnina MacGregora.
Na wyspy Cape Chidley składają się dwie wyspy:
Łączna powierzchnia wynosi 10 km².

</doc>
<doc id="1672296" url="https://pl.wikipedia.org/wiki?curid=1672296" title="Gonzales Coques">
Gonzales Coques

Gonzales Coques (ur. 1614 lub 1618 w Antwerpii, zm. 18 kwietnia 1684 tamże) – flamandzki malarz barokowy.
Jego nauczycielami byli Pieter Brueghel (młodszy) (1628) i David II Ryckaert. Z opóźnieniem, bo ok. 1640 został mistrzem gildii św. Łukasza, co może świadczyć o tym, że malarz był kilka lat poza Flandrią, prawdopodobnie w Anglii. Coques tworzył pod wpływem Antoona van Dycka, od którego przejął elegancki sposób komponowania obrazów, podobieństwo było na tyle znaczące, że nazywano go "małym van Dyckiem".
Gonzales Coques znany jest głównie z niewielkich i perfekcyjnie wykończonych obrazów, zaliczanych do malarstwa gabinetowego. Uważany jest także za twórcę nowego typu dzieł: grupowego portretu rodzajowego. Były to przedstawienia grup osób wykonujących różne czynności na tle ogrodów, parków lub wnętrz domów. Artysta malował najczęściej na potrzeby bogatych mieszczan i patrycjuszy, jego klientami byli także monarchowie i książęta m.in. Karol I Stuart, Fryderyk Wilhelm I, Fryderyk Henryk Orański, Leopold Wilhelm Habsburg oraz Dona Juana de Austria, którego od 1671 był nadwornym malarzem. Osiągnął znaczny sukces artystyczny i materialny, był dwukrotnie dziekanem cechu malarzy w Antwerpii.
Obrazy Gonzalesa Coquesa wystawiane są w galeriach i muzeach Berlina, Wiednia, Paryża, Londynu, Drezna i Filadelfii. W Muzeum Narodowym w Warszawie znajduje się obraz "Portret mężczyzny z lutnią" (nr inw. M.Ob.1701).

</doc>
<doc id="1672297" url="https://pl.wikipedia.org/wiki?curid=1672297" title="Kościeleccy herbu Ogończyk">
Kościeleccy herbu Ogończyk

Kościeleccy herbu Ogończyk – ród szlachecki zajmujący czołową pozycję polityczną i gospodarczą na Kujawach w XV-XVI w.
Historia.
Kościeleccy wywodzili się z Ziemi Dobrzyńskiej z okolic miasta Skępe, ale pisali się z Kościelca wsi k. Inowrocławia, gdzie istniała druga gałąź rodzinna. Protoplastą rodu był Mikołaj z Kutna. Początek rodzinie Kościeleckich dał jego syn, wojewoda inowrocławski Janusz z Kościelca.
Przedstawiciele rodu bywali wojewodami inowrocławskimi, brzesko-kujawskimi, poznańskimi, kaliskimi, starostami kujawskimi, pomorskimi i wielkopolskimi, a także hierarchami duchownymi. Od czasu wojny trzynastoletniej wielu dostojników z rodu Kościeleckich było również wierzycielami królewskimi, co pomogło im skumulować w swoim ręku liczne urzędy ziemskie. Świetność rodu została ograniczona w wyniku ruchu egzekucyjnego średniej szlachty w II połowie XVI wieku.

</doc>
<doc id="1672301" url="https://pl.wikipedia.org/wiki?curid=1672301" title="Geastrum corollinum">
Geastrum corollinum



</doc>
<doc id="1672302" url="https://pl.wikipedia.org/wiki?curid=1672302" title="Killiniq Island">
Killiniq Island

Killiniq Island (fr. "Île de Killiniq") – wyspa o powierzchni 269 km² w północno-wschodniej Kanadzie, na północnym krańcu półwyspu Labrador, pomiędzy zatoką Ungawa i Morzem Labradorskim.
Na wyspie znajduje się jedyny lądowy fragment granicy pomiędzy kanadyjskimi prowincjami Nową Fundlandią i Labradorem a terytorium Nunavut. Przy północno-wschodnim brzegu wyspy leżą dwie małe wyspy, Cape Chidley Islands.

</doc>
<doc id="1672305" url="https://pl.wikipedia.org/wiki?curid=1672305" title="Romariswandköpfe">
Romariswandköpfe

Romariswandköpfe – szczyt w grupie Glocknergruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładnie Tyrol Wschodni) i Karyntii.
W pobliżu znajdują się między innymi Eiskögele na północnym zachodzie oraz Grossglockner i Glocknerwand z lodowcem Pasterze, największym we Alpach Wschodnich.
Pierwszego wejścia, 29 sierpnia 1868 r., dokonali Johann Stüdl, Michel Groder i Andreas Kerer.

</doc>
<doc id="1672309" url="https://pl.wikipedia.org/wiki?curid=1672309" title="Syndrom Kotowa">
Syndrom Kotowa

Syndrom Kotowa – zjawisko szachowe opisane po raz pierwszy w książce "Myśl jak arcymistrz" autorstwa Aleksandra Kotowa. Ma ono miejsce, gdy gracz długo zastanawia się nad ruchem przy skomplikowanej pozycji na szachownicy, ale nie może znaleźć dobrego wyjścia. W końcu zauważa, że stracił dużo czasu, więc szybko wykonuje często zupełnie nieprzemyślany ruch, który prowadzi ostatecznie do porażki.
Jedna z piosenek na płycie "Appeal to Reason" grupy Rise Against nosi tytuł "Kotov Syndrome".

</doc>
<doc id="1672313" url="https://pl.wikipedia.org/wiki?curid=1672313" title="Google Mars">
Google Mars

Google Mars – usługa oferowana przez Google umożliwiająca oglądanie zdjęć satelitarnych Marsa. Powstała ona przy współpracy naukowców NASA pracujących w Mars Space Flight Facility, a dane dla serwisu zostały uzyskane przez misje Mars Global Surveyor oraz 2001 Mars Odyssey.
Od 2 lutego 2009 roku aplikacja Google Maps umożliwia obserwację globu Marsa. Dostępne w niej zdjęcia są dużo lepszej jakości. Dodatkowo możliwa jest obserwacja powierzchni planety w trybie 3D

</doc>
<doc id="1672314" url="https://pl.wikipedia.org/wiki?curid=1672314" title="Teufelskamp">
Teufelskamp

Teufelskamp to szczyt w grupie Glocknergruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładnie Tyrol Wschodni) i Karyntii.
W pobliżu znajdują się między innymi Eiskögele oraz Grossglockner i Glocknerwand z lodowcem Pasterze, największym we Alpach Wschodnich.
Pierwszego wejścia, 27 sierpnia 1868 r., dokonali Johann Stüdl, Thomas Groder i Peter Groder.

</doc>
<doc id="1672315" url="https://pl.wikipedia.org/wiki?curid=1672315" title="Cape Race">
Cape Race

Cape Race - przylądek w północno-wschodniej Kanadzie, na południowym krańcu półwyspu Avalon, należącego do Nowej Fundlandii.
Obecna nazwa pochodzi od wcześniejszej, portugalskiej nazwy "Cabo Raso".
Wybrzeże Cape Race jest klifowe, jego wysokość wynosi do 30 metrów ponad wodę. Średnio przez 158 dni w roku jest pokryty mgłą.
W 1856 zbudowano na nim pierwszą, żeliwną latarnię morską z lampą naftową, zaś w 1907 roku wybudowano nową, betonową latarnię, z lampą wyposażoną w soczewkę Fresnela. Starą latarnię przeniesiono na Cape North, a obecnie stoi ona przed ottawskim muzeum techniki.

</doc>
<doc id="1672318" url="https://pl.wikipedia.org/wiki?curid=1672318" title="Kureń UPA „Mesnyky”">
Kureń UPA „Mesnyky”

Kureń UPA „Mesnyky” ("Mściciele") – kureń Ukraińskiej Powstańczej Armii, należący do 27 Odcinka Taktycznego „Bastion” VI Okręgu Wojskowego Sian. Kureń został zorganizowany wiosną 1945 roku przez Iwana Szpontaka „Zalizniaka”, on też został mianowany dowódcą kurenia przez płk Myrosława Onyszkewycza „Oresta”.
Organizacja i struktura sotni.
W końcu marca 1944 roku Iwan Szpontak, będący wówczas zastępcą komendanta powiatowego policji ukraińskiej w Rawie Ruskiej zdezerterował z posterunku wraz z grupą około 30 policjantów. Dokonał tego na polecenie i w porozumieniu z OUN-B. Dzięki przeprowadzeniu odpowiednich działań, Niemcy byli przekonani, że policjanci zostali zabici lub wzięci do niewoli przez partyzantkę sowiecką. Wysłany przez nich oddział złożony z policji i wojska nie trafił na żaden ślad, gdyż dezerterzy zostali odpowiednio ukryci przez miejscową siatkę OUN. Około 10 policjantów powróciło do Rawy Ruskiej, a pozostali wstąpili w szeregi Ukraińskiej Powstańczej Armii. Dowódcą oddziału został Iwan Szpontak. Następnie po przejściu w okolice Gorajca pow. Lubaczów, st. wistun/plutonowy I. Szpontak (przyjął wówczas pseudonim „Zalizniak”) rozpoczął formowanie pierwszej na tym terenie sotni UPA, którą nazwano „Mesnyky” („Mściciele”). Święta partyzanci spędzili w Gorajcu i jego okolicy, goszczeni przez ukraińskich mieszkańców wsi, wdzięcznych za ochronę, jaką zapewniał im oddział. Na przełomie marca i kwietnia doszło do kilku starć z niewielkimi grupami zbrojnymi, które próbowały okradać tutejszą ludność. W bliżej niewyjaśnionych okolicznościach, zginęło w tym czasie kilku (według innych źródeł kilkunastu) mieszkańców Gorajca narodowości polskiej, autorzy niektórych opracowań oskarżają o to sotnię „Zalizniaka”.
Na polecenie OUN-B do organizowanej w Gorajcu sotni przybywa młodzież z okolicznych wsi oraz dezerterzy z Wehrmachtu, Grenzschutzu, Bahnschutzu i Ukraińskiej Policji Pomocniczej. W pierwszych dniach kwietnia sotnia liczy już 180 partyzantów.
Skład dowództwa sotni:
Dowódcami czot/plutonów zostali:
Sotnia posiadała również rój/drużynę transportową.
Organizacja i struktura kurenia.
W 1945 na terenie 27 Odcinka Taktycznego „Bastion” działały trzy sotnie: „Mesnyky-1” (97, dowódcy Iwan Szymanskyj „Szum”, potem Hryhorij Mazur „Kałynowycz”), „Mesnyky-2” (98, dowódcy „Bis”, „Bałaj”, potem Mykoła Taraban „Tucza”), „Mesnyky-3” (97a). W 1946 roku utworzono „Mesnyky-4” (98a) i „Mesnyky-5” (97b). W lecie 1946 siły odcinka liczyły 5 sotni, 14 czot, 44 roje, łącznie 500 żołnierzy.
Oprócz zadań bojowych oddziały tego Odcinka Taktycznego miały za zadanie chronić członków Krajowego Prowydu OUN Zakerzonia.
Działalność zbrojna i zbrodnie.
W okresie organizowania i szkolenia sotni doszło do kilku potyczek z partyzantką sowiecką, lecz pierwsza zaplanowana i przeprowadzona akcja miała miejsce 19 kwietnia 1944 r. w Rudce. Jak ustalił wywiad OUN mieszkańcy tej wsi byli uzbrojeni i współpracowali z partyzantką polską i sowiecką. Atak na Rudkę miał być początkiem zorganizowanej akcji UPA mającej na celu zmuszenie mieszkańców ziemi lubaczowskiej do wyjazdu za San . Pretekstem było to , że wskutek donosu mieszkańców Niemcy 11 lutego 1944 r. aresztowali i zastrzelili trzech członków OUN. W wyniku przeprowadzonego przez sotnię napadu zamordowano 58 mieszkańców, wszystkich mężczyzn oraz kobiety i dzieci .Spłonęły prawie wszystkie zabudowania, wieś przestała istnieć . Nieprawdziwa jest natomiast podawana przez niektórych autorów informacja, że w dniu ataku na Rudkę sotnia spaliła Brusno i zabiła tam bliżej nieokreśloną liczbę mieszkańców. Takie wydarzenie nie miało miejsca.
Sotnia „Mesnyky” obarczana jest odpowiedzialnością za zamordowanie w kwietniu pięciu Polaków z Chotylubia, oraz w Kowalówce, w dwóch napadach dokonanych 30 kwietnia i 7 maja, od kilkunastu do 27 osób. 3 maja 1944 r. sotnia „Zalizniaka” weszła do opuszczonego przez oddział AK Cieszanowa, mordując ok. 40 osób ,plądrując domy i paląc około 90 % zabudowy miasta .
W lipcu 1944 sotnia „Zalizniaka” ukryła się w lasach, przeczekując przejście frontu. W tym czasie zamordowano 5 osób, w tym dwie łączniczki AK i oficera Armii Czerwonej. „Zalizniak” z oddziałem przełom lat 1944/1945 spędził w okolicach Werchraty. W zimie i wczesną wiosną jego oddział zwiększył znacznie liczebność. Było to wynikiem rekrutacji prowadzonej w ukraińskich wsiach oraz napływem ochotników z okolic. Wiązało się to z poborem rekrutów do Armii Czerwonej, rozpoczęciem wysiedlania ludności ukraińskiej do ZSRR, terrorem NKWD. W związku z tym „Zalizniak” sformował do wiosny 1945 dwie następne sotnie („Mesnyky-2” i „Mesnyky-3”), i został mianowany dowódcą kurenia.
21 marca 1945r. kompanie 2. Samodzielnego Batalionu Operacyjnego Wojsk Wewnętrznych, wspomagane przez milicjantów z okolicznych posterunków przeprowadziły pacyfikację zamieszkałych przez Ukraińców wsi Lubliniec Nowy i Stary. W jej trakcie śmierć poniosło około 90 mieszkańców i spalono większość zabudowań. Po tym wydarzeniu „Zalizniak” wysłał do wsi sotnię z zadaniem ochrony pozostałych mieszkańców. Dnia 23 marca 1945r. 2.SBO WW ponownie zaatakował wieś lecz tym razem trafił na oddział UPA i nie zdołał wejść do wsi. W wyniku całodziennych walk śmierć poniosło dwunasty żołnierzy 2. SBO WW.
Nocą 27/28 marca kureń „Zalizniaka” jednocześnie uderzył na prawie wszystkie posterunki MO w powiecie lubaczowskim, niszcząc 18 placówek , zabijając 30 funkcjonariuszy MO oraz mordując od 43 do 72 osób cywilnych. Spowodowało to reakcję strony polskiej – pomiędzy 10 a 14 kwietnia w wyniku walk pomiędzy UPA a współdziałającymi oddziałami Narodowej Organizacji Wojskowej, MO, i poakowskiej samoobrony zginęło ok. po 50 osób po obu stronach. Polakom nie udało się wyprzeć UPA z lasów sieniawskich. 17 kwietnia wczesnym ranem, UPA dokonało napadu na polską wieś Wiązownica, mordując w sumie 91 osób, w tym 20 kobiet i 20 dzieci, ponadto spalono 150 gospodarstw.
Od września 1945 kureń atakował pododdziały 3 Dywizji Piechoty, która obsadziła powiat lubaczowski. W jednej z akcji, nocą 22 listopada 1945 sotnia M-2 pod osobistym dowództwem „Zalizniaka” uderzyła na most kolejowy na rzece Szkło w Surochowie, który został wysadzony.
Demobilizacja.
Wiosną 1947 roku, na rozkaz dowództwa, „Zalizniak” zdemobilizował część ludzi i przerzucił na Ziemie Odzyskane. W lecie 1947 wszystkie oddziały tego odcinka poniosły poważne straty w walce w czasie Akcji Wisła. W wyniku utraty zaplecza w postaci ludności ukraińskiej przesiedlonej w Akcji Wisła pod koniec sierpnia 1947 za zgodą dowódcy VI Okręgu UPA rozformowano oddziały UPA. Kilka grup wyruszyło na Zachód, natomiast resztki sotni M-5 pod dowództwem "Kruka" przebiły się do USRR w celu kontynuowania walki zbrojnej.

</doc>
<doc id="1672319" url="https://pl.wikipedia.org/wiki?curid=1672319" title="Gładysz (gmina Choszczno)">
Gładysz (gmina Choszczno)

Gładysz – osada leśna w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. Leśniczówka wchodzi w skład sołectwa Radaczewo. Najbardziej na północ położona miejscowość gminy.
Geografia.
Leśniczówka leży ok. 2,5 km na północ od Radaczewa, ok. 200 m na wschód od drogi wojewódzkiej nr 160.

</doc>
<doc id="1672322" url="https://pl.wikipedia.org/wiki?curid=1672322" title="Gładysz">
Gładysz



</doc>
<doc id="1672323" url="https://pl.wikipedia.org/wiki?curid=1672323" title="Mikołaj Kościelecki (zm. 1510)">
Mikołaj Kościelecki (zm. 1510)

Mikołaj Kościelecki herbu Ogończyk (zm. 1510 r.) – starosta bydgoski w latach 1475-1480 i 1482-1485, starosta inowrocławski, malborski, tucholski i nieszawski przed 1477 r., starosta osiecki od 1504 r., starosta człuchowski od 1489 r., starosta jasieniecki w latach 1475-1508, wojewoda brzeskokujawski od 1501 r.
Życiorys.
Był najstarszym synem Jana, wojewody inowrocławskiego oraz bratem Andrzeja – podskarbiego wielkiego koronnego i Stanisława – wojewody brzeskiego.
Po ojcu odziedziczył znaczne dobra ziemskie na Kujawach. W swoim ręku skupił liczne starostwa pomorskie i kujawskie.
W 1478 r. król przeniósł sumy dłużne należne Kościeleckiemu, a ciążące na Malborku na inne pomorskie zamki i tenuty.
Mikołaj w kolejnych latach swojego życia wykupywał urzędy ziemskie oraz inne dobra: m.in. starostwo osieckie, starostwo człuchowskie oraz dalsze dobra za panowania Jana Olbrachta. Ukoronowaniem jego kariery była nominacja w 1501 r. na wojewodę brzesko-kujawskiego. Był sygnatariuszem unii piotrkowsko-mielnickiej 1501 roku. Podpisał konstytucję "Nihil novi" na sejmie w Radomiu w 1505 roku. Zmarł w 1510 r.
Zachowane wzmianki pisane z okresu starostwa bydgoskiego.
Znane są następujące ślady w dokumentach pisanych:

</doc>
<doc id="1672324" url="https://pl.wikipedia.org/wiki?curid=1672324" title="Schneewinkelkopf">
Schneewinkelkopf

Schneewinkelkopf to szczyt w grupie Glocknergruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładnie Tyrol Wschodni) i Karyntii.
Pierwszego wejścia, 14 września 1869 r., dokonali Johann Stüdl, Karl Hofmann, Thomas Groder i Josef Schnell.

</doc>
<doc id="1672327" url="https://pl.wikipedia.org/wiki?curid=1672327" title="Moderus Beta (zmodernizowany tramwaj)">
Moderus Beta (zmodernizowany tramwaj)

Moderus Beta – tramwaje powstałe w wyniku modernizacji niemieckich wagonów Düwag N8C i M8C, wyprodukowane przez firmę Modertrans Poznań. W latach 2009-2015 zmodernizowano łącznie 65 takich tramwajów i kursują one w Gdańsku i Elblągu.
Było to pierwsze użycie nazwy "Moderus Beta" dla określenia modelu tramwaju Modertransu. Nazwa została później ponownie użyta, tym razem dla modelu tramwaju zbudowanego całkowicie od podstaw i częściowo opartego na rozwiązaniach poprzedniego modelu.
Konstrukcja.
Pojazd zbudowano na bazie trójczłonowego, dwukierunkowego tramwaju Düwag N8C, produkowanego w latach 1978-1986. Łącznie zbudowano wówczas 76 sztuk takich tramwajów, 54 dla Dortmundu oraz 22 dla Kassel.
Przebudowa tramwaju polegała na wstawieniu nowego środkowego, niskopodłogowego członu (całkowicie własnego projektu), który montowany był pomiędzy istniejące człony. Człon wyposażony jest w drzwi odkładane na zewnątrz, dzięki czemu tramwaj posiada szerokie, pozbawione środkowego słupka wejścia, co zapewnia szybką wymianę pasażerów&lt;ref name="ŚK 8/2008"&gt;&lt;/ref&gt;. Człon ten był wyprodukowany w Biskupicach&lt;ref name="ŚK 4/2009"&gt;&lt;/ref&gt;. Oba czoła tramwaju wymienione zostały na nowe, o nowoczesnym wyglądzie, z przednimi, giętymi, panoramicznymi szybami. Nowa kabina motorniczego posiada klatkę bezpieczeństwa, która zabezpiecza motorniczego w przypadku kolizji.
Moderus Beta MF 01 (N8C) jest tramwajem osadzonym na czterech dwuosiowych wózkach. Wózki w pierwszym i trzecim członie są napędowe, a wózki znajdujące się pod przegubem są toczne. Moderus Beta posiada dwa silniki napędowe o mocy 150 kW każdy.
Sterowanie jazdą odbywa się za pomocą joysticka z wbudowanym czuwakiem. Tramwaje wyposażone są w rozkładany stopień oraz w przyciski do otwierania drzwi przez pasażerów.
Tramwaj może zabrać łącznie 226 osób.
Tramwaje dla Gdańska podczas pierwszej modernizacji wyposażone w: kasowniki tradycyjne; elektroniczne wyświetlacze; nowe, plastikowe siedzenia; monitoring; klimatyzację w kabinie motorniczego. Tramwaje dla Gdańska z drugiej serii zostało dodatkowo wyposażone w klimatyzację przestrzeni pasażerskiej. Jeden z tramwajów z drugiej serii dla Gdańska został pomalowany w kremowe-niebieskie barwy nawiązujące do malowania gdańskich tramwajów z okresu międzywojennego.
W 2018 roku w Gdańsku rozpoczął się drugi etap modernizacji tramwajów N8C obejmujący m.in. wymianę silników, oświetlenia, ogrzewania i piasecznic oraz montaż ABS.
Eksploatacja.
Gdańsk.
W 2007 roku ówczesny ZKM Gdańsk (od 2017 roku Gdańskie Autobusy i Tramwaje) kupił 46 tramwajów Düwag N8C, wycofanych z eksploatacji w Dortmundzie. Początkowo były kupowane do obsługi planowanej linii na Chełm, na którą nie mogły wjechać tramwaje Konstal 105Na, które dominowały we flocie przewoźnika&lt;ref name="ŚK 2/2008"&gt;&lt;/ref&gt;. Pierwszy niezmodernizowany tramwaj został przywieziony do Gdańska w lutym 2007. Na tymczasową linię 98 (Jelitkowo-Zaspa) wyjechały 28 kwietnia 2007&lt;ref name="ŚK 7/2007"&gt;&lt;/ref&gt;. 
W 2008 roku rozstrzygnięto przetarg, w wyniku którego wszystkie wagony zostały skierowane na modernizacje do zakładów Modertrans Poznań. Początkowo Modertrans miał problemy z modernizacją wagonów, co powodowało znaczne opóźnienia w realizacji umowy. Pierwszy zmodernizowany N8C został dostarczony 24 kwietnia 2009. Niestety, wagon ten przyjechał niesprawny i do zajezdni Wrzeszcz musiał zostać odholowany. Fakt ten był krytykowany przez miejscową prasę&lt;ref name="ŚK 6/2009"&gt;&lt;/ref&gt;. Ostatni przyjechał 13 kwietnia 2012, prawie półtora roku po terminie. Opóźnienia powodowały, że do Gdańska zaczęły nieplanowo przyjeżdżać składy niezmodernizowane&lt;ref name="ŚK 11/2008"&gt;&lt;/ref&gt;. Tramwaje zostały początkowo przypisane do zajezdni Wrzeszcz, gdzie zastępowały wagony Konstal 105Na, które były przenoszone do Nowego Portu lub złomowane. Od maja 2011 na skutek dostaw wagonów Pesa Swing Moderus Beta MF 01 zostały przydzielane również do zajezdni Nowy Port, gdzie wypierały wagony Konstal 105Na. Istotną zaletą tych wagonów jest dwukierunkowość, która jest wykorzystywana podczas remontów torowiska&lt;ref name="ŚK 6/2012"&gt;&lt;/ref&gt;. Tramwaje te mogą być prowadzone w jeździe ukrotnionej, lecz ze względu na zbyt krótkie przystanki nie jest to wykorzystywane&lt;ref name="ŚK 5/2010"&gt;&lt;/ref&gt;.
W maju 2014 ZKM kupił 14 kolejnych N8C, tym razem z Kassel. W przetargu na ich modernizację jedyną ofertę złożył Modertrans, jednakże została ona odrzucona ze względu na przekroczenie budżetu. W kolejnym przetargu wybrano ofertę Modertransu i w listopadzie podpisano umowę na modernizację 16 N8C (w międzyczasie ZKM dokupił 2 tramwaje z Kassel). W nocy z 1 na 2 marca 2015 dostarczono do Gdańska pierwszy tramwaj z drugiej partii. Na początku maja 2 pierwsze tramwaje z drugiej partii wyjechały na trasy. Dostawy zmodernizowanych tramwajów zakończono w połowie sierpnia.
W połowie lipca 2016 dwa tramwaje zostały zalane podczas powodzi w Gdańsku.
W sierpniu 2017 GAiT ogłosił przetarg na remont: 2 pojazdów z Dortmundu, które ucierpiały w powodzi, 8 pojazdów z Kassel wymagających wymiany napędów i 1 pojazdu z Kassel, który ucierpiał podczas wypadku. Jedynym oferentem napraw 3 zepsutych tramwajów był Modertrans, a wymiany napędów spółka 4iB, jednak przetarg został unieważniony – Modertrans przekroczył kosztorys, a 4iB nie wpłaciło wadium. Ostatecznie na przełomie maja i czerwca 2018 GAiT podpisały z Modertransem umowę na naprawę 2 zalanych tramwajów, a 15 czerwca z 4iB na wykonanie modernizacji układów napędowych i sterowania w 13 tramwajach typu N8C-MF18 i 8 tramwajach typu N8C-MF01. W połowie września 2018 dwa tramwaje były już gotowe.
Na przełomie lipca i sierpnia 2017 jeden z tramwajów na zlecenie Muzeum Narodowego w Gdańsku otrzymała złotą okleinę, będąca częścią kampanii zewnętrznej poświęconej obrazowi Sąd Ostateczny Hansa Memlinga.
Elbląg.
Tramwaje Elbląskie zakupiły dwie sztuki tramwajów M8C (wersja wąskotorowa N8C) z Augsburga, które poddały modernizacji takiej samej jak ZKM Gdańsk. Zgodnie z warunkami przetargu przyjmowane były oferty tylko zakładów mających doświadczenie w modernizacji przynajmniej 3 sztuk tego typu tramwajów mających dopuszczenie do ruchu na terenie Polski. 7 maja podjęto decyzję o udzieleniu zamówienia firmie Modertrans.
18 października 2013 dostarczono pierwszy z dwóch zmodernizowanych wagonów do Elbląga, a 10 stycznia 2014 odbyła się jego prezentacja.
Na początku 2014 roku Tramwaje Elbląskie zakupiły jeszcze jeden tramwaj M8C z Augsburga, z zamiarem jego modernizacji. 18 sierpnia spółka podpisała z Modertransem umowę na jego modernizację, a w lipcu 2015 zmodernizowany tramwaj powrócił do Elbląga. Zakres tego remontu był większy ze względu na uszkodzenia układu napędowego.
Na początku 2016 roku Tramwaje Elbląskie zakupiły kolejne 3 tramwaje M8C, tym razem z Mülheim an der Ruhr. Przewoźnik nie zamierza ich jednak modernizować.

</doc>
<doc id="1672328" url="https://pl.wikipedia.org/wiki?curid=1672328" title="Mors (bogini)">
Mors (bogini)

Mors (łac. "Śmierć") – rzymska personifikacja śmierci, wzorowana na greckim Tanatosie. Poświadczona m.in. w tytule atellany Nowiusza "Mortis ac Vitae iudicium" [Non. 479] i satyry Enniusza "Mors ac Vita" [Quint. "Inst." 9,2,36], a także u wielu innych poetów i przez napisy nagrobkowe.
W poezji pojawiło się kilka głównych typów personifikującego ujmowania śmierci: jako przyczyny śmierci [Stat. "Theb." 7,53], jako przejścia z życia do śmierci ["Anth.Lat." 2,429,1-2; 346,3-4; Hor. "Carm." 1,14,13], jako stanu/bezruchu [Lucr. 3,959].
We wszelkich kontekstach mitologicznych, filozoficznych czy satyrycznych, w których pojawiła się rzymska personifikacja śmierci, przedstawiano ją wyłącznie w celu ukazania śmierci jako zjawiska, nigdy zaś nie w celach religijnych. Rzadko też kojarzono ją z innymi greckimi czy rzymskimi bóstwami – przeważnie przy tym z Hadesem/Plutonem [Stat. "Theb." 4,528], Thanatosem czy Persefoną. Mors nie odgrywa więc żadnej roli w religii rzymskiej; nie pojawia się nigdy w autentycznych mitach, w kulcie ani w wierzeniach ludowych. Nieliczne konteksty mitologiczne, w których się pojawia, wiążą się z wpływami greckimi na rzymską literaturę.

</doc>
<doc id="1672329" url="https://pl.wikipedia.org/wiki?curid=1672329" title="SMS V 150">
SMS V 150

SMS V 150 – niemiecki niszczyciel z okresu I wojny światowej, pierwsza jednostka typu "V 150". 18 maja 1915 roku zatonął po kolizji z SMS V 157 w zatoce Jadebusen.

</doc>
<doc id="1672331" url="https://pl.wikipedia.org/wiki?curid=1672331" title="Chojra">
Chojra



</doc>
<doc id="1672334" url="https://pl.wikipedia.org/wiki?curid=1672334" title="Hagfors">
Hagfors

Hagfors − miasto w Szwecji. Siedziba władz administracyjnych gminy Hagfors w regionie Värmland. Około 5 403 mieszkańców. Jest jednym z najmłodszych miast Szwecji. Prawa miejskie uzyskało w 1950 r. Później prawa miejskie uzyskały jedynie Oxelösund i Säffle.

</doc>
<doc id="1672336" url="https://pl.wikipedia.org/wiki?curid=1672336" title="SMS V 151">
SMS V 151

V 151 – niemiecki niszczyciel z okresu I wojny światowej. Druga jednostka typu "V 150". Po wojnie przeklasyfikowana na torpedowiec. W czasie II wojny światowej okręt pomocniczy. W 1945 roku przejęty przez USA. Złomowany w 1949 roku.

</doc>
<doc id="1672338" url="https://pl.wikipedia.org/wiki?curid=1672338" title="Eszeweria">
Eszeweria

Eszeweria ("Echeveria" ) – rodzaj roślin należący do rodziny gruboszowatych. Obejmuje 199 gatunków. Rośliny te występują w południowej części Ameryki Północnej (od Teksasu po Panamę) oraz w zachodniej części Ameryki Południowej (od Wenezueli po północną Argentynę. Rodzaj najbardziej zróżnicowany jest w Meksyku. Liczne gatunki i mieszańce uprawiane są jako rośliny ozdobne.
Systematyka.
"Courantia" Lem., "Oliveranthus" Rose, "Oliverella" Rose, "Urbinia" Rose
Rodzaj "Echeveria" należy do podrodziny "Sempervivoideae", rodziny gruboszowatych "Crassulaceae", do rzędu skalnicowców ("Saxifragales") i wraz z nim do okrytonasiennych. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Saxifraganae" Reveala, rząd skalnicowce ("Saxifragales" Dumort.), rodzina gruboszowate ("Crassulaceae" DC. in Lam. &amp; DC.), rodzaj eszeweria ("Echeveria" DC.).
Uprawa.
Eszewerie preferują miejsca nasłonecznione, wtedy ich liście intensywniej się wybarwiają. Eszewerie ładnie prezentują się również na skalniakach. W klimacie umiarkowanym przed zimą, gdzie temperatura spada poniżej 5 °C, eszewerie należy przenieść do pomieszczeń (mogą rosnąć np. na parapecie od strony południowej). 
Eszewerie są roślinami mało wymagającymi – nie należy ich często podlewać (w czasie wiosny i lata podlewa się je co dwa tygodnie, w czasie upałów raz w tygodniu, zimą podlewanie eszewerii ograniczyć należy do około jednego razu w miesiącu, jeżeli stoi w chłodnym miejscu, w cieplejszym podlewa się je co drugi tydzień).

</doc>
<doc id="1672339" url="https://pl.wikipedia.org/wiki?curid=1672339" title="V151">
V151



</doc>
<doc id="1672340" url="https://pl.wikipedia.org/wiki?curid=1672340" title="Jusepe de Ribera">
Jusepe de Ribera

Jusepe (José) de Ribera ("Lo Spagnoletto") – hiszpański malarz i grafik okresu baroku.
Życie i działalność.
Był synem szewca; miał dwóch braci (Jeronima i Juana). Niewiele wiadomo o jego młodości spędzonej w Walencji. Naukę malarstwa rozpoczął w wieku 12-13 lat, prawdopodobnie u Francisca Ribalty, który posiadał renomowaną pracownię w Walencji. Ok. 1610 opuścił Hiszpanię i udał się do Włoch. Pewny jest jego pobyt w Parmie i Bolonii w 1611. W latach 1613-1616 zamieszkiwał w Rzymie.
W listopadzie 1616 przeniósł się do Neapolu. Wkrótce ożenił się z 15-letnią Cateriną Azzolino, córką malarza. Z tego związku urodziło się 5 dzieci: Antoine Simon, Marguerite, Ana, François Antoine i Marie Françoise. Jako nadworny malarz księcia Osuna miał zapewnione wysokie dochody. Swe obrazy sygnował ”Valenciano” lub ”Jusepe de Ribera lo spagnolo”. Z powodu niskiego wzrostu Włosi nazywali go "Lo Spagnoletto" (Hiszpanek). Odkąd w 1621 wicekrólem Neapolu został książę Alba, niebędący admiratorem jego twórczości, malarz otrzymywał niewiele zamówień. Braki finansowe nadrabiał specjalizując się w grawerstwie. Coraz bardziej pociągały go też rysunek i kompozycje graficzne (głównie akwaforta). W 1626 udał się do Rzymu, gdzie z rąk papieża Urbana VIII odebrał w bazylice św. Piotra Krzyż Orderu Rycerzy Chrystusowych. Został też przyjęty do Akademii św. Łukasza. Zyskiwał coraz większą sławę. Diego Velázquez, kilkakrotnie odwiedzający Neapol, nabył jego obrazy do pałacu w Escorialu. W 1637 opat kartuzji San Marino złożył u niego duże zamówienie na wystrój kościoła. Pracy tej poświęcił ostatnie lata życia. Od 1643 cierpiał na nadciśnienie powodujące częściowy paraliż.
Malował sceny religijne, mitologiczne i rodzajowe. Wzorował się na Caravaggiu, z którym spotkał się dwukrotnie. Studiował malarstwo Rafaela i Carraccich. Malował przede wszystkim starców o wychudzonych ciałach, świętych męczenników – ujętych w gwałtownych ruchach, o twarzach noszących znamiona przerażenia lub spokojnie oczekujących na męczeństwo. W późniejszym okresie twórczości – być może pod wpływem Domenichina, Guida Reniego i Rubensa – znacznie rozjaśnił paletę i zaczął stosować swobodniejsze pociągnięcia pędzla oraz bardziej złożone kompozycje.
Jego uczniami byli m.in. Salvator Rosa, Aniello Falcone, naśladowcą – Luca Giordano.

</doc>
<doc id="1672341" url="https://pl.wikipedia.org/wiki?curid=1672341" title="Echeveria">
Echeveria



</doc>
<doc id="1672342" url="https://pl.wikipedia.org/wiki?curid=1672342" title="Nicetas Nowogrodzki">
Nicetas Nowogrodzki

Nicetas Nowogrodzki, ros. "Никита" (zm. 31 stycznia 1108 w Nowogrodzie Wielkim) – biskup nowogrodzki, rosyjski święty prawosławny znany z czynienia cudów. Najpierw był mnichem, potem eremitą, następnie znowu w klasztorze. Biskup od 1095 r.

</doc>
<doc id="1672343" url="https://pl.wikipedia.org/wiki?curid=1672343" title="SMS V 153">
SMS V 153

V 153 - niemiecki niszczyciel z okresu I wojny światowej. Trzecia jednostka typu "V 150". W 1917 roku przemianowany na T 153. Po wojnie służył w Reichsmarine jako torpedowiec. W 1935 roku został przebudowany na okręt szkolny dla dalmierzystów morskich. 29 sierpnia 1938 przemianowany na Eduard Jungmann. W czasie II wojny światowej służył jako okręt szkolny i pomocniczy. W 1945 roku przejęty przez USA. Złomowany w 1949 roku w Holandii.

</doc>
<doc id="1672347" url="https://pl.wikipedia.org/wiki?curid=1672347" title="Dioda superluminescencyjna">
Dioda superluminescencyjna

Dioda superluminescencyjna (ang. "Superluminescent diode" – SLED, SLD) – półprzewodnikowy element elektroniczny emitujący światło w oparciu o zjawisko superluminescencji. Charakteryzuje się podobnie jak dioda laserowa wysoką mocą i jasnością, a jednocześnie, podobnie jak typowa dioda elektroluminescencyjna niską koherencją emitowanego światła.
Dioda superluminescencyjna została wynaleziona w 1986 roku.

</doc>
<doc id="1672351" url="https://pl.wikipedia.org/wiki?curid=1672351" title="Mądziak malinowy">
Mądziak malinowy

Mądziak malinowy ("Mutinus ravenelii" (Berk. &amp; M.A. Curtis) E. Fisch) – gatunek grzybów z rodziny sromotnikowatych ("Phallaceae"). 
Systematyka i nazewnictwo.
Pozycja w klasyfikacji według Index Fungorum: "Mutinus, Phallaceae, Phallales, Phallomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1853 r. Miles Joseph Berkeley i William Curtis nadając mu nazwę "Corynites ravenelii". Obecną, uznaną przez Index Fungorum nazwę nadał mu w 1888 r. E. Fisch., przenosząc go do rodzaju "Mutinus". 
Niektóre synonimy naukowe:
Nazwę polską nadali Barbara Gumińska i Władysław Wojewoda w 1983 r. W polskim piśmiennictwie mykologicznym gatunek ten opisywany był też jako mądziak szkarłatny. 
Morfologia.
Początkowo ma postać jaja o rozmiarach 2–1,5 cm, okrytego białym i gładkim perydium. Rozwijający się owocnik przebija górną część perydium i rośnie w górę tworząc walcowaty receptakl. Czasami część rozerwanego perydium pozostaje na wierzchołku receptakla, tworząc niby czapeczkę. Wysokość receptakla 6–7 cm, wyjątkowo do 10 cm, grubość 1 cm. Ma kształt walcowaty, podstawę nieco zwężoną, a wierzchołek zaostrzony. Wewnątrz receptakl jest pusty, czasami na szczycie znajduje się otworek. Dolna, bezpłodna część receptakla jest biaława z malinowym odcieniem, czasami całkiem biała. Górna, płodna część jest silnie malinowa i pokryta oliwkowozieloną, śluzowatą masą zarodnikową, która wytwarza silny i bardzo nieprzyjemny zapach podobny do zapachu fekaliów lub psującego się mięsa. Zapachem tym zwabia owady padlinożerne, które siadają na owocniku, a do ich odnóży przyklejają się zarodniki, za pośrednictwem owadów roznoszone często na spore odległości. Zaobserwowano też, że owocniki tego grzyba są chętnie i bez szkody dla ich zdrowia zjadane przez psy. 
Gładkie i elipsoidalne o rozmiarach 4–6 × 1–3 μm.
Występowanie i siedlisko.
Gatunek synantropijny pochodzący z Ameryki Północnej. Zwiększa zasięg występowania. W Europie znaleziony po raz pierwszy w Niemczech w 1943 roku. Obecnie w Europie jest szeroko rozprzestrzeniony, pojawił się również na Nowej Zelandii. Spotykany jest również w Polsce.
W Polsce po raz pierwszy mądziaka malinowego zaobserwowano w Krakowie w 1965 r. Występował tutaj w miejscach wilgotnych, na próchnicznej glebie. Na naturalnych siedliskach obserwowano go po raz pierwszy w 1987 r. w Kampinoskim Parku Narodowym. Był gatunkiem rzadkim, umieszczono go więc na liście grzybów podlegających ścisłej ochronie. Jednak po stwierdzeniu, że jest w Polsce gatunkiem obcym, w 2004 r. został z tej listy usunięty.
Saprotrof. Owocniki wytwarza od czerwca do listopada. Rośnie na ziemi w parkach i ogrodach, w szkółkach leśnych, rzadko w lasach i zaroślach (szczególnie pod wierzbami). Często występuje w miastach, obok wysypisk śmieci i w zanieczyszczonych zaroślach, czasami także w parkach. Preferuje stanowiska zasobne w warstwę próchniczną.

</doc>
<doc id="1672352" url="https://pl.wikipedia.org/wiki?curid=1672352" title="Johannisberg (Wysokie Taury)">
Johannisberg (Wysokie Taury)

Johannisberg to szczyt w grupie Glocknergruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładnie Tyrol Wschodni) i Karyntii.
Jest to jeden ze szczytów tworzących granicę między Wschodnim Tyrolem a Karyntią. Ze szczytu widać inne ważne szczyty tego pogranicza, między innymi: Grossglockner, Gross Venediger i Großes Wiesbachhorn.
Ze zboczy tego szczytu spływa sławny lodowiec Pasterze.
Pierwszego wejścia w 1844 r. dokonał G. Banerle.

</doc>
<doc id="1672353" url="https://pl.wikipedia.org/wiki?curid=1672353" title="Mutinus ravenelii">
Mutinus ravenelii



</doc>
<doc id="1672355" url="https://pl.wikipedia.org/wiki?curid=1672355" title="Jan Kościelecki (zm. 1498)">
Jan Kościelecki (zm. 1498)

Jan Kościelecki herbu Ogończyk ze Skępego (ur. 1430, zm. 1498) – chorąży inowrocławski, podkomorzy dobrzyński, starosta świecki w latach 1475–1483, starosta bydgoski w latach 1480–1482, kasztelan kruszwicki od 1481 r., kasztelan i starosta dobrzyński od 1485 r., kasztelan brzeski w latach 1490–1493, wojewoda inowrocławski od 1497 r.
Życiorys.
Był drugim synem Mikołaja Kościeleckiego ze Skępego – wojewody brzeskokujawskiego, bratankiem Jana Kościeleckiego oraz bratem stryjecznym Mikołaja.
Był gwarantem pokoju toruńskiego 1466 roku.
W 1485 r. jako kasztelan i starosta dobrzyński był obecny podczas składania hołdu Kazimierzowi Jagiellończykowi pod Kołomyją przez Stefana Wielkiego hospodara mołdawskiego. Zdobył zaufanie króla Jana Olbrachta i stał się jednym z najbardziej zaufanych jego doradców. W maju 1497 r. towarzyszył władcy w uroczystym wjeździe do Lwowa. W tymże roku otrzymał godność wojewody inowrocławskiego.
Jan Kościelecki był dwukrotnie żonaty. Najpierw ożenił się z Elżbietą Oporowską (ok. 1483), wojewodzianką inowrocławską, z którą nie miał potomstwa. Po jej śmierci ożenił się z Katarzyną z Żurawicy, kasztelanką przemyską. Druga żona wniosła znaczny posag (osiem wsi i pół miasta Kulikowa w województwie ruskim), który umożliwił wykup dwóch wsi królewskich z rąk Jakuba Kostki oraz udzielenie królowi pożyczki w wysokości 2,8 tys. florenów pod zastaw zamku i miasta Koła. Z drugą żoną miał syna Mikołaja, później wojewodę kaliskiego i córkę Annę zamężną za Andrzejem Krotoskim, wojewodą brzeskim. Zmarł około 1498 r.
Zachowane wzmianki pisane z okresu starostwa bydgoskiego.
Jan Kościelecki jako starosta bydgoski troszczył się o interes miasta. Popierał dążenia mieszczan bydgoskich do zachowania prawa uprawiania handlu sprawnego na Wiśle. Stał po ich stronie w zatargach z Toruniem i Gdańskiem. W 1480 r. prosił radę miejską Gdańska o niepobieranie od zboża spławianego przez kupców bydgoskich akcyzy, gdyż opłacili ją już na miejscu. Czynnie uczestniczył w wykończeniu murowanego kościoła farnego. W 1480 z woli króla Kazimierza Jagiellończyka wyznaczył miejsce pod lokalizację konwentu Bernardynów w Bydgoszczy, a w latach 1480–1485 wspierał jego budowę.
Znane są następujące o nim wzmianki w dokumentach pisanych:

</doc>
<doc id="1672358" url="https://pl.wikipedia.org/wiki?curid=1672358" title="Lichtjahre">
Lichtjahre

Lichtjahre – koncertowe wydawnictwo szwajcarskiego duetu Lacrimosa. Na dwóch płytach CD znalazły się nagrania z występów podczas trasy koncertowej promującej płytę "Lichtgestalt" (2005). Nagrano fragmenty koncertów z Niemiec, Meksyku, Chin, Rosji oraz Polski. 
Koncert wydany został również na DVD. Oprócz nagrań koncertowych na płycie znajdują się wywiady, fragmenty konferencji prasowych i imprez pokoncertowych.
Lista utworów.
Opracowano na podstawie materiału źródłowego.
CD 1
CD 2
Twórcy.
Opracowano na podstawie materiału źródłowego.

</doc>
<doc id="1672361" url="https://pl.wikipedia.org/wiki?curid=1672361" title="SMS V 155">
SMS V 155

V 155 - niemiecki niszczyciel z okresu I wojny światowej. Szósta jednostka typu "V 150". Po wojnie przeklasyfikowana na torpedowiec. W czasie II wojny światowej okręt pomocniczy. Zatopiony przez załogę 22 kwietnia 1945 roku.

</doc>
<doc id="1672362" url="https://pl.wikipedia.org/wiki?curid=1672362" title="Phallus merulinus">
Phallus merulinus

Phallus merulinus – gatunek grzybów z rodzaju sromotnik (niekiedy zaliczany do rodzaju sromotnica). Występuje w Australii. Według "Index Fungorum" jest to takson niepewny, o nieustalonej pozycji.

</doc>
<doc id="1672364" url="https://pl.wikipedia.org/wiki?curid=1672364" title="Eiskögele">
Eiskögele

Eiskögele to szczyt w grupie Glocknergruppe, w Wysokich Taurach we Wschodnich Alpach. Leży na granicy trzech austriackich krajów związkowych: Tyrolu (dokładnie Tyrol Wschodni), Karyntii i Salzburga.
Na tym szczycie spotykają się granice Tyrolu Wschodniego, Karyntii i Salzburga. Ze szczytu bardzo dobrze widać Johannisberg oraz największy lodowiec Alp Wschodnich - Pasterze.
Pierwszego wejścia, 30 czerwca 1872 r., dokonali B. Lergetporer, Michel Groder i Josef Kerer.

</doc>
<doc id="1672367" url="https://pl.wikipedia.org/wiki?curid=1672367" title="Wrzód Barreta">
Wrzód Barreta



</doc>
<doc id="1672369" url="https://pl.wikipedia.org/wiki?curid=1672369" title="Hudiksvall">
Hudiksvall

Hudiksvall − miasto w Szwecji. Siedziba władz administracyjnych gminy Hudiksvall w regionie Gävleborg. Około 14 850 mieszkańców. Miasto założył w 1582 r. król Jan III Waza.
W mieście rozwinął się przemysł maszynowy oraz drzewny.

</doc>
<doc id="1672370" url="https://pl.wikipedia.org/wiki?curid=1672370" title="SMS V 156">
SMS V 156

SMS V 156 - niemiecki niszczyciel z okresu I wojny światowej, siódma jednostka typu "V 150". Po wojnie przeklasyfikowana na torpedowiec. W czasie II wojny światowej okręt pomocniczy. Zatopiony przez załogę w Kilonii 3 maja 1945 roku.

</doc>
<doc id="1672373" url="https://pl.wikipedia.org/wiki?curid=1672373" title="Adriana Lecouvreur">
Adriana Lecouvreur

Adriana Lecouvreur – opera w czterech aktach skomponowana przez włoskiego kompozytora Francesco Cilea, nawiązująca stylem do ówczesnego weryzmu. Premiera odbyła się w Mediolanie w 1902 roku. Dzieło opisuje historię autentycznej gwiazdy francuskiej sceny teatralnej, która, jak mówi legenda, została zamordowana przez swoją rywalkę księżnę de Bouillon zatrutym bukietem fiołków.
Opera, której styl nazywany jest niekiedy quasi-weryzmem, zawiera kilka szerzej znanych arii - dramatyczny początek drugiego aktu, aria Księżnej de Boullion, "Acerba volutta", "Ecco il monologo" aria barytonowa, śpiewana przez Michonneta, aria Maurizia "L'anima ho stanca" i dwie arie Adriany "Io son l'umile ancella" (z aktu pierwszego) oraz "Poveri fiori" (z aktu czwartego).
Osoby.
Soliści baletu: Parys, Merkury, Junona, Pallada, Wenera
chór, balet, orkiestra
Opera doczekała się wielu nagrań studyjnych, których dokonali m.in. Franco Capuana (Renata Tebaldi, Mario Del Monaco, Giulietta Simionato, Ettore Bastianini), James Levine (Renata Scotto, Plácido Domingo, Sherrill Milnes, Jelena Obrazcowa) i Richard Bonynge (Joan Sutherland, Carlo Bergonzi, Leo Nucci). Na DVD jest dostępna wersja z Teatro alla Scala w Mediolanie - Gianandrea Gavazzeni (Mirella Freni, Peter Dvorský, Fiorenza Cossotto). Najsłynniejszą Adrianą XX wieku była Magda Olivero, która na prośbę kompozytora powróciła w latach 50. do przerwanej od ponad 10 lat kariery operowej. Zachowało się wiele nagrań pirackich "Adriany" z udziałem Olivero. W 1993 Olivero z towarzyszeniem fortepianu nagrała całą partię Adriany (nagranie opublikowała wytwórnia Bongiovanni).
Treść.
Akt I.
Michonnet (inspicjent teatru Komedii Francuskiej) i kapryśni aktorzy - panna Dangeville, panna Jouvenot, Poisson i Quinault przygotowują się do przedstawienia. Książę de Bouillon w towarzystwie księdza de Chazeuil przybywa do teatru na spektakl, w trakcie którego protegowana przez księcia aktorka, panna Duclos, ma po raz pierwszy zmierzyć się ze swą najgroźniejszą rywalką, wielką Adrianną Lecouvreur. A oto pojawia się i sama Adrianna, witana zewsząd głosami uwielbienia. Nakazuje ona jednak pochlebcom milczenie: jest tylko służebnicą Sztuki, a nie wielką osobistością (aria "Io son l'umile ancellla"). Zakochany w niej Michonnet, który właśnie odziedziczył po zmarłym wuju pokaźną sumę 10 tysięcy franków, chciałby wyznać jej miłość; wnet jednak dowiaduje się, że Adrianna ma już kochanka - prostego oficera z armii Maurycego Saskiego. Żołnierz ów przybywa niebawem do teatru, jednakże Adrianna musi właśnie iść na scenę, pozostawia mu więc tylko bukiecik fiołków. Tymczasem ksiądz de Chazeuil przejął bilecik, w którym panna Duclos wyznaczyła komuś spotkanie nad Sekwaną w willi Księcia, w której mieszka, i przypuszcza, że chodzi o Maurycego Saskiego. Swymi podejrzeniami dzieli się z księciem, który postanawia dopuścić do zamierzonej schadzki swej kochanki, aby przyłapać ją na zdradzie. Nie wie, że panna Duclos działa na polecenie jego małżonki, wyznaczając spotkanie pewnemu przystojnemu oficerowi. Gdy zaś ów oficer znowu pokazuje się w teatrze, wychodzi na jaw, że jest nim... Maurycy Saski. Umówił się on z księżną ze względów politycznych i z konieczności odwołuje spotkanie z Adrianną, kreśląc kilka słów na rekwizycie - liście, która ta jako Roksana ma odczytać na scenie. Wzruszona Adrianna przyjmuje zaproszenie na przyjęcie u Księcia, gdzie ma nadzieję uczynić coś dobrego dla swojego żołnierza.
Akt II.
W ustronnym pawilonie nad Sekwaną księżna de Bouillon oczekuje spotkania z Maurycym (aria "Acerba volutta)." Gdy ten nadchodzi, księżna spostrzega w jego butonierce fiołki od Adrianny. Maurycy, którego niegdyś łączyło z Księżną gorące uczucie mówi jej, że teraz kocha inną. Księżna zapewnia go jednak o swojej protekcji na dworze. Widząc zbliżającego się małżonka oraz księdza de Chazeuil pospiesznie chowa się w przyległym pokoju. Przybywająca w to samo miejsce na zaproszenie Księcia Adrianna dowiaduje się teraz, że jej ukochany nie jest prostym żołnierzem, lecz jednym z najsławniejszych wodzów armii w Europie - hrabią Maurycym Saskim. Oboje dyskretnie ponawiają miłosne przysięgi, niebaczni na dzielącą ich społeczną przepaść, podczas gdy książę wraz z księdzem pilnują drzwi, pewni, że kryje się tam wiarołomna Duclos. Następuje szereg dramatycznych qui pro quo, w rezultacie których Adrianna ułatwia księżnej ucieczkę, lekceważąc rady wiernego Michonneta, który ostrzega ją, by nie wkraczała między możnych tego świata. W ręku Adrianny pozostaje jednak bransoletka, którą księżna zgubiła w trakcie pospiesznej ucieczki.
Akt III.
Odsłona I
Księżna nie posiada się ze złości i nakazuje księdzu de Chazeuil za wszelką cenę odkryć nazwisko kochanki Maurycego.
Osłona II
Do książęcego pałacu przybywają goście, wśród nich Adrianna. Księżna de Bouillon rozpoznaje rywalkę po wspaniałym, charakterystycznym głosie i opowiada o rzekomej ranie, świeżo odniesionej przez Maurycego w pojedynku. Emocjonalna reakcja Adrianny upewnia księżnę, że jej podejrzenie było słuszne. Tymczasem jednak nadchodzi cieszący się oczywiście dobrym zdrowiem Maurycy i na prośbę gości opowiada o swoich wojennych czynach. Z kolei odbywa się przedstawienie pod tytułem "Sąd Parysa". Sprowokowana złośliwie przez księżnę Adrianna w odwecie demonstruje znalezioną w altanie bransoletkę, którą książę de Bouillon od razu rozpoznaje jako własność swojej żony. Poproszona przez Księżnę Adrianna recytuje monolog z tragedii Racine'a "Fedra", zawierający wyraźną aluzję do małżeńskiej niewierności. Tego już księżna jej nie daruje.
Akt IV.
Adrianna postanawia odejść ze sceny, wobec czego koledzy obdarowują ją prezentami, zwłaszcza że to właśnie dzień jej imienin. W pewnym momencie pokojówka przynosi jej puzderko z bukietem zwiędłych fiołków, jako prezent od Maurycego, co artystka pojmuje jako symbol zerwania (aria "Poveri Fiori") i mocno wdycha ich odurzającą woń. Niestety pomyliła się tragicznie: przybywający na wezwanie Michonneta Maurycy nie myśli wcale o zerwaniu, a przeciwnie - proponuje ukochanej małżeństwo. Jest jednak za późno: bukiecik przysłała księżna, nasyciwszy uprzednio kwiaty trucizną. Konająca Adrianna przejmująco żegna się z życiem i miłością (monolog "Ecco la luce").

</doc>
<doc id="1672374" url="https://pl.wikipedia.org/wiki?curid=1672374" title="SMS V 157">
SMS V 157

SMS V 157 - niemiecki niszczyciel z okresu I wojny światowej, ósma jednostka typu "V 150". 18 maja 1915 roku zderzył się z SMS V 150. Po wojnie przeklasyfikowana na torpedowiec. W czasie II wojny światowej okręt pomocniczy. Zatonął na minie 22 października 1943 roku nieopodal Mierzei Helskiej.

</doc>
<doc id="1672375" url="https://pl.wikipedia.org/wiki?curid=1672375" title="Klockerin">
Klockerin

Klockerin to szczyt w grupie Glocknergruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Tyrolu (dokładnie Tyrol Wschodni) i Karyntii.
Leży na północ od Grossglocknera i Großes Wiesbachhorn, na północny zachód od szczytu leży Hinterer Bratschenkopf, a na południowy wschód Vordere Bratschenkopf. Na szczyt można dotrzeć ze schronisk Heinrich-Schwaiger-Haus (2802 m n.p.m.) lub Oberwalder Hütte (2973 m n.p.m.).
Pierwszego wejścia, 18 września 1869 r., dokonali Karl Hofmann, Johann Stüdl, Thomas Groder i Josef Schnell.

</doc>
<doc id="1672384" url="https://pl.wikipedia.org/wiki?curid=1672384" title="Mistrzostwa Europy w Judo 1997">
Mistrzostwa Europy w Judo 1997

46. Mistrzostwa Europy w Judo odbywały się w 1997 roku w Ostenda (Belgia). Turniej drużynowy rozegrano 25 i 26 października w Rzymie.

</doc>
<doc id="1672385" url="https://pl.wikipedia.org/wiki?curid=1672385" title="SMS V 158">
SMS V 158

V 158 - niemiecki niszczyciel z okresu I wojny światowej. Dziewiąta jednostka typu "V 150". Po wojnie przeklasyfikowana na torpedowiec. W czasie II wojny światowej okręt pomocniczy. W 1945 roku przekazany do ZSRR i tam złomowany.

</doc>
<doc id="1672386" url="https://pl.wikipedia.org/wiki?curid=1672386" title="SMS V 159">
SMS V 159

V 159 - niemiecki niszczyciel z okresu I wojny światowej. Dziesiąta jednostka typu "V 150". Po wojnie przekazany w ramach reparacji wojennych Wielkiej Brytanii i tam zezłomowany w 1922 roku.

</doc>
<doc id="1672388" url="https://pl.wikipedia.org/wiki?curid=1672388" title="SMS V 160">
SMS V 160

V 160 - niemiecki niszczyciel z okresu I wojny światowej. Jedenasta jednostka typu "V 150". Po wojnie przekazany w ramach reparacji wojennych Wielkiej Brytanii i tam złomowany w 1922 roku.

</doc>
<doc id="1672392" url="https://pl.wikipedia.org/wiki?curid=1672392" title="Obuwie ortopedyczne">
Obuwie ortopedyczne

Obuwie ortopedyczne - jest specjalistycznym obuwiem noszonym przez ludzi w celu korekcji lub zapobiegania wadom stóp, odciążenia i ochrony miejsc zmienionych chorobowo oraz kosmetycznego uzupełnienia ubytków tkanek (kalectwa).
Rozróżniamy:
Oprócz tego do obuwia ortopedycznego zalicza się wszelkiego rodzaju wkładki ortopedyczne (np. korygujące płaskostopie), ochraniacze, kliny (stosowane m.in. w halluksach).

</doc>
<doc id="1672394" url="https://pl.wikipedia.org/wiki?curid=1672394" title="Święty Amator">
Święty Amator

Święty Amator, (fr.) "Amadour", "Amatre" (ur. 344 w Auxerre, zm. 1 maja 418 tamże) – święty katolicki, biskup.
Amator był wychowany przez miejscowego biskupa Waleriana. Poślubił Martę, z którą żył w czystości. Został biskupem Auxerre. Walczył z pogańskimi zabobonami. Jego starania doprowadziły do ustanowienia kultu męczenników. 
Jego wspomnienie liturgiczne w Kościele katolickim obchodzone jest 1 maja.
Nie należy mylić św. Amatora ze świętymi:

</doc>
<doc id="1672395" url="https://pl.wikipedia.org/wiki?curid=1672395" title="Mistrzostwa Europy w Judo 1998">
Mistrzostwa Europy w Judo 1998

47. Mistrzostwa Europy w Judo odbywały się w 1998 roku w Oviedo (Hiszpania). Turniej drużynowy odbył się 17 i 18 października w Villach.

</doc>
<doc id="1672396" url="https://pl.wikipedia.org/wiki?curid=1672396" title="James Levine">
James Levine

James Lawrence Levine (ur. 23 czerwca 1943 w Cincinnati, zm. 9 marca 2021 w Palm Springs) – amerykański dyrygent i pianista.
Życiorys.
Od 1976 dyrektor muzyczny i główny dyrygent Metropolitan Opera w Nowym Jorku. Dyrygował wszystkimi najważniejszymi orkiestrami świata. W latach 1999–2004 był dyrektorem muzycznym Symfonicznej Orkiestry Monachijskiej (z nią odbył tournée także i w Polsce w 2001, dając koncert w Operze Leśnej w Sopocie 28 czerwca 2001). Znany z wielu cenionych nagrań operowych i symfonicznych, których dokonał dla najważniejszych koncernów płytowych (EMI, Decca, Deutsche Grammophon, RCA, Sony).
Odznaczony Narodowym Medalem Sztuk.
W 2018 został zwolniony z Metropolitan Opera z powodu zarzutów o napastowanie seksualne.

</doc>
<doc id="1672397" url="https://pl.wikipedia.org/wiki?curid=1672397" title="Obuwie medyczne">
Obuwie medyczne



</doc>
<doc id="1672398" url="https://pl.wikipedia.org/wiki?curid=1672398" title="Hinterer Bratschenkopf">
Hinterer Bratschenkopf

Hinterer Bratschenkopf – szczyt w grupie Glocknergruppe, w Wysokich Taurach we Wschodnich Alpach. Leży Austrii, w kraju związkowym Salzburg.
W pobliżu leży Großes Wiesbachhorn oddzielony od Bratchenkopf lodowcem Kaindlkees. Szczyt góruje nad jeziorem Mooserboden położonym 1400 m niżej. 
Pierwszego wejścia, 18 września 1869 r, dokonali Karl Hofmann, Johann Stüdl, Thomas Groder i Josef Schnell.

</doc>
<doc id="1672400" url="https://pl.wikipedia.org/wiki?curid=1672400" title="SMS V 161">
SMS V 161

V 161 - niemiecki niszczyciel z okresu I wojny światowej. Okręt miał identyczne wymiary jak budowane w tym samym roku okręty typu "V 150", ale zamiast maszyn parowych napędzały go turbiny parowe AEG. Po wojnie przekazany w ramach reparacji wojennych Wielkiej Brytanii i tam złomowany w 1922 roku.

</doc>
<doc id="1672402" url="https://pl.wikipedia.org/wiki?curid=1672402" title="Richard Bonynge">
Richard Bonynge

Richard Bonynge (ur. 29 września 1930) – australijski dyrygent i pianista. Związany z wydawnictwem Decca Records, zasłynął przede wszystkim jako interpretator oper, które nagrywał z udziałem swojej żony Joan Sutherland. 
Uznany autorytet w zakresie interpretacji dzieł scenicznych francuskich XIX wieku oraz włoskich epoki bel canta. Przygotował muzycznie "Montecchich i Capuletich" Vincenza Belliniego w Operze i Operetce w Krakowie (premiera 13 lutego 1999).
Życiorys.
Urodził się w Epping, na przedmieściach Sydney. Kształcił się w Sydney Boys High School, następnie studiował grę na fortepianie w Sydney Conservatorium of Music. Uzyskał stypendium w Royal College of Music w Londynie, gdzie jego nauczycielem gry na fortepianie był Herbert Fryer. Tam poznał Joan Sutherland, która została jego żoną w 1954.
Zadebiutował jako dyrygent operowy w 1962 w Rzymie, prowadząc Santa Cecilia Orchestra. Był dyrektorem artystycznym Sutherland-Williamson Grand Opera Company w Australii w 1965, Vancouver Opera 1974-1977 i The Australian Opera 1976-1986.
Ma na swoim koncie liczne nagrania płytowe i filmowe z wielu oper (50 całych oper) oraz baletów. Jest znany jako badacz bel canto w XVIII i XIX wieku w muzyce operowej i baletowej. Autor książek: "The Joan Sutherland Album" (z Joan Sutherland), 1986; "Joan Sutherland, Designs for a Prima Donna", 1985; "A Collector's Guide to Theatrical Postcards", 1988; "Joan Sutherland i Richard Bonynge with The Australian Opera", 1990 (wszystkie wyd. Craftsman House Press).
Został odznaczony licznymi odznaczeniami, m.in.: Order Imperium Brytyjskiego (1977), Oficer Orderu Australii (1983), Order Sztuki i Literatury (1989), Socio d'onore Accademia Filarmonica di Bologna (2007), Sir Bernard Heinze Memorial Award (2009). 
Mieszka w Les Avants w Szwajcarii oraz w Sydney. Z żoną, znaną śpiewaczką Joan Sutherland (zm. 2010) ma jednego syna, Adama (ur. 1956).

</doc>
<doc id="1672403" url="https://pl.wikipedia.org/wiki?curid=1672403" title="Franco Capuana">
Franco Capuana

Franco Capuana (ur. 29 września 1894, zm. 10 grudnia 1969) – włoski dyrygent.
Był związany z Teatro di San Carlo w Neapolu (1930) i mediolańską La Scalą (w 1937). W 1940 wystąpił w genueńskim Teatro Carlo Felice, gdzie wystawiono operę Giorgio Federico Ghediniego "La pulce d'oro". Wystąpił w Royal Opera House w 1946.

</doc>
<doc id="1672405" url="https://pl.wikipedia.org/wiki?curid=1672405" title="Wiaczesław Eingorn">
Wiaczesław Eingorn



</doc>
<doc id="1672407" url="https://pl.wikipedia.org/wiki?curid=1672407" title="Mistrzostwa Europy w Judo 1999">
Mistrzostwa Europy w Judo 1999

48. Mistrzostwa Europy w Judo odbywały się w 1999 roku w Bratysławie (Słowacja). Turniej drużynowy odbył się 23 i 24 października w Stambule.

</doc>
<doc id="1672409" url="https://pl.wikipedia.org/wiki?curid=1672409" title="Aleksander Mojsiejenko">
Aleksander Mojsiejenko



</doc>
<doc id="1672410" url="https://pl.wikipedia.org/wiki?curid=1672410" title="Spizaetus tyrannus">
Spizaetus tyrannus



</doc>
<doc id="1672411" url="https://pl.wikipedia.org/wiki?curid=1672411" title="SMS V 162">
SMS V 162

SMS V 162 - niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. V 162 zatonął na minie na Bałtyku 15 sierpnia 1916 roku.

</doc>
<doc id="1672412" url="https://pl.wikipedia.org/wiki?curid=1672412" title="Spizaetus melanoleucus">
Spizaetus melanoleucus



</doc>
<doc id="1672413" url="https://pl.wikipedia.org/wiki?curid=1672413" title="Zoltán Jeney">
Zoltán Jeney

Zoltán Jeney (ur. 4 marca 1943 w Szolnoku, zm. 28 października 2019) – węgierski kompozytor.
Studiował kompozycję u Ferenca Farkasa w Akademii Muzycznej im. Ferenca Liszta w Budapeszcie (1961–1966), następnie u Goffredo Petrasiego w Akademii Muzycznej św. Cecylii w Rzymie (1967–1968).
Przedstawiciel minimalizmu, od 1995 dziekan wydziału kompozycji Akademii Muzycznej im. Ferenca Liszta. Jego kompozycje były wydane na płytach wydawnictwa Hungaroton. Skomponował muzykę do szeregu filmów, m.in. do filmu "Sindbad" (węg. "Szindbád") z 1971 roku.

</doc>
<doc id="1672414" url="https://pl.wikipedia.org/wiki?curid=1672414" title="Piestrzyca kędzierzawa">
Piestrzyca kędzierzawa

Piestrzyca kędzierzawa ("Helvella crispa" (Scop.) Fr.) – gatunek grzybów z rodziny piestrzycowatych ("Helvellaceae").
Systematyka.
Pozycja w klasyfikacji według Index Fungorum: "Helvella, Helvellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1772 r. Giovanni Antonio Scopoli nadając mu nazwę "Phallus crispus". Obecną, uznaną przez Index Fungorum nazwę nadał mu w 1822 r. Elias Fries, przenosząc go do rodzaju "Helvella".
Niektóre synonimy nazwy naukowej:
Nazwa polska według M.A. Chmiel.
Morfologia.
Ma wysokość 2–10 (wyjątkowo do 25) cm, zaznaczoną główkę i trzon. Główka ma rozmiary 2–5 × 2–5 cm, nieregularny kształt, jest płatowata, nieregularnie pofałdowana, czasem siodłowato wklęsła. Trzon ma wysokość 3–10 cm, grubość 2–5 cm, jest wyraźnie bruzdkowany, poszerzony na dole. Miąższ cienki, kruchy. Zarówno główka, jak i trzon mają barwę od białawej poprzez kremowożółtawą do brudnoochrowej.
Biały. Askospory eliptyczne, gładkie, bezbarwne, o wymiarach 19 × 11,5 μm (15–21 × 10–12 μm).
Ma tak charakterystyczny wygląd, że trudno ją pomylić z innymi gatunkami. Nieco podobna jest piestrzyca giętka ("Helvella elastica"), ale ma trzon gładki, bez jamek i żebrowań, jest mniejsza i ma siodłowatą główkę.
Występowanie i siedlisko.
Piestrzyca kędzierzawa występuje w Europie i Ameryce Północnej, od końca lata do późnej jesieni. Polsce jest średnio pospolita.
Naziemny grzyb saprotroficzny. Rośnie w wilgotnych lasach liściastych, szczególnie chętnie na glebach wapiennych. Rośnie także poza lasami: w parkach i ogrodach, na obrzeżach dróg.
Znaczenie.
Wiele książek podaje, że piestrzyca kędzierzawa jest smacznym grzybem jadalnym. Owocniki zawierają jednak metylohydrazyny (podobnie jak piestrzenica kasztanowata), mogące wywołać objawy zatrucia, a także wywierające działanie karcynogenne. Opisywano przypadki wystąpienia objawów żołądkowo-jelitowych po zjedzeniu surowych owocników. Grzyb mikoryzowy.

</doc>
<doc id="1672416" url="https://pl.wikipedia.org/wiki?curid=1672416" title="Aleksander Lastin">
Aleksander Lastin



</doc>
<doc id="1672417" url="https://pl.wikipedia.org/wiki?curid=1672417" title="Helvella crispa">
Helvella crispa



</doc>
<doc id="1672419" url="https://pl.wikipedia.org/wiki?curid=1672419" title="SMS V 163">
SMS V 163

V 163 – niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. Złomowany w 1921 roku.

</doc>
<doc id="1672423" url="https://pl.wikipedia.org/wiki?curid=1672423" title="SMS V 164">
SMS V 164

V 164 - niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. Złomowany w 1920 roku.

</doc>
<doc id="1672424" url="https://pl.wikipedia.org/wiki?curid=1672424" title="Mistrzostwa Europy w Judo 2000">
Mistrzostwa Europy w Judo 2000

49. Mistrzostwa Europy w Judo – zawody sportowe, które odbywały się 20 i 21 maja 2000 roku we Wrocławiu (Polska). Turniej drużynowy rozegrano 18 i 19 listopada w Aalst.

</doc>
<doc id="1672426" url="https://pl.wikipedia.org/wiki?curid=1672426" title="Dmytro Chrystycz">
Dmytro Chrystycz

Dmytro Anatolijowycz Chrystycz (ukr. Дмитро Анатолійович Христич; ur. 23 lipca 1969 w Kijowie) – były radziecki i ukraiński hokeista, reprezentant Ukrainy, olimpijczyk. Trener i działacz hokejowy.
Kariera zawodnicza.
Najbardziej rezultatywny ukraiński hokeista (512 pkt w 811 meczach) występujący w lidze NHL. W 1988 roku był draftowany do NHL z 120 miejsca przez Washington Capitals. Mistrz Świata w składzie reprezentacji ZSRR w 1990. Mistrz Świata w składzie młodzieżowej reprezentacji ZSRR w 1989. Wybrany do składu drużyny All-Star Team w 1997 i 1999. W 2004 zakończył karierę zawodniczą.
Uczestniczył w turniejach mistrzostw świata w 1990 (ZSRR), 2001, 2002, 2003 oraz zimowych igrzysk olimpijskich 2002 (Ukraina).
Kariera trenerska i działacza.
Po zakończeniu kariery został trenerem i działaczem hokejowym. W 2011 został prezesem zawodowych rozgrywek hokejowych na Ukrainie pod nazwą Profesjonalna Hokejowa Liga. Ponadto został asystentem trenera kadry Ukrainy na turniejach mistrzostw świata 2009, 2011, 2013 (Dywizja I) oraz w kwalifikacjach na Zimowe Igrzyska Olimpijskie 2014 i w turnieju mistrzostw świata 2013 Dywizji IB. Następnie pełnił funkcję trenera ds. analizy wideo w klubach KHL: Traktor Czelabińsk (do listopada 2015) i Amur Chabarowsk (od grudnia 2015). W sezonie 2016/2017 nadzorował szkolenie młodzieży w klubie HK Krzemieńczuk. Później od czerwca do grudnia 2017 był głównym trenerem szkockiej drużyny Edinburgh Capitals. Od stycznia 2018 nadzoruje hokej juniorski w klubie HK Krzemieńczuk.
Był szefem komisji dyscyplinarnej Federacji Hokeja Ukrainy, a z dniem 1 października 2021 mianowany p.o. dyrektora generalnego spółki Ukraińska Hokejowa Liga, a 11 listopada 2021 ogłoszono jego mianowanie na to stanowisko.

</doc>
<doc id="1672428" url="https://pl.wikipedia.org/wiki?curid=1672428" title="Dąb wielkoowocowy">
Dąb wielkoowocowy

Dąb wielkoowocowy, dąb wielkolistny ("Quercus macrocarpa" Michx.) – gatunek roślin z rodziny bukowatych ("Fagaceae" Dumort.). Występuje naturalnie w Kanadzie oraz Stanach Zjednoczonych. Dąb wielkoowocowy jest drzewem stanowym stanu Iowa. Czasami bywa mylony z "Quercus lyrata" i dębem białym. 
Rozmieszczenie geograficzne.
Rośnie naturalnie w Kanadzie i Stanach Zjednoczonych. W Kanadzie został zaobserwowany w prowincjach Alberta, Manitoba, Nowy Brunszwik, Ontario, Quebec i Saskatchewan. W Stanach Zjednoczonych występuje w Alabamie, Arkansas, Connecticut, Dystrykcie Kolumbii, Delaware, Iowa, Illinois, Indianie, Kansas, Kentucky, Luizjanie, Massachusetts, Marylandzie, Maine, Michigan, Minnesocie, Missouri, Missisipi, Montanie, Karolinie Północnej, Dakocie Północnej, Nebrasce, New Hampshire, New Jersey, Nowym Meksyku, stanie Nowy Jork, Ohio, Oklahomie, Pensylwanii, Rhode Island, Dakocie Południowej, Tennessee, Teksasie, Wirginii, Vermoncie, Wisconsin, Wirginii Zachodniej oraz Wyoming). 
Biologia i ekologia.
Rośnie w widnych lasach oraz na łąkach. Występuje na wysokości do 1000 m n.p.m. Jako drzewo jest stosunkowo odporny na ogień. Z tego względu był jednym z głównych gatunków prawie już nieistniejących sawann dębowych, których egzystencja jako zbiorowiska roślinnego była uwarunkowana wybuchającymi co pewien czas pożarami.
Zmienność.
W obrębie tego gatunku wyróżniono jedną odmianę:
Zagrożenia i ochrona.
Kategoria zagrożenia według Czerwonej księgi gatunków zagrożonych: LC ("least concern", najmniejszej troski). 
Zastosowanie.
Ze względu na pozbawione taniny żołędzie, ceniony był w sztuce kulinarnej jako nadający się do spożycia na surowo. Niektóre plemiona Indian używały tego gatunku w medycynie tradycyjnej.

</doc>
<doc id="1672431" url="https://pl.wikipedia.org/wiki?curid=1672431" title="Jarosław Żerebuch">
Jarosław Żerebuch

Jarosław Żerebuch, ukr. Ярослав Жеребух (ur. 14 lipca 1993 we Lwowie) – amerykański szachista ukraińskiego pochodzenia, arcymistrz od 2009 roku.
Kariera szachowa.
Pierwsze sukcesy szachowe zaczął odnosić w 2005 roku. Jest trzykrotnym mistrzem Ukrainy juniorów w różnych kategoriach wiekowych (2005 – do 12 lat, 2006 i 2007 – do 14 lat). W 2006 reprezentował narodowe barwy na szachowej olimpiadzie juniorów (do 16 lat), zdobywając dwa medale: złoty (wraz z drużyną) oraz brązowy (za indywidualny wynik na IV szachownicy) oraz uczestniczył w rozegranych w Hercegu Novim mistrzostwa Europy juniorów do lat 14, gdzie zajął IV miejsce.
Wszystkie trzy arcymistrzowskie normy wypełnił pomiędzy lutym a sierpniem 2008 w Moskwie, Woroneżu oraz Mukaczewie (II m. za Darmenem Sadwakasowem), tytuł otrzymując 1 stycznia 2009 po spełnieniu warunku rankingowego. Do innych jego indywidualnych sukcesów należą:
Najwyższy ranking w dotychczasowej karierze osiągnął 1 czerwca 2017, z wynikiem 2642 punktów.
W 2015 Jarosław Żerebuch zmienił federację z Ukrainy na Stany Zjednoczone. W 2017 po raz pierwszy wystąpił w Mistrzostwach Stanów Zjednoczonych w szachach.

</doc>
<doc id="1672432" url="https://pl.wikipedia.org/wiki?curid=1672432" title="Dąb wielkolistny">
Dąb wielkolistny



</doc>
<doc id="1672433" url="https://pl.wikipedia.org/wiki?curid=1672433" title="Frysztak (stacja kolejowa)">
Frysztak (stacja kolejowa)

Frysztak – stacja kolejowa w Twierdzy, w gminie Frysztak, w województwie podkarpackim, w Polsce, na linii Rzeszów Główny-Jasło. Znajdują się tu 2 perony. Przystanek jest obsługiwany wyłącznie przez pociągi osobowe Przewozów Regionalnych. Znajdował się tutaj budynek dworcowy, jednak został zniszczony przez Niemców w sierpniu 1944.
W roku 2017 stacja obsługiwała 10–19 pasażerów na dobę.

</doc>
<doc id="1672434" url="https://pl.wikipedia.org/wiki?curid=1672434" title="Weresław Ejnhorn">
Weresław Ejnhorn



</doc>
<doc id="1672435" url="https://pl.wikipedia.org/wiki?curid=1672435" title="Großer Bärenkopf">
Großer Bärenkopf

Großer Bärenkopf to szczyt w grupie Glocknergruppe, w Wysokich Taurach w Alpach Wschodnich. Leży na granicy dwóch austriackich krajów związkowych: Salzburga i Karyntii.
Ze stoków Großer Bärenkopfa i jego sąsiadów, m.in. Mittlerer Bärenkopfa (3356 m), Vorderer Bärenkopfa (3249 m) i Johannisberga (3453 m), spływa lodowiec Pasterze.
Z wierzchołka można zobaczyć między innymi szczyty: Grossglockner na południowym zachodzie, Johannisberg na zachodzie i Großes Wiesbachhorn na północnym wschodzie.
Pierwszego wejścia, 18 września 1869 r., dokonali Karl Hofmann, Johann Stüdl, Thomas Groder i Josef Schnell.

</doc>
<doc id="1672436" url="https://pl.wikipedia.org/wiki?curid=1672436" title="Division A">
Division A



</doc>
<doc id="1672438" url="https://pl.wikipedia.org/wiki?curid=1672438" title="Mesnyky">
Mesnyky



</doc>
<doc id="1672439" url="https://pl.wikipedia.org/wiki?curid=1672439" title="SMS S 165">
SMS S 165

S 165 - niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. W ramach reparacji wojennych przekazany Wielkiej Brytanii i tam złomowany w 1922 roku.

</doc>
<doc id="1672440" url="https://pl.wikipedia.org/wiki?curid=1672440" title="Aleksander Huzman">
Aleksander Huzman



</doc>
<doc id="1672443" url="https://pl.wikipedia.org/wiki?curid=1672443" title="SMS S 166">
SMS S 166

S 166 - niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. W ramach reparacji wojennych przekazany Wielkiej Brytanii i tam złomowany w 1922 roku.

</doc>
<doc id="1672445" url="https://pl.wikipedia.org/wiki?curid=1672445" title="Małozorek tłuczkowaty">
Małozorek tłuczkowaty

Małozorek tłuczkowaty ("Microglossum rufum" (Schwein.) Underw.) – gatunek grzybów z klasy patyczniaków ("Leotiomycetes").
Systematyka i nazewnictwo.
Pozycja w klasyfikacji według Index Fungorum: "Microglossum, Leotiaceae, Leotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1832 r. Lewis Schweinitz nadając mu nazwę "Geoglossum rufum". Obecną, uznaną przez Index Fungorum nazwę nadał mu w 1896 r. Lucien Marcus Underwood, przenosząc go do rodzaju "Microglossum". 
Niektóre synonimy naukowe:
Nazwa polska według A. Chmiel. 
Morfologia.
Wytwarza buławkowate owocniki, zwykle zakończone szeroką lub spłaszczoną główką. Owocniki mają 2-6,5 cm wysokości. Jest w całości żółty lub pomarańczowy. 
Długie i cienkie, segmentowane, gładkie, szkliste, o wymiarach 18-38 × 4-6 μm. 
Występowanie.
Saprotrof. Spotykany głównie we wschodniej Ameryce Północnej, w Europie rzadko. W Polsce bardzo rzadki.
Podobne gatunki.
Podobnym gatunkiem jest "Mitrula elegans".

</doc>
<doc id="1672447" url="https://pl.wikipedia.org/wiki?curid=1672447" title="Microglossum rufum">
Microglossum rufum



</doc>
<doc id="1672448" url="https://pl.wikipedia.org/wiki?curid=1672448" title="Port lotniczy Trabzon">
Port lotniczy Trabzon

Port lotniczy Trabzon (IATA: TZX, ICAO: LTCG) – port lotniczy położony 4 km od centrum Trabzonu, w Turcji. W 2007 obsłużył prawie 1,5 mln pasażerów i był na 9. miejscu w kraju pod tym względem.

</doc>
<doc id="1672449" url="https://pl.wikipedia.org/wiki?curid=1672449" title="Lamek">
Lamek



</doc>
<doc id="1672450" url="https://pl.wikipedia.org/wiki?curid=1672450" title="Barenkopf">
Barenkopf



</doc>
<doc id="1672451" url="https://pl.wikipedia.org/wiki?curid=1672451" title="Baerenkopf">
Baerenkopf



</doc>
<doc id="1672452" url="https://pl.wikipedia.org/wiki?curid=1672452" title="Biblioteka Bodmera">
Biblioteka Bodmera



</doc>
<doc id="1672453" url="https://pl.wikipedia.org/wiki?curid=1672453" title="SMS S 167">
SMS S 167

S 167 - niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. 3 września 1921 roku sprzedany stoczni złomowej w Kolonii i w tym, samym roku zezłomowany.

</doc>
<doc id="1672457" url="https://pl.wikipedia.org/wiki?curid=1672457" title="Eiskogele">
Eiskogele



</doc>
<doc id="1672458" url="https://pl.wikipedia.org/wiki?curid=1672458" title="Eiskoegele">
Eiskoegele



</doc>
<doc id="1672459" url="https://pl.wikipedia.org/wiki?curid=1672459" title="Grosses Wiesbachhorn">
Grosses Wiesbachhorn



</doc>
<doc id="1672461" url="https://pl.wikipedia.org/wiki?curid=1672461" title="Eisblume">
Eisblume

Eisblume (niem. "Lodowy kwiat") – niemiecka grupa poprockowa, która powstała w Berlinie.
Jej członkami byli: wokalistka Sotiria Schenk alias "Ria", Golo Schultz (keyboard), Philipp Schardt (bas), Philipp Schadebrodt (perkusja) i Christoph Hessler (gitara). Latem 2008 grupa supportowała koncert Ich+Ich, a na początku 2009 grała już jako gwiazda wieczoru.
16 stycznia 2009 roku Eisblume wydali singiel pt. "Eisblumen", który w rzeczywistości był interpretacją tej samej piosenki autorstwa zespołu Subway to Sally, pochodzącej z 2005 roku. "Eisblumen" zdobył 3. miejsce na niemieckich listach przebojów 2009 i został 43. najlepiej sprzedającym się utworem. Towarzyszył mu animowany teledysk, wyprodukowany przez sztokholmskie „Kaktus Films”. Teledysk ów nominowano do nagrody ECHO w kategorii „Najlepszy krajowy wideoklip”. Celem akcji „Artists Development”, od grudnia 2008, "Eisblumen" odtwarzany był w stacji VIVA w ramach tak zwanej rotacji.
Debiutancka płyta Eisblume - "Unter dem Eis" (niem. "Pod lodem") - ukazała się 6 marca 2009 roku w B1/Universal Music. Trasa koncertowa promująca "Unter Dem Eis" ruszyła wiosną tego samego roku. Sotiria nagrała też, wraz z Subway to Sally, utwór "Komm in meinen Schlaf".
Teksty.
Zespół nie napisał jak dotąd żadnych własnych tekstów. Piosenki na "Unter dem Eis" zostały zaczerpnięte od trzech różnych zespołów. Współpraca z Michaelem Bodenem alias Bodenski (Subway to Sally) została nawiązana raczej przypadkowo. Ria usłyszała oryginalną wersję "Eisblumen" na imprezie, po której poprosiła Bodena o pozwolenie na nagranie covera. Bodenski zgodził się i napisał dodatkowo tekst piosenki "Unter dem Eis". Przed ukazaniem się singla Ria i Bodenski spotkali się jeszcze osobiście. Wbrew wcześniejszym zapowiedziom Bodenski nie został producentem, jednak regularnie pisze teksty piosenek.
Styl.
Grupa poprzez swój styl i głos wokalistki porównywana była często z takimi grupami jak LaFee, Silbermond, Rosenstolz, Juli, Cinema Bizarre czy Angelzoom. Po rozwiązaniu w 2013 roku Sotiria rozpoczęła solową karierę.

</doc>
<doc id="1672462" url="https://pl.wikipedia.org/wiki?curid=1672462" title="Lenin Moreno">
Lenin Moreno



</doc>
<doc id="1672463" url="https://pl.wikipedia.org/wiki?curid=1672463" title="Patrauti">
Patrauti



</doc>
<doc id="1672464" url="https://pl.wikipedia.org/wiki?curid=1672464" title="Yaniet Marrero Lopez">
Yaniet Marrero Lopez



</doc>
<doc id="1672467" url="https://pl.wikipedia.org/wiki?curid=1672467" title="Aleksandr Moisiejenko">
Aleksandr Moisiejenko



</doc>
<doc id="1672472" url="https://pl.wikipedia.org/wiki?curid=1672472" title="SMS S 168">
SMS S 168

S 168 - niemiecki niszczyciel z okresu I wojny światowej. Okręt wyposażony był w dwa kotły parowe opalane węglem i jeden opalany ropą. 11 stycznia 1927 roku skreślony z listy floty i zezłomowany.

</doc>
<doc id="1672476" url="https://pl.wikipedia.org/wiki?curid=1672476" title="Hoher Tenn">
Hoher Tenn

Hoher Tenn to szczyt w grupie Glocknergruppe, w Wysokich Taurach we Wschodnich Alpach. Leży w Austrii w kraju związkowym Salzburg. Sąsiaduje ze szczytem Schneespitze.
Pierwszego wejścia ok. 1840 r. dokonał kardynał Friedrich Fürst Schwarzenberg.

</doc>
<doc id="1672478" url="https://pl.wikipedia.org/wiki?curid=1672478" title="Aerolínea de Antioquia">
Aerolínea de Antioquia

Aerolínea de Antioquia – kolumbijska regionalna linia lotnicza z siedzibą w Medellín. Obsługuje połączenia krajowe. Głównym węzłem jest port lotniczy Olaya Herrera.

</doc>
<doc id="1672482" url="https://pl.wikipedia.org/wiki?curid=1672482" title="SMS G 169">
SMS G 169

G 169 – niemiecki niszczyciel z okresu I wojny światowej. Złomowany w 1922 roku.

</doc>
<doc id="1672486" url="https://pl.wikipedia.org/wiki?curid=1672486" title="Andrzej Kościelecki (podskarbi wielki koronny)">
Andrzej Kościelecki (podskarbi wielki koronny)

Andrzej Jędrzej Kościelecki herbu Ogończyk (ur. ok. 1455, zm. 1515 r.) – starosta bydgoski od 1485 r., starosta świecki od 1487 r., starosta spiski od 1507 r., kasztelan biecki i wiślicki od 1508 r., żupnik wielicko-bocheński od 1508 r., podskarbi wielki koronny od 1509 r., starosta oświęcimski od 1509 r., starosta inowrocławski od 1510 r., starosta sądecki od 1512 r., starosta zatorski od 1513 r., kasztelan wojnicki od 1513 r., wielkorządca krakowski i burgrabia krakowski.
Życiorys.
Urodził się w 1455 r. w Kościelcu k. Inowrocławia – gnieździe rodowym Kościeleckich. Był synem Jana – wojewody inowrocławskiego, właściciela wielu starostw na Kujawach i w Prusach Królewskich.
Za młodu był dworzaninem królewskim blisko związanym z Janem Olbrachtem, a także królewiczem Zygmuntem przebywającym na Węgrzech. Jako pierwsze nadania otrzymał wtedy dwa starostwa: bydgoskie i świeckie. Był człowiekiem uzdolnionym i rzutkim. Szybko piął się po szczeblach kariery politycznej. Król Jan I Olbracht powierzył mu prowadzenie księgi opłat żołnierskich i regestra zaciężnych żołnierzy oraz dworzan. Prawdopodobnie już w tym okresie był podskarbim nadwornym. Okazał się też zdolnym dyplomatą. W 1491 r. posłował na Węgry, zapewne w sprawie pozyskania korony węgierskiej dla królewicza Jana Olbrachta. W 1500 roku zwerbował pierwsze poczty rackie do królewskiej chorągwi nadwornej co zapoczątkowało w Polsce historię sławnej formacji jazdy polskiej – husarii.
W czerwcu 1501 został marszałkiem dworu kardynała Fryderyka Jagiellończyka, czyli faktycznie dowódcą jego wojska nadwornego. Kardynał wysłał go 1 lipca tego roku z misją na Węgry do króla Władysława, gdzie pełnił funkcję stałego przedstawiciela dyplomatycznego Polski. Prowadził między innymi rokowania w sprawach wołoskich. Wtedy prawdopodobnie zbliżył się do królewicza Zygmunta, przebywającego w Budzie. Po powrocie do kraju w 1503 r. został wynagrodzony przez króla Aleksandra za misję zapisami w Krakowskiem.
W listopadzie 1504 r. posłował od króla na zjazd Stanów Pruskich w Malborku. Poseł na sejm radomski 1505 roku z województwa krakowskiego.
Na przełomie 1505-1506 stał znów na czele poselstwa na Węgry, które rokowało z królem Władysławem w sprawach handlu Polski z Wrocławiem. Król Aleksander, któremu udzielał pożyczek, hojnie wynagradzał go zapisami na królewszczyznach w różnych częściach Rzeczypospolitej, najczęściej w Krakowskiem i w województwie pomorskim. W 1505 r. otrzymał od króla za zasługi w służbie Jana Olbrachta i kardynała Fryderyka wieś Rakowice pod Krakowem.
Darzony zaufaniem przez szlachtę małopolską wybrany został przez sejmik nowokorczyński dla przeprowadzenia nadzwyczajnego poboru w Małopolsce i na ziemiach ruskich, a później w czasie bezkrólewia tenże sejmik wybrał go jednym z sześciu prowizorów skarbu królewskiego.
Poseł na sejm koronacyjny 1507 roku z województwa krakowskiego. Rozwój jego kariery przyspieszył z chwilą objęcia tronu przez Zygmunta Starego. Przeprowadził on dla władcy szereg udanych operacji finansowych, dostarczających mu potrzebną gotówkę. W krótkim czasie uzdrowił finanse królewskie i doprowadził do znacznego zwiększenia dochodów Korony. W odpowiedzi na te działania władca obsypywał go zaszczytami i godnościami. Otrzymał wówczas szereg starostw małopolskich oraz prestiżowych godności dworskich. Ok. 1510 r. skumulował w swoim ręku urzędy bezpośrednio związane z finansami państwa.
W 1507 r. otrzymał bogate starostwo spiskie i wraz z Mikołajem Jordanem z Zakliczyna i Janem Bonerem z Krakowa zarząd żup krakowskich. Wkrótce został kasztelanem, wielkorządcą krakowskim, a w maju 1508 jedynym zarządcą żup krakowskich (formalnie został nim w kwietniu 1509 r.) W 1509 r. był już kasztelanem wiślickim i starostą oświęcimskim. 26 grudnia 1509 r. otrzymał nominację na podskarbiego wielkiego koronnego. Zrezygnował wtedy z kasztelanii wiślickiej i urzędu burgrabiego krakowskiego. Pozostałe urzędy zachował, jak również posiadane starostwa, do których doszło jeszcze starostwo inowrocławskie (1511). W latach następnych w jego ręce przeszły kolejne starostwa: sądeckie (1512) i zatorskie (1513) oraz kasztelania wojnicka (1513).
Po nominacji na żupnika i podskarbiego wielkiego koronnego przebywał na stałe w Małopolsce. Porządkował skarbiec królewski oraz nadzorował żupę krakowską: kopalnie soli w Wieliczce i Bochni. Podczas pożaru kopalni soli, gdy nikt już nie chciał ratować, spuścił się osobiście wraz z rajcą miejskim Bethmanem w podziemia i pożar ugasił. Scena ta stała się inspiracją dla obrazu Jana Matejki.
W marcu 1515 r. towarzyszył Zygmuntowi Staremu w podróży do Preszburga (Bratysławy), a następnie na zjazd monarchów do Wiednia. Odrzucił wówczas ofiarowany mu przez cesarza Maksymiliana Austriackiego tytuł hrabiowski. Wracając do kraju ciężko zachorował na dyzenterię. Zmarł 6 września 1515 r. w Krakowie. Jego pamięć uczcił król Zygmunt I uroczystym pogrzebem. Pochowano go w katedrze na Wawelu. Jego olbrzymi majątek odziedziczył m.in. brat Stanisław Kościelecki.
Rodzina.
Andrzej Kościelecki w 1509 r. poślubił Katarzynę Telniczankę - ulubienicę i byłą kochankę króla Zygmunta Starego, matkę trojga królewskich, nieślubnych dzieci. Wywołało to niechęć senatorów i krewnych Kościeleckiego. Z tego związku miał syna niewiadomego imienia, zmarłego przed ojcem i córkę pogrobową Beatę (ur. 1515 r.), później żonę księcia Ilii Ostrogskiego, a następnie Olbrachta Łaskiego.
Zachowane wzmianki pisane z okresu starostwa bydgoskiego.
Andrzej Kościelecki po osiedleniu w Bydgoszczy w 1491 r. wywarł dość istotny wpływ na życie gospodarcze powierzonego mu terenu. Jako starosta bydgoski zasłynął jako zdolny administrator i gospodarz. Troszczył się o handel lądowy i spławny. Zatwierdzony przez niego cech szyprów bydgoskich był pierwszym na terenie Korony i znacznie wyprzedzał powstałe w innych miastach. 
Starosta interweniował w sprawach mieszczan bydgoskich nawet przebywając z dala od miejsca swego zamieszkania. Zajmował się handlem spławnym z Gdańskiem – zbożem i suknem. W jego imieniu robili to zwykle mieszczanie bydgoscy. Wspierał finansowo prace wykończeniowe bydgoskiego kościoła farnego pw. św. Marcina i Mikołaja, który ukończono w 1502 r.
Życie polityczne oraz zwiększające się z każdym rokiem obowiązki związane z pełnionymi urzędami absorbowały go, wobec czego często przebywał poza Bydgoszczą. Do zarządzania starostwem bydgoskim miał podstarościego Bartłomieja Nieciszewskiego (od 1490 r.), wcześniej burgrabiego bydgoskiego.
Zachowały się następujące ślady w dokumentach pisanych: 

</doc>
<doc id="1672488" url="https://pl.wikipedia.org/wiki?curid=1672488" title="Internazionali BNL d’Italia 2009 (mężczyźni)">
Internazionali BNL d’Italia 2009 (mężczyźni)

Internazionali BNL d’Italia 2009 – tenisowy turniej ATP rangi ATP World Tour Masters 1000 z cyklu Internazionali BNL d’Italia rozgrywany w dniach 27 kwietnia – 3 maja 2009 roku w Rzymie na kortach ziemnych o puli nagród 2 270 000 euro.

</doc>
<doc id="1672489" url="https://pl.wikipedia.org/wiki?curid=1672489" title="Hohe Dock">
Hohe Dock

Hohe Dock to szczyt w grupie Glocknergruppe, w Wysokich Taurach w Alpach Wschodnich. Leży w Austrii w kraju związkowym Salzburg.
Góra posiada dwa szczyty: wyższy 3348 m i niższy 3268 m.
Pierwszego wejścia, ok. 1842 r., dokonał G. Mayer.

</doc>
<doc id="1672491" url="https://pl.wikipedia.org/wiki?curid=1672491" title="SMS G 170">
SMS G 170

G 170 – niemiecki niszczyciel z okresu I wojny światowej. Sprzedany stoczni złomowej w 27 września 1921 roku.

</doc>
<doc id="1672495" url="https://pl.wikipedia.org/wiki?curid=1672495" title="Michaelibad">
Michaelibad

Michaelibad - stacja metra w Monachium, na linii U5. Stacja została otwarta 18 października 1980.

</doc>
<doc id="1672497" url="https://pl.wikipedia.org/wiki?curid=1672497" title="Quiddestraße">
Quiddestraße

Quiddestraße - stacja metra w Monachium, na linii U5. Stacja została otwarta 18 października 1980.

</doc>
<doc id="1672498" url="https://pl.wikipedia.org/wiki?curid=1672498" title="Arnór Guðjohnsen">
Arnór Guðjohnsen

Arnór Guðjohnsen (ur. 30 kwietnia 1961 w Reykjavíku) – islandzki piłkarz, grający na pozycji napastnika. Jest ojcem Eiðura Guðjohnsena.
Jest wychowankiem Vikingura Reykjavík. Międzynarodową karierę rozpoczął w 1978, kiedy to został zawodnikiem klubu KSC Lokeren. Przez pięć lat gry w tej drużynie wystąpił w 138 meczach i zdobył 26 goli. W 1983 przeszedł do Anderlechtu. Stał się jedną z legend tego klubu. Przez siedem lat rozegrał 139 meczów i zdobył 40 bramek. Od 1990 grał w Girondins Bordeaux. W ciągu dwóch lat reprezentował barwy tego klubu 51 razy, strzelając osiem goli. W 1993 krótko grał w BK Häcken, po czym rok później został graczem Örebro SK. W trakcie czterech lat pobytu w tym zespole zagrał 90 razy i zdobył 24 gole. Pod koniec kariery grał również w Valurze (24 mecze, 12 goli) oraz w 2001 w Stjarnan (18 meczów, 5 bramek).
Arnór Guðjohnsen był również (w latach 1979–1997) reprezentantem Islandii. W kadrze rozegrał 73 mecze i zdobył 14 bramek. 24 kwietnia 1996 podczas towarzyskiego meczu Islandii z Estonią, w drugiej połowie Arnóra zmienił jego syn – Eiður.

</doc>
<doc id="1672501" url="https://pl.wikipedia.org/wiki?curid=1672501" title="Hohe Riffl">
Hohe Riffl

Hohe Riffl to szczyt w grupie Glocknergruppe, w Wysokich Taurach we Wschodnich Alpach. Leży w Austrii w kraju związkowym Salzburg. Szczyt ten sąsiaduje z Oberer Ödenwinkelscharte (3228 m) i Riffltor (3111 m).
Ze szczytu roztacza się widok na Grossglocknera, Gross Venediger, Großes Wiesbachhorn oraz jeziora koło Kaprun: Weisssee, Tauernmoossee, Stausee Mooserboden i Wasserfallboden.
Pierwszego wejścia, 15 września 1869 r., dokonali Karl Hofmann, Johann Stüdl, Thomas Groder i Josef Schnell.

</doc>
<doc id="1672504" url="https://pl.wikipedia.org/wiki?curid=1672504" title="Mitróweczka błotna">
Mitróweczka błotna

Mitróweczka błotna ("Mitrula paludosa" Fr.) – gatunek grzybów z rzędu tocznikowców ("Helotiales").
Systematyka i nazewnictwo.
Pozycja w klasyfikacji według Index Fungorum: "Mitrula, Incertae sedis, Helotiales, Leotiomycetidae, Leotiomycetes, Pezizomycotina, Ascomycota, Fungi".
Niektóre synonimy naukowe:
Łacińska nazwa rodzajowa pochodzi od słowa "mitr" (mitra), oznaczającego rodzaj nakrycia głowy, który przypomina swoim kształtem główka mitróweczki, nazwa gatunkowa od słowa "palustris" (błoto), odnoszącego się do siedliska, w którym występuje ten gatunek. Nazwa polska jest tłumaczeniem nazwy naukowej.
Morfologia.
Ma wysokość 1–5 cm, składa się z główki i trzonu. Główka jajowata lub językowata, w środku pusta. Ma długość około 1 cm, powierzchnię gładką, błyszczącą o barwie od żółtej do pomarańczowej. Trzon osiąga wysokość do 4 cm, grubość 2–3 mm, jest walcowaty, bez przewężeń, biały. Owocnik bez wyraźnego zapachu i smaku.
Askospory wydłużone, gładkie, hialinowe, o wymiarach 10-15 × 2,5-3 µm. Zakończenia worków delikatnie niebieszczeją pod wpływem odczynnika Melzera. Wstawki nitkowate, rozgałęzione, segmentowane. W jednym worku powstaje po 8 askospor.
Występowanie i siedlisko.
Mitróweczka błotna jest szeroko rozprzestrzeniona w Ameryce Północnej i Europie, występuje też w Japonii. W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek zagrożony wymarciem.
Saprotrof. Rośnie na opadłych liściach, igliwiu, gałązkach, gnijących mchach i glonach. Owocniki mitróweczki wyrastają wiosną i latem w mokrych siedliskach; na bagnach, w rowach, płytkich rozlewiskach.
Gatunki podobne.
Najbardziej podobna jest łopatnica żółtawa ("Spathularia flavida"). Jest większa, odróżnia się także jaśniejszą barwą bez pomarańczowych odcieni i nie występuje na tak podmokłych siedliskach.

</doc>
<doc id="1672505" url="https://pl.wikipedia.org/wiki?curid=1672505" title="Mitrula paludosa">
Mitrula paludosa



</doc>
<doc id="1672506" url="https://pl.wikipedia.org/wiki?curid=1672506" title="SMS G 171">
SMS G 171

SMS G 171 – niemiecki niszczyciel zwodowany w 1909 roku. 4 września 1912 roku zatonął na Morzu Północnym, staranowany przez pancernik SMS „Zähringen”.

</doc>
<doc id="1672507" url="https://pl.wikipedia.org/wiki?curid=1672507" title="Klasztor Pantokratoros">
Klasztor Pantokratoros



</doc>
<doc id="1672508" url="https://pl.wikipedia.org/wiki?curid=1672508" title="Fuscherkarkopf">
Fuscherkarkopf

Fuscherkarkopf – szczyt w Wysokich Taurach we Wschodnich Alpach, w grupie Glocknergruppe. Leży na granicy dwóch austriackich krajów związkowych: Salzburga i Karyntii. Nazwa szczytu pochodzi od doliny Fuschertal, leżącej na północny wschód od szczytu. Ze szczytu dobrze widać rejon lodowca Pasterze, między innymi Grossglockner i Johannisberg.
Pierwszego wejścia, ok. 1865 r., dokonał Georg Maier.

</doc>
<doc id="1672509" url="https://pl.wikipedia.org/wiki?curid=1672509" title="Klasztor Kseropotamou">
Klasztor Kseropotamou



</doc>
<doc id="1672512" url="https://pl.wikipedia.org/wiki?curid=1672512" title="Klasztor Karakalou">
Klasztor Karakalou



</doc>
<doc id="1672517" url="https://pl.wikipedia.org/wiki?curid=1672517" title="Arturo Fernández">
Arturo Fernández

Arturo Fernández Meyzán (ur. 3 lutego 1906 w San Vicente de Cañete, zm. 27 listopada 1999 w Limie) – piłkarz peruwiański, obrońca. Później trener. Brat Teodoro Fernándeza.
Urodzony w San Vicente de Cañete Fernández karierę piłkarską rozpoczął w 1926 roku w klubie Ciclista Lima, skąd później przeniósł się do klubu Universitario Lima, w którym grał do końca swej kariery.
Jako gracz Universitario wchodził w skład reprezentacji Peru podczas finałów pierwszych mistrzostw świata w 1930 roku. Drużyna odpadła w fazie grupowej, a Fernández nie zagrał w żadnym meczu.
Jako piłkarz klubu Universitario wziął udział w turnieju Copa América 1935, gdzie Peru zajęło trzecie miejsce. Fernández zagrał we wszystkich trzech meczach - z Urugwajem, Argentyną i Chile.
Rok później wziął udział w igrzyskach olimpijskich w 1936 roku, gdzie zagrał w dwóch meczach - z Finlandią i Austrią. Bardzo dobrze grająca drużyna Peru po zwycięstwie nad Austrią znalazła się w najlepszej czwórce turnieju, ale gdy komisja regulaminowa anulowała wynik meczu z Austriakami, nakazując jego powtórzenie, Peruwiańczycy na znak protestu wycofali się z turnieju.
Następnie wziął udział w nieudanym turnieju Copa América 1937, gdzie Peru zajęło ostatnie, szóste miejsce. Fernández zagrał we wszystkich pięciu meczach - z Brazylią, Urugwajem, Argentyną, Chile i Paragwajem.
Wciąż jako gracz klubu Universitario wziął udział w turnieju Copa América 1939, gdzie Peru zdobyło mistrzostwo Ameryki Południowej. Fernández zagrał we wszystkich czterech meczach - z Ekwadorem, Chile, Paragwajem i Urugwajem. Po mistrzostwach kontynentalnych zakończył karierę piłkarską i został trenerem.
Fernández w latach 1935-1939 rozegrał w reprezentacji Peru 18 meczów.
Jako trener Fernández poprowadził reprezentację Peru podczas turnieju Copa América 1949. Kierowany przez niego zespół zajął trzecie miejsce (za Brazylią i Paragwajem), odniósł 5 zwycięstw (4:0 z Kolumbią, 4:0 z Ekwadorem, 3:0 z Boliwią, 3:0 z Chile oraz 4:3 z Urugwajem) i przegrał 2 mecze (1:3 z Paragwajem i 1:7 z Brazylią).
Drugi raz kierował reprezentacją Peru podczas turnieju Copa América 1956, ale tym razem jego drużyna zajęła ostatnie, szóstem miejsce. Zespół Fernándeza nie wygrał ani jednego meczu, tylko raz zremisował (1:1 z Paragwajem) oraz poniósł 4 porażki (1:2 z Argentyną, 0:2 z Urugwajem, 1:2 z Brazylią i 3:4 z Chile).
Trenował także drużynę klubu Universitario, który doprowadził do czterech tytułów mistrza Peru - w 1941, 1945, 1946 i 1949.
Zmarł 27 listopada 1999 roku w Limie.

</doc>
<doc id="1672518" url="https://pl.wikipedia.org/wiki?curid=1672518" title="Wan (prowincja)">
Wan (prowincja)

Wan () – jedna z 81 prowincji Turcji, znajdująca się między jeziorem Wan a granicą z Iranem.
Od północy graniczy z prowincją Yalova, od południa z prowincjami Şırnak oraz Hakkari, od zachodu z prowincją Bitlis, a od południowego wschodu z prowincją Siirt.
Władzę w prowincji sprawuje deputowany przez turecki rząd.
Powierzchnia prowincji to 19 069 km². Liczba ludności zgodnie z danymi z 2007 roku wynosi 1 012 707, a gęstość zaludnienia 53,1 os./km². Stolicą prowincji jest miasto Wan.
Podział administracyjny.
Prowincja Van dzieli się na 12 dystryktów. Są to:

</doc>
<doc id="1672522" url="https://pl.wikipedia.org/wiki?curid=1672522" title="Polityka bezpieczeństwa">
Polityka bezpieczeństwa



</doc>
<doc id="1672525" url="https://pl.wikipedia.org/wiki?curid=1672525" title="Arturo Fernandez">
Arturo Fernandez



</doc>
<doc id="1672527" url="https://pl.wikipedia.org/wiki?curid=1672527" title="Gletscherbahn Kaprun">
Gletscherbahn Kaprun

Gletscherbahn Kaprun, GBK – koleje linowe i wyciągi w gminie Kaprun prowadzące na Kitzsteinhorn. Koleje są eksploatowane przez Gletscherbahnen Kaprun AG.
W pożarze jednej z kolei – kolei szynowej Gletscherbahn Kaprun 2 zginęło 11 listopada 2000 roku 150 pasażerów jednego z zespołów wagonów i 5 postronnych osób.

</doc>
<doc id="1672528" url="https://pl.wikipedia.org/wiki?curid=1672528" title="Protoarchimandryta">
Protoarchimandryta

Protoarchimandryta – tytuł, używany przez duchownych w chrześcijańskich Kościołach wschodnich. Przysługuje archimandrytom niektórych zespołów monasterów.

</doc>
<doc id="1672532" url="https://pl.wikipedia.org/wiki?curid=1672532" title="Dystrofia kości przytarczyczkowa">
Dystrofia kości przytarczyczkowa

Dystrofia kości przytarczyczkowa (kostna choroba Recklinghausena, łac. "osteodystrophia parathyroidea") – choroba kości spowodowana nadczynnością przytarczyc. Objawia się zazwyczaj jako osteomalacja całego kośćca, rzadziej jako tzw. guz brunatny kości – postać zlokalizowana, powodująca rozległą miejscową destrukcję kości.
Leczenie zmian hormonalnych powoduje samoistne cofanie się zmian kostnych.
Chorobę opisali jako pierwsi Gerhard Engel w 1864 i Friedrich Daniel von Recklinghausen w 1890.

</doc>
<doc id="1672533" url="https://pl.wikipedia.org/wiki?curid=1672533" title="The Devil Wears Prada">
The Devil Wears Prada

The Devil Wears Prada – amerykański zespół muzyczny wykonujący metalcore należący do nurtu chrześcijańskiego, pochodzący z Dayton w Ohio. Nazwę zaczerpnęła z tytułu powieści Lauren Weisberger "Diabeł ubiera się u Prady".
Dyskografia.
Albumy
EP
Albumy koncertowe

</doc>
<doc id="1672535" url="https://pl.wikipedia.org/wiki?curid=1672535" title="Stanisław Kościelecki (1460–1534)">
Stanisław Kościelecki (1460–1534)

Stanisław Kościelecki herbu Ogończyk (ur. 1460, zm. 27 grudnia 1534) – starosta nieszawski od 1490 r., starosta człuchowski od 1493 r., kasztelan inowrocławski w latach 1501–1511, wojewoda inowrocławski w latach 1511–1520, starosta malborski od 1512 r., starosta sztumski w latach 1513–1530, starosta bydgoski od 1515 r., starosta gniewkowski od 1515 r., starosta jasieniecki w latach 1508–1534, wojewoda brzeskokujawski w latach 1520–1522, hetman ziem pruskich od 1517 r., wojewoda sieradzki w latach 1522–1523, wojewoda kaliski w latach 1523–1525, wojewoda poznański od 1525 r., starosta świecki, starosta tucholski.
Życiorys.
Urodził się w 1460 w Kościelcu k. Inowrocławia – gnieździe rodowym Kościeleckich. Był synem Jana – wojewody inowrocławskiego, właściciela wielu starostw na Kujawach i w Prusach Królewskich. Jego braćmi byli: Andrzej – podskarbi wielki koronny oraz Mikołaj – wojewoda brzeskokujawski.
Nic nie wiadomo o jego dzieciństwie i młodości. Dobrą pozycję życiową w pewnym stopniu zawdzięczał ojcu oraz bratu Andrzejowi. Szybko piął się po szczeblach kariery politycznej. U schyłku lat 80. XV w. występował z tytułem starosty nieszawskiego, w 1493 r. był starostą człuchowskim, a w 1501 r. został kasztelanem inowrocławskim. Król Aleksander Jagiellończyk nazywał go swym dworzaninem. W 1503 r. był posłem królewskim na sejmik prowincjonalny w Kole. Podpisał dyplom elekcji Zygmunta I Starego na króla Polski i wielkiego księcia litewskiego na sejmie w Piotrkowie 8 grudnia 1506 roku.
Poseł na sejm piotrkowski 1511 roku z województwa inowrocławskiego. W 1511 r. objął stanowisko wojewody inowrocławskiego i pełnił je do 1520 r. Od 1512 r. był starostą malborskim. Naprawił mury zamkowe. Opatrywał zamki w Prusach Królewskich. Dbał o bezpieczeństwo na drogach. W 1513 r. był delegatem króla do księcia pomorskiego Bogusława X na ślub jego syna Jerzego z Amelią, córką Filipa platyna reńskiego. Posłował również do Albrechta wielkiego mistrza krzyżackiego.
Groźba wybuchu wojny z Zakonem sprawiła, że w marcu 1517 r. otrzymał nominację królewską na hetmana ziem pruskich. Po wybuchu ostatniej wojny z zakonem krzyżackim w listopadzie 1520 r. gościł na zamku bydgoskim przez miesiąc króla Zygmunta Starego, który uczestniczył w Sejmie odbytym w kole obozowym. Zimą 1520 r. obronił linię Wisły przed oddziałami niemieckimi wysłanymi z Brandenburgii, idącymi na pomoc Krzyżakom, zapobiegając połączeniu się sił nieprzyjacielskich. Tym samym przyczynił się do osłabienia Zakonu, który zmuszony został do wystąpienia o rozejm.
W nagrodę otrzymał urząd wojewody brzeskokujawskiego (1520–1522). W latach 1522–1523 był także wojewodą sieradzkim, a w latach 1523–1525 wojewodą kaliskim.
W lutym 1525 r. wraz z innymi posłami królewskimi udał się do Szczecina, gdzie zawarto traktaty przyjaźni z Jerzym I i Barnimem IX – książętami pomorskimi oraz z Henrykiem III – księciem meklemburskim. Prawdopodobnie za tę udaną misję otrzymał nominację na stanowisko wojewody poznańskiego. W 1525 r. był również jednym z komisarzy królewskich wysłanych do Gdańska. W 1530 r. uczestniczył w uroczystościach koronacyjnych Zygmunta Augusta.
Pełniąc wysokie urzędy nie zaniedbywał spraw majątkowych. Dziedzicząc z braćmi: Andrzejem i Mikołajem wielkie dobra, zabiegał o ich utrwalenie i powiększenie. Zdołał skupić w swoich rękach wiele królewszczyzn. Prowadził z powodzeniem transakcje majątkowe i operacje finansowe. W 1501 r. wydzierżawił od torunian udzielone im przez króla prawo budowy mostu pomiędzy Toruniem, a Dybowem i prawo wyłączności przeprawy przez Wisłę na tym odcinku. Od brata Mikołaja wykupił w 1508 r. dobra jasinieckie. W 1513 r. wykupił z rąk biskupa warmińskiego Fabiana Luzjańskiego starostwo sztumskie, które następnie w 1530 r. zamienił na człuchowskie. W tym okresie zarządzał też majątkiem swych bratanic, córek Mikołaja, których został opiekunem po śmierci ojca. Po śmierci brata Andrzeja w 1515 r. odziedziczył jego majątki wraz z opieką nad bratanicą Beatą. Należne jej sumy zabezpieczył na Bydgoszczy.
Stanisław Kościelecki był osobą wykształconą, o dość szerokich zainteresowaniach. Przyjaźń łączyła go ze znanymi humanistami, m.in.: Janem Dantyszkiem, dyplomatą i poetą oraz Piotrem Tomickim, biskupem krakowskim.
Zmarł 25 grudnia 1534 r., gdy wracając z sejmu w Piotrkowie zatrzymał się u swej córki w Sokołowie koło Gostynina. Miejsce jego pochowania nie jest dziś znane.
Z małżeństwa z Oporowską, nieznanego imienia, pozostawił syna Jana, późniejszego wojewodę łęczyckiego i córkę Barbarę, zamężną z Feliksem Srzeńskim, wojewodą płockim.
Przegląd wydarzeń z okresu starostwa bydgoskiego.
Stanisław Kościelecki po raz pierwszy dzierżył Bydgoszcz wspólnie z braćmi: Andrzejem i Mikołajem w latach 1475–1493. Po śmierci brata Andrzeja, przejął starostwo bydgoskie w 1515 r. w formie sprzedaży z prawem odkupu wraz z miastami Gniewkowo i Solec, wójtostwem Fordon, poradlnem, stacjami z wsi klasztornych Trzemeszna i Mogilna za 13 tys. florenów węgierskich i 2,48 tys. florenów polskich. Pod jego rządami Bydgoszcz szybko się rozwijała. Starosta dbał o rzemiosło i handel oraz porządek w mieście. W 1523 r. wyjednał u króla Zygmunta I zezwolenie na budowę wodociągów. W 1533 r. wraz z burmistrzem i radą miasta potwierdził statut cechu krawców.
Wspierał finansowo kościół bydgoski. W kwietniu 1515 r. zwolnił konwent Bernardynów od opłaty podatku czopowego, przez okres sześciu lat oraz od warzenia piwa w klasztorze. W 1526 r. ufundował i zbudował ołtarz św. Katarzyny w kaplicy pod wezwaniem św. Anny w kościele parafialnym, a także stalle w chórze wraz z amboną. W 1529 r. wraz z radą miejską był fundatorem kościoła pw. św. Stanisława na Przedmieściu Kujawskim wraz z przytułkiem dla chorych i ubogich. Był też współfundatorem obrazu Matki Bożej z Różą w kościele parafialnym. Być może to jego postać jest odwzorowana na obrazie w lewym dolnym narożniku w postaci klęczącego mężczyzny we wzorzystym płaszczu, z modlitewnie złożonymi rękami.
W 1523 r. król Zygmunt Stary nadał mu za zasługi dom wraz z działką koło Bramy Kujawskiej w Bydgoszczy. Działkę tą wraz z domem król zwolnił od wszelkich podatków, a Stanisław Kościelecki otrzymał do nich prawo dziedziczenia.

</doc>
<doc id="1672539" url="https://pl.wikipedia.org/wiki?curid=1672539" title="Wiesloch-Walldorf (stacja kolejowa)">
Wiesloch-Walldorf (stacja kolejowa)

Wiesloch-Walldorf - stacja kolejowa pomiędzy Wiesloch a Walldorf, w kraju związkowym Badenia-Wirtembergia, w Niemczech. Według klasyfikacji Deutsche Bahn posiada kategorię 3. Stacja została otwarta w 1843. Znajdują się tu 2 perony.

</doc>
<doc id="1672540" url="https://pl.wikipedia.org/wiki?curid=1672540" title="Lista parków narodowych w Kanadzie">
Lista parków narodowych w Kanadzie

Lista parków narodowych w Kanadzie zawiera 44 parków narodowych istniejących w Kanadzie w 2014 roku. Wszystkie parki narodowe zarządzane są przez federalną agencję Parks Canada.

</doc>
<doc id="1672542" url="https://pl.wikipedia.org/wiki?curid=1672542" title="Rudolf Pummerer">
Rudolf Pummerer

Rudolf Pummerer (ur. 26 lipca 1882 w Wels, zm. 7 listopada 1973 w Seehausen am Staffelsee) – austriacko-niemiecki chemik.
Został doktorem w Monachium, jego promotorem był Otto Dimroth. Następnie profesor chemii na Uniwersytecie w Erlangen od 1925 do 1952. Od 1931 do 1933 pełnił godność rektora tej uczelni. Zajmował się głównie reakcjami wolnorodnikowymi i reakcjami sulfotlenków; na jego cześć nazwano tzw. przegrupowanie Pummerera.

</doc>
<doc id="1672544" url="https://pl.wikipedia.org/wiki?curid=1672544" title="Guz Mortona">
Guz Mortona



</doc>
<doc id="1672546" url="https://pl.wikipedia.org/wiki?curid=1672546" title="Ileus">
Ileus



</doc>
<doc id="1672548" url="https://pl.wikipedia.org/wiki?curid=1672548" title="Gmina Marcinkowo">
Gmina Marcinkowo

dawne gminy:

</doc>
<doc id="1672550" url="https://pl.wikipedia.org/wiki?curid=1672550" title="Pierścień łączny">
Pierścień łączny



</doc>
<doc id="1672555" url="https://pl.wikipedia.org/wiki?curid=1672555" title="Wiersele">
Wiersele



</doc>
<doc id="1672558" url="https://pl.wikipedia.org/wiki?curid=1672558" title="Giuseppe Paupini">
Giuseppe Paupini

Giuseppe Paupini (ur. 25 lutego 1907 w Mondavio, zm. 18 lipca 1992 w Rzymie) – włoski duchowny katolicki, kardynał, Penitencjarz Większy. 
Życiorys.
Święcenia kapłańskie otrzymał 19 marca 1930 roku. Ukończył studia na Papieskim Uniwersytecie Laterańskim z zakresu prawa kanonicznego. Pełnił funkcję asystenta Akcji Katolickiej oraz wykładowcy w seminarium diecezjalnym w Fano. Od 1939 roku w służbie dyplomatycznej Stolicy Apostolskiej. W latach wojny, gdzie przebywał w Rzymie jako sekretarz nuncjatury apostolskiej we Włoszech, zaangażowany był w duszpasterstwo młodzieży. 2 lutego 1956 roku mianowany arcybiskupem tytularnym Sebastopoli di Abasgia oraz internuncjuszem w Iranie. Następnie był nuncjuszem w Gwatemali i San Salwadorze oraz w Kolumbii. Uczestnik Soboru Watykańskiego II. Kreowany kardynałem 28 kwietnia 1969 roku przez Pawła VI, który 21 marca 1973 roku mianował go Penitencjarzem Większym. Uczestnik obydwu konklawe w 1978 roku. Zmarł w Rzymie, a pochowano go w swojej rodzinnej miejscowości Mondavio.

</doc>
<doc id="1672559" url="https://pl.wikipedia.org/wiki?curid=1672559" title="Jan Kościelecki (zm. 1600)">
Jan Kościelecki (zm. 1600)

Jan (Janusz) Kościelecki herbu Ogończyk (ur. ok. 1544 roku – zm. 2 kwietnia 1600 roku w Bydgoszczy) – starosta bydgoski od 1565 r., kasztelan biechowski od 1572 r., kasztelan międzyrzecki od 1584 r., starosta gniewkowski.
Życiorys.
Urodził się około 1544 r. Był drugim synem Janusza, wojewody sieradzkiego, starosty generalnego wielkopolskiego, starosty bydgoskiego i Gertrudy Danaborskiej. Wraz z bratem Stanisławem podjął w 1556 r. studia na uniwersytecie we Frankfurcie nad Odrą. Latem 1557 r. uczestniczył w wyprawie poswolskiej. Potem studiował w uniwersytetach w Wittenberdze (1559), Lipsku (1560) i Bolonii (1564). Jego pobyt i studia w protestanckich uczelniach niemieckich budziły zaniepokojenie w kołach katolickich. Posądzano go nawet o przyjęcie wyznania luterańskiego.
Po śmierci stryja Andrzeja, wojewody poznańskiego, otrzymał 15 kwietnia 1565 r. nominację na stanowisko starosty bydgoskiego. W 1569 roku posłował z województwa poznańskiego na sejm lubelski. Był sygnatariuszem aktu unii lubelskiej 1569 roku. W 1572 r. otrzymał kasztelanię biechowską. Po śmierci Zygmunta Augusta był zwolennikiem kandydatury Henryka Walezego i podpisał akt jego obioru w 1573 r. Po podwójnej elekcji w 1575 był obok Potulickiego, kasztelana przemyskiego, jedynym senatorem obecnym na sejmiku w Środzie w styczniu 1576 r. Apelował wówczas do prymasa o zgodę. Nieco później na sejmie koronacyjnym pomawiano go nawet o zajmowanie stanowiska neutralistycznego. Poseł na sejm 1582 roku z województwa kaliskiego.
26 sierpnia 1584 r. otrzymał kasztelanię międzyrzecką. Po obiorze Zygmunta III sejmik średzki z września 1587 r. nakazał mu, by ruszył zbrojnie ku granicy i bronił arcyksięciu Maksymilianowi wstępu do Polski. W związku z tym zwołał pospolite ruszenie województwa poznańskiego pod Jutrosin (październik 1587), gdzie też postanowiono iść wraz z wojewodą kaliskim pod Piotrków do króla Zygmunta III. Poseł na sejm pacyfikacyjny 1589 roku z województwa poznańskiego. W 1589 roku był sygnatariuszem ratyfikacji traktatu bytomsko-będzińskiego na sejmie pacyfikacyjnym. W sierpniu 1590 r. brał udział w rokoszowym zjeździe części szlachty wielkopolskiej w Kole i jeździł stamtąd w poselstwie do króla. Na sejmiku nadzwyczajnym 1 października 1594 r. został wybrany w skład delegacji, mającej odwieźć królowi pieniądze na obronę od Tatarów. Sejm warszawski w 1596 r. wyznaczył go na deputata z senatu do odbierania kwarty.
Jan Kościelecki prowadził działalność w otoczeniu dworu monarszego, m.in. towarzyszył Zygmuntowi Augustowi w podróży we Włoszech oraz Stefanowi Batoremu w Gdańsku podczas tłumienia buntu mieszczan. Od stycznia do marca 1577 r. przez trzy miesiące gościł Stefana Batorego na bydgoskim zamku, gdzie monarcha urządził swoją zimową siedzibę, aby kontrolować z bliska konflikt z Gdańskiem.
Uczestniczył w zjeździe części szlachty województw wielkopolskich w Kole 10 sierpnia 1590 roku.
Jan Kościelecki zmarł na zamku bydgoskim 2 kwietnia 1600 r. Pochowano go w kościele bernardynów w Bydgoszczy. W tym kościele niegdyś znajdowało się epitafium poświęcone jego pamięci.
Rodzina.
Jan Kościelecki był żonaty z Dorotą Spławską, córką Stanisława, kasztelana międzyrzeckiego. Posiadał synów: Janusza i Wojciecha oraz córki: Gertrudę zamężną z Andrzejem Rozrażewskim, Katarzynę, zamężną Wyrzyską oraz Annę, zamężną Sadowską i Kurowską.
Przegląd działalności jako starosty bydgoskiego.
Starostwo bydgoskie Jan Kościelecki otrzymał w 1565 r. po swym stryju Andrzeju Kościeleckim i dzierżył je aż do swojej śmierci. Był ostatnim starostą bydgoskim z rodu Kościeleckich.
Podczas swego urzędowania uczestniczył w sporze mieszczaństwem bydgoskim o wolność wyboru burmistrza i rajców. Spór ten rozgorzał w 1568 r., kiedy to król Zygmunt August na prośbę mieszczan wydał przywilej przyznający znaczne uprawnienia pospólstwu i ograniczający dotychczasową władzę starościńską. Corocznie 3 lutego pospólstwo oraz przedstawiciele cechów miejskich mieli wybierać sześciu kandydatów, spośród których starosta był zobowiązany mianować burmistrza i pięciu rajców. Ponadto mieli oni prawo wybierać ośmiu kandydatów, spośród których rada miejska mianowała czterech ławników.
Starosta popierany przez część patrycjatu bydgoskiego, rozpoczął na dworze królewskim starania o unieważnienie otrzymanego przez miasto przywileju. Doprowadziło to do wydania przez króla kolejnego przywileju (7 czerwca 1570 r.) przywracającego staroście dawniejsze uprawnienia w zakresie wyboru burmistrza i rajców. Jednak ostateczne rozstrzygnięcie przyniósł dopiero wyrok sądu królewskiego z 4 września 1570 r., który był korzystny dla samorządu miejskiego. Na mocy wyroku sądowego pospólstwo miasta miało prawo corocznie wybierać 16 kandydatów, spośród których starosta był zobowiązany mianować burmistrza i rajców. Ponadto wybierano 16 kandydatów, a z nich starzy i nowi rajcowie mianowali ośmiu ławników.
Zimą 1577 r. Jan Kościelecki podejmował króla Stefana Batorego, który zatrzymał się na zamku bydgoskim. Pobyt Batorego w Bydgoszczy zaowocował wystawieniem szeregu przywilejów dla Bydgoszczy i Fordonu, spośród których szczególne znaczenie miały postanowienia w sprawie wolności żeglugi na Brdzie.
W okresie walki o tron królewski między Zygmuntem III Wazą, a Maksymilianem Habsburgiem Bydgoszcz odmówiła zapłacenia podatków, uchwalonych przez szlachtę kujawską na sejmiku radziejowskim. Miasto zostało pozwane przed sąd grodzki przez instygatora, który przedstawił pismo starosty Kościeleckiego, grożącego mieszczanom surowymi karami pieniężnymi za odmowę zapłacenia podatków. Ostatecznie władze miejskie w wyniku zakulisowych rokowań, zgodziły się na zapłacenie poboru.
Jan Kościelecki rozwinął żywą działalność gospodarczą i przyczynił się do wzrostu znaczenia Bydgoszczy i starostwa bydgoskiego w końcu XVI wieku. W czasie jego urzędowania Zygmunt III Waza przeniósł miejsce pobierania cła na Wiśle z Białej Góry nad Nogatem do Fordonu (1594). W tym samym czasie zaczęła funkcjonować mennica bydgoska. Starosta prowadził również działalność osadniczą, obsadzając pustki kolonistami olęderskimi. Pierwsi olędrzy osiedli w 1594 r. Przyłubiu, a do 1600 r. starosta osadził kolejne rodziny holenderskie na nizinie nadwiślańskiej między Solcem Kujawskim, a ujściem Brdy (Otorowo, Łęgnowo, Fordonek).
Dbał o rozwój gospodarczy miasta i starostwa, jak również o rozwój kultury. W 1574 r. przeznaczył całoroczne dochody z tartaku na potrzeby biblioteki bernardynów oraz ozdobienie wnętrz kościoła konwentualnego bernardynów. Jego żona Dorota przyczyniła się natomiast do ufundowania bractwa św. Anny w tamtejszym kościele. 3 października 1569 r. starosta zatwierdził statut cechu piekarzy, 31 stycznia 1591 r. statut cechu sterników, zaś przed 1600 r. cechu bednarzy.

</doc>
<doc id="1672560" url="https://pl.wikipedia.org/wiki?curid=1672560" title="HDVCD">
HDVCD

High Definition Video Compact Disc (HDVCD) jest formatem zapisu cyfrowego strumienia audio-wideo na płycie kompaktowej. Jest kompatybilny z formatem DVD a powstał jako następcą standardu VCD, z obsługą multimediów HD. Jednak ze względu na pojemność płyty CD zmieści się na niej do 15 minut filmu 720p bez dźwięku.

</doc>
<doc id="1672565" url="https://pl.wikipedia.org/wiki?curid=1672565" title="Marcinkowo (gmina w powiecie olsztyńskim)">
Marcinkowo (gmina w powiecie olsztyńskim)

Marcinkowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Marcinkowo.
Gmina Marcinkowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu olsztyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Giławy, Grabowo, Grodzkowo, Jedzbark, Klucznik, Marcinkowo, Nerwik, Pajtuny, Prejłowo, Purda, Purdka i Wyrandy.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Nie mylić z pobliską (dawną) gminą Marcinkowo w powiecie mrągowskim.

</doc>
<doc id="1672571" url="https://pl.wikipedia.org/wiki?curid=1672571" title="Butryny (gmina)">
Butryny (gmina)

Butryny – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Butryny.
Gmina Butryny powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu olsztyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 7 gromad: Butryny, Chaberkowo, Nowa Kaletka, Nowa Wieś, Pokrzywy, Przykop i Stara Kaletka.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin a same Butryny włączono do gminy Purda.

</doc>
<doc id="1672573" url="https://pl.wikipedia.org/wiki?curid=1672573" title="Klebark (gmina)">
Klebark (gmina)

Klebark – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Klebark Wielki.
Gmina Klebark powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu olsztyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 16 gromad: Bartąg, Jaroty, Kaborno, Kaplityny, Klebark Mały, Klebark Wielki, Klewki, Łęgajny, Mokiny, Patryki, Silice, Skajboty, Szczęsne, Trękus, Wójtowo i Wygoda.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672575" url="https://pl.wikipedia.org/wiki?curid=1672575" title="Pawelce (Jasionówka)">
Pawelce (Jasionówka)

Pawelce – część wsi Jasionówka w Polsce, położona w województwie podlaskim, w powiecie monieckim, w gminie Jasionówka.
W latach 1975–1998 Pawelce administracyjnie należały do województwa białostockiego.
Pawelce są częścią obecnej wsi gminnej Jasionówka położonej w województwie podlaskim przy dawnym trakcie Warszawa - Wilno. Przez wieki swojego istnienia Jasionówka i "Pawelce" należały kolejno do rodów: Kurzenieckich, Grajewskich, Ważyńskich, Kuczyńskich, Starzeńskich, Wołłowiczów, Miączyńskich, a pod koniec XIX wieku była to własność rosyjskiego generała Ludersa.
W XIX wieku Jasionówka była małym miasteczkiem z prostokątnym rynkiem, przy którym od południa wybudowane były budynki mieszkalne, a od północnej stał murowany kościół parafialny pw. Świętej Trójcy z XVII wieku. Ostatnim przed II wojną światową mieszkańcem dworu jasionowskiego i właścicielem majątku był Marcin Abramowicz. W latach trzydziestych XX w. Jasionówka liczyła 1879 mieszkańców, w tym 1279 Żydów i 11 Tatarów. Po wojnie pozostało jedynie 400 Polaków i Tatarzy.
Wierni kościoła rzymskokatolickiego należą do parafii Świętej Trójcy w Jasionówce.

</doc>
<doc id="1672576" url="https://pl.wikipedia.org/wiki?curid=1672576" title="Lamkowo (gmina)">
Lamkowo (gmina)

Lamkowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Lamkowo.
Gmina Lamkowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu olsztyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 10 gromad: Derc, Kronowo, Lamkowo, Lamkówko, Łapka, Maruny, Próle, Radosty, Stare Włóki i Szynowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672577" url="https://pl.wikipedia.org/wiki?curid=1672577" title="Maciej Smogulecki">
Maciej Smogulecki

Maciej Smogulecki herbu Grzymała (zm. 1617) – starosta bydgoski w latach 1600–1617. 
Wykształcony we Włoszech, zdolny i obrotny, prawnik i publicysta, zdolny polityk marzący o karierze politycznej. Gdy król Zygmunt III Waza nie przekazał mu godności referendarii wielkiej koronnej przeszedł do opozycji względem króla i związał się z jej przywódcą, wojewodą krakowskim Mikołajem Zebrzydowskim biorąc za żonę jego córkę Zofię. W latach 1606–1607 był przywódcą rokoszu Zebrzydowskiego na terenie Wielkopolski. Traktowany z nieufnością przez dwór królewski, pod koniec życia skorygował swoje opozycyjne poglądy. 24 czerwca 1607 roku podpisał pod Jeziorną akt detronizacji Zygmunta III Wazy. 

</doc>
<doc id="1672579" url="https://pl.wikipedia.org/wiki?curid=1672579" title="Ramsowo (gmina)">
Ramsowo (gmina)

Ramsowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Ramsowo.
Gmina Lamkowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu olsztyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 10 gromad: Bartołty Wielkie, Kiersztanowo, Kierzliny, Kromerowo, Leszno, Nowe Marcinkowo, Ramsowo, Ramsówko, Tumiany i Wipsowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672580" url="https://pl.wikipedia.org/wiki?curid=1672580" title="Albert Wittelsbach">
Albert Wittelsbach

Albrecht Wittelsbach "Albrecht VI., der Leuchtenberger, Landgraf von Bayern-Leuchtenberg" (ur. 26 lutego 1584w Monachium, zm. 5 lipca 1666 tamże) – książę bawarski.
Syn księcia Bawarii Wilhelma V i Renaty Lotaryńskiej. Jego dziadkami byli: Albrecht V Wittelsbach i Anna Habsburg oraz Franciszek I Lotaryński i Krystyna Oldenburg, księżniczka duńska.
26 lutego 1612 roku poślubił księżniczkę Matyldę Leuchtenberg (1588-1634), córkę Jerzego Ludwika, landgrafa Leuchtenberg i Marii, księżniczki badeńskiej. Para miała piątkę dzieci:

</doc>
<doc id="1672581" url="https://pl.wikipedia.org/wiki?curid=1672581" title="Wrzesina (gmina)">
Wrzesina (gmina)

Wrzesina (początkowo przez krótki czas "Szombark") – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Wrzesina (początkowo "Szombark"), lecz siedzibą władz gminy było Jonkowo.
Gmina Szombark powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu olsztyńskiego gmina weszła w skład nowo utworzonego woj. olsztyńskiego. Przed 1947 rokiem nazwę gminy zmieniono na "Wrzesina". Według stanu z 1 lipca 1952 roku gmina była podzielona na 19 gromad: Bałąg, Gamerki Wielkie, Giedajty, Godki, Gutkowo, Jonkowo, Łomy, Mątki, Nowe Kawkowo, Polejki, Porbady, Pupki, Stare Kawkowo, Stękiny, Szaustry, Warkały, Węgajty, Wołowno i Wrzesina.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Zobacz też: gmina Września

</doc>
<doc id="1672583" url="https://pl.wikipedia.org/wiki?curid=1672583" title="Piotr Żeromski">
Piotr Żeromski

Piotr Żeromski (Żeroński) herbu Pobóg (zm. w 1633 roku) – sekretarz królewski, dyplomata, starosta bydgoski, cześnik nadworny, kuchmistrz wielki koronny w 1630 roku, pisarz królewski w 1606 roku, sekretarz królewski w latach 1608-1632, regent kancelarii mniejszej koronnej w 1633 roku, pisarz kancelarii Jakuba Zadzika w latach 1633-1635, inspektor mennicy bydgoskiej.
Życiorys.
Urodził się w latach 70. XVI wieku w województwie kaliskim. Był synem Marcina, zamożnego szlachcica, posiadającego dobra w województwach: inowrocławskim i kaliskim, człowieka wybitnego, pisarza ziemskiego kaliskiego (1592-1611), wiernego zwolennika Zygmunta III, posła na dwa sejmy walne. 
Uczęszczał do szkoły w Kaliszu. Później studiował we Włoszech i przez dłuższy czas przebywał w Rzymie. Po powrocie do kraju został sekretarzem królewskim i wysyłany był przez monarchę w różnych misjach dyplomatycznych. W 1607 r. został sekretarzem poselstwa do Turcji. Był też oratorem (mówcą) poselstwa polskiego wysłanego przez Zygmunta III do cesarza Rudolfa II w sprawie księstw rumuńskich. W 1620 r. odbył poselstwo do Zjednoczonych Prowincji i Belgii, gdzie zabiegał o pomoc w wojnie przeciw Turcji. W 1621 r. posłował do Anglii. 
Poseł województwa poznańskiego i województwa kaliskiego na sejm 1621 roku. 
Ciesząc się uznaniem króla szybko awansował. Piastował urząd cześnika nadwornego (1621-1630), następnie kuchmistrza koronnego (od 1630 r. do śmierci). Pozycję na dworze królewskim określał nie tylko pełniony przez niego urząd, lecz także powstałe przez jego śmierć wakanse. Brał udział w sejmie koronacyjnym Władysława IV.
Piotr Żeroński był znawcą i miłośnikiem sztuki. Podczas pobytu w Belgii lub Anglii nabył obraz Petera Paula Rubensa „Zdjęcie z krzyża”. Obraz ten autorstwa największego malarza flamandzkiego baroku przywiózł do Polski w 1621 r. i jeszcze przed swoją śmiercią ofiarował kościołowi pw. św. Mikołaja w Kaliszu, gdzie spłonął w połowie grudnia 1973 r. Zmarł w Krakowie 26 marca 1633 r. Żonaty był z Katarzyną z Parzniewic.
Działalność jako starosty bydgoskiego.
Związek Piotra Żerońskiego z Bydgoszczą datuje się od 1616 r, kiedy został dzierżawcą mennicy bydgoskiej. Wkrótce, po przejęciu dzierżawy tej mennicy przez holendra Jacobsona, został jej inspektorem. 23 sierpnia 1621 r. otrzymał starostwo bydgoskie, wówczas jedno z najbogatszych w Rzeczypospolitej. Urząd ten pełnił do 27 lutego 1629 r. Był dobroczyńcą kolegium jezuickiego w Bydgoszczy. W czasie rządów starościńskich Żerońskiego Bydgoszcz przeżywała okres prosperity. Miasto należało do ruchliwych gospodarczo. Dobrze prosperowała mennica. Jednak od połowy lat 20. XVII w. w życiu miasta narastać zaczęły trudności gospodarcze spowodowane „wojną o ujście Wisły” i kolejnymi wojnami.

</doc>
<doc id="1672584" url="https://pl.wikipedia.org/wiki?curid=1672584" title="Pawelce">
Pawelce



</doc>
<doc id="1672586" url="https://pl.wikipedia.org/wiki?curid=1672586" title="Wektor położenia">
Wektor położenia



</doc>
<doc id="1672592" url="https://pl.wikipedia.org/wiki?curid=1672592" title="PlusLiga Kobiet (2009/2010)">
PlusLiga Kobiet (2009/2010)

PlusLiga Kobiet 2009/2010 – organizowane przez Profesjonalną Ligę Piłki Siatkowej SA (PLPS SA) zmagania najwyższej w hierarchii klasy żeńskich ligowych rozgrywek siatkarskich w Polsce, będących jednocześnie najwyższym szczeblem centralnym (I poziom ligowy). Toczone systemem kołowym z fazą play-off i play-out na zakończenie sezonu i przeznaczone dla 10 najlepszych polskich klubów piłki siatkowej. 74. edycja rozgrywek o tytuł Mistrzyń Polski, po raz 5. prowadzona w formie ligi zawodowej.
Rozgrywki.
Play-off.
II runda.
Mecze o miejsca 1-4
Mecze o miejsca 5-8
III runda.
Mecze o 5. miejsce 

</doc>
<doc id="1672599" url="https://pl.wikipedia.org/wiki?curid=1672599" title="Maksymilian Henryk Wittelsbach">
Maksymilian Henryk Wittelsbach

Maksymilian Henryk Wittelsbach (niem. "Maximilian Heinrich von Bayern", ur. 8 grudnia 1621 Monachium, zm. 5 czerwca 1688 Bonn) – elektor arcybiskup Kolonii w latach 1650–1688.
Syn księcia Albrechta i Matyldy Leuchtenberg. Jego dziadkami byli: Wilhelm V książę Bawarii i Renata Lotaryńska oraz Jerzy Ludwik, landgraf Leuchtenberg i Maria, księżniczka badeńska.
Jego wuj arcybiskup Ferdynand Wittelsbach mianował go biskupem koadjutorem diecezji Hildesheim w 1633 roku, diecezji kolońskiej w 1642 roku i diecezji Liège w 1649 roku. Po jego śmierci w 1650 roku Maksymilian został arcybiskupem Kolonii, księciem Westfalii, panem Vest Reclinghausen, arcykanclerzem Włoch, księciem elektorem, biskupem Hildesheim, Liège i księciem-proboszczem Berchtesgaden W 1654 roku został koadjutorem opactwa Stavelot-Malmede a w 1657 roku księciem-opatem Stavelot-Malmede z której to funkcji zrezygnował w tym samym roku na rzecz Franciszka Egona von Furstenberg-Heiligenberg. 1683 roku został wybrany biskupem Münsteru, jednak papież Innocenty XI nie potwierdził tego tytułu.

</doc>
<doc id="1672600" url="https://pl.wikipedia.org/wiki?curid=1672600" title="Nona (mitologia)">
Nona (mitologia)

Nona – w Mitologii rzymskiej jedna z trzech Parek, personifikacji przeznaczenia. W mitologii greckiej odpowiadały im Mojry, w mitologii germańskiej podobną rolę odgrywały Norny. Parki były zarazem boginiami ciąży. Jako odpowiedniczka greckiej Kloto Nona przędła nić żywota z kądzieli na wrzeciono. Jej imię oznacza "Dziewiąta". Wzywały jej ciężarne kobiety przed porodem.

</doc>
<doc id="1672601" url="https://pl.wikipedia.org/wiki?curid=1672601" title="Skansen Górniczy &quot;Królowa Luiza&quot;">
Skansen Górniczy &quot;Królowa Luiza&quot;



</doc>
<doc id="1672603" url="https://pl.wikipedia.org/wiki?curid=1672603" title="Jan Zielęcki">
Jan Zielęcki

Jan Zielęcki z Zielęcina – starosta bydgoski w latach 1666-1674.
Odegrał dość ważną i pozytywną rolę podczas rokoszu Lubomirskiego. Wysłany przez króla Jana Kazimierza w poselstwach do magnatów wielkopolskich (zwłaszcza Leszczyńskich) zdołał nakłonić ich do lojalności względem dworu.

</doc>
<doc id="1672605" url="https://pl.wikipedia.org/wiki?curid=1672605" title="Natalija Jakuszenko">
Natalija Jakuszenko

Natalija Wasyliwna Jakuszenko (ukr. Наталія Василівна Якушенко; ur. 2 marca 1972 w Kijowie) – ukraińska saneczkarka reprezentująca również barwy ZSRR oraz WNP, medalistka mistrzostw świata.
W reprezentacji znajduje się od 1987 roku. Na igrzyskach olimpijskich startowała czterokrotnie, jej najlepszym miejscem była ósma pozycja. Na mistrzostwach świata pierwszy medal, brązowy, zdobyła w 1990, w drużynie mieszanej (jako reprezentantka ZSRR). Na kolejny medal czekała aż 19 lat, do mistrzostw w 2009, kiedy to zajęła trzecie miejsce w jedynkach. W Pucharze Świata jej najlepszymi rezultatami były piąte miejsca w klasyfikacji generalnej. Na swoim koncie ma 6 miejsc na podium.

</doc>
<doc id="1672611" url="https://pl.wikipedia.org/wiki?curid=1672611" title="Nevsehir (prowincja)">
Nevsehir (prowincja)



</doc>
<doc id="1672612" url="https://pl.wikipedia.org/wiki?curid=1672612" title="Canakkale (prowincja)">
Canakkale (prowincja)



</doc>
<doc id="1672613" url="https://pl.wikipedia.org/wiki?curid=1672613" title="The Roof (Back in Time)">
The Roof (Back in Time)

The Roof (Back in Time) – piosenka napisana przez Mariah Carey, Cory'ego Rooneya i the Trackmasters na siódmy album Carey "Butterfly". Wyprodukowana przez Carey i the Trackmasters, jest zbudowana na elementach "Shook Ones Pt. II". Remix zawiera rap Mobba Deepa. Piosenka jest znana także pt. The Roof'.
Wydanie.
Gdy "Breakdown" został wybrany na trzeci singel w USA i Australii, "The Roof" został wydany jako trzeci singel w Europie w marcu 1998. Pomimo braku wydania w USA, teledysk został wyświetlony w MTV i VH1.
Główny teledysk, nakręcony przez Carey i Diane Marteljest, bazowany jest na remiksie Mobba Deepa. Pokazuje Carey w limuzynie w czasie ulewnej i ciemnej nocy. Później wychodzi ona z limuzyny, aby uwolnić swoje wspomnienia. Teledysk został zmieniony na potrzeby nierapowej wersji i pokazany w MTV i VH1.
W 2003, "Slant magazine" nazwał teledysk osiemnastym najlepszym w historii teledyskiem, pisząc, że "Carey pokazuje swoją niewinność i autentyczną wrażliwość, której nie można było dostrzec w poprzednich piosenkach i teledyskach. Nakręcony w hotelu i ciemnej limuzynie uwalnia Carey od bubblegum popu z przeszłości."
David Morales i The Full Crews stworzyli remiksy piosenki.

</doc>
<doc id="1672615" url="https://pl.wikipedia.org/wiki?curid=1672615" title="Manucho Goncalves">
Manucho Goncalves



</doc>
<doc id="1672616" url="https://pl.wikipedia.org/wiki?curid=1672616" title="Decima">
Decima

Decima – w Mitologii rzymskiej jedna z Parek.
Według mitu nawleka nić życia na jej igłę. Czczona także jako bogini porodu. Jej grecki odpowiednik to Lachesis.

</doc>
<doc id="1672621" url="https://pl.wikipedia.org/wiki?curid=1672621" title="Pietro Pavan">
Pietro Pavan

Pietro Pavan (ur. 30 sierpnia 1903 w Treviso, zm. 26 grudnia 1994 w Rzymie) – włoski duchowny katolicki, kardynał.
Życiorys.
Święcenia kapłańskie otrzymał 8 lipca 1928 roku. Na Papieskim Uniwersytecie Gregoriańskim uzyskał doktorat z filozofii i teologii, a na Uniwersytecie w Padwie doktoryzował się z ekonomii. Przez wiele lat pracował jako wykładowca w seminarium oraz publikował książki i artykuły w czasopismach naukowych i popularnych, poświęcone nauce społecznej Kościoła. W 1946 roku został mianowany asystentem kościelnym ICAS - chrześcijańskiego ośrodka działalności społecznej. Uczestniczył jako ekspert w Soborze Watykańskim II. Jako współpracownik Jana XXIII brał udział w opracowaniu kilku kluczowych dokumentów jego pontyfikatu, w tym encykliki ""Pacem in terris", oraz dokumentów Soboru Watykańskiego II, zwłaszcza Deklaracji o wolności religijnej "Dignitatis humanae"". W latach 1969 - 1974 był rektorem Papieskiego Uniwersytetu Laterańskiego. 
25 maja 1985 Jan Paweł II wyniósł go do godności kardynalskiej z tytułem diakona San Francesco di Paola ai Monti, zwalniając go z obowiązku przyjęcia sakry biskupiej.
Ostatnie lata życia poświęcił działalności naukowej. Zmarł 26 grudnia 1994 i został pochowany na cmentarzu Campo Verano w Rzymie.

</doc>
<doc id="1672623" url="https://pl.wikipedia.org/wiki?curid=1672623" title="Arthur Rahn">
Arthur Rahn

Arthur Rahn (ur. 18 lipca 1897, zm. 27 kwietnia 1962) – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
Zgłosił się do służby na ochotnika 6 stycznia 1915 roku. 16 maja 1916 roku został skierowany do szkoły lotniczej Fliegerschule w Coslin należącej do oddziału uzupełnień FEA 7. 21 grudnia 1916 roku został przydzielony do jednostki linowej Jagdstaffel 19. W jednostce odniósł swoje pierwsze podwójne zwycięstwo. 30 kwietnia 1917 roku zestrzelił dwa francuskie balony obserwacyjne w okolicach Reims. W październiku 1917 roku został przeniesiony do eskadry myśliwskiej Jagdstaffel 18. W jednostce służył do 18 marca 1918 roku, odnosząc swoje 4 zwycięstwo powietrzne 28 marca. Jednak wkrótce powrócił do macierzystej jednostki Jagdstaffel 19. Odniósł w niej kolejne 2 zwycięstwa i został mianowany jej dowódcą w okresie od 11 do 19 kwietnia 1918 roku. 17 lipca został ranny i nie powrócił do służby do zakończenia wojny. 
Po zakończeniu wojny Arthur Rahn wyemigrował do USA. Mieszkał w Michigan, gdzie zmarł.

</doc>
<doc id="1672624" url="https://pl.wikipedia.org/wiki?curid=1672624" title="Klasztor Filotheou">
Klasztor Filotheou



</doc>
<doc id="1672627" url="https://pl.wikipedia.org/wiki?curid=1672627" title="Alvaro Noboa">
Alvaro Noboa



</doc>
<doc id="1672630" url="https://pl.wikipedia.org/wiki?curid=1672630" title="Klasztor Filotheu">
Klasztor Filotheu



</doc>
<doc id="1672634" url="https://pl.wikipedia.org/wiki?curid=1672634" title="Klasztor Dionisiu">
Klasztor Dionisiu



</doc>
<doc id="1672635" url="https://pl.wikipedia.org/wiki?curid=1672635" title="Wyzwolenie (film)">
Wyzwolenie (film)

Wyzwolenie (ros. "Освобождение"; "Oswobożdienije") – radziecko-enerdowsko-polski film wojenny z 1969 roku w reżyserii Jurija Ozierowa i Juliusa Kuna. 
Film kręcony w Warszawie (Plac Zamkowy, Służewiec), w Wilczym Szańcu, w Rzymie, Berlinie, Moskwie, na Krymie (Pałac w Liwadii), w okolicach Perejasławia na Ukrainie oraz na Litwie.
Powstał w latach 1967–1971, składa się z pięciu części (w tym jedna w dwóch odcinkach).
W Polsce, dwie pierwsze części tej epopei miały 1,097 mln widzów, III część – 392 tys., IV i V – 246 tys. Film był dwukrotnie pokazywany w TVP w latach 80.
O filmie.
Tematem filmu są walki toczone na froncie wschodnim II wojny światowej pomiędzy wojskami Wehrmachtu a Armią Czerwoną. Duża liczba statystów i czołgów pozwoliła na efektowne i realistyczne ukazanie największych kampanii frontu wschodniego od bitwy na Łuku Kurskim do zdobycia Berlina. Wojna jest ukazana zarówno z perspektywy zwykłych żołnierzy, jak i najwyższych dowódców obu walczących stron. Film zawiera propagandę, niedokładności oraz świadome kłamstwa i przemilczenia.
Nagrody.
Źródło:

</doc>
<doc id="1672638" url="https://pl.wikipedia.org/wiki?curid=1672638" title="Albert Zygmunt Wittelsbach">
Albert Zygmunt Wittelsbach

Albert Zygmunt Wittelsbach (ur. 5 sierpnia 1623 Monachium – zm. 4 listopada 1685 Freising) – biskup Freising i Ratyzbony.
Syn księcia Albrechta i Matyldy Leuchtenberg. Jego dziadkami byli: Wilhelm V książę Bawarii i Renata Lotaryńska oraz Jerzy Ludwik,landgraf Leuchtenberg i Maria, księżniczka badeńska. Jego starszy brat Maksymilian Henryk Wittelsbach został mianowany przez wuja Ferdynanda biskupem koadiutorem diecezji kolońskiej.
Pod naciskiem swojego wuja elektora Bawarii Maksymiliana I Wittelsbacha został biskupem koadiutorem diecezji Freising. W 1652 został biskupem Freising. W 1668 roku został
biskupem Ratyzbony.

</doc>
<doc id="1672641" url="https://pl.wikipedia.org/wiki?curid=1672641" title="Kazachstan na Zimowych Igrzyskach Olimpijskich 2006">
Kazachstan na Zimowych Igrzyskach Olimpijskich 2006

Kazachstan na Zimowych Igrzyskach Olimpijskich 2006 reprezentowało 56 zawodników. Był to czwarty start Kazachstanu na zimowych igrzyskach olimpijskich.
Wyniki reprezentantów Kazachstanu.
Biathlon.
Mężczyźni
Kobiety
Biegi narciarskie.
Mężczyźni
Kobiety
Hokej na lodzie.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Kobiety
Mężczyźni
Narciarstwo dowolne.
Mężczyźni
Kobiety
Skoki narciarskie.
Mężczyźni

</doc>
<doc id="1672642" url="https://pl.wikipedia.org/wiki?curid=1672642" title="Klasztor Kutloumusiou">
Klasztor Kutloumusiou



</doc>
<doc id="1672643" url="https://pl.wikipedia.org/wiki?curid=1672643" title="Periparus rufonuchalis">
Periparus rufonuchalis



</doc>
<doc id="1672644" url="https://pl.wikipedia.org/wiki?curid=1672644" title="Parus rufonuchalis">
Parus rufonuchalis



</doc>
<doc id="1672646" url="https://pl.wikipedia.org/wiki?curid=1672646" title="Hendrik van Steenwijck Młodszy">
Hendrik van Steenwijck Młodszy

Hendrik van Steenwijck Młodszy, niem. der Jüngere, znany również jako Hendrik van Steenwijck II lub Steenwyck (ur. ok. 1580 w Antwerpii, zm. 1649 w Lejdzie lub Amsterdamie) – flamandzki malarz barokowy.
Jego nauczycielem był ojciec Hendrik van Steenwijck Starszy (ok. 1550-1603), malarz architektury. Pierwsze lata aktywności artystycznej spędził prawdopodobnie w Antwerpii, malując – podobnie jak ojciec – wnętrza świątyń. Pozostawał w tym czasie pod wpływem malarzy flamandzkich, takich jak Jan Brueghel Starszy. Od 1617 przebywał w Londynie, gdzie malował architekturę i wykonywał tła na obrazach Antoona van Dycka, Daniëla Mijtensa i innych malarzy. Po 1637, a według niektórych źródeł w 1645, przeniósł się na stałe do Hagi, gdzie pracował jako dworski malarz do śmierci w 1649. Jego żona Susanna van Steenwijk (zm. ok. 1653) także była malarką.
Hendrik van Steenwijk znany jest z przedstawień wnętrz kościołów, były to rzeczywiste obiekty, jak i wnętrza będące dziełem jego wyobraźni. Obrazy malarza cechuje dbałość o nastrój, malował przy świetle dziennym, wieczorem i nocą, przy blasku świec i pochodni. Często przedstawiał krypty, wnętrza gotyckie i renesansowe pałace. Ulubionym tematem jego prac była katedra Najświętszej Marii Panny w Antwerpii.
Obrazy artysty rozproszone są w licznych muzeach i galeriach na całym świecie, najcenniejsze prace posiadają m.in. Ermitaż w Sankt Petersburgu i Royal Collection. W Muzeum Czartoryskich w Krakowie znajduje się obraz Steenwijka "Wnętrze gotyckiego kościoła" (nr inw. XII-266).

</doc>
<doc id="1672648" url="https://pl.wikipedia.org/wiki?curid=1672648" title="Hendrik van Steenwyck">
Hendrik van Steenwyck



</doc>
<doc id="1672651" url="https://pl.wikipedia.org/wiki?curid=1672651" title="Klasztor Simonos Petras">
Klasztor Simonos Petras



</doc>
<doc id="1672654" url="https://pl.wikipedia.org/wiki?curid=1672654" title="Periparus rubidiventris">
Periparus rubidiventris



</doc>
<doc id="1672655" url="https://pl.wikipedia.org/wiki?curid=1672655" title="Parus rubidiventris">
Parus rubidiventris



</doc>
<doc id="1672667" url="https://pl.wikipedia.org/wiki?curid=1672667" title="Franciszek Zygmunt Gałecki">
Franciszek Zygmunt Gałecki

Franciszek Zygmunt Gałecki herbu Junosza (ur. w 1645, zm. w 1711 roku) – generał-adiutant wojsk koronnych, łowczy kaliski, chorąży ziem pruskich od 1670 r., marszałek sejmiku lwowskiego od 1679 r., kuchmistrz koronny od 1680 r., starosta bydgoski w latach 1676–1679 i 1688–1710, kasztelan kaliski w latach 1694–1695, kasztelan poznański w latach 1695–1697, wojewoda inowrocławski w latach 1697–1703, wojewoda kaliski w latach 1703–1706, wojewoda poznański w latach 1709–1711, radca poselstwa-rezydent Jego Królewskiej Mości w Republice Zjednoczonych Prowincji w 1699 roku, poseł Rzeczypospolitej w Królestwie Szwecji w latach 1698–1699 roku, przedstawiciel dyplomatyczny Rzeczypospolitej w Królestwie Danii w latach 1698–1699.
Życiorys.
Urodził się ok. 1645 r. w rodzinie osiadłej na ziemi wyszogrodzkiej na Mazowszu. Był synem Tomasza. Niewiele wiadomo o jego dzieciństwie i wykształceniu.
Kariera Gałeckiego rozpoczęła się w wyniku udziału w wielkich wyprawach wojennych Jana Sobieskiego. W październiku 1672 r. zdobył chorągiew sułtańską w walkach pod Kałuszynem. W bitwie pod Chocimiem 10-11 listopada 1673 r. brał udział jako generał-adiutant wojsk koronnych. Należał wtedy do najbardziej zaufanych współpracowników hetmana Sobieskiego, który powierzał mu zadania o charakterze wojskowym i politycznym np. pozyskiwanie stronników dla partii francuskiej, której przywódcą był Sobieski. Z polecenia hetmana przeprowadził rozmowę z posłem brandenburskim (1670) w sprawie ewentualnej pomocy elektora w wojnie tureckiej w wypadku obioru „Piasta” na tron polski. W 1676 r. został nagrodzony starostwem bydgoskim.
Poseł sejmiku średzkiego województw poznańskiego i kaliskiego na sejm 1677 roku, w czasie obrad stał wiernie przy boku monarchy. Szybko piął się po szczeblach kariery. W 1679 r. był marszałkiem sejmiku lwowskiego, a w 1680 r. został kuchmistrzem wielkim koronnym.
W 1683 r. brał udział w wyprawie wiedeńskiej dowodząc gwardyjskim regimentem dragonii (600 ludzi). W czasie bitwy walczył na prawym skrzydle i po zwycięstwie został wysłany z podarunkami do cesarza Leopolda I. 
Brał także udział w dalszych, mniej udanych wyprawach Sobieskiego na terytoria mołdawskie (1686, 1691). W czasie ostatniej wyprawy uratował komplet dział artylerii koronnej, sprowadzając w trudnych warunkach zimowych pozostawioną w Ropcach całą artylerię koronną (1692). Otworzyło mu to drogę do nowych godności: kasztelana kaliskiego (1694-1695) i wkrótce potem kasztelana poznańskiego (1695-1697).
W 1687 roku na krótko związał się z opozycją mającą na celu zapobieżenie przyszłej elekcji królewicza Jakuba Sobieskiego. W 1690 r. został posłem z województwa inowrocławskiego na sejm walny warszawski ekstraordynaryjny.
Poseł na sejm 1692/1693 roku z województwa brzeskokujawskiego. Poseł województwa poznańskiego i województwa kaliskiego na sejm 1693 roku.
Po śmierci Jana Sobieskiego, po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. Opowiedział się podczas elekcji za stronnictwem Augusta II Mocnego, którego był elektorem w 1697 roku z województwa poznańskiego i którego "pacta conventa" podpisał. Otrzymawszy od niego na sejmie koronacyjnym urząd wojewody inowrocławskiego (1697-1703) stał się gorliwym zwolennikiem króla. Gałecki był jednym z dowódców posłanych na czele wojsk polsko-saskich do Gdańska w celu przepędzenia kontrkandydata do korony – księcia Conti. W latach następnych był posyłany w poselstwach do Szwecji, Danii i Holandii. Pozostał przy królu także w dobie wojny północnej 1701-1721, narażając się na nienawiść jego przeciwników. W 1703 r. doszedł do szczytu kariery otrzymując urząd wojewody kaliskiego.
Był członkiem konfederacji sandomierskiej 1704 roku. Gałecki nie opuścił Augusta II w czasie elekcji Stanisława Leszczyńskiego (1704). Pod koniec czerwca 1704 r. został komendantem Lwowa i bronił miasta przed Szwedami. We wrześniu tego roku dostał się tam do niewoli szwedzkiej i powędrował jako jeniec wojenny do Sztokholmu. Wolność odzyskał pod koniec 1706 r. dzięki staraniom swojej energicznej małżonki Rozalii z Dzieduszyckich.
W następnych latach nie przejawiał większej aktywności politycznej i dawnego przywiązania do monarchy. Zabiegał o pokój i bezpieczeństwo województw wielkopolskich. Doczekał klęski Szwedów pod Połtawą, ucieczki Stanisława Leszczyńskiego i restauracji rządów Augusta II, który 29 października 1709 r. awansował go na wojewodę poznańskiego. Nie zmieniło to coraz bardziej krytycznego stanowiska Gałeckiego wobec króla. Był uczestnikiem Walnej Rady Warszawskiej 1710 roku.
Zmarł w lecie 1711 roku w wieku 66 lat.
Rodzina.
Franciszek Gałecki był dwukrotnie żonaty. W 1678 r. ożenił się z Katarzyną Słoniewską, wdową po Wasiczyńskim. Kolejne małżeństwo zawarł z Rozalią z Dzieduszyckich, z którą miał córkę Zofię "„wielkiego rozsądku, niemijającej pobożności”", wizytkę w Lublinie. Jego synem był prawdopodobnie Franciszek Gałecki.
Gałecki jako starosta bydgoski.
Franciszek Gałecki zapoczątkował ostatnią dynastię starostów bydgoskich, sprawujących władzę do zaboru Bydgoszczy przez Prusy 1772 r. Urząd starosty sprawował w latach 1676–1680 i ponownie od 16 lutego 1685 r. do 1710. 7 lutego 1680 r. cedował starostwo bydgoskie Janowi Karolowi Wolffowi, które pozostało w jego rękach do 1685 r.
Już na początku starościńskich rządów Gałeckiego została w Bydgoszczy reaktywowana mennica państwowa, która funkcjonowała od 1677 do 1688 r. 1 lipca 1689 r. zezwolił na wznowienie działalności przez bractwo kurkowe, które też dzięki jego protekcji uzyskało od króla Jana III Sobieskiego potwierdzenie wilkierza tego bractwa. Monarcha nie tylko zatwierdził wilkierz, ale przywilejem z 16 czerwca 1692 r. zwolnił króla kurkowego od wszelkich ciężarów miejskich.
W czasie jego rządów biblioteka bernardynów powiększyła się o cenne dary książkowe, zbudowany został nowy gmach szkoły przy kolegium jezuitów (1696), zatwierdzone zostały statuty cechów: mielcarzy (18 kwietnia 1689) i szewców (11 stycznia 1694), rozwijały się bractwa kościelne.
Mniej pozytywne aspekty jego rządów to wykup za pośrednictwem kupców toruńskich licznych nieruchomości w Bydgoszczy i okolicy, co zapewniło Gałeckim uprzywilejowaną pozycję na terenie Bydgoszczy. W 1690 r. nabył on bogate wójtostwo bydgoskie. Prawo dziedziczenia tego wójtostwa wraz z należącymi do niego wsiami, młynami i miastem Fordonem uzyskała na mocy przywileju królewskiego w lutym 1690 r. druga żona Gałeckiego - Rozalia z Dzieduszyckich.
Jednocześnie została ona zobowiązana do płacenia 2 tysięcy złotych czynszu rocznego i odprowadzania jednej czwartej części dochodów do skarbu królewskiego. 
W 1695 r. Franciszek Gałecki, pomimo protestów bydgoszczan, zagarnął Glinki i Zielonkę, a także wszedł w posiadanie wielu kamienic w Bydgoszczy.
6 września 1710 r. Gałecki odstąpił starostwo bydgoskie za zgodą króla Augusta II – Franciszkowi Gałeckiemu.

</doc>
<doc id="1672672" url="https://pl.wikipedia.org/wiki?curid=1672672" title="Periparus ater">
Periparus ater



</doc>
<doc id="1672674" url="https://pl.wikipedia.org/wiki?curid=1672674" title="Bungay">
Bungay

Bungay – miasto i civil parish w Wielkiej Brytanii, w Anglii, w regionie East of England, w hrabstwie Suffolk, w dystrykcie East Suffolk. W 2011 roku civil parish liczyła 5127 mieszkańców. Bungay jest wspomniana w Domesday Book (1086) jako "Bongeia"/"Bungeia"/"Burghea".
W tym mieście ma swą siedzibę klub piłkarski - Bungay Town F.C.

</doc>
<doc id="1672675" url="https://pl.wikipedia.org/wiki?curid=1672675" title="Russinho">
Russinho

Russinho, właśc. Moacyr Siqueira de Queiroz (ur. 18 grudnia 1902 w Rio de Janeiro, zm. 18 kwietnia 1992 tamże) – brazylijski piłkarz grający na pozycji napastnika.
Życiorys.
Karierę zaczął w Rio de Janeiro w klubie Andarahy Atlético Clube w 1922 roku. W roku 1924 przeszedł do lokalnego rywala Vasco, której pozostał wierny przez 10 lat do 1934 roku. W 1935 przeszedł do innego klubu z Rio de Janeiro – Botafogo, w którym grał do 1938 roku. Jego największymi osiągnięciami w karierze klubowej było 4-krotne wywalczenie mistrzostwa stanu Rio de Janeiro – Campeonato Carioca w 1924, 1929, 1934 (z Vasco da Gama) oraz 1935 (z Botafogo) oraz 2-krotnie wywalczony tytuł króla strzelców tych rozgrywek w 1929 (23 gole) i 1931 (17 goli).
Russinho występował w reprezentacji Brazylii, z którą pojechał na mistrzostwa świata w 1930 w Urugwaju, w których wystąpił w meczu grupowym z Boliwią (w reprezentacji zadebiutował 20 grudnia 1925 w meczu z argentyńskim klubem CA Newell’s Old Boys). Ogółem rozegrał w latach 1925–1930 2 mecze (3 jeśli zaliczymy mecz z Newell’s Old Boys) i strzelił bramkę w reprezentacji. Ostatnim jego meczem w reprezentacji był rozegrany 30 sierpnia 1930 roku wygrany 4-1 mecz z reprezentacją Jugosławii.

</doc>
<doc id="1672691" url="https://pl.wikipedia.org/wiki?curid=1672691" title="Marzocchi">
Marzocchi

Marzocchi - włoska firma, założona w 1949 roku przez dwóch braci: Stefano i Guglielmo Marzocchi, produkująca przemysłowe pompy hydrauliczne amortyzatorów do motocyklów i rowerów.
Amortyzatory rowerowe.
Widelce Marzocchi charakteryzuje wysoka niezawodność, niskie wymagania konserwacji, ale z drugiej strony są one uważane za ciężkie w porównaniu do innych firm. Produkty tej firmy bardzo dobrze przyjęły się w odłamach kolarstwa górskiego takich jak freeride, downhill oraz enduro, natomiast są znacznie mniej popularne w wyścigach rowerowych XC.
Do 2007 roku produkcja odbywała się we Włoszech (oprócz wersji OEM, które były produkowane przez japoński SunTour na Tajwanie). Od 2008 roku cała produkcja widelców odbywa się w Tajwanie.

</doc>
<doc id="1672692" url="https://pl.wikipedia.org/wiki?curid=1672692" title="Periparus elegans">
Periparus elegans



</doc>
<doc id="1672694" url="https://pl.wikipedia.org/wiki?curid=1672694" title="Parus elegans">
Parus elegans



</doc>
<doc id="1672695" url="https://pl.wikipedia.org/wiki?curid=1672695" title="XC">
XC



</doc>
<doc id="1672696" url="https://pl.wikipedia.org/wiki?curid=1672696" title="Puchar Polski w piłce nożnej (1970/1971)">
Puchar Polski w piłce nożnej (1970/1971)

Puchar Polski w piłce nożnej mężczyzn w sezonie 1970/1971 – 17. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1971/72. Zwycięzcą rozgrywek został Górnik Zabrze, dla którego był to piąty Puchar Polski w historii klubu. 
Mecz finałowy odbył się 27 czerwca 1971 na Stadionie Śląskim w Chorzowie.
1/16 finału.
Do rywalizacji dołączyły drużyny z I ligi.
Finał.
Spotkanie finałowe odbyło się 27 czerwca 1971 na Stadionie Śląskim w Chorzowie. Frekwencja na stadionie wyniosła 3 000 widzów. Mecz sędziował Stanisław Eksztajn z Warszawy. Mecz zakończył się zwycięstwem Górnika Zabrze 3:1. Bramki dla Górnika zdobył Jerzy Wilim w 27., 31. i 43. minucie. Bramkę dla Zagłębia strzelił Zbigniew Seweryn w 37. minucie. 

</doc>
<doc id="1672698" url="https://pl.wikipedia.org/wiki?curid=1672698" title="Andrea Fortunato">
Andrea Fortunato

Andrea Fortunato (ur. 26 lipca 1971, zm. 25 kwietnia 1995) – włoski piłkarz grający w linii obrony. Występował w Juventusie i w narodowej reprezentacji Włoch. Zmarł w wieku 23 lat po ponad roku zmagania się z białaczką.
Urodzony w Salerno, Fortunato był jednym z najbardziej perspektywicznych piłkarzy w Italii na przełomie lat 80. i 90. XX wieku. Wschodzący talent zaliczył krótką, ale udaną przygodę z piłką nożną zanim dotknęła go tragedia.
Zawodnik zaczął profesjonalną karierę w klubie Como w wieku 17 lat, gdzie od początku grał jako lewy obrońca. Młody gracz z Salermo zagrał 16 spotkań w swoim pierwszym sezonie w "Lariani", po którym klub spadł do Serie C. To właśnie podczas regularnych występów w Como młody Andrea ściągnął na siebie oczy większych klubów - w szczególności przedstawicieli Genoa CFC. Z klubem z Genui Fortunato podpisał kontrakt w 1991 roku, ale został od razu wypożyczony do Pisy na sezon 1991/92.
Po regularnych występach w klubie z Pizy, włodarze Genoi zdecydowali że w sezonie 1992/93 Andrea będzie występował w ekipie "Rossoblu". Grał tam między innymi z inną wschodzącą gwiazdą piłki nożnej, Christianem Panucci. W swoim pierwszym sezonie w Serie A Fortunato grał na tyle dobrze, że zwrócił uwagę ówczesnego trenera Juventusu, Giovanniego Trapattoniego, który sprowadził go do ekipy Bianconerich. W "Juve" młody obrońca otrzymał biało-czarną koszulkę z numerem 3, należącym w latach 80. do znakomitego lewego obrońcy Antionio Cabriniego.
Znakiem firmowym Fortunato były częste rajdy lewą stroną boiska i dokładne podania lewą nogą, które docierały m.in. na głowy Roberto Baggio i Gianluci Vialli. Czuł się on częścią drużyny nie tylko na boisku, ale także poza nim. Jego osobisty urok i osobowość sprawiły, że zaskarbił sobie sympatię wielu osób. Wśród nich był także Arrigo Sacchi, ówczesny trener reprezentacji narodowej Włoch, który nazwał go "objawieniem włoskiego futbolu" i powołał zawodnika Juventusu na jego - jak się później okazało - jedyny mecz w "Squadra Azzurra". Było to spotkanie z Estonią, 22 września 1993 w Tallinnie. Fortunato zajął miejsce Paolo Maldiniego i grał wspólnie z Franco Baresim w wygranym przez Włochów 3-0 meczu. Zawodnik pokazał podobne atrybuty do Paolo Maldiniego i był w planach Sacchiego na Mistrzostwa Świata w 1994 roku.
Andrea Fortunato wydawał się być gotowym na podbój międzynarodowego futbolu, ale forma zawodnika wyraźnie spadła w krótkim czasie bez, jak się wydawało, żadnego powodu. Po serii badań, w maju 1994, lekarze ogłosili, że Andrea cierpi na rzadką odmianę białaczki. Po przeszczepie szpiku kostnego, Fortunato doszedł do siebie i został powołany do kadry meczowej przez Marcello Lippiego na ligowe spotkanie z Sampdorią, które odbyło się 22 lutego 1995.
Wszystko wydawało się być na dobrej drodze, ale Fortunato zaraził się zapaleniem płuc i nigdy nie wyzdrowiał - zmarł 25 kwietnia 1995. Tego wieczoru włoska reprezentacja grała mecz z Litwą w Wilnie - "Azurri" zwyciężyli i zadedykowali wygraną zmarłemu koledze. Zanim zmarł, Andrea wypowiedział słowa: "Nigdy nie przypuszczałem, że spacer może być tak cudowną rzeczą". W sezonie 1995/96 Juventus pod wodzą Lippiego wygrał Serie A po raz 23. w historii, triumf ten znany jest jako Scudetto Fortunato. Zostało mu także zadedykowane zwycięstwo w Superpucharze Włoch.

</doc>
<doc id="1672701" url="https://pl.wikipedia.org/wiki?curid=1672701" title="Sobór św. Mikołaja w Wiedniu">
Sobór św. Mikołaja w Wiedniu

Sobór św. Mikołaja – prawosławny sobór w Wiedniu wzniesiony w 1899. Od 1962 katedra eparchii wiedeńskiej i austriackiej Rosyjskiego Kościoła Prawosławnego. 
Historia.
Prawosławna cerkiew w Wiedniu znajdowała się już 1762, chociaż nabożeństwa przy rosyjskiej ambasadzie odbywały się okazjonalnie już ok. 1725. W tym czasie jednak społeczność rosyjska w Wiedniu uczestniczyła w liturgii odprawianej w cerkwi św. Jerzego podległej patriarsze Konstantynopola. W 1750 ambasador, hrabia Bestużew-Riumin na stałe zatrudnił kapłana prawosławnego narodowości serbskiej na potrzeby Rosjan, którzy nie znali języka greckiego. Wystosował również prośbę o przysłanie księdza z Rosji. 
Do 1765 cerkiew w Wiedniu była cerkwią domową i mieściła się w siedzibie ambasadora. W tym roku nabożeństwa przeniosły się do osobnego pomieszczenia, nadal jednak prawosławni nie dysponowali wolnostojącą świątynią. W 1803 kolejną cerkiew domową razem z całym wyposażeniem ufundowała baronowa von Matt. W tym czasie w nabożeństwach w cerkwi uczestniczyli już nie tylko ludzie związani z ambasadą rosyjską, ale także prawosławni innych narodowości zamieszkali w Wiedniu. Status placówki duszpasterskiej jako centrum kultury słowiańskiej w Wiedniu utrwalał się przez kolejne dziesięciolecia. 
Starania o budowę samodzielnej cerkwi w stolicy Austro-Węgier rozpoczął proboszcz Michaił Rajewski w latach 60. XIX w., jednak zmarł w 1884, zanim zdołał zebrać od dobrowolnych ofiarodawców niezbędną sumę. Zgromadzone przez niego 22 tys. rubli zostały przeznaczone na wzniesienie niewielkiej cerkwi cmentarnej św. Łazarza na Centralnym Cmentarzu w Wiedniu w 1895. Starania o budowę soboru prawosławnego były jednak kontynuowane z poparciem ambasadora Łobanowa-Rostowskiego. Zyskał on wsparcie finansowe cara Aleksandra II, który przekazał na budowę 200 tys. rubli, drugą taką samą sumę przekazano z wpływów z podatków. Dzwony dla cerkwi ufundował ówczesny ambasador rosyjski Piotr Kapnist wraz z małżonką. 
Uroczyste poświęcenie soboru miało miejsce 17 kwietnia 1899 z udziałem arcybiskupa chełmskiego i warszawskiego Hieronima oraz księży rosyjskich pracujących w cerkwiach przy rosyjskich placówkach dyplomatycznych w Budapeszcie, Dreźnie, Berlinie, Stuttgarcie i Pradze oraz księża z serbskiej i greckiego parafii prawosławnej w Wiedniu. 
Cerkiew działała do 1914, kiedy została zamknięta jako instytucja związana z państwem walczącym przeciw Austro-Węgrom w wojnie. Do jej ponownego otwarcia bez powodzenia starał się doprowadzić metropolita Zachodnioeuropejskiego Egzarchatu Rosyjskiej Cerkwi Prawosławnej Eulogiusz. Parafia w Wiedniu, w porównaniu z innymi zagranicznymi parafiami prawosławnymi powstałymi po rosyjskiej wojnie domowej, była jednak niewielka, w dodatku szybko podzieliła się na zwolenników apolityczności Cerkwi zgrupowanych wokół metropolity Eulogiusza oraz na będących w większości monarchistycznie nastawionych członków Rosyjskiego Kościoła Prawosławnego poza granicami Rosji, którzy urządzili dla siebie osobną cerkiew domową. 
W 1927 władze austriackie przekazały zapuszczony sobór ambasadzie radzieckiej. Budynek nadal jednak stał pusty, a jego stan techniczny ulegał dalszej degradacji. W październiku 1941 porzucony sobór został sprzedany wyższej szkole muzycznej, a już w rok później miał być zaadaptowany na miejsce tymczasowego zakwaterowania bezdomnych, czemu ostatecznie sprzeciwiła się dyrekcja szkoły. 
W 1943 władze miejskie, z uwagi na obecność społeczności prawosławnej w Wiedniu związanej z Rosyjskim Kościołem Prawosławnym poza granicami Rosji, zezwoliły na okazjonalne odprawianie nabożeństw w soborze. W tym samym roku odbyły się w cerkwi wstępne prace remontowe. W październiku 1945 cerkiew ponownie stała się siedzibą parafii, a w rok później ukończono kapitalny remont budynku, do czego przyczynił się biskup Sergiusz (Korolow). 
W 1962, po ustanowieniu eparchii wiedeńskiej i austriackiej, cerkiew została podniesiona do rangi jej soboru. W latach 2003–2008 ponownie miały miejsce prace restauracyjne.
Architektura.
Autorem projektu soboru był architekt petersburski G. Kotow, pracami budowlanymi kierowali architekci Giacomelli i Rumpelmeir. Budynek reprezentuje styl rosyjsko-bizantyjski. Nad całością budynku góruje dzwonnica, której górne partie malowane są na zielono, szczyt natomiast stanowi cebulasta złocona kopuła. Pięć podobnych jest rozmieszczonych dookoła dzwonnicy. Cerkiew jest wzniesiona z białej i czerwonej cegły, jest bogato dekorowana obramowaniami półkolistych okien, fryzami poniżej dachu oraz rzędem oślich grzbietów. Cerkiew wykazuje podobieństwo względem innej świątyni rosyjskiej, cerkwi św. Marii Magdaleny w Jerozolimie.
Kotow zaprojektował również ikonostas, natomiast 17 rozmieszczonych w nim ikon napisali N. Bruni i N. Charłamow. Okna cerkwi wypełniają witraże z wizerunkami św. Mikołaja Cudotwórcy, Chrystusa Pantokratora, Matki Bożej i św. Jana Chrzciciela. 
Kaplica położona w podziemiach głównego soboru nosi wezwanie św. Aleksandra Newskiego, co miało upamiętniać cara Aleksandra III.

</doc>
<doc id="1672703" url="https://pl.wikipedia.org/wiki?curid=1672703" title="Witjaz Czechow">
Witjaz Czechow



</doc>
<doc id="1672706" url="https://pl.wikipedia.org/wiki?curid=1672706" title="Javier Culson">
Javier Culson

Javier Culson Rodríguez (ur. 25 lipca 1984 w Ponce) – portorykański lekkoatleta, olimpijczyk specjalizujący się w biegu na 400 metrów przez płotki.
Sukcesy.
Zwycięzca łącznej punktacji Diamentowej Ligi 2012 i Diamentowej Ligi 2013 w biegu na 400 metrów przez płotki.
Rekordy życiowe.
Culson, razem z kolegami z reprezentacji, jest także rekordzistą kraju w sztafecie 4 x 400 metrów – 3:04,87 (2009).

</doc>
<doc id="1672709" url="https://pl.wikipedia.org/wiki?curid=1672709" title="Sikora czubata">
Sikora czubata



</doc>
<doc id="1672710" url="https://pl.wikipedia.org/wiki?curid=1672710" title="Lophophanes cristatus">
Lophophanes cristatus



</doc>
<doc id="1672711" url="https://pl.wikipedia.org/wiki?curid=1672711" title="Parus cristatus">
Parus cristatus



</doc>
<doc id="1672714" url="https://pl.wikipedia.org/wiki?curid=1672714" title="City of Randwick">
City of Randwick

City of Randwick - jeden z 38 obszarów samorządu terytorialnego wchodzących w skład aglomeracji Sydney, największego zespołu miejskiego Australii. Randwick leży we wschodniej części Sydney, nad samym Pacyfikiem. Obszar jest zamieszkiwany przez 119 884 osób (2006) i liczy 36 km2 powierzchni. 

</doc>
<doc id="1672720" url="https://pl.wikipedia.org/wiki?curid=1672720" title="Żółty szlak w Lesie Łagiewnickim">
Żółty szlak w Lesie Łagiewnickim

 Żółty szlak w Lesie Łagiewnickim - żółty znakowany szlak turystyczny pieszy o długości 8 km przebiegający przez Las Łagiewnicki w Łodzi.
Zobacz też.
http://edueko.pttk.pl/szlaki/index.php?dir=szlaki&amp;opcja=informacje&amp;id_szlaku=10289

</doc>
<doc id="1672723" url="https://pl.wikipedia.org/wiki?curid=1672723" title="Heorhij Piławow">
Heorhij Piławow

Heorhij Piławow, ukr. Георгій Пілавов (ur. 13 grudnia 1974 w Ługańsku) – ukraiński szachista i sędzia klasy międzynarodowej ("FIDE Arbiter" od 2013), arcymistrz od 2005 roku.
Kariera szachowa.
Po raz pierwszy na liście rankingowej Międzynarodowej Federacji Szachowej pojawił się dopiero 1 stycznia 2000 r. (w wieku 26 lat), jeszcze w tym samym roku przekraczając granicę 2400 punktów. Już pięć lat później otrzymał tytuł arcymistrza, co jest wydarzeniem wyjątkowym.
W 2002 r. zajął II m. (za Nikołajem Puszkowem) w Azowie, natomiast w 2003 r. odniósł sukcesy w dwóch turniejach rozegranych w Ługańsku (II m. za Nikołajem Puszkowem oraz dz. I m. wspólnie z Jewgienijem Kobyłkinem), w tym drugim przypadku zdobywając pierwszą normę arcymistrzowską. W 2004 r., wypełnił dwie kolejne normy na tytuł arcymistrza: ponownie w Ługańsku (dz. II m. za Wiktorem Warawinem, wspólnie z Aleksandrem Areszczenko) i w Eliście (I m.). Zwyciężył również w Jessentukach i drugim turnieju w Ługańsku oraz podzielił II m. (za Borysem Sawczenko, wspólnie z m.in. Eduardem Andriejewem) w Piatigorsku.
W kolejnych latach odniósł szereg sukcesów, zwyciężając bądź dzieląc I miejsca w:
Liczba tych zwycięstw (prawie wszystkie w turniejach rozgrywanych systemem kołowym bądź dwukołowym), a przede wszystkim osiągana w nich zdobycz punktowa (niejednokrotnie bliska wynikom stuprocentowym), jak również brak zapisów partii z większości z nich (w liczącej ponad 4 miliony partii "ChessBase Megabase 2009" znajdują się tylko 93 partie Heorhija Piławowa z lat 2005–2008, spośród ponad 500 sklasyfikowanych przez FIDE w tym okresie) oraz fakt, że rozgrywane były one tylko na terenie Rosji i Ukrainy, praktycznie w tych samych miejscowościach i często w zbliżonej obsadzie, mogą świadczyć o nieuczciwym sposobie gry, mającym na celu zdobycie jak największego przyrostu rankingu, czego efektem było relatywnie szybkie zdobycie tytułu arcymistrza oraz przekroczeniem granicy 2600 punktów rankingowych. Sytuację tę skomentował m.in. arcymistrz Michaił Gołubiew na łamach "Chess Today".
Najwyższy ranking w dotychczasowej karierze osiągnął 1 listopada 2011 r., z wynikiem 2630 punktów zajmował wówczas 11. miejsce wśród ukraińskich szachistów.

</doc>
<doc id="1672724" url="https://pl.wikipedia.org/wiki?curid=1672724" title="Cure">
Cure

Cure – rzeka we Francji przepływająca przez teren trzech departamentów – Saona i Loara, Nièvre oraz Yonne. Ma długość 113,3 km. Uchodzi do rzeki Yonne. Średni spadek koryta rzeki wynosi 0,53%.
Geografia.
Rzeka ma źródła na terenie w gminy Anost, na terenie Parku Regionalnego Morvan. Generalnie płynie w kierunku północnym, północno-zachodnim lub zachodnim. W jej górnym biegu zostało utworzone sztuczne jezioro Lac des Settons. Uchodzi do Yonne w miejscowości Cravant na terenie gminy Deux-Rivières.
Cure płynie na terenie 3 departamentów, w tym 29 gmin:
Hydrologia.
Uśredniony roczny przepływ rzeki Cure wynosi 16,2 m³/s. Pomiary zostały przeprowadzone na przestrzeni ostatnich 56 lat w miejscowości Arcy-sur-Cure. Największy przepływ notowany jest w lutym (29,6 m³/s), a najmniejszy w sierpniu – 6,82 m³/s.
Dopływy.
Cure ma 32 nazwane dopływy. Są to:

</doc>
<doc id="1672731" url="https://pl.wikipedia.org/wiki?curid=1672731" title="Niebieski szlak w Lesie Łagiewnickim">
Niebieski szlak w Lesie Łagiewnickim

 Niebieski szlak w Lesie Łagiewnickim – niebieski znakowany szlak turystyczny pieszy o długości 15 km przebiegający przez Las Łagiewnicki w Łodzi.
Zobacz też.
http://edueko.pttk.pl/szlaki/index.php?dir=szlaki&amp;opcja=informacje&amp;id_szlaku=10267

</doc>
<doc id="1672733" url="https://pl.wikipedia.org/wiki?curid=1672733" title="Przełęcz Komarnicka">
Przełęcz Komarnicka

 Przełęcz Komarnicka – przełęcz na wysokości 662 m n.p.m., w południowo-zachodniej Polsce w Sudetach Zachodnich, w Górach Kaczawskich.
Przełęcz położona jest w środkowo-południowej części Gór Kaczawskich, na zachód od wzniesienia Baraniec około 3,2 km na zachód od centrum Wojcieszowa.
Przełęcz położona jest między odchodzącym na północ grzbietem z wzniesieniami Barańca i Skopca po wschodniej stronie a Folwarczną i Maślakiem po zachodniej stronie. Przełęcz stanowi wyraźne, rozległe siodło o łagodnych zboczach i nieco stromych podejściach, wcinające się w zieleńce i łupki zieleńcowe – przeobrażone skały pochodzenia wulkanicznego z okresu starszego paleozoiku, z wkładkami marmurów (wapieni krystalicznych). Obszar w otoczeniu przełęczy zajmują pola uprawne, nieużytki i łąki górskie. Dolną część północnego podejścia przełęczy oraz zachodnie skrzydło porastają lasy regla dolnego. Na podejściach przełęczy położone są źródła potoków górskich, Zimnej Szpary po północnej stronie i Komara po południowej stronie.
W sąsiedztwie przełęczy, po południowej stronie położone jest Komarno, którego zabudowania podchodzą pod samą przełęcz. Od tej miejscowości pochodzi nazwa przełęczy. Przez siodło prowadzi droga polna z Komarna do Wojcieszowa. Przełęcz stanowi punkt widokowy, z którego roztacza się panorama Rudaw Janowickich, Karkonoszy, Pogórza Kaczawskiego i Gór Ołowianych. Przez przełęcz przechodzi dział wodny, oddzielający dorzecza rzeki, Kaczawy i Bobru.
Na przełęczy znajduje się wykonana z pnia uschłej czereśni rzeźba "Into the Blue" Magdaleny Osak z 2013, obwieszona butami.
Turystyka.
Przez przełęcz prowadzi szlak turystyczny:

</doc>
<doc id="1672734" url="https://pl.wikipedia.org/wiki?curid=1672734" title="Chimik Woskriesiensk">
Chimik Woskriesiensk

Chimik Woskriesiensk (ros. Химик Воскресенск) – rosyjski klub hokeja na lodzie z siedzibą w Woskriesiensku.
Historia.
Został założony w grudniu 1953. Po zdobyciu mistrzostwa Wysszaja Liga (druga klasa rozgrywkowa), klub został przyjęty do KHL i występował w sezonie KHL (2008/2009). Przed rozpoczęciem nowego sezonu KHL (2009/2010) klub wycofano z ligi z powodu kłopotów finansowych. Jego miejsce zajęła drużyna Awtomobilist Jekaterynburg.
W sezonie 2009/10 drużyna występowała w rozgrywkach Wysszaja Liga, jednak nie otrzymała licencji na sezon 2010/11. Klub rozwiązał drużynę mężczyzn. Obecnie drużyna pod nazwą MHK Chimik występuje w juniorskich rozgrywkach MHL
Sukcesy.
Rozgrywki seniorskie
Rozgrywki juniorskie
Zawodnicy.
Wychowankami klubu są m.in. Walerij Kamienski i Igor Łarionow (zdobywcy Triple Gold Club) oraz Dmitrij Kwartalnow, Gierman Titow, Wiaczesław Kozłow, Siergiej Korolew, Andriej Markow.

</doc>
<doc id="1672741" url="https://pl.wikipedia.org/wiki?curid=1672741" title="Kokoszki (stacja kolejowa)">
Kokoszki (stacja kolejowa)



</doc>
<doc id="1672745" url="https://pl.wikipedia.org/wiki?curid=1672745" title="Morvan">
Morvan

Morvan – pasmo górskie we Francji w regionie Burgundii, znajdujące się na pograniczu czterech departamentów: Nièvre, Yonne, Côte-d’Or i Saône-et-Loire na północny wschód Masywu Centralnego. Góry należące do pasma Morvan są zbudowane głównie z granitu oraz bazaltu powstałego podczas orogenezy hercyńskiej. W okresie orogenezy alpejskiej uległy rozpadowi na swoich pograniczach, stwarzając obniżenia z trzech stron, przechodząc w wapienne płaskowyże.
Lasy sąsiadują z łąkami i polami otoczonymi żywopłotami. Kraina dzieli się na trzy części: Morvan otwarty, Morvan wysokich pagórków, na obrzeżach i północy oraz góry Morwandzkie, na południu, których najwyższy szczyt, Haut Folin w paśmie Bois du Roi, osiąga wysokość 901 m n.p.m.
Liczne rzeki, w tym Yonne i Cure mają tu źródło i tworzą głębokie doliny, które zostały w niektórych miejscach zalane przez jeziora zaporowe stanowiące atrakcję turystyczną. Jedna czwarta wody płynącej w Paryżu pochodzi z tych terenów. System niewielkich tam i zapór pozwalających stworzenie zbiorników wodnych, powstał w XVI wieku, kiedy to drewno na opał dla stolicy zaczęło być spławiane, dzięki sztucznemu podnoszeniu poziomu wody w rzekach, które wpadają do Sekwany, i to aż do początku XX wieku. Trwało to do czasów, kiedy węgiel z północy kraju zastąpił drewno jako materiał opałowy.
Klimat.
Klimat gór Morvan jest umiarkowany lądowy. Charakteryzuje się wpływami oceanu na zachodzie oraz lądu na wschodzie, stąd lokalne różnice w ilościach opadów, dni słonecznych oraz temperatur. Amplitudy termiczne mogą osiągnąć powyżej 20 °C. Na najwyższych szczytach, na których można zarejestrować do 180 dni opadów deszczu lub śniegu, opady roczne mogą przekroczyć 1000 lub nawet 1800 mm. Jesienie i zimy są długie, ale skoki temperatur nie pozwalają na wielodniową połać śnieżną. W latach 80. zdemontowany został ostatni wyciąg narciarski.
Ludność.
Historia.
W XIX wieku region Morvan stał się terenem Opieki Publicznej Departamentu Sekwany: 47 000 dzieci zostało umieszczonych w rodzinach zastępczych, które czerpały z tego dodatkowe dochody, jak i dzięki mamkom, które były „wprowadzane” do mieszczańskich rodzin paryskich. Mówi się nawet o „przemyśle piastunkowym” (52% nianiek paryskich pochodziło z tych terenów).Jeszcze w 1919 roku kraina liczyła 175 wychowanków, w tym 105 poniżej 13 lat. Jean Genet był jednym z nich. W czasie drugiej wojny światowej tereny te były obszarem działalności partyzanckiej. Po wojnie, region, jeszcze biedny, wyludnił się i zmodernizował. Mechanizacja rolnictwa i hodowli pozwala ludności pozostałej uzyskiwać lepsze dochody.
Znanym mieszkańcem Gór Morvan był Sebastian Le Prestre, marszałek Vauban, urodzony w Saint-Léger-Vauban.
Miasta.
Morvan, który liczy mało większych miejscowości (wyjątek stanowi Château-Chinon), charakteryzuje się niesamowitym rozproszeniem niewielkich osad czy osobnych gospodarstw. Architektura ich często pochodzi z XIX wieku, kiedy jeszcze dachy były pokryte słomą choć mury kamienne. Dzisiaj pokryte dachówką płaską, tradycyjną burgundzką albo współczesną, łupkową czy gontową, domy dodają dodatkowy element do mozaiki natury. Obok domów chłopskich spotyka się tutaj rezydencje budowane na styl mieszczański, zamki, dwory i pałace. Na granicach krainy natomiast znajdują się miasta w charakterze wrót wjazdowych takie jak Autun, Avallon, Semur-en-Auxois, Arnay-le-Duc posiadające bogatą wielowiekową architekturę, sięgającą czasów rzymskich. Przez te dwa pierwsze przechodziła Via Agrippa łącząca Lyon z Boulogne-sur-Mer, a za Napoleona stała się drogą narodową nr 6, wiodącą nad morze Śródziemne, zastąpioną w latach 60. autostradą Słońca.
Hodowla i uprawa.
Miejscowa ludność, obok eksploatacji lasu, zajmuje się hodowlą bydła rasy charolaise, która uzyskała jako jedyna we Francji znak jakości – AOC. Hoduje się tu również owce, kozy, krowy mleczne (produkcja serów) i wieprze (suszone szynki, kiełbasy i inne przetwory).
Na północy krainy, na stokach pagórka, na którym znajduje się jedno z najbardziej znanych miejsc we Francji, Vézelay – opactwo założone w IX wieku przez benedyktynów, produkuje się wino białe ze szczepu chardonnay.
Turystyka.
Turystyka, dzięki bogactwu dziedzictwa architektonicznego, kulinarnego i natury, trasom dla pieszych i rowerzystów, oraz wielu możliwościach zakwaterowania (hotele, agroturystyka, kempingi), odgrywa również istotną rolę w dochodach mieszkańców. Większość gmin w Górach Morvan wchodzi w skład Parku Regionalnego.
Muzyka w regionie.
Region gór Morvan posiada własną tradycyjną muzykę, która jest połączeniem lokalnej muzyki ludowej z wpływami muzyki z innych rejonów Francji. Tradycyjnymi instrumentami kojarzonymi z Morvan są dudy, skrzypce, lira korbowa i akordeon.
Park regionalny.
Stworzony w 1970 roku, park regionalny obejmuje 117 gmin i 5 miast wjazdowych od ostatniej rewizji jego statusu w 2007. Jego zadania i projekty to:
Park uczestniczy w projektach Natura 2000 i LIFE Ruisseaux oraz LEADER i stworzył swoje znaki jakości:

</doc>
<doc id="1672747" url="https://pl.wikipedia.org/wiki?curid=1672747" title="EOW">
EOW



</doc>
<doc id="1672748" url="https://pl.wikipedia.org/wiki?curid=1672748" title="An Chunggŭn">
An Chunggŭn



</doc>
<doc id="1672750" url="https://pl.wikipedia.org/wiki?curid=1672750" title="Hocharn">
Hocharn

Hocharn lub Hochnarr – szczyt w grupie Goldberggruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Salzburga i Karyntii. To najwyższy szczyt grupy Goldberggruppe.

</doc>
<doc id="1672751" url="https://pl.wikipedia.org/wiki?curid=1672751" title="Punsǒ">
Punsǒ



</doc>
<doc id="1672754" url="https://pl.wikipedia.org/wiki?curid=1672754" title="Morvan (ujednoznacznienie)">
Morvan (ujednoznacznienie)



</doc>
<doc id="1672756" url="https://pl.wikipedia.org/wiki?curid=1672756" title="José Javier Barkero">
José Javier Barkero

José Javier Barkero Saludes (ur. 28 kwietnia 1979 w Aretxabalecie) – piłkarz hiszpański grający na pozycji lewego pomocnika.
Kariera klubowa.
Karierę piłkarską Barkero rozpoczął w baskijskim klubie Real Sociedad. W 1996 roku zaczął występować w rezerwach tego klubu w rozgrywkach Segunda División B. W sezonie 1998/1999 zdołał zadebiutować w Primera División, ale był to jedyny mecz Barkero w tamtym sezonie. W 2000 roku został wypożyczony do francuskiego Toulouse FC i 19 sierpnia zaliczył swój debiut w Ligue 1, w meczu z RC Lens (1:2). W Toulouse rozegrał 3 spotkania i w 2001 roku wrócił do Realu. W trakcie sezonu 2001/2002 ponownie został wypożyczony, tym razem do grającego w Segunda División, SD Eibar. W sezonie 2002/2003 jako rezerwowy wywalczył z Sociedadem wicemistrzostwo kraju. Sezon 2003/2004 rozpoczął w barwach "txuri-urdin", ale zakończył go jako gracz Polideportivo Ejido z drugiej ligi Hiszpanii. W latach 2004–2005 znów był zawodnikiem Realu Sociedad, a łącznie dla tego klubu rozegrał 62 mecze i zdobył w nich 6 bramek.
Latem 2006 roku Barkero przeszedł do Albacete Balompié, po tym jak Sociedad spadł do Segunda División. W Albacete swoje pierwsze spotkanie rozegrał 27 sierpnia przeciwko Ponferradinie (2:0). W sezonie 2007/2008 należał do najlepszych strzelców Albacete, gdy zdobył 11 goli, ale nie zdołał awansować z tym klubem do Primera División.
Latem 2008 Barkero został zawodnikiem Numancii. W jej barwach zadebiutował 31 sierpnia 2008 w wygranym 1:0 domowym spotkaniu z Barceloną. W sezonie 2008/2009 był najskuteczniejszym zawodnikiem Numancii.
W 2011 roku odszedł do Levante UD.
Kariera reprezentacyjna.
W latach 1999–2000 Barkero zaliczył 2 spotkania w reprezentacji U-21. W 1999 roku z kadrą U-20 wywalczył złoty medal na młodzieżowych mistrzostwach świata.

</doc>
<doc id="1672757" url="https://pl.wikipedia.org/wiki?curid=1672757" title="Jose Javier Barkero">
Jose Javier Barkero



</doc>
<doc id="1672758" url="https://pl.wikipedia.org/wiki?curid=1672758" title="Ronald Inglehart">
Ronald Inglehart

Ronald F. Inglehart (ur. 5 września 1934 w Milwaukee, zm. 8 maja 2021 w Ann Arbor) – profesor nauk politycznych na Uniwersytecie Michigan w Ann Arbor.
Był dyrektorem World Values Survey, globalnej inicjatywy badawczej w dziedzinie nauk społecznych, w ramach której cyklicznie przeprowadzane są reprezentatywne, porównawcze badania socjologiczne 120 (aktualnie) społeczeństw świata, na wszystkich sześciu zamieszkanych kontynentach, co obejmuje ponad 90% populacji świata. Jednym z jej osiągnięć jest mapa kulturowa Ingleharta–Welzela. Twórca teorii postmaterializmu, współtwórca teorii rozwoju ludzkiego.
Według Ingleharta, religia zanika lub schodzi do sfery prywatnej w krajach ponowoczesnych, bogatych, o wysokim poziomie konsumpcji. Natomiast religia, rodzina i naród należą do przednowoczesnych wartości, typowych dla krajów słabo rozwiniętych, o niskim poziomie bezpieczeństwa egzystencjalnego.
Główne prace.
The Silent Revolution.
W wydanej w 1977 roku książce "The Silent Revolution" Inglehart opisał odkrytą po raz pierwszy w 1971 roku międzypokoleniową przemianę w systemach wartości, zachodzącą w rozwiniętych społeczeństwach przemysłowych. W oparciu o przeprowadzone w 1970 roku reprezentatywne badania sześciu społeczeństw zachodniej Europy (Niemiec Zachodnich, Holandii, Belgii, Francji, Wielkiej Brytanii i Włoch) Inglehart wykazał, że wartości pokoleń starszych, wychowanych w warunkach braku poczucia bezpieczeństwa bytowego i ekonomicznego, zasadniczo różniły się od wartości pokoleń młodszych, wychowanych w warunkach powojennej prosperity ekonomicznej. Wartości starszych generacji były częściej materialistyczne (akcentujące bezpieczeństwo ekonomiczne, wzrost gospodarczy, prawo i porządek), natomiast młodsze pokolenia w większym stopniu wykazywały wartości postmaterialistyczne (akcentujące wolność słowa, możliwość wpływu na decyzje władz).
Culture Shift in Advanced Industrial Society.
W książce tej, wydanej w 1990 roku, Inglehart powtórzył i potwierdził główne tezy z "The Silent Revolution". Potwierdzeniem był materiał badawczy obejmujący już blisko dwadzieścia lat badań nad wartościami postmaterialistycznymi. Ważnym wkładem analiz Ingleharta z tego okresu było dowiedzenie, że wartości postmaterialistyczne nie zanikają wraz z wiekiem, ich istnienie nie jest zatem warunkowane tzw. efektami cyklu życiowego. Pokolenia postmaterialistyczne w 1970 roku nie stały się bardziej materialistyczne w latach 80. Równie ważną tezą książki jest konstatacja o szerszym (niż tylko postmaterialistyczny) charakterze przemiany wartości. Inglehart zidentyfikował, że dokonująca się w rozwiniętych społeczeństwach przemysłowych przemiana wartości dotyczy szerokiego ich spektrum: wartości religijnych, wartości rodzinnych, wartości patriotycznych, wartości politycznych itd.
Wzbierająca fala: równouprawnienie płci a zmiana kulturowa na świecie.
Książka "Rising Tide: Gender Equality and Cultural Change Around the World" wydana została w 2003 roku, jej współautorką jest Pippa Norris. W pracy tej – bazującej na materiale empirycznym pochodzącym z czterech serii badań World Values Survey (1981–2001), obejmującym, oprócz dotychczas badanych krajów, także kraje jak dotąd nigdy nie uwzględniane w reprezentatywnych badaniach socjologicznych, np. Iran, Wietnam, Maroko, czy Zimbabwe – autorzy próbują wyjaśnić fenomen przemian postaw dotyczących równości płci na świecie. Ich zdaniem, do coraz większego upowszechnienia postaw i wartości egalitarnych w tej sferze przyczynia się proces modernizacji. Obejmuje on:
Mapa kulturowa Ingleharta–Welzela.
Mapa kulturowa Ingleharta–Welzela opracowana na podstawie ankiet World Values Survey i European Values Survey przez Ronalda Ingleharta i przedstawia na wykresie punktowym ściśle powiązane wartości kulturowe, które opisują społeczeństwa charakteryzując je w dwóch dominujących wymiarach: wartości tradycyjne vs. świecko-racjonalne i wartości przetrwania vs. wyrażania siebie. Przejście w górę odzwierciedla przejście od wartości tradycyjnych do świecko-racjonalnych, a przesunięcie w prawo odzwierciedla przejście od wartości przetrwania do wartości wyrażania siebie.
Klastry krajów odzwierciedlają ich wspólne wartości, a nie bliskość geograficzną.

</doc>
<doc id="1672759" url="https://pl.wikipedia.org/wiki?curid=1672759" title="Jeshua Anderson">
Jeshua Anderson

Jeshua Anderson (ur. 22 czerwca 1989 w Woodland Hills, w dzielnicy Los Angeles, w stanie Kalifornia) – amerykański lekkoatleta, specjalizujący się w biegu na 400 metrów przez płotki.

</doc>
<doc id="1672765" url="https://pl.wikipedia.org/wiki?curid=1672765" title="Czareczka czarniutka">
Czareczka czarniutka

Czareczka czarniutka ("Pseudoplectania nigrella" (Pers.) Fuckel) – gatunek grzybów z rodziny "Sarcosomataceae". 
Systematyka i nazewnictwo.
Pozycja w klasyfikacji według Index Fungorum: "Pseudolectania, Sarcosomataceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1801 r. Christian Hendrik Persoon nadając mu nazwę "Peziza nigrella". Obecną, uznaną przez Index Fungorum nazwę nadał mu w 1870 r. Leopold Fuckel, przenosząc go do rodzaju "Pseudolectania". 
Niektóre synonimy:: 
Morfologia.
Owocniki mają formę apotecjów; są czarkowate, średnicy do 30 mm. Wnętrze owocnika odznacza się błyszczącą czarną barwą. Miąższ nie ma szczególnego zapachu ani smaku.
Worki cylindryczne, o wymiarach 250–300 × 11–13 μm, nie reagują z odczynnikiem Melzera. Wysyp biały. Zarodniki w liczbie ośmiu w jednym worku, bezbarwne, hialinowe, gładkie, okrągławe, niekiedy z jedną kropelką tłuszczu, o wymiarach 10–12 μm.
Występowanie.
Czareczka czarniutka spotykana jest w Europie, Ameryce Północnej (od New Jersey do Manitoby, Wisconsin, Alabamy i Jamajki), Indiach, Japonii i Australii. Występuje w Polsce. została umieszczona w Rejestrze gatunków grzybów chronionych i zagrożonych (GREJ).
Biochemia.
W 2005 roku ukazała się praca, w której zreferowano prace prowadzone nad otrzymaną z owocników czareczki czarniutkiej substancją z grupy defensyn, plektasynę. Plektasyna była pierwszą defensyną otrzymaną z grzyba; te bogate w reszty cysteinowe peptydy opisywano wcześniej jedynie u bezkręgowców (pająków, skorpionów, ważek, małży). Rekombinowany peptyd wywierał silne działanie antybiotyczne "in vitro", zwłaszcza wobec "Streptococcus pneumoniae", w tym również wobec szczepów opornych na konwencjonalną antybiotykoterapię. Firma farmaceutyczna Novozymes prowadzi obecnie badania nad tym peptydem.

</doc>
<doc id="1672767" url="https://pl.wikipedia.org/wiki?curid=1672767" title="Wojny macedońskie">
Wojny macedońskie



</doc>
<doc id="1672771" url="https://pl.wikipedia.org/wiki?curid=1672771" title="PTOP">
PTOP



</doc>
<doc id="1672772" url="https://pl.wikipedia.org/wiki?curid=1672772" title="Gennadij Razin">
Gennadij Razin



</doc>
<doc id="1672775" url="https://pl.wikipedia.org/wiki?curid=1672775" title="Eugénio Tavares">
Eugénio Tavares

Eugénio de Paula Tavares (ur. 18 października 1867 na wyspie Brava, zm. 1 czerwca 1930 w Nova Sintra) – poeta z Wysp Zielonego Przylądka. Pisał zarówno po portugalsku, jak i w miejscowym języku kreolskim. W 1916 opublikował tomiki "Amor Que Salva" i "Mal de Amor: Coroa de Espinhos". Jego najważniejszym zbiorkiem jest wydany pośmiertnie "Mornas: Cantigas Crioulas". Również po śmierci został uhonorowany Orderem Drzewa Smoczego I klasy, odznaczeniem nadanym przez prezydenta Antónia Monteiro w 1995.

</doc>
<doc id="1672777" url="https://pl.wikipedia.org/wiki?curid=1672777" title="Ocalić tygrysa">
Ocalić tygrysa

Ocalić tygrysa (oryg. "Save the Tiger") – dramat amerykański z 1973 roku w reżyserii Johna G. Avildsena.

</doc>
<doc id="1672782" url="https://pl.wikipedia.org/wiki?curid=1672782" title="Schareck">
Schareck

Schareck – szczyt w grupie Goldberggruppe, w Wysokich Taurach we Wschodnich Alpach. Leży na granicy dwóch austriackich krajów związkowych: Salzburga i Karyntii.
W pobliżu leżą między innymi Hocharn i Hohen Sonnblick oraz lodowiec Mölltaler.

</doc>
<doc id="1672783" url="https://pl.wikipedia.org/wiki?curid=1672783" title="Kojong">
Kojong



</doc>
<doc id="1672784" url="https://pl.wikipedia.org/wiki?curid=1672784" title="Żmijka">
Żmijka



</doc>
<doc id="1672785" url="https://pl.wikipedia.org/wiki?curid=1672785" title="Chǒng Mongju">
Chǒng Mongju



</doc>
<doc id="1672786" url="https://pl.wikipedia.org/wiki?curid=1672786" title="Petrina Price">
Petrina Price

Petrina Price (ur. 26 kwietnia 1984) – australijska lekkoatletka, skoczkini wzwyż.
Osiągnięcia.
Price reprezentowała Australię na igrzyskach olimpijskich (Ateny 2004) gdzie zajęła ostatnie, 34. miejsce w eliminacjach i nie awansowała do finału.

</doc>
<doc id="1672787" url="https://pl.wikipedia.org/wiki?curid=1672787" title="Carskie Siły Powietrzne">
Carskie Siły Powietrzne

Imperatorskie Siły Powietrzne Rosji () – część armii Imperium Rosyjskiego istniejąca pomiędzy 1910 a 1917 rokiem. 
W 1910 Armia Imperium Rosyjskiego zakupiła kilkanaście francuskich samolotów i rozpoczęła szkolenie pierwszych pilotów wojskowych przez instruktorów francuskich. 12 sierpnia 1912 roku, rosyjskie Ministerstwo Spraw Wojskowych wydało rozkaz numer 397. Zgodnie z nim, w Sztabie Generalnym utworzono zarząd lotnictwa i aeronautyki. Obecnie, ten dzień uznaje się oficjalnie jako datę założenia rosyjskich sił powietrznych.
W 1913 Igor Sikorski zbudował pierwszy czterosilnikowy dwupłat "Russkij Witiaź", a zaraz potem pierwszy czterosilnikowy samolot bombowy Ilja Muromiec. W tym samym roku Dmitrij Grigorowicz zbudował kilka pierwszych wodnosamolotów dla Marynarki Carskiej.
I wojna światowa.
W momencie wybuchu wojny Imperatorskie Siły Powietrzne były zaraz po francuskich najlepiej wyposażone i zorganizowane. W pierwszych miesiącach wojny samoloty rosyjskie były poprzedzielane, podobnie jak w innych armiach, do jednostek liniowych. Prowadziły działania rozpoznawcze i naprowadzające ogień własnej artylerii na stanowiska nieprzyjaciela.
W sierpniu 1914 roku flota powietrzna Rosji składała się z około 244 samolotów pogrupowanych w 30 jednostkach liniowych (авиаотряды(AO)) oraz ośmiu jednostek fortecznych. Armia posiadała także 14 sterowców.
Sytuacja zmieniła się w grudniu 1914 roku. Wtedy to została utworzona pierwsza specjalistyczna jednostka bojowa utworzona z samolotów Ilja Muromiec i użyta z powodzeniem na froncie wschodnim w walkach przeciwko Niemcom i Austro-Węgrom.
W 1915 roku lotnictwo Rosji będące dotychczas częścią wojsk inżynieryjnych, zostały wyodrębnione i podporządkowane Stawce – kwaterze głównej Naczelnego Dowódcy Armii.
W miarę upływu czasu i załamywaniu się potęgi Imperium nastąpiło zahamowanie rozwoju sił powietrznych. Warto przytoczyć przykład w okresie od początku wojny do 1917 roku w Rosji wyprodukowano około 5000 samolotów, gdy w tym samym czasie w Cesarstwie Niemieckim około 45 000.
Wybuch rewolucji październikowej doprowadził do załamania lotnictwa rosyjskiego. Część samolotów i struktury została przejęta przez Armię Czerwoną, a część walczyła po stronie białych.

</doc>
<doc id="1672789" url="https://pl.wikipedia.org/wiki?curid=1672789" title="Caput mortuum">
Caput mortuum

Caput mortuum (łac. "martwa głowa") – czerwony pigment mineralny, tlenek żelaza(III) Fe2O3, otrzymywany przez prażenie siarczanu żelaza(III), używany jako barwnik w malarstwie.
W alchemii termin ten oznaczał pozostałość po procesie destylacji albo sublimacji jakiejś substancji, resztki, rzecz bez wartości.

</doc>
<doc id="1672792" url="https://pl.wikipedia.org/wiki?curid=1672792" title="Helenka Adamowska">
Helenka Adamowska

Helen „Helenka” Tradusa Adamowska-Pantaleoni (ur. 22 listopada 1900 w Brookline, Massachusetts, zm. 5 stycznia 1987 w Nowym Jorku) – aktorka filmowa i teatralna oraz działaczka charytatywna polskiego pochodzenia.
Życiorys.
Urodziła się w rodzinie znanych muzyków. Rodzice, Józef i Antonina Szumowską-Adamowską, wraz z jej stryjem Tymoteuszem tworzyli grupę Adamowski Trio. Po sukcesach w Europie i Stanach Zjednoczonych rodzina Adamowskich osiadła w końcu w Brookline w stanie Massachusetts, gdzie urodziła się Helenka. Była także spokrewniona z wielkim polskim pianistą i mężem stanu Ignacym Janem Paderewskim.
W latach 20. występowała na deskach teatrów Broadwayu. Udokumentowane są występy w czterech spektaklach: "Sandro Botticelli" (marzec – kwiecień 1923), "Sweet Nell of Old Drury" (maj – czerwiec 1923), "The Pilgrimage" (listopad 1925) i "The Half-Caste" (marzec – maj 1926). Wystąpiła także w dwóch filmach niemych: "Second Fiddle" (1923) oraz "Grit" (1924).
W październiku 1935 r. poślubiła prawnika włoskiego pochodzenia Guido Pantaleoni Jr. Zamożny wdowiec miał troje dzieci z pierwszego małżeństwa, Helenka urodziła jeszcze dwóch synów. W czasie wojny Guido Pantaleoni zginął, wykonując lot bojowy nad Sycylią. Helenka działała w tym czasie w Radzie Polonii Amerykańskiej.
Po wojnie, w 1947 roku Helenka Adamowska-Pantaleoni została współzałożycielką amerykańskiego oddziału UNICEF, którego prezeską była od 1953 do 1978, kiedy to przeszła na emeryturę.
Jej wnuczką jest aktorka amerykańska Téa Leoni.
Młodszy brat Tadeusz był hokeistą-olimpijczykiem reprezentującym Polskę.

</doc>
<doc id="1672793" url="https://pl.wikipedia.org/wiki?curid=1672793" title="Parus humilis">
Parus humilis



</doc>
<doc id="1672795" url="https://pl.wikipedia.org/wiki?curid=1672795" title="Slatina (okręg Suczawa)">
Slatina (okręg Suczawa)

Slatina – wieś w Rumunii, w okręgu Suczawa, w gminie Slatina. W 2011 roku liczyła 1325 mieszkańców. Jest położona na południe od Suczawy.
We wsi znajduje się obronny monastyr z cerkwią pod wezwaniem Przemienienia Pańskiego, zbudowany w połowie XVI w. z fundacji hospodara mołdawskiego Aleksandra Lăpușneanu.

</doc>
<doc id="1672796" url="https://pl.wikipedia.org/wiki?curid=1672796" title="Pseudoplectania nigrella">
Pseudoplectania nigrella



</doc>
<doc id="1672797" url="https://pl.wikipedia.org/wiki?curid=1672797" title="Łódzka Magistrala Rowerowa">
Łódzka Magistrala Rowerowa

 Łódzka Magistrala Rowerowa – czerwony znakowany szlak rowerowy. Jest częścią transeuropejskiej trasy rowerowej mającej w przyszłości połączyć Niemcy, Polskę i Ukrainę.
Składa się z dwóch odcinków: 
Przebieg odcinka wschód-zachód (W-E):
Przebieg odcinka północ-południe (N-S) :

</doc>
<doc id="1672798" url="https://pl.wikipedia.org/wiki?curid=1672798" title="Konstandinos Kukidis">
Konstandinos Kukidis

Konstandinos Kukidis (ur. ?, zm. 27 kwietnia 1941) - grecki żołnierz, członek honorowej gwardii ewzonów. Stał na straży greckiej flagi na Akropolu w Atenach 27 kwietnia 1941, w momencie wkroczenia armii hitlerowskich Niemiec. Zasłynął dzięki bohaterskiej obronie powierzonej mu flagi – gdy żołnierze niemieccy nakazali zdjąć mu flagę i zawiesić na jej miejsce niemiecką flagę ze swastyką, on zdjął ją, owinął się nią i skoczył ze skały, ginąc na miejscu.
W miejscu jego śmierci została umieszczona tablica upamiętniająca jego czyn.

</doc>
<doc id="1672799" url="https://pl.wikipedia.org/wiki?curid=1672799" title="Hoher Sonnblick">
Hoher Sonnblick

Hoher Sonnblick lub Rauriser Sonnblick – szczyt w grupie Goldberggruppe, w Wysokich Taurach we Wschodnich Alpach. Leży w Austrii, w kraju związkowym Salzburg. Na Hoher Sonnblick znajduje się obserwatorium meteorologiczne. W pobliżu leżą Hocharn i Schareck.
Na szczyt można dostać się z miejscowości Heiligenblut lub ze schroniska Rojacher Hütte.

</doc>
<doc id="1672800" url="https://pl.wikipedia.org/wiki?curid=1672800" title="Michaił Tatarinow">
Michaił Tatarinow

Michaił Władimirowicz Tatarinow (ros. Михаил Владимирович Татаринов; ur. 16 lipca 1966 w Angarsku) – rosyjski hokeista. 
Wychowanek Jermaka Angarsk. W 1984 roku był draftowany do NHL z 225 miejsca przez Washington Capitals. Mistrz Świata w składzie reprezentacji ZSRR w 1990. Mistrz Świata w składzie młodzieżowej reprezentacji ZSRR w 1984 i 1986. W 1993 zakończył karierę.

</doc>
<doc id="1672801" url="https://pl.wikipedia.org/wiki?curid=1672801" title="Cyanistes caeruleus">
Cyanistes caeruleus



</doc>
<doc id="1672802" url="https://pl.wikipedia.org/wiki?curid=1672802" title="Ewzon">
Ewzon



</doc>
<doc id="1672803" url="https://pl.wikipedia.org/wiki?curid=1672803" title="Evzoni">
Evzoni



</doc>
<doc id="1672805" url="https://pl.wikipedia.org/wiki?curid=1672805" title="Maria, królowa Szkotów (film 1971)">
Maria, królowa Szkotów (film 1971)

Maria, królowa Szkotów (ang. "Mary, Queen of Scots") – brytyjsko-amerykański film kostiumowy z 1971 roku w reżyserii Charlesa Jarrotta.

</doc>
<doc id="1672806" url="https://pl.wikipedia.org/wiki?curid=1672806" title="Władysław Narkiewicz">
Władysław Narkiewicz

Władysław Narkiewicz (ur. 19 lutego 1936) – polski matematyk, znany z prac z algebraicznej teorii liczb, algebry i historii matematyki. Profesor zwyczajny od 1974 roku.
Życiorys.
Obronił doktorat w roku 1961 i habilitował się w 1967 na Uniwersytecie Wrocławskim, gdzie wykładał od 1974 do 2006. Pełnił w swoim życiu wiele różnych funkcji na Uniwersytecie, był m.in. kierownikiem Instytutu Matematycznego, dziekanem Wydziału Matematyki i Fizyki oraz prorektorem do spraw naukowych.
W 1968 otrzymał Nagrodę im. Stefana Banacha

</doc>
<doc id="1672807" url="https://pl.wikipedia.org/wiki?curid=1672807" title="Sandkopf">
Sandkopf

Sandkopf – szczyt w grupie Goldberggruppe, w Wysokich Taurach we Wschodnich Alpach. Leży w Austrii w kraju związkowym Karyntia.
Na szczyt można dostać się z miejscowości Heiligenblut. Przy dobrej widoczności ze szczytu można zobaczyć między innymi Grossglocknera, Hoher Sonnblick oraz Schobergruppe.

</doc>
<doc id="1672808" url="https://pl.wikipedia.org/wiki?curid=1672808" title="Podstawka (piwo)">
Podstawka (piwo)

Podstawka (żargonowo wafel) – rodzaj tekturowej podkładki pod kufel lub szklankę do piwa.
Podstawki początkowo wyrabiane były z blachy, fajansu lub porcelany, a ich zadaniem była ochrona blatów stołów przed ciężkimi kuflami i zalaniem piwem. W 1892 r. Robert Sputh z Drezna opatentował podstawkę tekturową, na której z czasem browary lub piwiarnie zaczęły umieszczać swoją reklamę. Podstawki miały pierwotnie zwykle kształt okrągły lub kwadratowy. Z czasem zaczęły pojawiać się podstawki o bardziej wymyślnych kształtach. Obecnie podstawki stanowią przedmiot kolekcjonerski birofilów-tegestologów. Historycy piwowarstwa polskiego nie są w stanie jednoznacznie określić która podstawka pojawiła się w Polsce jako pierwsza, ale w zbiorach tegestologów znajdują się polskie podstawki z początku XX w.
Z racji swojego kształtu, a także struktury materiału (mało zwarta tektura) oraz jego koloru (często bladożółty lub beżowy) podstawka w żargonie kolekcjonerów określana jest mianem "wafla".
Standardowe zastosowanie podstawki dzięki rozkładanej, dużej powierzchni zostaje znacznie rozszerzone. Opatentowane (nr patentu w UP RP 207865) rozwiązanie umożliwia zamieszczenie znacznie obszerniejszego przekazu, umieszczenie dodatkowej wartości dodanej, np. gier towarzyskich, planów miast, map turystycznych, przewodników, itp.

</doc>
<doc id="1672809" url="https://pl.wikipedia.org/wiki?curid=1672809" title="Cyanistes cyanus">
Cyanistes cyanus



</doc>
<doc id="1672810" url="https://pl.wikipedia.org/wiki?curid=1672810" title="Parus cyanus">
Parus cyanus



</doc>
<doc id="1672813" url="https://pl.wikipedia.org/wiki?curid=1672813" title="Scott Putesky">
Scott Putesky



</doc>
<doc id="1672814" url="https://pl.wikipedia.org/wiki?curid=1672814" title="Klasztor Ksenofontos">
Klasztor Ksenofontos



</doc>
<doc id="1672816" url="https://pl.wikipedia.org/wiki?curid=1672816" title="Johann David Ludwig Graf Yorck von Wartenburg">
Johann David Ludwig Graf Yorck von Wartenburg



</doc>
<doc id="1672819" url="https://pl.wikipedia.org/wiki?curid=1672819" title="Budynek Banku Olsztyńskiego">
Budynek Banku Olsztyńskiego

Budynek Banku Olsztyńskiego - wybudowany na początku XX wieku, położony na terenie Śródmieścia, przy ulicy Pieniężnego 6/7 w Olsztynie.
Budowę obiektu datuje się na lata 1902-1905. W 1997 roku przeprowadzono jego gruntowny remont. Pierwotnie stanowił siedzibę Banku Rzeszy, obecnie mieści się w nim Zakład Elektronicznej Techniki Obliczeniowej w Olsztynie.
19 grudnia 1989 budynek wpisano do Rejestru Zabytków. Spośród pozostałych zabudowań ulicy Pieniężnego wyróżnia się narożnym wykuszem, zwieńczonym cebulastą kopułą z iglicą oraz bogatym detalem architektonicznym, zdobiącym obie frontowe fasady.

</doc>
<doc id="1672820" url="https://pl.wikipedia.org/wiki?curid=1672820" title="Ił-22">
Ił-22

Ił-22 (ros. Ил-22) – doświadczalny, ciężki bombowiec produkcji ZSRR z okresu po II wojnie światowej, zaprojektowany w biurze konstrukcyjnym Siergieja Iljuszyna.
Historia.
Pod koniec 1945 roku biuro doświadczalne Siergieja Iljuszyna otrzymało polecenie zbudowania doświadczalnego, ciężkiego bombowca z napędem odrzutowym. Według tych samych wymagań technicznych projekt swojego bombowca realizowało biuro konstrukcyjne Suchoja, wynikiem ich prac był samolot Su-10. Projekt Iliuszyna wzorowany był na konstrukcji niemieckiego bombowca Ar 234. Do napędu samolotu użyto nowych silników TR-1 konstrukcji A. Ljulki w podwieszanych gondolach. Prototyp był gotowy na początku 1947 roku. Oblot samolotu jak i późniejsze próby wykazały dobre własności pilotażowe samolotu. Jedynym mankamentem, którego nie udało się rozwiązać, były zbyt słabe i paliwożerne silniki. Słabe silniki były przyczyną długiego rozbiegu przy starcie, niewystarczający był także zasięg samolotu, jego udźwig, jak i prędkość maksymalna. Wymiana silników na nieco mocniejsze TR-1A, zastosowanie dodatkowych rakietowych silników startowych SR-2 odrzucanych po starcie, nie przyniosło oczekiwanych efektów. Po wybudowaniu pięciu prototypów dalsze prace zostały wstrzymane. Mimo że samolot Ił-22 nie był dalej rozwijany, zdobyte doświadczenie zostało wykorzystane przy budowie bombowca frontowego Ił-28.
Konstrukcja.
Czterosilnikowy, wolnonośny bombowiec o napędzie odrzutowym w układzie górnopłatu. Konstrukcja całkowicie metalowa. Podwozie trójkołowe amortyzowane z przednim podparciem, chowane w locie do wnęk w kadłubie. Skrzydła o niewielkim wzniosie i obrysie trapezowym z krawędzią natarcia prostopadłą do kadłuba maszyny, wyposażone w klapy wyporowe i lotki (lewa posiadała klapkę wyważającą). Klasyczne usterzenie o obrysie trapezowym. Kabiny hermetyczne.

</doc>
<doc id="1672821" url="https://pl.wikipedia.org/wiki?curid=1672821" title="Hochalmspitze">
Hochalmspitze

Hochalmspitze to szczyt w grupie górskiej Ankogelgruppe, w Wysokich Taurach w Centralnych Alpach Wschodnich. Leży w Austrii w kraju związkowym Karyntia. Jest to najwyższy szczyt w grupie Ankogelgruppe. Posiada cztery skaliste granie, a na zboczach pomiędzy nimi znajdują się lodowce: Lodowiec Winklkees na zachodzie, Lodowiec Großelendkees na północy, Lodowiec Hochalmkees na wschodzie i Lodowiec Trippkees na południu. Szczyt można zdobyć szlakami ze schronisk Gießener Hütte (2215 m n.p.m.), Gmünder oraz Osnabrücker (2026 m n.p.m.). Na wierzchołku znajduje się około 3-metrowej wysokości metalowy krzyż. 
Pierwszego wejścia, w 1859 r., dokonał Paul Grohmann.

</doc>
<doc id="1672822" url="https://pl.wikipedia.org/wiki?curid=1672822" title="Ignacy Dobrogoyski">
Ignacy Dobrogoyski

Ignacy Dobrogoyski, także znany pod nazwiskiem Dobrogojski (ur. 27 lipca 1772, zm. kwiecień 1825) – polski wojskowy, uczestnik wojen napoleońskich. Syn Macieja, podczaszego bracławskiego, oraz Marianny z Trąmpczyńskich. Po ojcu był dziedzicem Leśniewa i Leśniewka.
Brał udział w kampanii 1794. W wojsku Królestwa Polskiego był podpułkownikiem.
Za swe męstwo otrzymał Krzyż Kawalerski Virtuti Militari.
Kapitan w 8 Pułku Piechoty Księstwa Warszawskiego, mianowany szefem batalionu 27.05.1809, odznaczony krzyżem Legii Honorowej 22.08.1812 (za Smoleńsk), major 18.01.1813. 
W 1813 wszedł do 4 Pułku Piechoty Księstwa Warszawskiego, w bitwie pod Lipskiem po zranieniu płk. Michała Cichockiego 16 października 1813 objął komendę pułku, ranny 19 października 1813 (ostatniego dnia bitwy pod Lipskiem), odznaczony krzyżem oficerskim Legii Honorowej 23.10.1813. W 1814 wrócił do Kraju z Pułkiem Nadwiślańskim. 
Przynależał do związków masońskich. W roku 1820 notowany jako wolnomularz, były podpułkownik, członek czeladnik loży "Bracia Polscy Zjednoczeni". Oskarżony o przynależność do Wolnomularstwa Narodowego.
Jego synem był Stanisław Dobrogoyski.

</doc>
<doc id="1672823" url="https://pl.wikipedia.org/wiki?curid=1672823" title="Tristan Thomas">
Tristan Thomas

Tristan Thomas (ur. 23 maja 1986 w Brisbane) – australijski lekkoatleta specjalizujący się w biegu na 400 metrów przez płotki.
Osiągnięcia.
W 2012 Thomas reprezentował Australię na igrzyskach olimpijskich w Londynie – 7. miejsce w swoim biegu półfinałowym nie dało mu awansu do finału.
Wielokrotny medalista mistrzostw kraju.

</doc>
<doc id="1672828" url="https://pl.wikipedia.org/wiki?curid=1672828" title="Rusłan Fedotenko">
Rusłan Fedotenko

Rusłan Wiktorowycz Fedotenko (ukr. Руслан Вікторович Федотенко; ur. 18 stycznia 1979 w Kijowie) – ukraiński hokeista, reprezentant Ukrainy, olimpijczyk.
Kariera.
Wychowanek klubu Sokił Kijów. Jest pierwszym ukraińskim hokeistą, który zdobył Puchar Stanleya (w 2004, a także w 2009). Od 2010 do 2012 zawodnik New York Rangers. W lipcu 2012 ponownie został graczem Philadelphia Flyers. Od września 2012 do stycznia 2013 roku na okres lokautu w sezonie NHL (2012/2013) związany kontraktem z Donbasem Donieck. Następnie powrócił do USA i rozegrał w barwach Flyers skrócony sezon NHL i pozostawał zawodnikiem do końca czerwca 2013. 1 lipca 2013 podpisał trzyletnią umowę z Donbasem Donieck. Od września 2013 kapitan drużyny. Od stycznia 2015 zawodnik Iowa Wild. Od lipca 2015 zawodnik Minnesota Wild, jednak nie wystąpił w barwach tego klubu i sezon 2015/2016 rozgrywał nadal w Iowa. Na początku października 2016 ogłosił zakończenie kariery zawodniczej.
Uczestniczył w turnieju zimowych igrzysk olimpijskich 2002.

</doc>
<doc id="1672831" url="https://pl.wikipedia.org/wiki?curid=1672831" title="Oscarino Costa Silva">
Oscarino Costa Silva

Oscarino Costa Silva (ur. 17 stycznia 1907 w Niterói, zm. 16 września 1990 w Rio de Janeiro) – brazylijski piłkarz grający na pozycji ofensywnego napastnika.
Karierę zaczął w Niterói w klubie Ypiranga w 1928 roku. W roku 1932 przeszedł do America Rio de Janeiro, w której grał przez 3 lata do 1935 roku. W 1935 przeszedł do innego klubu z Rio de Janeiro - CR Vasco da Gama, w którym grał do 1939 roku. Karierę zakończył w innej drużynie z Rio de Janeiro São Cristóvão w 1940. Największymi osiągnięciami Oscarino w karierze klubowej było 2-krotne wywalczenie mistrzostwa stanu Rio de Janeiro - Campeonato Carioca w 1935 z Ameriką i w 1936, z Vasco da Gama.
Na początku lat 30. występował w reprezentacji Brazylii, z którą pojechał na Mistrzostwa Świata w 1930 w Urugwaju, w których jednak nie wystąpił w żadnym meczu grupowym. W reprezentacji zadebiutował 17 sierpnia 1930 w meczu z USA. Drugim i zarazem ostatnim (nieoficjalnym) jego meczem w reprezentacji był rozegrany 27 listopada 1932 roku wygrany 7-2 mecz z drużyną Okręgu Andarahy.

</doc>
<doc id="1672832" url="https://pl.wikipedia.org/wiki?curid=1672832" title="Sekundnik">
Sekundnik

Sekundnik – trzecia dodatkowa wskazówka zegara wskazówkowego. Sekundnik to wskazówka najczęściej umieszczana centralnie razem z dwoma głównymi, która informuje obserwatora o aktualnie upływającej sekundzie z danej minuty (którą wskazuje wskazówka minutowa). Ta szybko poruszająca się wskazówka pozwala na dokładne określenie wskazania.

</doc>
<doc id="1672833" url="https://pl.wikipedia.org/wiki?curid=1672833" title="Podrzeń garbaty">
Podrzeń garbaty

Podrzeń garbaty (w zależności od ujęcia systematycznego: "Struthiopteris spicant" lub "Blechnum gibbum") – gatunek paproci należący do rodziny podrzeniowatych. Pochodzi z wysp Oceanu Spokojnego: Nowej Kaledonii oraz Fidżi. Jest uprawiany w wielu państwach świata jako roślina ozdobna.
Morfologia.
Paproć wytwarzająca pokryte łuskami i przypominające kształtem pień kłącze o wysokości do 1 m. Na jego szczycie wyrastają w formie pióropusza pojedynczo pierzaste liście.
Systematyka.
Pozycja systematyczna gatunku jest różna w systemach wyróżniających wąsko ujmowane rodziny i rodzaje paproci (np. w systemie PPG I z 2016 i w "World Plants"), gdzie zaliczany jest wraz z 7 innymi gatunkami do rodzaju "Oceaniopteris" z rodziny "Blechnaceae", a inaczej w systemach grupujących paprocie w duże rodziny i obszerne rodzaje (np. "Plants of the World"), gdzie klasyfikowany jest jako jeden z ok. 240 gatunków z rodzaju "Blechnum" z rodziny "Asplaniaceae".
Zastosowanie.
Uprawiany jest jako roślina pokojowa, nadaje się także do paludarium. W ogrodach botanicznych w strefie umiarkowanej zwykle jest uprawiany w szklarniach. Jest paprocią dość wymagającą i trudną w uprawie.

</doc>
<doc id="1672835" url="https://pl.wikipedia.org/wiki?curid=1672835" title="Quiddestrasse">
Quiddestrasse



</doc>
<doc id="1672836" url="https://pl.wikipedia.org/wiki?curid=1672836" title="Blechnum gibbum">
Blechnum gibbum



</doc>
<doc id="1672837" url="https://pl.wikipedia.org/wiki?curid=1672837" title="Arnor Gudjohnsen">
Arnor Gudjohnsen



</doc>
<doc id="1672839" url="https://pl.wikipedia.org/wiki?curid=1672839" title="Torpado">
Torpado

Torpado - włoska marka rowerów z ponad stuletnią tradycją, należąca do Cicli Esperia Spa. Firma o takiej nazwie powstała w 1895 w Padwie przy Via Nicolò Tommaseo, a jej założycielem był Carlo Torresini. W 1955 r. na rowerach tej marki Angelo Conterno zwyciężył w Vuelta a España. W latach 50. i do 1962 Torpado miało własny zespół kolarski, który uczestniczył w jedenastu edycjach Giro d'Italia. W tym czasie Torpado było drugą włoską firmą w branży pod względem sprzedaży i zatrudnienia.
W latach 1976-1978 współsponsorowało zespół kolarski Magniflex.
Firma produkuje pełną gamę rowerów, od dziecięcych po wyścigowe. Jak u większości europejskich firm rowerowych, produkcja odbywa się na Tajwanie.

</doc>
<doc id="1672840" url="https://pl.wikipedia.org/wiki?curid=1672840" title="Zamienice (przystanek kolejowy)">
Zamienice (przystanek kolejowy)

Przystanek kolejowy Zamienice – nieczynny przystanek kolejowy w Zmienicach w województwie dolnośląskim na linii kolejowej nr 316. Niedaleko przebiega także linia kolejowa nr 275, jednak nie bezpośrednio przez stację.
Opis stacji.
Budynek dworca.
Budynek stacji znajduje się po zachodniej stronie linii kolejowej. Obecnie adaptowany do innych celów. W niewielkiej odległości jest mała wiata przystankowa.
Perony.
Peron znajduje się po zachodniej stronie linii kolejowej.

</doc>
<doc id="1672841" url="https://pl.wikipedia.org/wiki?curid=1672841" title="Stefan Dembiński">
Stefan Dembiński



</doc>
<doc id="1672842" url="https://pl.wikipedia.org/wiki?curid=1672842" title="Klasztor Grigoriju">
Klasztor Grigoriju



</doc>
<doc id="1672843" url="https://pl.wikipedia.org/wiki?curid=1672843" title="Savoia-Marchetti SM.84">
Savoia-Marchetti SM.84

Savoia-Marchetti SM.84 – włoski samolot bombowy i torpedowy z okresu II wojny światowej.
Historia.
SM.84 powstał w wytwórni Savoia-Marchetti jako wersja rozwojowa udanego samolotu bombowo-torpedowego SM.79 "Sparviero". W konstrukcji SM.84 użyto takich samych skrzydeł, instalując mocniejsze silniki oraz kadłub zupełnie nowej konstrukcji. Część ogonowa otrzymała podwójne usterzenie pionowe, zwiększające pole ostrzału tylnego strzelca. 
Próby prototypu, oblatanego 5 czerwca 1940 roku, a także porównanie osiągów z SM.79 wykazały pewne braki konstrukcyjne, szczególnie w zakresie charakterystyk startu i lądowania oraz manewrowości. Również silniki "Piaggio" nie były wolne od wad. Pomimo to "Regia Aeronautica" złożyła jeszcze w 1940 roku zamówienie na budowę samolotów seryjnych dla jednostek torpedowych. 
Wytwórnia podjęła jednocześnie prace nad udoskonaleniem płatowca. Zaowocowały one powstaniem wersji SM.84 bis, z poprawioną konstrukcją kadłuba i kabiny pilotów oraz ulepszonym systemem chłodzenia silników. Miały też zainstalowane nowocześniejsze wyrzutniki torpedowe. 
Użycie operacyjne.
Pierwsze SM.84 trafiły do "41° Gruppo Bombardamento Terrestre" w lutym 1941 roku. Wkrótce też zaczęto w nie wyposażać jednostki torpedowe. Zadebiutowały bojowo w tej roli 17 maja 1941 roku. Największym sukcesem jednostek wyposażonych w te samoloty było uszkodzenie w ataku torpedowym pancernika HMS „Nelson” 27 września 1941. W roli samolotu torpedowego SM.84 służyły do jesieni 1942, gdy zostały przesunięte do wykonywania zadań bombowych. Oceniano, że w roli samolotów torpedowych były szybsze od SM.79, ale miały słabszą zwrotność, a przez to były bardziej podatne na ostrzał. Także SM.84 bis były używane jako bombowce. Brały między innymi udział w nalotach na Maltę. Przed kapitulacją Włoch w 1943 roku tylko jeden pułk bombowy: "43° Stormo", był wyposażony w te samoloty.
Po 8 września 1943 kilkanaście maszyn tego typu pozostało na opanowanym przez Aliantów południu Włoch. Były one wykorzystywane przez "Aviazione Cobelligerante Italiana" jako samoloty transportowe. Także egzemplarze z zajętych przez Niemców terenów służyły do końca wojny w charakterze transportowców. Sześć maszyn wersji "bis" zostało przekazanych przez "Luftwaffe" lotnictwu wojskowemu Słowacji.
Opis konstrukcji.
SM.84 był trójsilnikowym, pięciomiejscowym samolotem bombowo-torpedowym konstrukcji mieszanej. Miał klasyczne podwozie, chowane w locie. Napęd stanowiły trzy silniki gwiazdowe "Piaggio P.XI R.C.40" o mocy 1000 KM, wyposażone w trójłopatowe, metalowe śmigła o zmiennym skoku. Uzbrojenie obronne stanowiły 4 karabiny maszynowe Breda-SAFAT kal. 12,7 mm, umieszczone w wieżyczce grzbietowej, gondoli podkadłubowej i w bocznych okienkach kadłuba. Samolot mógł przenosić dwie torpedy lotnicze na wyrzutnikach podkadłubowych lub do 2000 kg bomb, ewentualnie kombinację ładunku bomb i torped.

</doc>
<doc id="1672844" url="https://pl.wikipedia.org/wiki?curid=1672844" title="Klasztor Esfigmenou">
Klasztor Esfigmenou



</doc>
<doc id="1672847" url="https://pl.wikipedia.org/wiki?curid=1672847" title="Klasztor Konstamonitou">
Klasztor Konstamonitou



</doc>
<doc id="1672850" url="https://pl.wikipedia.org/wiki?curid=1672850" title="Moskwa 2042">
Moskwa 2042

Moskwa 2042 (ros. "Москва 2042") – powieść antyutopijna Władimira Wojnowicza, opublikowana po raz pierwszy w 1986.
Powieść, napisana na kilka lat przed upadkiem ZSRR, ukazuje w tonie satyrycznym wady jego ustroju.
Fabuła.
Główny bohater książki – dysydent polityczny, alter ego autora – udaje się w przyszłość, aby zobaczyć, w jakim kierunku rozwinął się system komunistyczny. Po przewrocie, nazwanym „Wielką Rewolucją Sierpniową”, władze obejmuje grupa generałów na czele z nowym przywódcą "Genialissimusem". Obowiązujący system, w przeciwieństwie do wcześniejszych koncepcji komunizmu, nie ma charakteru ogólnoświatowego czy wewnątrzpaństwowego. Przywódca ograniczył się do stworzenia utopijnego socjalizmu w jednym mieście, Moskwie. System ten to hybryda, łącząca wszystko to, co wydaje się być najlepsze w różnych nurtach socjalizmu i komunizmu.
Pierwsze wrażenia z pobytu w mieście wzbudzają podziw w bohaterze. Miasto stworzone przez "Genialissimusa" oraz jego generałów wydaje się być pozbawione wad. Jednak z biegiem czasu bohater dostrzega, że to tylko fasadowość i wyrafinowana gra pozorów. W rzeczywistości w mieście panuje nierówność, absurd i groteska. Podstawowa zasada zakłada, że to co "podstawowe jest wtórne, a to co wtórne jest podstawowe". W życiu codziennym sprowadza się to do obowiązkowego zdawania „produktu wtórnego”, bez którego nie można otrzymać pożywienia. Ponadto wszelka myśl i działanie ludzkie ma służyć "Genialissimusowi", co oznacza całkowitą marginalizację wolnej twórczości. Dodatkowo nad „bezpieczeństwem” obywateli czuwa aparat bezpieczeństwa "Ubew", który został w całości zinfiltrowany przez wywiad USA. 
Stworzony system nie wytrzymuje próby czasu, a w wyniku przewrotu władzę przejmuje reakcjonista Sim Karnawałow (pierwowzorem jest Aleksandr Sołżenicyn), który ogłasza się Imperatorem i dokonuje obalenia systemu komunistycznego.

</doc>
<doc id="1672852" url="https://pl.wikipedia.org/wiki?curid=1672852" title="Anatolij Stepanyszczew">
Anatolij Stepanyszczew

Anatolij Mykołajowycz Stepanyszczew, ukr. Анатолій Миколайович Степанищев; ros. Анатолий Николаевич Степанищев - Anatolij Nikołajewicz Stiepaniszczew (ur. 29 stycznia 1961 w Penzie, ZSRR) – ukraiński hokeista, reprezentant Ukrainy. Trener hokejowy.
Kariera zawodnicza.
Karierę rozwijał w Lipiecku. Wieloletni zawodnik Sokiła Kijów. Występował także w zespołach szwajcarskich rozgrywki National League B i National League A) i rosyjskich.
Uczestniczył w turniejach mistrzostw świata 1993, 1994, 1995, 1996 (Grupa C), 1998 (Grupa B), 1999 (Grupa A).
Kariera trenerska.
Po zakończeniu kariery został trenerem. Przez kilka lat był asystentem trenera seniorskiej kadry Ukrainy oraz asystentem w macierzystym klubie Sokił Kijów (do 2011, gdy został trenerem HL ŁAZ Lwów). Ponadto pracował w rosyjskich rozgrywkach WHL (w Krasnodarze) i MHL (w Dmitrowie). Od lipca 2015 do początku lutego 2017 trener Donbasu Donieck. W maju 2019 został mianowany głównym trenerem białoruskiego Mietałłurga Żłobin, jednak po tym jak Federacja Hokeja Białorusi odmówiła zatwierdzenia tej decyzji, został asystentem szkoleniowca Eduarda Valiullina. Potem objął stanowisko głównego trenera.

</doc>
<doc id="1672853" url="https://pl.wikipedia.org/wiki?curid=1672853" title="Ivan Šarić (szachista)">
Ivan Šarić (szachista)

Ivan Šarić (ur. 17 sierpnia 1990 w Splicie) – chorwacki szachista, arcymistrz od 2008 roku.
Kariera szachowa.
Wielokrotnie reprezentował Chorwację na mistrzostwach świata i Europy juniorów w różnych kategoriach wiekowych, zdobywając dwa złote medale, w latach 2007 (Szybenik, ME do 18 lat) oraz 2008 (Vũng Tàu, MŚ do 18 lat). Jest trzykrotnym indywidualnym mistrzem kraju juniorów (2006, 2007 [dz. I m. wspólnie z Sasą Martinoviciem] – w kategorii do 17 lat oraz 2008 – do 19 lat). W 2009 r. zdobył tytuł wicemistrza Chorwacji (za rok 2008), w dogrywce przegrywając z Mladenem Palacem, natomiast w 2011 r. po raz drugi zdobył tytuł indywidualnego wicemistrza kraju. W 2014 r. zdobył złoty medal indywidualnych mistrzostw Chorwacji.
Normy na tytuł arcymistrza wypełnił w Puli (2007, dz. II m. za Robertem Zelciciem, wspólnie z m.in. Kjetilem Lie, Tomasem Petrikiem i Gawainem Jonesem) oraz Płowdiwie (2008, indywidualne mistrzostwa Europy).
Do innych jego sukcesów w turniejach międzynarodowych należą:
Wielokrotnie reprezentował Chorwację w turniejach drużynowych, m.in.:
Najwyższy ranking w dotychczasowej karierze (stan na kwiecień 2022) osiągnął 1 marca 2019 r., z wynikiem 2703 punktów zajmował 39. miejsce na światowej liście FIDE, jednocześnie zajmując 1. miejsce wśród chorwackich szachistów.

</doc>
<doc id="1672854" url="https://pl.wikipedia.org/wiki?curid=1672854" title="Katastrofa MiG-a-23 pod Kortrijk">
Katastrofa MiG-a-23 pod Kortrijk

Katastrofa MiG-23 pod Kortrijk – wypadek lotniczy, który miał miejsce 4 lipca 1989 roku. Z lotniska Bagicz pod Kołobrzegiem o godzinie 9:14 wystartował radziecki MiG-23 pilotowany przez pułkownika Nikołaja Skuridina. Po niespełna pół minucie silnik samolotu zaczął tracić obroty, dlatego pilot zdecydował się na opuszczenie maszyny. Po katapultowaniu się pilota silnik samolotu zaczął pracować normalnie, a MiG-23 po przeleceniu nad NRD, RFN i Holandią spadł na belgijskie miasteczko Kortrijk, zabijając na ziemi jedną osobę.
Samolot.
MiG-23 startujący z lotniska Bagicz należał do 871 Sewastopolskiego Pułku Myśliwsko-Szturmowego. Samolot podczas lotu nie miał na pokładzie uzbrojenia rakietowego, jedynie amunicję strzelecką do działka kalibru 23 mm.
Przebieg lotu.
O godzinie 9:14 do lotu treningowego wystartował MiG-23 pilotowany przez pułkownika Skuridina. Według odtworzonego zapisu czarnej skrzynki w 29. sekundzie lotu, na wysokości 100 metrów, w samolocie lecącym z prędkością 400 km/h, pilot włączył dopalacz. W tym momencie nastąpił wyraźny spadek obrotów silnika. Pilotowi wydawało się, że silnik uległ wyłączeniu, ponieważ jego obroty były niższe niż minimalne wartości obrotów silnika i podjął decyzję o katapultowaniu się. W kilka sekund po zmniejszeniu ciągu, silnik zwiększył obroty do maksimum, jednak przez ten moment samolot zdążył zmniejszyć swoją prędkość do 345 km/h. 10 sekund od pierwszego spadku mocy silnika pilot katapultował się. Po opuszczeniu maszyny przez Skuridina obroty silnika ponownie spadły i gdy wydawało się, że samolot runie do Morza Bałtyckiego, silnik ponownie podjął pracę i samolot zaczął się wznosić już bez pilota na pokładzie. W maszynie działał system stabilizacji, który kontrolował parametry lotu. Samolot wzniósł się na wysokość 12 300 m i ze średnią prędkością 700 km/h skierował się na zachód. Nie niepokojony przeleciał nad NRD. Po przekroczeniu granicy między państwami niemieckimi, myśliwiec został przechwycony przez parę amerykańskich F-15, jednak piloci samolotów po zidentyfikowaniu MiG-a i stwierdzeniu, że samolotu nikt nie pilotuje, dostali rozkaz pozostawienia samolotu. Po kolejnych kilkunastu minutach w powietrze została poderwana para francuskich Mirage, tym razem jednak z rozkazem bezwzględnego zestrzelenia intruza, jeśli tylko przekroczy granicę francuską, do czego nie doszło. Po 69 minutach i 36 sekundach od startu w MiG-u wyczerpało się paliwo i zaczął on powoli opadać. Z prędkością 300–330 km/h spadł na dom mieszkalny w Kortrijk. W zgliszczach zginął 19-letni mężczyzna.
Przyczyny katastrofy.
Przyczyną katastrofy była korozja elektrochemiczna posrebrzanych styków w obwodach automatycznego układu sterowania silnikiem. Doprowadziło to do samoczynnego zamknięcia się elektromagnetycznych zaworów kontrolujących ciśnienie paliwa w układzie przeciwpompażowym samolotu. Skorodowany styk przewodził prąd na jednym ze złączy powodując niestabilną pracę silnika. Czynnikiem przyspieszającym tego typu korozję jest woda morska, która dostaje się do silnika.
Konsekwencje.
Konsekwencją katastrofy było karne przeniesienie pułku lotniczego na lotnisko w Brzegu.
Rządy RFN, Holandii i Belgii, państw nad których terytorium przeleciał samolot, wniosły na drodze dyplomatycznej protesty w związku z brakiem ze strony radzieckiej informacji o zagrożeniu oraz zażądały na przyszłość natychmiastowego powiadamiania o wypadkach tego typu. Rząd belgijski oprotestował dodatkowo trudności z uzyskaniem informacji na temat uzbrojenia samolotu, co utrudniało akcję ratowniczą.
Pilot rozbitego samolotu, pułkownik Skuridin, wystąpił 6 lipca w Moskwie na konferencji prasowej z przeprosinami wobec poszkodowanych.

</doc>
<doc id="1672855" url="https://pl.wikipedia.org/wiki?curid=1672855" title="Reasortacja genowa">
Reasortacja genowa



</doc>
<doc id="1672861" url="https://pl.wikipedia.org/wiki?curid=1672861" title="Calzone">
Calzone

Calzone – potrawa kuchni włoskiej. Rodzaj pizzy, zawijanej na kształt pieroga, w którym znajduje się nadzienie.

</doc>
<doc id="1672864" url="https://pl.wikipedia.org/wiki?curid=1672864" title="Olszewo (gmina)">
Olszewo (gmina)

Olszewo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Olszewo Węgorzewskie.
Gmina Olszewo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu węgorzewskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 11 gromad: Góry, Jakunowo, Klimki, Olszewo Węgorzewskie, Ołownik, Pawłowo, Rudziszki, Sobiechy, Wężówko, Wilkowo i Zielony Ostrów.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Zobacz też: gmina Olszewo-Borki

</doc>
<doc id="1672865" url="https://pl.wikipedia.org/wiki?curid=1672865" title="Kuty (gmina w województwie olsztyńskim)">
Kuty (gmina w województwie olsztyńskim)

Kuty – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Kuty.
Gmina Kuty powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu węgorzewskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 9 gromad: Gębałka, Jakunówko, Krzywińskie, Kuty, Piłaki Małe, Piłaki Wielkie, Przerwanki, Przytuły i Stręgielek.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672866" url="https://pl.wikipedia.org/wiki?curid=1672866" title="Grypa meksykańska">
Grypa meksykańska



</doc>
<doc id="1672867" url="https://pl.wikipedia.org/wiki?curid=1672867" title="Radzieje (gmina)">
Radzieje (gmina)

Radzieje – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Radzieje.
Gmina Radzieje powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu węgorzewskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 5 gromad: Dłużec, Marzany, Pilwa, Radzieje i Różewiec.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672868" url="https://pl.wikipedia.org/wiki?curid=1672868" title="Szczeciński Przegląd Teatralny">
Szczeciński Przegląd Teatralny



</doc>
<doc id="1672869" url="https://pl.wikipedia.org/wiki?curid=1672869" title="Swojatycze">
Swojatycze

Swojatycze (biał. "Сваятычы") – wieś, dawniej miasteczko i folwark, położone w rejonie lachowickim, przy gruntowej drodze lokalnej 23 km na południowy zachód od Nieświeża.
Historia wsi.
W XVIII wieku miasteczko Swojatycze należało do rodu Obuchowiczów. Po ślubie Zofii Obuchowicz z pułkownikiem polskiego wojska Stanisławem Czapskim włości przeszły w ręce rodu męża. Odziedziczył syn Zofii i Stanisława - Edward (1819-1888). Edward poślubił następnie Antoninę Różycką. Jedna z ich córeczek - Weronika wyszła za mąż za Jana Zyberka. Wieronika otrzymała wieś w posagu. Przekazała ją potem swojemu synowi Henrykowi (1879-1948), który był ostatnim właścicielem miasteczka Swojatyczy.
Znajduje się tu grób Jana Konarzewskiego z 1919 roku. Dawniej pałac Czapskich. Kościół parafialny i plebania zostały zabrane po powstaniu 1863. W 2006 wioska obchodziła swoje pięćsetlecie. Parafia św. Jerzego w diecezji pińskiej.

</doc>
<doc id="1672871" url="https://pl.wikipedia.org/wiki?curid=1672871" title="Cousin (rzeka)">
Cousin (rzeka)

Cousin – rzeka we Francji o długości 67 kilometrów, prawy dopływ Cure. Źródło rzeki znajduje się w pobliżu miasta Avallon w Burgundii. Cousin przepływa przez departamenty Côte-d’Or, Nièvre i Yonne.
Łączna powierzchnia dorzecza wynosi 366 km².
Miasta, przez które przepływa rzeka.
Rzeka wpada do Cure w pobliżu miasta Givry. Średni roczny przepływ wynosi 3,92 m³/s.

</doc>
<doc id="1672872" url="https://pl.wikipedia.org/wiki?curid=1672872" title="Ołeksij Żytnyk">
Ołeksij Żytnyk

Ołeksij Mykołajowycz Żytnyk, ukr. Олексій Миколайович Житник, ros. Алексей Николаевич Житник – Aleksiej Nikołajewicz Żytnik; ur. 10 października 1972 w Kijowie) – rosyjski hokeista pochodzenia ukraińskiego. Reprezentant ZSRR, WNP i Rosji, dwukrotny olimpijczyk. Działacz hokejowy.
Kariera klubowa.
Przed sezonem 2022/2023 anonsowano jego angaż do drużyny HK Kijów.
Kariera reprezentacyjna.
W wieku juniorskim grał w kadrach ZSRR na turniejach mistrzostw Europy juniorów do lat 18 edycji 1990 oraz mistrzostw świata juniorów do lat 20 edycji 1992, 1992. W barwach seniorskiej kadry ZSRR zagrał na turnieju Canada Cup edycji 1992. Tuż po tym w barwach Wspólnoty Niepodległych Państw zagrał w turnieju zimowych igrzysk olimpijskich 1992, po czym został reprezentantem Rosji, w barwach której wystąpił w turniejach mistrzostw świata edycji 1992, 1994, 1996, 2000, Pucharu Świata 1996 oraz na igrzyskach w 1998.
Inna działalność.
W 2020 został prezydentem reaktywowanej drużyny Sokił Kijów.

</doc>
<doc id="1672878" url="https://pl.wikipedia.org/wiki?curid=1672878" title="Bezławki (gmina)">
Bezławki (gmina)

Bezławki – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Bezławki.
Gmina Bezławki powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu kętrzyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 7 gromad: Bezławki, Pastrzewo, Pieckowo, Pilec, Pręgowo, Widryny i Wilkowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672880" url="https://pl.wikipedia.org/wiki?curid=1672880" title="Grant Haskin">
Grant Haskin

Grant Haskin (ur. 1968) – południowoafrykański samorządowiec, wicebumistrz (od 2007), od 29 kwietnia do 12 maja 2009 p.o. burmistrza Kapsztadu. 
Należy do Afrykańskiej Partii Chrześcijańsko-Demokratycznej. Z jej ramienia był członkiem samorządowej komisji ds. sportu w Kapsztadzie, po czym w 2007 mianowano go wiceburmistrzem miasta. W ratuszu zajmuje się głównie walką z narkotykami oraz pomocą społeczną (m.in. sierotom oraz dzieciom ulicy). W związku z objęciem przez Helen Zille funkcji premiera Zachodniego Kraju Przylądka w wyniku wyborów regionalnych, jakie miały miejsce 22 kwietnia 2009, od końca kwietnia do 12 maja 2009 pełnił obowiązki burmistrza Kapsztadu.
Jest żonaty z Melissą Haskin, mają razem syna Evandrosa.

</doc>
<doc id="1672881" url="https://pl.wikipedia.org/wiki?curid=1672881" title="Basza (król Izraela)">
Basza (król Izraela)

Basza lub Baasza, (? - 886 p.n.e.) – król Izraela (państwa północnego) od 909 p.n.e.
Obalił Nadaba zabijając następnie wszystkich potomków rodu Efraima, z którego wywodzili się dwaj wcześniejsi królowie Izraela.
Zaczął umacniać miasto Rama na pograniczy z Judą, co zaniepokoiło króla judzkiego Asę. Wysłał on poselstwo z darami do króla Aramu Ben-Hadada w Damaszku w celu pozyskania go przeciwko Izraelowi. Ben-Hadad przekonany bogatymi darami wszczął wojnę z Baszą, atakując Ijjon, Dan, Abel koło Bet-Maaka, Kinerot aż do kraju Neftalego. Król izraelski musiał wycofać się z Rama (Pierwsza Księga Królewska 15,17-22).
Po śmierci został pochowany w Tirsie. Według Biblii (Pierwsza Księga Królewska 16,1-6) za odstępstwo od wiary podobnie jak poprzednicy jego ród z woli bożej został usunięty z tronu i zgładzony.

</doc>
<doc id="1672884" url="https://pl.wikipedia.org/wiki?curid=1672884" title="Bobrowo (gmina w województwie olsztyńskim)">
Bobrowo (gmina w województwie olsztyńskim)

Bobrowo (1945–46 "Biberniki") – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Bobrowo.
Gmina "Biberniki" powstała po II wojnie światowej na terenie tzw. Ziem Odzyskanych, na obszarze przeciętego granicą państwową powiatu gierdawskiego. Na mocy rozporządzenia z 29 maja 1946 roku gmina weszła w skład nowo utworzonego woj. olsztyńskiego z dniem 28 czerwca 1946. Opierając się na treści tego rozporządzenia, które nie uwzględniło powiatu gierdawskiego jako samodzielnej jednostki, wojewoda olsztyński zniósł ekspozyturę powiatu gierdawskiego w Skandawie, a jego 2 gminy – Skandawa ("Skandowo") i Bobrowo ("Biberniki") – włączono do powiatu kętrzyńskiego. Zakończenie działalności ekspozytury powiatu gierdawskiego przewidziano na 30 listopada 1946 roku.
Według stanu z 1 lipca 1952 roku gmina była podzielona na 7 gromad: Asuny, Bajory Wielkie, Bobrowo, Dojewo, Łęknica, Mołtajny i Wyskok. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672888" url="https://pl.wikipedia.org/wiki?curid=1672888" title="Biedaszki (gmina)">
Biedaszki (gmina)

Biedaszki (początkowo "Wielki Dwór") – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Biedaszki (początkowo "Wielki Dwór"), lecz siedzibą władz gminy było miasto Kętrzyn (odrębna gmina miejska).
Gmina "Wielki Dwór" powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu kętrzyńskiego gmina weszła w skład nowo utworzonego woj. olsztyńskiego. Po krótkim czasie nazwę gminy zmieniono na "Biedaszki". Według stanu z 1 lipca 1952 roku gmina była podzielona na 8 gromad: Biedaszki, Filipówka, Gromki, Jeżewo, Linkowo, Muławki, Poganowo i Wajsznory.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672891" url="https://pl.wikipedia.org/wiki?curid=1672891" title="Kraskowo (gmina)">
Kraskowo (gmina)

Kraskowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Kraskowo.
Gmina Kraskowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu kętrzyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Babieniec, Błogoszewo, Garbno, Gudniki, Gudziki, Kraskowo, Saduny i Tołkiny.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672892" url="https://pl.wikipedia.org/wiki?curid=1672892" title="Nowa Różanka (gmina)">
Nowa Różanka (gmina)

Nowa Różanka – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Nowa Różanka.
Gmina Nowa Różanka powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu kętrzyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Czerniki, Karolewo, Nowa Różanka, Parcz, Pożarki, Siniec, Solanka i Stara Różanka.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672893" url="https://pl.wikipedia.org/wiki?curid=1672893" title="Osteodystrophia parathyroidea">
Osteodystrophia parathyroidea



</doc>
<doc id="1672895" url="https://pl.wikipedia.org/wiki?curid=1672895" title="Sątoczno (gmina)">
Sątoczno (gmina)

Sątoczno (początkowo "Laukinikowo") – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Sątoczno.
Gmina Laukinikowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu kętrzyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina Sątoczno była podzielona na 4 gromady: Kałwagi, Sajna Wielka, Sątoczno i Wiklewo.
Na pierwszego wójta w 1945 r. mianowano Eliasza Andrukowskiego. Natomiast pierwsza Gminna Rada Narodowa w Laukinikowie została powołana 22 września 1946 r. Ówczesny urząd gminy mieścił się w starej części dzisiejszego budynku nr 7.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Zobacz też:

</doc>
<doc id="1672896" url="https://pl.wikipedia.org/wiki?curid=1672896" title="Laukinikowo (gmina)">
Laukinikowo (gmina)



</doc>
<doc id="1672900" url="https://pl.wikipedia.org/wiki?curid=1672900" title="Winda (gmina)">
Winda (gmina)

Winda – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Winda.
Gmina Winda powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu kętrzyńskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 6 gromad: Dębiany, Jankowice, Kąpławki, Kiemławki Małe, Rawlak i Winda.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1672901" url="https://pl.wikipedia.org/wiki?curid=1672901" title="Nagroda Grammy w kategorii Best Female Rock Vocal Performance">
Nagroda Grammy w kategorii Best Female Rock Vocal Performance

Nagroda Grammy w kategorii Best Female Rock Vocal Performance była przyznawana w latach 1980-2004. W latach 1988, 1992, 1994 i w latach 2005-2011 połączona została z Best Male Rock Vocal Performance i przyznana jako Best Solo Rock Vocal Performance. Nagroda przyznawana była za nagrania/prace zarejestrowane w roku poprzedzającym daną nominację.

</doc>
<doc id="1672902" url="https://pl.wikipedia.org/wiki?curid=1672902" title="Dryfort (gmina)">
Dryfort (gmina)



</doc>
<doc id="1672905" url="https://pl.wikipedia.org/wiki?curid=1672905" title="Objaw Mennella">
Objaw Mennella



</doc>
<doc id="1672906" url="https://pl.wikipedia.org/wiki?curid=1672906" title="Trabektedyna">
Trabektedyna

Trabektedyna () – organiczny związek chemiczny wyizolowany z osłonic "Ecteinascidia turbinata", stosowany jako lek przeciwnowotworowy.
Historia.
W latach 50. i 60. XX w. NCI prowadziło szerokie badania skriningowe roślin i zwierząt morskich w poszukiwaniu nowych substancji mogących mieć zastosowanie w medycynie. W 1969 roku doniesiono, że ekstrakt z osłonicy "Ecteinascidia turbinata" wykazuje działanie przeciwnowotworowe. Dopiero wiele lat później wyizolowano i określono strukturę chemiczną związku, który odpowiada za aktywność cytostatyczną ekstraktu z "Ecteinascidia turbinata" – ekteinascydynę 743 (trabektedynę). Otrzymywanie leku z surowca naturalnego jest wysoce nieopłacalne – z jednej tony osłonic otrzymuje się tylko 1 gram trabektedyny. Obecnie, lek syntezuje się z produktu wyjściowego pochodzenia naturalnego, jakim jest safracyna B – antybiotyk wytwarzany przez "Pseudomonas fluorescens".
Mechanizm działania.
Trabektedyna wykazuje unikatowy mechanizm działania w porównaniu z innymi lekami cytostatycznymi. Lek wiąże się z małym rowkiem DNA i alkiluje guaninę w pozycji N2. Powstały addukt powoduje rozszerzenie małego rowka, co z kolei sprawia, że helisa DNA zagina się do głównego rowka w kierunku przeciwnym do kierunku wcześniejszej alkilacji. Uwalnia to kaskadę zdarzeń mających na celu naprawę uszkodzonego DNA. Komórka uruchamia mechanizmy naprawcze, opierające się na wycinaniu zasad (ang. "base excision repair", BER), pomocne w przypadku oksydacji lub alkilacji pojedynczych zasad nukleotydowych, lub nukleotydów (ang. "nucleotide excision repair", NER), usuwające addukty lub fotouszkodzenia wywołane promieniowaniem UV. W tych mechanizmach bierze udział ponad 30 białek, m.in. helikazy, nukleazy, polimerazy oraz ligaza DNA. NER ma dwojakie działanie, w zależności od tego, czy naprawie podlega transkrybowane (TC-NER) czy nie transkrybowane DNA (GG-NER). TC-NER jest całkowicie zależne od transkrypcji, a sygnałem jest zablokowanie polimerazy II RNA na uszkodzonym nukleotydzie. Do naprawy DNA konieczne jest jednak wcześniejsze odłączenie polimerazy. Addukt trabektedyna-DNA wiąże polimerazę II RNA, a następnie blokuje kompleksy enzymatyczne wchodzące w skład TC-NER. GG-NER powoduje uwolnienie nukleaz XPG i XPF, które wiążą się z kompleksem wskazującym miejsce uszkodzenia DNA. Zostają one jednak związane przez addukt trabektedyna-DNA, powodując pękanie nici DNA. Trabektedyna przeciwdziała również nadmiernej ekspresji genu odpowiedzialnego za wielolekową oporność komórki (MDR-1), kodującego P-glikoproteinę, która jest głównym czynnikiem oporności na leki cytostatyczne.Trabektedyna blokuje cykl komórkowy w fazie G2. Badania kliniczne wskazują na antyproliferacyjne działanie leku, zarówno "in vitro", jak i "in vivo", wobec szeregu ludzkich linii komórek nowotworowych: mięsaków, raka piersi, niedrobnokomórkowego raka płuc, raka jajników i czerniaka.
Badania kliniczne.
Randomizowane badania kliniczne były prowadzone wśród 183 pacjentów, głównie z zaawansowanymi mięsakami (tłuszczakomięsakami i mięśniakomięsakami gładkokomórkowymi) oraz z przerzutami, u których stwierdzono nawrót choroby lub jej postęp po leczeniu antracyklinami lub ifosfamidem. Wykazano zmniejszenie ryzyka progresji choroby o ponad 26%, bez większego wpływu na przeżywalność po roku terapii.
Farmakokinetyka.
Trabektedyna podana dożylnie łączy się z białkami osocza w 94-98%. Lek metabolizowany jest w wątrobie, przy udziale CYP3A4. Nie stwierdzono, by inne izoenzymy cytochromu P450 były indukowane lub blokowane przez trabektedynę. Okres półtrwania leku jest długi i wynosi 180 godzin. Lek wydalany jest głównie z kałem.
Wskazania.
Leczenie chorych z zaawansowanym mięsakiem tkanek miękkich, leczonych wcześniej bez powodzenia antracyklinami lub ifosfamidem, a także pacjentów, u których leczenie to jest niewskazane.Trwają badania kliniczne mające określić skuteczność trabektedyny w leczeniu innych nowotworów, m.in. raka piersi, prostaty, jajników, płuc, a także nowotworów występujących u dzieci.
Interakcje.
Nie zaleca się równoczesnego podawania leków hamujących CYP3A4, takich jak ketokonazol, flukonazol, rytonawir lub klarytromycyna, ze względu na możliwość zmniejszenia metabolizmu trabektedyny i wzrost jej stężenia we krwi. Jeżeli nie jest to możliwe, należy koniecznie dostosować dawkę trabektedyny i monitorować występowanie objawów ubocznych.Leki będące induktorami izoenzymu CYP3A4 (ryfampicyna, fenobarbital, ziele dziurawca) mogą powodować nasilenie metabolizmu trabektedyny i osłabiać jej działanie przeciwnowotworowe.W trakcie leczenia trabektedyną nie należy spożywać etanolu, ze względu na toksyczne oddziaływanie leku na wątrobę.Równoczesne podawanie inhibitorów glikoproteiny-P (cyklosporyna, werapamil) może wpływać na farmakokinetykę trabektedyny. W przypadku konieczności stosowania tych leków łącznie z trabektedyną, należy zachować szczególną ostrożność.Trabektedyna zmniejsza wchłanianie fenytoiny, co spowodować może wystąpienie napadów drgawkowych.
Działania niepożądane.
Objawy uboczne występują u ok. 91% pacjentów leczonych trabektedyną. Mają one różne nasilenie i rzadko mogą być przyczyną zgonu pacjenta (1,9%). Do najczęściej występujących działań niepożądanych można zaliczyć:
Rzadziej występują:
Bibliografia.
 

</doc>
<doc id="1672908" url="https://pl.wikipedia.org/wiki?curid=1672908" title="Małpiatka">
Małpiatka



</doc>
<doc id="1672909" url="https://pl.wikipedia.org/wiki?curid=1672909" title="Marcelo H. del Pilar">
Marcelo H. del Pilar

Marcelo Hilario del Pilar y Gatmaitan (ur. 30 sierpnia 1850 w Bulacan, zm. 4 lipca 1896 w Barcelonie) − filipiński propagandzista i pisarz. 
Życiorys.
W 1882 del Pilar założył swoje pierwsze czasopismo "Diariong Tagalog", które ugruntowało jego pozycję jako czołowego przedstawiciela filipińskiego ruchu reformatorskiego. W tym czasie prowadził ożywioną działalność publicystyczną. Naraził się m.in. miejscowym władzom kościelnym i w 1888 wyjechał do Hiszpanii, której Filipiny w tym czasie pozostawały kolonią. 
W 1889 del Pilar został redaktorem gazety "La Solidaridad" w Madrycie. Domagał się nadania Filipinom statusu jednej z równorzędnych prowincji kraju, prawa do reprezentacji w parlamencie (Kortezy), zastąpienia hiszpańskich zakonników przez rodowitych księży, prawa do swobody zgromadzeń i wolności słowa oraz równości wobec prawa Hiszpanów i Filipińczyków. 
Marcelo H. del Pilar zmarł w 1896 w Barcelonie.

</doc>
<doc id="1672910" url="https://pl.wikipedia.org/wiki?curid=1672910" title="Choroba Steinerta">
Choroba Steinerta



</doc>
<doc id="1672913" url="https://pl.wikipedia.org/wiki?curid=1672913" title="Pupinizacja">
Pupinizacja



</doc>
<doc id="1672914" url="https://pl.wikipedia.org/wiki?curid=1672914" title="Krarupizacja">
Krarupizacja



</doc>
<doc id="1672919" url="https://pl.wikipedia.org/wiki?curid=1672919" title="Pełnorogie">
Pełnorogie

Pełnorogie – w zoologii, określenie obejmujące przeżuwacze o rogach pełnych, utworzonych z substancji kostnej – przeciwstawiane przeżuwaczom pustorogim, nazywanym też pustorożcami. Zbliżonym terminem pełnorożce określane są jeleniowate.
W przeciwieństwie do nazw "pustorogie" (która jest nazwą rodziny Bovidae) oraz "pełnorożce" (synonim jeleniowatych), terminy "pełnorogie" i "pełnorogi" nie są nazwami taksonów.

</doc>
<doc id="1672923" url="https://pl.wikipedia.org/wiki?curid=1672923" title="Jerzy Tumaniszwili">
Jerzy Tumaniszwili

Jerzy Tumaniszwili (; ur. w Moskwie, zm. 9 grudnia 2010 na Florydzie) – polski wojskowy gruzińskiego pochodzenia, oficer Marynarki Wojennej, uczestnik II wojny światowej, kontradmirał.
Życiorys.
Jego rodzina wyjechała z Gruzji jeszcze przed podbojem tego kraju przez ZSRR w 1921, dzięki czemu przeżyła wymordowanie gruzińskiej arystokracji przez bolszewików. W 1922 osiadła w Polsce, najpierw w Świdrze, potem w Warszawie. Jego matką była Polka, Jadwiga Szyszko, córka generała Cezarego Szyszko. Ojciec, książę Paweł Tumanoff-Tumaniszwili, marszałek szlachty gruzińskiej, w 1924 stanął na czele emigracyjnego Komitetu Gruzińskiego.
Ukończył suwalskie Gimnazjum Męskie im. Karola Brzostowskiego, był też słuchaczem Szkoły Podchorążych MW. Polskie obywatelstwo przyznano mu 30 września 1941.
W 1935 wstąpił do polskiej Marynarki Wojennej korzystając z umowy polskich sił zbrojnych z gruzińskim gen. Aleksandrem Zachariadze.
W 1938 otrzymał stopień podporucznika marynarki. Służył w Kadrze Floty w Gdyni. W 1939 został oficerem na niszczycielu ORP „Burza”, brał udział m.in. w planie "Peking". Od 1940 do 1941 był I oficerem broni podwodnej na OF „Ouragan”. Awansowany na stopień porucznika marynarki, został skierowany na ORP „Krakowiak”, gdzie objął stanowisko II oficera artylerii. Brał w tym okresie udział m.in. w patrolach kanału La Manche, w trakcie bitwy z niemieckimi jednostkami został raniony w nogę.
Od grudnia 1942 przez rok służył w Centrum Wyszkolenia Specjalistów Floty. W styczniu 1944 powołano go na I oficera artylerii na ORP „Piorun”. Uczestniczył w akcjach przeciwko niemieckiemu pancernikowi „Tirpitz” i przy wsparciu operacji lądowania w Normandii. W 1944 awansowano go do stopnia kapitana marynarki.
Zajmował się także działalnością publicystyczną. W trakcie wojny pisywał w "Polsce Walczącej" (w tym pod pseudonimem "Jerzy Traper"). W 1950 udał się na emigrację do Stanów Zjednoczonych. Publikował na łamach "Naszych Sygnałów" i "Przeglądu Polskiego". Został członkiem zwyczajnym Instytutu Józefa Piłsudskiego w Ameryce, działał w Stowarzyszeniu Marynarki Wojennej.
W 1990 prezydent RP na uchodźstwie, Ryszard Kaczorowski, przyznał mu awans na komandora podporucznika. W 2008 został mianowany na stopień kontradmirała w stanie spoczynku przez prezydenta Lecha Kaczyńskiego.

</doc>
<doc id="1672924" url="https://pl.wikipedia.org/wiki?curid=1672924" title="Przesyłka (film)">
Przesyłka (film)

Przesyłka – amerykański thriller z 1989 roku.
Fabuła.
Berlin, zimna wojna zbliża się ku końcowi. Sierżant armii USA Johnny Gallagher ma zadanie eskortować zbuntowanego żołnierza, który ma być sądzony w USA. Po wylądowaniu w Waszyngtonie jednak Boyette znika. Gallagher rusza za nim w pościg. Odkrywa, że za jego zniknięciem stoi kilku wojskowych, którym zależy na trwaniu zimnej wojny.

</doc>
<doc id="1672926" url="https://pl.wikipedia.org/wiki?curid=1672926" title="Wszystko w rodzinie">
Wszystko w rodzinie

Wszystko w rodzinie – amerykańska tragikomedia z 2003 roku.
Fabuła.
Historia rodziny nowojorskich Żydów – Grombergów – którzy nie potrafią się ze sobą dogadać. Alex jako ojciec i mąż czuje się osaczony. Stara się nie popełnić błędów swojego ojca, ale jak wiadomo niedaleko pada jabłko od jabłoni...

</doc>
<doc id="1672931" url="https://pl.wikipedia.org/wiki?curid=1672931" title="Śnić we śnie">
Śnić we śnie

Śnić we śnie - polski film psychologiczny z 1979 roku na podstawie powieści Marii Nurowskiej "Po tamtej stronie śmierć".
Fabuła.
Historia konfliktu między matką a córką. Irena była dziennikarką. Córka przerwała studia filozoficzne. Ich spór opiera się na różnych postawach życiowych i zadawnionych pretensjach. Nieudane małżeństwo Magdy, jej choroba wynikająca z powikłań poporodowych, wreszcie narodziny dziecka, łączą je silniej niż kiedyś.

</doc>
<doc id="1672934" url="https://pl.wikipedia.org/wiki?curid=1672934" title="Csaba László">
Csaba László

Csaba László (ur. 13 lutego 1964 w Odorheiu Secuiesc, okręg Harghita, Rumunia) – węgierski piłkarz występujący na pozycji środkowego pomocnika.
Od 2008 roku był trenerem zespołu Scottish Premier League, Heart of Midlothian F.C. 29 stycznia 2010 roku został zwolniony z tego stanowiska i zastąpił go Jim Jefferies. Wcześniej był szkoleniowcem takich drużyn jak Ferencvárosi TC, FC Sopron i reprezentacji Ugandy.
Włada czterema językami - angielskim, niemieckim, węgierskim i rumuńskim.
W 2004 został wybrany Trenerem Roku na Węgrzech.

</doc>
<doc id="1672935" url="https://pl.wikipedia.org/wiki?curid=1672935" title="Mrzonka">
Mrzonka

Mrzonka – polski film obyczajowy z 1985 roku na podstawie opowiadania Antoniego Słonimskiego "Jak to było naprawdę".
Fabuła.
Pan B. jest starym, schorowanym Żydem, który nie zaakceptował zmian. Pewnego razu widzi jak do Warszawy przybywa Chrystus na osiołku. Zostaje on aresztowany. Pan B. opowiada o tym lekarzowi. Zgorzkniał, bo nikt nie wierzy jego słowom.

</doc>
<doc id="1672937" url="https://pl.wikipedia.org/wiki?curid=1672937" title="Grubosz mleczny">
Grubosz mleczny

Grubosz mleczny, g. biały ("Crassula lactea") – gatunek rośliny z rodziny gruboszowatych. Pochodzi z Afryki Południowej. W wielu krajach jest uprawiany jako roślina ozdobna.
Morfologia i biologia.
Bylina, sukulent. Łodyga gęsto ulistniona łopatkowatymi, mięsistymi liśćmi o zrośniętych nasadach. W liściach tych i w łodydze roślina magazynuje wodę. Uprawiane w mieszkaniu rozrośnięte okazy kwitną zimą (od grudnia do marca), ale tylko wtedy, gdy mają zapewnioną wystarczającą ilość światła. Kwiaty są białe i przyjemnie pachnące.
Zastosowanie.
W Polsce jest uprawiany jako roślina pokojowa, sadzona jest także w pojemnikach na klombach i kwietnikach. Osiąga wysokość do 60 cm. Na zewnątrz pomieszczeń rośnie lepiej, niż w mieszkaniach, nie jest jednak mrozoodporna i na zimę musi być wniesiona do pomieszczenia. Bardzo dobrze komponuje się w niewielkich ogródkach z innymi sukulentami, szczególnie z wilczomleczami i kolumnowymi kaktusami. W polskich ogrodach botanicznych uprawiany jest przeważnie w ogrzewanych szklarniach. Roślina jest długowieczna.

</doc>
<doc id="1672939" url="https://pl.wikipedia.org/wiki?curid=1672939" title="Crassula lactea">
Crassula lactea



</doc>
<doc id="1672941" url="https://pl.wikipedia.org/wiki?curid=1672941" title="Miłość w godzinach nadliczbowych">
Miłość w godzinach nadliczbowych

Miłość w godzinach nadliczbowych (ang. "A Touch of Class", 1973) – brytyjski film komediowy w reżyserii Melvina Franka. Grająca główną rolę Glenda Jackson otrzymała Oscara i Złoty Glob.
Opis fabuły.
Vicky Allesio jest rozwódką z dwójką dzieci. Steve Blackburn jest żonatym ojcem, który "został oszukany przez żonę... a ona przez niego". Bohaterowie spotykają się w taksówce, którą razem dzielą. Steve zaprasza Vicky na herbatę, następnie lunch aż w końcu zabiera ją do hotelowego pokoju z nadzieją na stosunek seksualny. Vicky wyznaje, że lubi niezobowiązujący seks, lecz wyłącznie przy zachodzie słońca. Steve aranżuje podróż do Malagi.
Obsada.
i inni

</doc>
<doc id="1672942" url="https://pl.wikipedia.org/wiki?curid=1672942" title="Uwikłany">
Uwikłany

Uwikłany – amerykański thriller z 2000 roku.
Fabuła.
Rudy Duncan siedzi w więzieniu za kradzież samochodu. Jego sąsiadem z celi jest Nick. Ten od dłuższego czasu pisze do Ashley, z którą zamierza się spotkać po wyjściu. Niestety, Nick dwa dni przed zakończeniem odsiadki zostaje zamordowany. Rudy po wyjściu spotyka się z Ashley podając się za Nicka. Spędzają ze sobą kilka wspólnych chwil, ale pojawia się brat Ashley - niezrównoważony Gabriel. Ten chce, żeby Rudy pomógł mu w napadzie na kasyno, w którym pracował Nick...

</doc>
<doc id="1672947" url="https://pl.wikipedia.org/wiki?curid=1672947" title="Akcja Nieszpory">
Akcja Nieszpory

Akcja Nieszpory – odwetowa akcja likwidacyjna wobec funkcjonariuszy Ukraińskiej Policji Pomocniczej, przeprowadzona w połowie marca 1944 we Lwowie przez Armię Krajową.
Przyczyny akcji.
We Lwowie na przełomie lutego i marca 1944 policjanci ukraińscy rozpoczęli akcję legitymowania młodych mężczyzn. Odbywało się to najczęściej w godzinach wieczornych. W przypadku zatrzymania Polaka (a oznaczenie narodowości znajdowało się w kenkarcie) mordowali go na miejscu strzałem w tył głowy. Przy znajdowanych ciałach brakowało dokumentów, które zabierali policjanci. Celem funkcjonariuszy było przypuszczalnie zdobycie dla siebie nowej tożsamości i wykorzystanie dokumentów do ucieczki na Zachód (w tym czasie klęska hitlerowskich Niemiec była już nieunikniona), gdzie mogli zacząć nowe życie (po wojnie zdarzały się przypadki rozpoznawania byłych policjantów ukraińskich żyjących pod zmienionymi nazwiskami). 
Polskim społeczeństwem Lwowa szczególnie wstrząsnęła wieść o śmierci, jaką poniósł 11 marca Jerzy Sucharda, syn profesora Politechniki Lwowskiej Edwarda Suchardy (ur. w 1920 r.), zastrzelony przez policjantów ukraińskich pod oknem narzeczonej. 
8 marca podjęto z inicjatywy Delegatury Rządu i AK rozmowy z przedstawicielami OUN-B. Gdy nie dały one rezultatu, lwowskie dowództwo AK wydało rozkaz rozpoczęcia akcji o kryptonimie "Nieszpory".
Przebieg akcji.
Na ulice miasta 9 i 12 marca 1944 wyszły kilkuosobowe patrole AK, w tym Kedywu. Zastrzelono 11 policjantów, tracąc 2 ludzi. Do zwłok zastrzelonych przyczepiano kartki informujące, za co zostali zastrzeleni.
Od tego momentu mordy dokonywane na młodych Polakach we Lwowie ustały. Kolejne patrole w następnych dniach nie stoczyły już żadnej potyczki.

</doc>
<doc id="1672948" url="https://pl.wikipedia.org/wiki?curid=1672948" title="Taras Bulba (film 2009)">
Taras Bulba (film 2009)

Taras Bulba (ros. i ukr. Тарас Бульба) – filmowy dramat historyczny na podstawie powieści Nikołaja Gogola pod tym samym tytułem. Akcja filmu rozgrywa się w wiekach XVI i XVII.
Film produkcji rosyjsko-ukraińskiej, światowa premiera 2 kwietnia 2009 roku (premierę przekładano kilkukrotnie, początkowo miała się odbyć wiosną 2008 roku). Kręcony był w wytwórni filmowej Lenfilm w Sankt-Petersburgu (Rosja), na Ukrainie (Zaporoże, Kamieniec Podolski, Chocim), a także w Polsce (w Bolesławcu, na zamku Grodziec).
Kontrowersje.
Film został sfinansowany między innymi przez rosyjskie Ministerstwo Kultury i jest krytykowany na Ukrainie, jak i w Polsce za rosyjską propagandowość.
Rosyjski reżyser filmu, Władimir Bortko, od marca 2008 jest członkiem Komunistycznej Partii Federacji Rosyjskiej, z kolei Komunistyczna Partia Ukrainy przyznała reżyserowi Premię im. Lenina za 2008 rok „"za wysoce artystyczne ucieleśnienie w sztuce filmowej ideałów przyjaźni narodów ukraińskiego i rosyjskiego, propagandę wspólnego dziedzictwa historycznego i kulturalnego"”. Wyraża poglądy, że nie ma „osobnej Ukrainy”. Znany jest z wypowiedzi:
Taka postawa jest ostro krytykowana przez część społeczności ukraińskiej.
Reżyser oparł film na drugiej redakcji powieści z 1842, w której Gogol m.in. wprowadził sformułowania rosyjsko-nacjonalistyczne.
Jednak poza Rosją i Ukrainą wielkorosyjska postawa filmu jest odbierana nieco inaczej:
W Polsce z kolei zauważa się antypolskie elementy filmu. Przykładem może być dodanie przez reżysera scen ukazujących wyjątkową brutalność Polaków, których nie było w opowieści Gogola.
Kontrowersyjnie było odbierane w Polsce umieszczenie w filmie sceny zainspirowanej obrazem Ilji Riepina Kozacy piszą list do sułtana, która nie ma żadnego odzwierciedlenia w powieści Nikołaja Gogola, bo jest przekłamaniem historycznym. Akcja powieści Gogola toczy się wiek przed ocenianym czasem powstania domniemanego Listu (czas akcji powieści to XVI wiek, narodziny podpisanego pod Listem Iwana Sirki – początek wieku XVII). Obraz został wykorzystany w filmie ponieważ, wbrew prawdzie historycznej, autor obrazu Riepin umieścił na nim postacie Tarasa Bulby oraz jego synów Ostapa i Andrieja. Ponadto bitwa o Dubno została przedstawiona nierealistycznie (m.in. pocisk z kozackiego samopału penetruje husarski pancerz).

</doc>
<doc id="1672950" url="https://pl.wikipedia.org/wiki?curid=1672950" title="Tolkenia lactea">
Tolkenia lactea



</doc>
<doc id="1672952" url="https://pl.wikipedia.org/wiki?curid=1672952" title="Cotyledon arborescens">
Cotyledon arborescens



</doc>
<doc id="1672957" url="https://pl.wikipedia.org/wiki?curid=1672957" title="Artemi Aroniszydze">
Artemi Aroniszydze

Aroniszydze Artemi (; ur. w Konczkati w Gurii, zm. 22 kwietnia 1950 we Wrocławiu) – gruziński oficer kontraktowy w Wojsku Polskim, major.
Życiorys.
Syn Michała i Niny z domu Cytlidze. Absolwent szkoły oficerskiej w Tyflisie. Po inwazji bolszewików na Gruzję w 1921 roku ewakuowany z kraju. Od roku 1922 w Polsce. Jako oficer kontraktowy służył w 63 pułku piechoty w Toruniu. W Centrum Wyszkolenia Piechoty w Rembertowie ukończył kurs unifikacyjny dla majorów.
Od 1935 roku był dowódcą II batalionu w 63 pp w Toruniu, którym dowodził także podczas wojny obronnej w 1939 roku. Uczestniczył w obronie Warszawy, gdzie dowodził baonem na Pododcinku „Zachód” (Wola). Odznaczony Orderem Virtuti Militari. Po kapitulacji Warszawy trafił do niemieckiej niewoli. Od połowy 1941 roku przebywał w karnym obozie pod Dreznem, gdzie osadzono go za odmowę wyjścia z oflagu. 
Zwolniony z obozu w 1942 roku. Wrócił do Warszawy i jako "Jan Pilecki" wstąpił do Armii Krajowej. Pod koniec wojny został komendantem Inspektoratu AK Piotrków Trybunalski. Tam w marcu 1945 roku został aresztowany przez NKWD. Po torturach został przekazany łódzkiemu UBP, gdzie oczekiwał na wyrok śmierci „za działalność na szkodę Armii Czerwonej”. Zwolniony na mocy amnestii w lipcu 1945 roku.

</doc>
<doc id="1672958" url="https://pl.wikipedia.org/wiki?curid=1672958" title="Nagroda im. Davida Leana">
Nagroda im. Davida Leana



</doc>
<doc id="1672960" url="https://pl.wikipedia.org/wiki?curid=1672960" title="Aivaras Kiausas">
Aivaras Kiausas



</doc>
<doc id="1672962" url="https://pl.wikipedia.org/wiki?curid=1672962" title="Goran Karadzic">
Goran Karadzic



</doc>
<doc id="1672964" url="https://pl.wikipedia.org/wiki?curid=1672964" title="Goran Karadzić">
Goran Karadzić



</doc>
<doc id="1672966" url="https://pl.wikipedia.org/wiki?curid=1672966" title="Rzeki Torunia i okolic">
Rzeki Torunia i okolic



</doc>
<doc id="1672967" url="https://pl.wikipedia.org/wiki?curid=1672967" title="Bilbergia">
Bilbergia

Bilbergia, zwodnica ("Billbergia") – rodzaj roślin należący do rodziny bromeliowatych. Należy do niego ponad 60 gatunków pochodzących z Ameryki Południowej i Środkowej. Są to epifity rosnące na drzewach w tropikalnych lasach deszczowych.
Systematyka.
"Anacyclia" Hoffmanns., "Helicodea" Lem.
Jeden z rodzajów podrodziny "Bromelioideae" Burnett z rodziny bromeliowatych ("Bromeliaceae") z rzędu wiechlinowców ("Poales").
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa komelinowe ("Commelinidae" Takht.), nadrząd "Bromelianae" R. Dahlgren ex Reveal, rząd bromeliowce ("Bromeliales" Dumort.), podrząd "Bromeliineae" Engl., rodzina bromeliowate ("Bromeliaceae" Juss.), plemię "Billbergieae" Beer, podplemię "Billbergiinae" Wittm. in Engl. &amp; Prantl, rodzaj bilbergia("Billbergia" Thunb.).

</doc>
<doc id="1672968" url="https://pl.wikipedia.org/wiki?curid=1672968" title="Grubosz biały">
Grubosz biały



</doc>
<doc id="1672969" url="https://pl.wikipedia.org/wiki?curid=1672969" title="Billbergia">
Billbergia



</doc>
<doc id="1672973" url="https://pl.wikipedia.org/wiki?curid=1672973" title="Hollywood Is Just a Dream">
Hollywood Is Just a Dream



</doc>
<doc id="1672974" url="https://pl.wikipedia.org/wiki?curid=1672974" title="Południowoazjatyckie Stowarzyszenie Współpracy Regionalnej">
Południowoazjatyckie Stowarzyszenie Współpracy Regionalnej

Południowoazjatyckie Stowarzyszenie Współpracy Regionalnej (SAARC) – organizacja polityczna i gospodarcza, w skład której wchodzi osiem krajów Południowej Azji. 
Zostało ono utworzone 8 grudnia 1985 r. przez Indie, Pakistan, Bangladesz, Sri Lankę, Nepal, Malediwy i Bhutan. W kwietniu 2007, na szczycie Stowarzyszenia, Afganistan stał się jego ósmym członkiem.
Historia.
Po raz pierwszy pomysł stworzenia bloku handlowego składającego się z państw Azji Południowej pojawił się w końcu lat 70. XX wieku i wyszedł od prezydenta Bangladeszu Ziaura Rahmana. Pomysł współpracy regionalnej powrócił w maju 1980 r. Zagraniczni sekretarze z siedmiu krajów po raz pierwszy spotkali się w kwietniu 1981 r. w Colombo. Wszystkie państwa spotkały się w tym samym miejscu jeszcze w sierpniu 1981 r. i ustaliły pięć obszarów współpracy regionalnej, do których z czasem dodawano kolejne obszary.
Deklaracja w sprawie współpracy regionalnej w Azji Południowej została przyjęta przez ministrów spraw zagranicznych w 1983 w Nowym Delhi. Podczas spotkania ministrów powstał również Zintegrowany Program Działań (IPA) w dziewięciu obszarach uzgodnionych, a mianowicie w: rolnictwie, rozwoju obszarów wiejskich; Telekomunikacji; Meteorologii; Zdrowiu i Ludności; Transporcie; Usługach pocztowych; Nauce i Technologii, sporcie, sztuce i Kulturze. Południowo-Azjatyckie Stowarzyszenie Współpracy Regionalnej (SAARC) zostało powołane w dniu 8 grudnia 1985 przez szefów państw lub rządów Bangladeszu, Bhutanu, Indii, Malediwów, Nepalu, Pakistanu i Sri Lanki. Wtedy też została przyjęta Karta zawierające cele stowarzyszenia..
Siedziba i członkowie.
Siedziba stowarzyszenia znajduje się w Katmandu od 16 stycznia 1987.
Aktualni członkowie to: 
Poza oficjalnymi członkami stowarzyszenie posiada też obserwatorów. Są nimi:

</doc>
<doc id="1672987" url="https://pl.wikipedia.org/wiki?curid=1672987" title="Starczów (przystanek kolejowy)">
Starczów (przystanek kolejowy)

Starczów – przystanek osobowy w Polsce, znajdujący się we wsi Starczów w powiecie ząbkowickim. Według klasyfikacji PKP ma kategorię dworca lokalnego.
W roku 2017 przystanek obsługiwał 20–49 pasażerów na dobę.

</doc>
<doc id="1672990" url="https://pl.wikipedia.org/wiki?curid=1672990" title="Organizacja Ukraińskich Nacjonalistów za Granicą">
Organizacja Ukraińskich Nacjonalistów za Granicą

Organizacja Ukraińskich Nacjonalistów za Granicą (OUN za Granicą, OUN-z), ukr. "Організа́ція украї́нських націоналі́стів за кордо́ном (ОУНз)" – emigracyjna ukraińska organizacja polityczna, założona w Monachium w 1954 przez dawnych działaczy Organizacji Ukraińskich Nacjonalistów w konsekwencji rozłamu w Zagranicznych Formacjach OUN, przy próbie powrotu do władzy w organizacji Stepana Bandery, czemu sprzeciwiał się Łew Rebet, Zynowij Matła, Mykoła Łebed´ i ich zwolennicy. Do grudnia 1956 nosiła nazwę "Zagraniczne Formacje OUN", identyczną z nazwą organizacji, w której doszło do rozłamu.
Działali w niej m.in. Łew Rebet (przewodniczący organizacji do śmierci w 1957), Iwan Hrynioch, Mykoła Łebed´, Myrosław Prokop. Po zamordowaniu Rebeta przez agenta KGB Bohdana Staszynskiego organizacją kierował Roman Ilnyćkyj, a następnie Bohdan Kordiuk.
Członkowie organizacji byli określani jako "dwijkary" (ukr "двійкарі").

</doc>
<doc id="1672994" url="https://pl.wikipedia.org/wiki?curid=1672994" title="Diecezja Panonii">
Diecezja Panonii

Diecezja Panonii () – w Cesarstwie Rzymskim jednostka administracyjna ze stolicą w Sirmium (obecnie Śremska Mitrovica), część prefektury Italii, a następnie prefektury Ilirii, po 379 ponownie podporządkowana Italii, jako diecezja Ilirii. Dzieliła się na prowincje.
Diecezja obejmowała tereny obecnej Chorwacji, Słowenii, zachodnich Węgier, Bośni i Hercegowiny, północnej Serbii.
Po 440 roku terytorium diecezji zostało zajęte przez Hunów.

</doc>
<doc id="1673002" url="https://pl.wikipedia.org/wiki?curid=1673002" title="Rybienko Leśne">
Rybienko Leśne

Rybienko Leśne – część miasta i osiedle (od 1961) w południowo-zachodniej części Wyszkowa (województwo mazowieckie).
Rybienko Leśne jest położone na lewym brzegu Bugu; ośrodek turystyczno-letniskowy i osiedle willowe. Na osiedlu znajdują się m.in.: 
Historia.
Rybienko Leśne to dawniej samodzielna wieś-letnisko. W latach 1867–1954 należało do gminy Somianka w powiecie pułtuskim, początkowo w guberni łomżyńskiej. a od 1919 w woj. warszawskim. Tam 14 października 1933 weszło w skład gromady o nazwie "Drogoszewo" w gminie Somianka, składającej się ze wsi Drogoszewo i letniska Rybienko Leśne. 1 listopada 1938 usomadzielniło się od Drogoszewa jako samodzielna gromada "Rybienko Leśne" w gminie Somianka
28–31 V 1943 masowe egzekucje dokonane przez Niemców.
Jesinią 1954, w związku z reformą administracyjną kraju znoszącą gminy, włączone do nowo utworzonej gromady Rybienko Leśne w powiecie pułtuskim. 1 stycznia 1956 wraz z całą gromadą Rybienko Leśne weszło w skład nowo utworzonego powiatu wyszkowskiego w województwie warszawskim. Po zniesnienu gromady Rybienko Leśne 31 grudnia 1959 włączone do nowo utworzonej gromady Wyszków w tymże powiecie.
31 grudnia 1961 wyłączone z gromady Wyszków i włączone do Wyszkowa.

</doc>
<doc id="1673003" url="https://pl.wikipedia.org/wiki?curid=1673003" title="Cape Wrath (geografia)">
Cape Wrath (geografia)

Cape Wrath (gael. "Am Parbh") - przylądek w Szkocji, nad Morzem Szkockim, najdalej na północny zachód wysunięty skrawek wyspy Wielkiej Brytanii. Znajduje się na nim zbudowana w 1828 roku latarnia morska.

</doc>
<doc id="1673004" url="https://pl.wikipedia.org/wiki?curid=1673004" title="Cape Wrath">
Cape Wrath



</doc>
<doc id="1673005" url="https://pl.wikipedia.org/wiki?curid=1673005" title="Tomasz Stolpa">
Tomasz Stolpa

Tomasz Stolpa (ur. 18 marca 1983 w Sosnowcu) – polski piłkarz występujący na pozycji napastnika.

</doc>
<doc id="1673006" url="https://pl.wikipedia.org/wiki?curid=1673006" title="Boden (Szwecja)">
Boden (Szwecja)

Boden – miejscowość (tätort) w Szwecji, w regionie administracyjnym ("län") Norrbotten, siedziba gminy Boden.
Według danych Szwedzkiego Urzędu Statystycznego liczba ludności wyniosła: 16 830 (31 grudnia 2015), 16 847 (31 grudnia 2018) i 16 848 (31 grudnia 2019).

</doc>
<doc id="1673007" url="https://pl.wikipedia.org/wiki?curid=1673007" title="Szebesta">
Szebesta

Schebesta, Šebesta, Szebesta:

</doc>
<doc id="1673009" url="https://pl.wikipedia.org/wiki?curid=1673009" title="Lwowska Chorągiew Harcerek">
Lwowska Chorągiew Harcerek

Lwowska Chorągiew Harcerek – była jednostka terytorialna Organizacji Harcerek Związku Harcerstwa Polskiego.
Działała na terenie Lwowa i województwa lwowskiego, województwa tarnopolskiego, województwa stanisławowskiegow latach 1920 - 1939 oraz w czasie II wojny światowej w konspiracji w latach 1939 - 1945. Siedzibą władz Chorągwi było miasto Lwów. Chorągiew tworzyło w 1939 30 hufców.
Historia.
Lwowska Chorągiew Harcerek powstała w dniu 1 października 1920, jednak oficjalnie powołano ją podczas I Walnego Zjazdu Związku Harcerstwa Polskiego 1 stycznia 1921.
Podległe hufce.
z województwa lwowskiego
z województwa tarnopolskiego i województwa stanisławowskiego

</doc>
<doc id="1673011" url="https://pl.wikipedia.org/wiki?curid=1673011" title="Kinnaird">
Kinnaird

Kinnaird, Kinnaird Head (gael. "An Ceann Àrd") - przylądek w Szkocji, pomiędzy zatoką Moray Firth i Morzem Północnym.
Na Kinnaird Head znajduje się pierwsza w Szkocji latarnia morska założona przez Commissioners of Northern Lights, została zaprojektowana przez Thomasa Smitha i zbudowana w 1787. Jest użytkowana do dziś. W 1929 otwarto tu pierwszą w Szkocji radiolatarnię. Na przylądku znajduje się muzeum szkockich latarni morskich.

</doc>
<doc id="1673012" url="https://pl.wikipedia.org/wiki?curid=1673012" title="Polska Misja Medyczna">
Polska Misja Medyczna

Polska Misja Medyczna (PMM) – polska pozarządowa humanitarna organizacja non-profit.
Powstanie PMM.
Stowarzyszenie działa od kwietnia 1999. Zostało założone przez grupę polskich lekarzy i pielęgniarek. Bezpośrednim impulsem prowadzącym do powstania była katastrofa humanitarna spowodowana wybuchem wojny w Kosowie i masowe ucieczki Albańczyków z terenów objętych konfliktem.
Działalność.
Akcje stowarzyszenia obejmują ludzi zepchniętych na margines uwagi społecznej w Polsce i na świecie.
Na terenie Polski.
Działania na obszarze Polski obejmują grupy niemające dostępu do opieki medycznej, takie jak społeczność Romów, środowiska imigrantów oraz bezdomnych. Na terenie Polski przeprowadzane są także kampanie profilaktyczne.
Międzynarodowa.
Aktywność zagraniczna opiera się na realizacji kilkuletnich programów pomocowych, ukierunkowanych na zaspokojenie konkretnych potrzeb kraju docelowego. Akcje przeprowadzane są przy udziale firm-partnerów.
Cele.
Polska Misja Medyczna wyznaczyła sobie następujące cele:
Członkowie PMM.
Działania Misji opierają się głównie na pracy wolontariuszy. W skład zespołu wchodzą lekarze, pielęgniarze, ratownicy, rehabilitanci, a także psychologowie i analitycy medyczni.

</doc>
<doc id="1673014" url="https://pl.wikipedia.org/wiki?curid=1673014" title="Mirków (Konstancin-Jeziorna)">
Mirków (Konstancin-Jeziorna)

Mirków (dawn. "Jeziorna Bankowa" i "Jeziorna Fabryczna") – nieoficjalna (nie figuruje w systemie TERYT) nazwa obszaru Konstancina-Jeziorny należącego do części miasta Jeziorna. Leży w północno-wschodniej części Konstancina-Jeziorny, przy granicy z Habdzinem. Leży pomiędzy rzeką Jeziorką a kanałem przemysłowym doprowadzającym wodę do zakładu papierniczego. Od południa osiedle otaczają łąki oborskie.
Historia.
Obecne osiedle leży na rozłogach dawnej wsi Jeziorna Bankowa, od 1867 w gminie Jeziorna w powiecie warszawskim. Drugi człon nazwy – "Bankowa" – pochodzi od przejęcia w 1830 roku fabryki papieru przez Bank Polski.
W 1889 do Jeziorny Bankowej z Mirkowa w Łódzkiem przeniesiono Mirkowską Fabrykę Papieru, założoną przez Edwarda Natansona, odkąd pojawia się nieoficjalna nazwa Mirków. Po przeniesieniu maszyn sprowadzono także robotników, dla których wybudowano domy.
Począwszy od międzywojnia osiedle oficjalnie nazywano "Jeziorną Fabryczną". 20 października 1933 utworzono gromadę Jeziorna Fabryczna w granicach gminy Jeziorna, składającą się z osady Jeziorna Fabryczna, osady Amelin i osady Edwardów.
Podczas II wojny światowej w Generalnym Gubernatorstwie, w dystrykcie warszawskim. W 1943 Jeziorna Fabryczna liczyła 706 mieszkańców.
Od 1 lipca 1952 w powiecie piaseczyńskim.
W związku z reorganizacją administracji wiejskiej jesienią 1954 Jeziorna Fabryczna weszła w skład gromady Jeziorna Królewska, wraz z Gawrońcem, Jeziorną Królewską, Klarysewem, Konstancinkiem, parcelą Obory oraz skrawkiem miasta Skolimów-Konstancin.
1 stycznia 1956 gromadę Jeziorna Królewska przekształcono w osiedle o nazwie Jeziorna, przez co Jeziorna Królewska stała się integralną częścią Jeziorny, a w związku z nadaniem Jeziornie praw miejskich 18 lipca 1962 – częścią miasta. 1 stycznia 1969 Jeziornę połączono ze Skolimowem-Konstancinem (prawa miejskie 1952) w nowy ośrodek miejski o nazwie Konstancin-Jeziorna.
Współczesność.
Obecne osiedle składa się głównie z budynków wielorodzinnych, przeznaczonych pierwotnie dla pracowników Warszawskich Zakładów Papierniczych. Zabudowania pochodzą z różnych okresów - najstarsze datowane są na przełom XIX i XX wieku, kolejną falą były bloki z wielkiej płyty oraz obecne, wybudowane przed dekadą nowe bloki mieszkalne.
Dawniej znajdował się tu również ośrodek sportowy z basenem, przy którym działał klub sportowy RKS Mirków. Przez Mirków przebiega nieczynna bocznica kolejowa z Piaseczna do fabryki papieru.
Znajdują się tutaj między innymi filia Konstancińskiego Domu Kultury, przychodnia lekarska oraz przedszkole.
Na osiedlu znajduje się Parafia św. Józefa Oblubieńca Najświętszej Maryi Panny w Jeziornie Fabrycznej-Mirkowie, nadal odzwierciedlając toponimiczną historię miejscowości.

</doc>
<doc id="1673015" url="https://pl.wikipedia.org/wiki?curid=1673015" title="Solway Firth">
Solway Firth

Solway Firth (gael. "Linne Salmhaigh") − zatoka na pograniczu Anglii i Szkocji, w północnej części Morza Irlandzkiego. Rozciąga się od przylądka Galloway do przylądka St Bees. Głównym miastem położonym nad zatoką jest Workington, nieopodal znajdują się też Carlisle i Dumfries.
Wyspy.
W zatoce znajdują się liczne wyspy, m.in. Hestan i Rough.
Wyspa Whithorn uzyskała połączenie z lądem i stanowi obecnie półwysep.

</doc>
<doc id="1673016" url="https://pl.wikipedia.org/wiki?curid=1673016" title="Piotr z Werony">
Piotr z Werony

Piotr z Werony, także Piotr Męczennik, wł. Pietro da Verona (ur. pomiędzy 1203 a 1205 w Weronie, zm. 6 kwietnia 1252 w zamku Farga w dzisiejszym Seveso) – inkwizytor Włoch, zakonnik (dominikanin), jeden z pierwszych męczenników Zakonu Kaznodziejskiego (OP), święty Kościoła katolickiego.
Życiorys.
Piotr pochodził z heretyckiej rodziny należącej do manichejskiej sekty katarów, ale otrzymał katolickie wychowanie. Od ok. 1216-19 studiował na Uniwersytecie w Bolonii, gdzie słuchał homilii św. Dominika co było inspiracją do wstąpienia do Zakonu Kaznodziejskiego. Prawdopodobnie wstąpił do tego zakonu w czerwcu 1221 roku w Bolonii a dwa miesiące później był obecny przy śmierci św. Dominika w tym mieście. Przez następnych kilka lat był nowicjuszem w konwencie dominikańskim w Bolonii. Przypuszczalnie około 1228-29 przyjął święcenia kapłańskie.
Około 1232 Piotr został skierowany do mediolańskiego konwentu Sant' Eustorgio, a papież Grzegorz IX powierzył mu zwalczanie herezji w tym mieście. Wielu późniejszych autorów uważało, że już wtedy został mianowany inkwizytorem, wydaje się jednak, że jego zadania w tym czasie miały charakter wyłącznie duszpasterski. Z zachowanych dokumentów wynika jedynie, że władze miejskie Mediolanu powierzyły mu zadanie inkorporacji antyheretyckiego ustawodawstwa papieża Grzegorza IX do statutów miejskich, był też zaangażowany w tworzenie w tym mieście katolickich stowarzyszeń o wyraźnym profilu antyheretyckim, nigdzie jednak nie jest określany jako inkwizytor.
W latach 1235-37 Piotr przebywał w Como, gdzie, jak wynika z dokumentu z dnia 6 lutego 1236, sprawował funkcję przeora miejscowego konwentu dominikanów. W tym czasie napisał "Summę" przeciwko heretykom.
W latach 30. i 40. Piotr głosił kazania niemal w całej północnej Italii, odnosząc wielkie sukcesy w nawracaniu heretyków. Źródła wspominają o jego obecności m.in. w Wenecji, Mantui, Vercelli, Bolonii i Rzymie, jednak chronologiczne uporządkowanie tych wzmianek jest bardzo trudne. Pobyt w Wenecji przypadł prawdopodobnie jeszcze przed 1234, w Vercelli i Bolonii w 1238, natomiast w Rzymie był najpewniej na początku 1244.
W 1244 przybył do Florencji na zaproszenie miejscowego biskupa Ardingo. Aktywnie włączył się w działania przeciw heretykom w tym mieście. Zorganizował milicję katolicką zwaną "La società di Santa Maria", został też audytorem miejscowego inkwizytora Ruggiero Calcagni. Jego działalność w istotnym stopniu przyczyniła się do zwycięstwa propapieskiego stronnictwa gwelfów we Florencji. Tradycja zakonna serwitów łączy go też z początkami tego zakonu. W 1247 ufundował żeński klasztor S. Pietro in Vinea, a rok później założył "Scuola dei Fedeli a difesa della fede cattolica" w Mediolanie. W latach 1248-49 pełnił urząd przeora w Asti, rzadko jednak rezydował w swym konwencie, gdyż papież Innocenty IV powierzył mu misję dyplomatyczną w Romanii, gdzie wiele miast zerwało sojusz z cesarzem Fryderykiem II i dążyło do pojednania z papiestwem. W maju 1249 brał udział w zebraniu kapituły generalniej zakonu w Trewirze. Uczestniczył też w dwóch zebraniach kapituły prowincjonalnej Lombardii (we wrześniu 1249 w Mediolanie i we wrześniu 1251 w Wenecji). W 1249 został przeorem w Piacenzy, ale rok później zrezygnował z tego stanowiska i powrócił do Mediolanu, gdzie przyczynił się do pojednania miejscowych dominikanów z zakonem humiliatów.
13 czerwca 1251 Piotr wraz z Bibianem z Bergamo został mianowany przez Innocentego IV inkwizytorem Lombardii. List nominacyjny z tego dnia jest pierwszym znanym dokumentem określającym Piotra jako inkwizytora. We wrześniu tego samego roku został też przeorem konwentu w Como.
Piotr w ciągu dziewięciu miesięcy na urzędzie inkwizytorskim nigdy nie uczestniczył w procesach przeciwko heretykom. Jego jedynym odnotowanym aktem jako inkwizytora jest ogłoszenie w Niedzielę Palmową 24 marca 1252 dwutygodniowego okresu łaski, w którym wszyscy heretycy mogli się dobrowolnie ujawnić i nawrócić bez obawy o swoje życie. Nim okres ten upłynął, Piotr został zamordowany. Zamach na niego zorganizowali heretycy z Mediolanu, którzy postanowili usunąć zagrożenie, zanim Piotr zdoła rozwinąć swą działalność inkwizytorską. Głównym organizatorem spisku był szlachcic Stefano Confalonieri, a bezpośrednimi sprawcami mordu byli Manfredo da Giussano i Carino Piotr z Balsamo, przy czym ten ostatni, jak się zdaje, nie był katarem, lecz miejscowym kryminalistą wynajętym za pieniądze. Zamachowcy dopadli inkwizytora, gdy podróżował pieszo z Como do Mediolanu, w towarzystwie zaledwie jednego zakonnika o imieniu Domenico. Carino zadał Piotrowi kilka ciosów ostrzem w głowę, a następnie zaatakował brata Domenico, któremu zadał cztery rany. Ostatkiem sił umierający inkwizytor wypowiedział słowa "w Twoje ręce Panie oddaję ducha mojego", po czym zaczął pisać na ziemi "Credo in Unum Deum", lecz zanim skończył, Carino zadał mu jeszcze jeden cios, który okazał się śmiertelny.
Zwłoki Piotra oraz jego konającego towarzysza znaleźli pracujący w pobliżu rolnicy. Ciało Piotra z Werony pogrzebano na "Cmentarzu Męczenników" w pobliżu klasztoru św. Eustorgiusza w Mediolanie. Brat Domenico zmarł zaledwie pięć dni po zdarzeniu, zdążył jednak złożyć obszerne zeznania.
Rolnik, który znalazł ciało męczennika, schwytał także mordercę i oddał go w ręce podesty. Jego zeznania doprowadziły do ujawnienia spisku. Jeden ze spiskowców, Daniele da Giussano, dobrowolnie zgłosił się do dominikanów, nawrócił się i złożył obszerne zeznania. Represje były jednak stosunkowo łagodne, gdyż wszyscy schwytani przyznali się i okazali skruchę. Nikogo nie skazano na śmierć. Nawet przywódca spisku, Stefano Confalonieri, który ukrywał się przed inkwizycją przez ponad 40 lat, został ostatecznie skazany jedynie na więzienie, mimo że był to już jego drugi wyrok za herezję (schwytano go dopiero w 1295). Wielu spiskowców uniknęło jednak aresztowania i schroniło się w Alpach.
Carino da Balsamo, który niedługo po aresztowaniu uciekł z więzienia, ostatecznie wstąpił do zakonu dominikanów i przez 40 lat wiódł życie pokutnika w konwencie w Forli. Zmarł ok. 1293 i jest czczony jako błogosławiony
Patronat.
Piotr z Werony jest patronem Lombardii oraz kilku lombardzkich miast: Como, Cremony i Modeny. Ponadto jest patronem matek, piwowarów w Kolonii, cierpiących na dolegliwości głowy a także orędownikiem od grzmotów, błyskawic i burz. W przeszłości był także patronem inkwizytorów.
Dzień obchodów.
Wspomnienie liturgiczne w Kościele katolickim obchodzone jest 29 kwietnia, a 7 maja - przeniesienie relikwii.
U dominikanów wspominany jest 6 kwietnia i 4 czerwca.
Ikonografia.
W ikonografii św. Piotr przedstawiany jest z raną na głowie lub mieczem wbitym w głowę. Nóż którym został zamordowany przechowywany jest w Seveso w świątyni poświęconej.
Relikwie.
Relikwie świętego przechowywane są w "Cappella Portinari" znajdującej się w bazylice św. Eustorgiusza ("Basilica di Sant'Eustorgio").
Kanonizacja.
Niespełna rok po morderstwie papież Innocenty IV ogłosił Piotra z Werony świętym. Uroczystości kanonizacyjne odbyły się 9 marca 1253 w Perugii, a oficjalne ogłoszenie bulli kanonizacyjnej nastąpiło 24 marca 1253.

</doc>
<doc id="1673019" url="https://pl.wikipedia.org/wiki?curid=1673019" title="Piotr Męczennik">
Piotr Męczennik



</doc>
<doc id="1673022" url="https://pl.wikipedia.org/wiki?curid=1673022" title="Letnisko Leśne">
Letnisko Leśne

Letnisko Leśne, używane są również nazwy Pobiedziska Letnisko oraz Letnicho – osiedle willowe położone w zachodniej części Pobiedzisk (województwo wielkopolskie).
Na terenach osiedla znajdują się: kolejowy przystanek osobowy Pobiedziska Letnisko, Zespół Szkół im. Konstytucji 3 Maja (oba - ul. Gajowa), skansen miniatur, Gród Pobiedziska (oba - ul. Fabryczna), współczesny kościół pw. Matki Bożej Nieustającej Pomocy (ul. Wierzbowa) i cmentarz komunalny (ul. Leśna). Przy szkole działa klub sportowy UKS Pobiedziska Letnisko, biorący udział w rozgrywkach hokeja na trawie. Północnym skrajem osiedla płynie rzeka Główna. Dzielnica jest stale rozbudowywana.

</doc>
<doc id="1673023" url="https://pl.wikipedia.org/wiki?curid=1673023" title="Pompon">
Pompon

Pompon – rodzaj ozdoby ubioru w postaci grubej kity lub kuli wykonanej z wielu kawałków przyciętej włóczki wełnianej albo jedwabnej przędzy. Nazwa pochodzi z języka francuskiego. 
W strojach codziennych najczęściej spotykany przy czapkach i szalikach. Jest również elementem strojów uroczystych (np. biretu), a jego kolor jest wyróżnikiem godności piastowanej przez noszącego go duchownego.
Istnieją dwa rodzaje pomponów: kuliste i pędzelkowe (dawniej zwane też chwastami lub kutasami).
W XVII w. pompony na czapkach zostały spopularyzowane jako element ubioru marynarzy francuskich, gdzie ich celem było zminimalizowanie kontuzji głowy w niskich korytarzach i pomieszczeniach. Były też używane do ozdoby innych nakryć głowy, jak czaka czy kapelusze bolero.
Pompony bywają elementami strojów lokalnych lub narodowych, np. kolorowe pompony są częstą ozdobą ubiorów lapońskich oraz ludów Alaski i północy Kanady. Nie zawsze znajdują się przy nakryciu głowy – przykładem mogą być stroje ewzonów (greckich żołnierzy), z pomponami pędzelkowymi (pod kolanami) oraz kulistymi (przy butach).
Pompony kuliste są często spotykanym rekwizytem (a także stereotypowym atrybutem) cheerleadingu.

</doc>
<doc id="1673024" url="https://pl.wikipedia.org/wiki?curid=1673024" title="Nith">
Nith

Nith (ang. "The River Nith", gael. "Abhainn Nid") – siódma pod względem długości rzeka w Szkocji, ma długość 112 km. Bierze początek w East Ayrshire, a w znacznej mierze płynie przez Dumfries and Galloway i uchodzi do zatoki Solway Firth w pobliżu miasta Dumfries.
Tereny położone nad Nith nazywane są "Nithsdale" (hist. "Stranit" z gaelickiego "Strath Nid", "dolina rzeki Nith").
Dopływy.
Dopływy, począwszy od źródła:

</doc>
<doc id="1673026" url="https://pl.wikipedia.org/wiki?curid=1673026" title="Vladan Alanovic">
Vladan Alanovic



</doc>
<doc id="1673027" url="https://pl.wikipedia.org/wiki?curid=1673027" title="Grzegorz Białuński">
Grzegorz Białuński

Grzegorz Białuński (ur. 2 kwietnia 1967 w Giżycku, zm. 16 października 2018 w Olsztynie) – polski historyk, profesor nauk humanistycznych, specjalista w zakresie historii osadnictwa na ziemi mazurskiej oraz historii plemion pruskich, prorektor Uniwersytetu Warmińsko-Mazurskiego.
Praca zawodowa.
Syn Franciszka i Grażyny. Po studiach pracował jako nauczyciel historii. Po doktoracie został adiunktem w Ośrodku Badań Naukowych im. W. Kętrzyńskiego w Olsztynie (do 2013). W 2004 został profesorem nadzwyczajnym w Uniwersytecie Warmińsko-Mazurskim w Olsztynie, w Instytucie Historii i Stosunków Międzynarodowych na Wydziale Humanistycznym i kierownikiem Zakładu Historii Krajów Nadbałtyckich. Od 2014 był kierownikiem Katedry Powszechnej Historii Prawa, Prawa Rzymskiego i Komparatystyki Prawniczej na Wydziale Prawa i Administracji UWM
W 2012 został prorektorem ds. kadr UWM.
Tytuł profesora nauk humanistycznych nadał mu prezydent Bronisław Komorowski.
W 2001 odznaczony Srebrnym Krzyżem Zasługi.
Zmarł 16 października 2018. Został pochowany 20 października 2018 na Cmentarzu Komunalnym w Olsztynie przy ul. Poprzecznej.

</doc>
<doc id="1673028" url="https://pl.wikipedia.org/wiki?curid=1673028" title="Findhorn">
Findhorn

Findhorn (ang. "River Findhorn", gael. "Uisge Eireann") – dziewiąta pod względem długości rzeka w Szkocji, ma długość 101 km. Bierze początek w północno-wschodniej części kraju i uchodzi do Moray Firth.
Dopływy.
Dopływy, wymienione od południa na północ:

</doc>
<doc id="1673030" url="https://pl.wikipedia.org/wiki?curid=1673030" title="Sąd leński">
Sąd leński

Sąd leński – sąd powstały w okresie lokacji miast i wsi na prawie niemieckim, właściwy w sprawach dotycząców sołtysów i wójtów.
W średniowiecznej Polsce sądził sołtysów wsi i wójtów miast. Asesorami byli także sołtysi i wójtowie, pod przewodnictwem właściciela miasta lub wsi albo jego zastępcy (np. landwójta). Celem funkcjonowania sądu leńskiego było zagwarantowanie byłym zasadźcom, że będą sądzeni przez równych sobie.

</doc>
<doc id="1673033" url="https://pl.wikipedia.org/wiki?curid=1673033" title="Prawo nieodpowiednie">
Prawo nieodpowiednie

Prawo nieodpowiednie ("ius non responsivum") – przywilej polskiego rycerstwa i możnych, następnie szlachty, dzięki któremu nie podlegała sądownictwu kasztelańskiemu, lecz bezpośrednio sądowi monarszemu "in curia". Początkowo (od połowy XIII wieku) spod władzy sądowej kasztelana wyjęci byli tylko możnowładcy. W początkach XIV wieku prawo nieodpowiednie rozciągnięto na ogół rycerstwa, co było wyrazem tworzenia się jednolitego stanu szlacheckiego.

</doc>
<doc id="1673034" url="https://pl.wikipedia.org/wiki?curid=1673034" title="Csaba Laszlo">
Csaba Laszlo



</doc>
<doc id="1673035" url="https://pl.wikipedia.org/wiki?curid=1673035" title="Instytucje Justyniana">
Instytucje Justyniana

Instytucje Justyniana – podręcznik prawa rzymskiego, będący częścią kodyfikacji justyniańskiej ("Corpus Iuris Civilis") – posiadający moc prawa obowiązującą w Cesarstwie Bizantyńskim. Opublikowany 21 listopada 533, konstytucją "Imperatoriam" z mocą od 30 grudnia. Adresowany "do żądnej poznania praw młodzieży" (łac. "cupidae legum iuventuti"), której cesarz Justynian I Wielki zadedykował słowa:
"Przyjmijcie więc te nasze prawa z największą żarliwością i ochoczą pilnością, i okażcie się sami tak wykształconymi, abyście mogli żywić najpiękniejszą nadzieję, iż po ukończeniu całego studium prawnego będziecie mogli nawet rządzić naszym państwem w powierzonych wam jego częściach".
Wprowadzenie.
"Instytucje" zostały przygotowane pod kierunkiem ministra Tryboniana przez dwóch "biegłych w prawie" profesorów ("antecessoribus, quorum omnium sollertiam et legum scientiam"): Theophilusa z Konstantynopola i Dorotheusa z Berytu (Bejrutu).
Ułożono je według systematyki prawnika rzymskiego Gaiusa z podziałem na: "personae" (przepisy dotyczące osób), "res" (przepisy dotyczące rzeczy) i "actiones" (skargi, przepisy proceduralne). Księgi podzielono na tytuły. W odróżnieniu od klasyfikacji Gaiusa, wyróżniono księgę czwartą, w której omówiono normy prawa karnego i sądowego.
Opracowane zostały na podstawie podręczników prawa rzymskiego, w szczególności "Instytucji" Gaiusa, a także konstytucji cesarskich. Zastąpiły w użyciu podręcznik Gaiusa, stając się "na wiele wieków podręcznikiem do nauki prawa rzymskiego w tej postaci, w jakiej posłużyło ono za fundament dzisiejszego prawa prywatnego".
Nie zachował się żaden kompletny rękopis "Instytucji" z czasów justyniańskich. Większość kopii rękopiśmiennych pochodzi z XIV i XV w. Najważniejsze znaczenie mają: rękopis z IX lub X w. w Bambergu; "Lex Romana canonice compta" w tzw. "Codex Parisiensis" z X w.; tzw. „glosa turyńska” w "Codex Taurinensis" z IX lub X w. oraz grecka parafraza "Instytucji" autorstwa Theophilusa.
"Instytucje" po raz pierwszy wydrukował Schoffer (Schoyff) w Moguncji w 1468. Znane są edycje Haloandra z 1585, Cuiciusa (Cujasa) z 1585. W XIX w. nowe wydanie opracował Schrader, w oparciu o odkryty rękopis Gaiusa. Później opublikowano edycję Krügera (1867), Huschke (1868) oraz Arangio-Ruiz i Guarino (1943). Najczęściej stosuje się wydanie Krügera.
Pierwszy polski przekład "Instytucji" przygotował Aleksander Cukrowicz w 1850 (Kraków). Najnowsze tłumaczenie opracował Cezary Kunderewicz (1986).
Treść.
Księgi podzielone są na tytuły (ogółem 98), większe z nich na paragrafy. Sposób cytowania: "Inst. Just." lub "I.J." (przy braku wątpliwości o czym mowa wystarczy "Inst." lub "I.") kolejne numery księgi, tytułu i paragrafu (pierwszy paragraf oznaczany jest jako "pr." co jest skrótem od "principium" lub "proemium" ‘początek’, paragraf drugi jako 1 itd).
Księga pierwsza.
Księga pierwsza zawiera tytuły, poświęcone między innymi:
Przykładowo, w pierwszym tytule, księgi pierwszej pt. "O sprawiedliwości i prawie.", Justynian ogłosił: "Sprawiedliwość jest stałą i niezmienną wolą, przyznającą każdemu należne mu prawo. Prawoznawstwo jest znajomością spraw boskich i ludzkich, wiedzą o tym, co sprawiedliwe i niesprawiedliwe." ("Iustitia est constans et perpetua voluntas ius suum cuique tribuendi. Iuris prudentia est divinarum atque humanarum rerum notitia, iusti atque iniusti scientia").
Księga druga.
W księdze drugiej znajdują się tytuły, dotyczące:
Przykładowo, w tytule "O podziale rzeczy" wyróżniono rzeczy:
Księga trzecia.
Księga trzecia "Instytucji" obejmuje np.:
Księga czwarta.
Księga ta omawia w szczególności:
Styl dzieła.
Wykład jest wystylizowany na sposób autorytatywny, jakby sam cesarz przemawiał do studentów. W odróżnieniu od Digestów panuje anonimowość, brak kazuistyki oraz wiadomości skąd zaczerpnięto poszczególne fragmenty, choć często są to cytaty dosłowne. Na przykład przytoczone wyżej definicje sprawiedliwości i prawoznawstwa są cytowane w Digestach z pierwszej księgi "Regulae" Ulpiana (D.1,1,10,pr i D.1,1,10,2).

</doc>
<doc id="1673036" url="https://pl.wikipedia.org/wiki?curid=1673036" title="Most Alcántara">
Most Alcántara

Most Alcántara () – sześciołukowy rzymski most nad rzeką Tag w pobliżu miasta Alcántara. Most liczy 194 m długości i składa się z sześciu przęseł o rozpiętości od 14 do 29 metrów z wyjątkowo wysokimi łukami. Na jego cześć nazwano pobliskie miasto Alcántara (po arabsku al-Qantara znaczy ‘most’). Pomost wznosi się prawie 50 metrów nad korytem rzeki. Na środku mostu wznosi się łuk triumfalny wysokości 10 m, z dedykacją dla panującego wówczas cesarza Trajana, który urodził się w Hiszpanii. Most wybudowany całkowicie bez zaprawy murarskiej. Zbudował go w latach 104–106 n.e. architekt Gajusz Juliusz Lacer i od ukończenia budowy most nie zmienił się. Budowla służy do dnia dzisiejszego, choć kilka razy uszkodzono ją w trakcie wojen.

</doc>
<doc id="1673038" url="https://pl.wikipedia.org/wiki?curid=1673038" title="Królestwo Mann i Wysp">
Królestwo Mann i Wysp

Królestwo Mann i Wysp – normańskie królestwo istniejące na części wysp archipelagu Wysp Brytyjskich pomiędzy 1079 i 1266 rokiem.
Królestwo utworzył Godred Crovan, który opanował Wyspę Man w 1079 roku, po zwycięskiej bitwie pod Skyhill. Królestwo składało się z dwóch części, Sodoru (stn. "Suðr-eyjar", Hebrydy i Wyspa Man) oraz Norðru ("Norðr-eyjar", Orkady, Szetlandy). W późniejszym okresie obejmowało głównie Wyspę Man oraz Hebrydy Zewnętrzne, natomiast Hebrydy Wewnętrzne w 1164 roku utworzyły Królestwo Hebrydów.
Królestwo zostało podzielone w 1266 roku, na mocy traktatu w Perth:

</doc>
<doc id="1673042" url="https://pl.wikipedia.org/wiki?curid=1673042" title="SMS G 172">
SMS G 172

G 172 – niemiecki niszczyciel z okresu I wojny światowej. Zatonął na minie na Morzu Północnym 7 lipca 1918 roku.

</doc>
<doc id="1673043" url="https://pl.wikipedia.org/wiki?curid=1673043" title="Arnold Oskar Meyer">
Arnold Oskar Meyer

Arnold Oskar Meyer (ur. 20 października 1877 we Wrocławiu, zm. 3 czerwca 1944 w Berlinie) – niemiecki historyk, współautor "Handbuch der deutschen Geschichte".
Syn fizyka Oskara Emila Meyera. Studiował historię w Tybindze, Lipsku, Berlinie, Heidelbergu i Wrocławiu. W 1900 obronił doktorat. Po krótkim pobycie w Anglii pracował we wrocławskim archiwum i Niemieckim Instytucie Historycznym w Rzymie. Habilitację uzyskał w 1908. Służył w wojsku w czasie I wojny światowej. Od 1919 do 1930 należał do "Deutschnationale Volkspartei".
Po habilitacji wykładał w Kiel, Rostocku, Getyndze, Monachium i od 1936 w Berlinie. Wniósł duży wkład w opracowanie "Słownika historii Niemiec". Napisał biografię Bismarcka. Zajmował się dziejami Anglii i kontrreformacją. Był członkiem Bawarskiej Akademii Nauk oraz członkiem korespondentem Royal Historical Society. W czasach Hitlera pracował dla Instytutu Historii Nowych Niemiec – historycznej placówki NSDAP.
Linki zewnętrzne.
Źródła niemieckie

</doc>
<doc id="1673045" url="https://pl.wikipedia.org/wiki?curid=1673045" title="SMS G 173">
SMS G 173

G 173 – niemiecki niszczyciel z okresu I wojny światowej. Zezłomowany w 1922 roku. Piąta jednostka typu "G 169". Od pozostałych jednostek tego typu różniła się zastosowaną siłownia wykorzystującą turbiny Zoelly zamiast turbin Parsonsa.

</doc>
<doc id="1673046" url="https://pl.wikipedia.org/wiki?curid=1673046" title="50. ceremonia wręczenia nagród Grammy">
50. ceremonia wręczenia nagród Grammy

50. ceremonia wręczenia nagród Grammy – nominacje do nagród za dokonania muzyczne zrealizowane od 1 października 2006 roku do 30 września 2007 roku ogłoszone zostały 6 grudnia 2007 roku, a uroczyste przyznanie nagród odbyło się 10 lutego 2008 roku w Staples Center, Los Angeles.
Na poprzedzającej ceremonię wręczenia Nagród Grammy gali MusiCares, Aretha Franklin została wyróżniona jako "Person of the Year" za całościowy wkład w historię muzyki.
Zwyciężczynią wieczoru została Amy Winehouse, która otrzymała z sześciu nominacji pięć nagród. Winehouse poddała się na krótko przed ceremonią leczeniu odwykowemu i początkowo nie otrzymała wizy do USA. Gdy decyzja została zmieniona było już za późno na zorganizowanie wyjazdu i występy Winehouse zostały transmitowane z Londynu.

</doc>
<doc id="1673048" url="https://pl.wikipedia.org/wiki?curid=1673048" title="Zakład Komunikacji Miejskiej w Augustowie">
Zakład Komunikacji Miejskiej w Augustowie

ZKM Augustów to jeden z zakładów działający w "Przedsiębiorstwie Transportowym NECKO sp. z o.o." stanowiący własność firmy jako samodzielny oddział zajmujący się prowadzeniem oraz obsługą komunikacji miejskiej w mieście Augustów. Spółka posiada 8 autobusów marki Solaris, które obsługują 4 linie autobusowe, 2 zakładowe oraz 4 specjalne uruchamiana w dniu odpustu w Sanktuarium w Studzienicznej, z okazji Dni Augustowa oraz w okresie świąt zmarłych.
Historia.
1959 - 2019.
21 sierpnia 1959 roku w Augustowie ruszyły 2 pierwsze linie publicznej komunikacji o numerach 1 i 2. Linia 1 obsługiwała trasę Dworzec – Centrum – Żłobek, natomiast Linia 2: Dworzec – Centrum – Dworzec.
Kolejne dwie linie nr 3 i nr 4 uruchomiono w 1961 roku.
W roku 1973 za prowadzenie komunikacji miejskiej odpowiadała Miejska Komunikacja Samochodowa w Augustowie. W tym okresie pasażerowie korzystali z 6 linii, które przebiegały następującymi trasami:
Linia 1: Pl. J. Krasickiego – Armii Czerwonej, Partyzantów, Aleje 20-Lecia, Turystyczna – Os. Lipowiec
Linia 1Bis: Os. Gen. Bema – Fabryka Obuwia, Tytoniowa, Aleje 20-Lecia, Partyzantów, Armii Czerwonej – pl. J. Krasickiego
Linia Nr 2: Os. Lipowiec – Turystyczna, Aleje 20-Lecia, 29 Listopada, 1 Maja – pl. J Krasickiego
Linia 2Bis: Fabryka Obuwia – Aleje 20-Lecia, 29 Listopada, 1 Maja – pl. J. Krasickiego
Linia 3: Wypusty – Słowackiego, Wojska Polskiego, pl. J. Krasickiego, 1 Maja, Dz. Limanowskiego, 29 Listopada, Aleje 20-Lecia, Turystyczna – Os. Lipowiec
Linia 4: Borki – Wiejska, Zygmuntowska, pl. J. Krasickiego, Armii Czerwonej, Partyzantów, Aleje 20-Lecia, Turystyczna – Os. Lipowiec.
Do roku 1993 Komunikacja Miejska podlegała pod Przedsiębiorstwo Gospodarki Komunalnej i Mieszkaniowej.
W 1993 PGKiM z Przedsiębiorstwa Państwowego zostało przekształcone w spółkę prawa handlowego: Przedsiębiorstwo Usług Komunalnych KODREM sp. z o.o.
Przez 50 lat istnienia Komunikacji Miejskiej w Augustowie eksploatowano autobusy takich marek jak: SAN H01, SAN H25, SAN H27, SAN H100, Autosan H9-35, Jelcz M11, Jelcz PR-110, Jelcz L11, Neoplan.
Od początku swojej działalności P.T. NECKO sp. z o.o. w dziedzinie komunikacji miejskiej postawiło sobie za cel dostosowanie posiadanego taboru do potrzeb osób starszych oraz niepełnosprawnych, poprzez stopniową wymianę posiadanych autobusów na niskopodłogowe. Na początku działalności firma posiadała 12 autobusów, z czego żaden nie był dostosowany do przewozu osób niepełnosprawnych oraz nie spełniał norm Euro w zakresie emisji spalin. W 2007 roku wraz z rozrastaniem się miasta, zauważono potrzebę zmian w komunikacji miejskiej. Dlatego też w tym roku dokonano zmian w układzie komunikacyjnym i utworzono nowe linie komunikacyjne. Rewolucja, którą przeprowadzono wprowadziła do siatki 7 linii komunikacyjnych, które kursowały na następujących trasach:
Linia nr 1: Dworzec PKP – Turystyczna – Al. Kardynała Wyszyńskiego – Partyzantów – Mostowa – Rynek Zygmunta Augusta – Wojska Polskiego – Norwida;
Linia nr 2: Dworzec PKP – Turystyczna – Al. Kardynała Wyszyńskiego – 29 Listopada – 3 Maja – Rynek Zygmunta Augusta – Wojska Polskiego – Mickiewicza – Norwida;
Linia nr 2Bis Norwida – Wojska Polskiego – Żabia – 3 Maja – 29 Listopada – Al. Kardynała Wyszyńskiego – Tytoniowa – Komunalna;
Linia nr 4 Silikaty – Dworzec PKP – Turystyczna – Al. Kardynała Wyszyńskiego – 29 Listopada – Brzostowskiego – Chreptowicza – Wojska Polskiego – Nowomiejska – Jana Pawła II;
Linia nr 6 Silikaty – Dworzec PKP – Turystyczna – Al. Kardynała Wyszyńskiego – 29 Listopada – Waryńskiego – Wybickiego – 3 Maja – Rynek Zygmunta Augusta – Wojska Polskiego – Słowackiego;
Linia nr 7 Żłobek – Tytoniowa – Al. Kardynała Wyszyńskiego – 29 Listopada – 3 Maja – Nowomiejska – Jana Pawła II;
Linia nr 10 Rynek Zygmunta Augusta – 3 Maja – 29 Listopada – Al. Kardynała Wyszyńskiego – Turystyczna – Dworzec PKP – Silikaty – Wojciech – Studzieniczna – Przewięź.
W roku 2013 zlecono badania komunikacji miejskiej zewnętrznej firmie. Badania wykazały, iż reforma z 2007 roku nie sprawdziła się do końca, dlatego też po zakończonych analizach, dokonano zmian w siatce połączeń z 7 funkcjonujących do tej pory linii ostały się jedynie 4, które funkcjonowały do końca 2019 r. na następujących trasach:
Linia nr 0 Silikaty – Turystyczna – Al. Kardynała Wyszyńskiego – 29 Listopada – Waryńskiego – Wybickiego – Brzostowskiego – Chreptowicza – Mickiewicza – Norwida – Jonkajtysa – Polna – Rynek Zygmunta Augusta – 3 Maja – Wybickiego – Obrońców Westerplatte – Waryńskiego – 29 Listopada – Aleja Kardynała Wyszyńskiego – Turystyczna – Dworzec PKP.
Linia nr 1 Dworzec PKP – Turystyczna – Al. Kardynała Wyszyńskiego – Partyzantów – Sosnowa – Konopnickiej – Letniskowa – Szpitalna – Zarzecze – Mostowa – Rynek Zygmunta Augusta – Jonkajtysa – Wojska Polskiego – Mickiewicza – Chreptowicza – Brzostowskiego – 29 Listopada – Waryńskiego – Obrońców Westerplatte – Sucharskiego – Obrońców Westerplatte – Chreptowicza – Mickiewicza – Norwida – Wojska Polskiego – Jonkajtysa – Rynek Zygmunta Augusta – Mostowa – Zarzecze – Szpitalna – Letniskowa – Sosnowa – Szpitalna – Partyzantów – Al. Kardynała Wyszyńskiego – Turystyczna – Dworzec PKP;
Linia nr 2 Tartaczna – Turystyczna – Al. K. Wyszyńskiego – 29 Listopada – 3 Maja – Rynek Z. Augusta – Polna – Jonkajtysa – Wojska Polskiego – Chreptowicza – Obrońców Westerplatte – Sucharskiego/Pływalnia – Obrońców Westerplatte – Chreptowicza – Wojska Polskiego – Jonkajtysa – Polna – Rynek Z. Augusta – 3 Maja – 29 Listopada – Al. K. Wyszyńskiego – Turystyczna – Tartaczna.
Linia nr 4 Silikaty – Turystyczna – Al. K. Wyszyńskiego – I Płk Ułanów Krechowieckich – Komunalna – Tytoniowa – Al. K. Wyszyńskiego – Partyzantów – Konopnickiej – Letniskowa – Szpitalna – Mostowa – Nowomiejska – Al. Jana Pawła II – Zygmuntowska – Rajgrodzka – Polna – Jonkajtysa – Wojska Polskiego – Chreptowicza – Brzostowskiego – 29 Listopada – Al. K. Wyszyńskiego – Tytoniowa – Komunalna – I Płk Ułanów Krechowieckich – Turystyczna – Silikaty.
Powyższe zmiany związane były również ze wzmożonym ruchem pojazdów ciężarowych i blokowaniem budowy obwodnicy przez ekologów. Stąd też linie autobusów komunikacji miejskiej musiały przebiegać inaczej – bezpieczniej dla pasażerów. Augustów to najważniejszy ośrodek wypoczynkowy na obszarze Puszczy Augustowskiej. W mieście odbywa się więc wiele imprez kulturalnych i rekreacyjnych, wykorzystujących okoliczne jeziora i rzekę, na które zjeżdżają się ludzie ze wszystkich zakątków Polski. Ze względu na uzdrowiskowy charakter miasta oraz jego położenie na obszarze Natura 2000 (Dolina Rospudy), bardzo istotna jest kwestia ochrony środowiska i stosowania ekologicznych rozwiązań, mających na celu zminimalizowanie negatywnego wpływu transportu na środowisko naturalne. w 2010 roku dzięki pozyskaniu środków zewnętrznych z Unii Europejskiej udało się zakupić 3 nowe niskoemisyjne pojazdy Solaris Urbino 8,6, które napędzane są silnikami spełniającymi normy emisji spalin od normy Euro III do klasy Euro V, co jest bardzo dobrym wynikiem. W 2019 roku tabor Augustowskiej Komunikacji Miejskiej stanowi:
Każdy autobus wyposażony jest również w tablice elektroniczne, kasowniki elektroniczne, systemy monitoringu (po 4 kamery).
2019 - 2021.
W maju 2019 roku Przedsiębiorstwo przeprowadziło badania napełnień pojazdów. Niestety liczba pasażerów korzystających z komunikacji miejskiej z roku na rok spada. Dlatego też podjęto decyzję o przemodelowaniu siatki połączeń. Zostały wprowadzone nowe linie. Plan zakładał wdrożenie 5 linii, które miały przebiegać po następujących trasach: 
Linia nr 1: SILIKATY &gt; Turystyczna &gt; Al. Kardynała Wyszyńskiego &gt; I Płk Ułanów Krechowieckich &gt; Komunalna &gt; Tytoniowa &gt; Al. Kardynała Wyszyńskiego &gt; 29 Listopada &gt; Waryńskiego &gt; Obrońców Westerplatte &gt; Sucharskiego &gt; Brzostowskiego &gt; 3 Maja &gt; Mostowa &gt; Nowomiejska &gt; Al. Jana Pawła II &gt; Rajgrodzka &gt; Zygmuntowska &gt; Polna &gt; Jonkajtysa &gt; Wojska Polskiego &gt; Mickiewicza &gt; Norwida &gt; Wojska Polskiego &gt; Słowackiego &gt; Arnikowa &gt; Wojska Polskiego &gt; MAZURSKA/MARION &gt; Wojska Polskiego &gt; Arnikowa &gt; Słowackiego &gt; Wojska Polskiego &gt; Jonkajtysa &gt; Polna &gt; Rynek Zygmunta Augusta &gt; 3 Maja &gt; Brzostowskiego &gt; Obrońców Westerplatte &gt; Waryńskiego &gt; 29 Listopada &gt; Al. Kardynała Wyszyńskiego &gt; Tytoniowa &gt; Komunalna &gt; I Płk Ułanów Krechowieckich &gt; Al. Kardynała Wyszyńskiego &gt; Turystyczna &gt; SILIKATY.
Linia nr 2: TARTACZNA &gt; Al. Kardynała Wyszyńskiego &gt; 29 Listopada &gt; Brzostowskiego &gt; Obrońców Westerplatte &gt; Sucharskiego &gt; Brzostowskiego &gt; 3 Maja &gt; Rynek Zygmunta Augusta &gt; Polna &gt; Jonkajtysa &gt; Wojska Polskiego &gt; Słowackiego &gt; Arnikowa &gt; MAZURSKA/MARION &gt; Wojska Polskiego &gt; Arnikowa &gt; Słowackiego &gt; Wojska Polskiego &gt; Jonkajtysa &gt; Polna &gt; Rynek Zygmunta Augusta &gt; 3 Maja &gt; Brzostowskiego &gt; Obrońców Westerplatte &gt; Sucharskiego &gt; Brzostowskiego &gt; 29 Listopada &gt; Al. Kardynała Wyszyńskiego &gt; Turystyczna &gt; TARTACZNA.
Linia nr 3: TARTACZNA &gt; Turystyczna &gt; Al. Kardynała Wyszyńskiego &gt; Partyzantów &gt; Konopnickiej &gt; Letniskowa &gt; Szpitalna &gt; Zarzecze &gt; Mostowa &gt; Nowomiejska &gt; Al. Jana Pawła II &gt; Rajgrodzka &gt; Zygmuntowska &gt; Jonkajtysa &gt; Wojska Polskiego &gt; MAZURSKA/MARION.
Linia nr 4: TARTACZNA &gt; Turystyczna &gt; Al. Kardynała Wyszyńskiego &gt; Partyzantów &gt; Konopnickiej &gt; Letniskowa &gt; Szpitalna &gt; Mostowa &gt; NOWOMIEJSKA/OS.BORKI &gt; &gt; Al. Jana Pawła II &gt; Rajgrodzka &gt; Zygmuntowska &gt; Jonkajtysa &gt; Mickiewicza &gt; Norwida &gt; Wojska Polskiego &gt; Arnikowa &gt; Słowackiego &gt; Chreptowicza &gt; Obrońców Westerplatte &gt; Sucharskiego &gt; Brzostowskiego &gt; 29 Listopada &gt; Al. K. Wyszyńskiego &gt; Tytoniowa &gt; Komunalna &gt; Al. K. Wyszyńskiego &gt; Turystyczna &gt; TARTACZNA.
Linia nr 5: MAZURSKA/MARION &gt; Chreptowicza &gt; Obrońców Westerplatte &gt; Sucharskiego &gt; Brzostowskiego &gt; 3 Maja &gt; Mostowa &gt; Zarzecze &gt; Szpitalna &gt; Letniskowa &gt; Partyzantów &gt; Al. Kardynała Wyszyńskiego &gt; Turystyczna &gt; TARTACZNA.
Powyższy układ linii został wprowadzony i funkcjonował od 01.01.2020 r. Po konsultacjach społecznych powyższych zmian od 30 marca 2020 r. Spółka wprowadziła zmiany w siatce połączeń.
W czerwcu 2020 r. Spółka, wychodząc naprzeciw zapotrzebowaniu społecznemu w okresie odpustu w Sanktuarium Maryjnym w Studzienicznej, uruchomiła specjalną, dodatkową linię S dowozową na uroczystości. Jej przebieg był następujący:
"Jazda:" Jonkajtysa &gt; Rynek Zygmunta Augusta &gt; 3 Maja &gt; 29 Listopada &gt; Aleja Kardynała Wyszyńskiego &gt; Turystyczna &gt; Szosa do Sejn &gt; Studzieniczna.
"Powrót:" Studzieniczna &gt; Szosa do Sejn &gt; Turystyczna &gt; Aleja Kardynała Wyszyńskiego &gt; 29 Listopada &gt; 3 Maja &gt; Rynek Zygmunta Augusta &gt; Polna &gt; Jonkajtysa.
W listopadzie 2020 r. uruchomiono dodatkową linię CM, która miała za zadanie ułatwić dotarcie do cmentarza na ul. Zarzecze. Jej przebieg był następujący:
"Jazda:" Tartaczna/Os. Lipowiec &gt; Turystyczna &gt; Aleja Kardynała Wyszyńskiego &gt; Partyzantów &gt; Mostowa &gt; Rynek Zygmunta Augusta &gt; Polna &gt; Jonkajtysa &gt; Wojska Polskiego &gt; Mickiewicza &gt; Chreptowicza &gt; Brzostowskiego &gt; 29 Listopada &gt; Waryńskiego/Przychodnia.
"Powrót:" Waryńskiego/Przychodnia &gt; Obrońców Westerplatte &gt; Sucharskiego &gt; Obrońców Westerplatte &gt; Chreptowicza &gt; Norwida &gt; Wojska Polskiego &gt; Jonkajtysa &gt; Polna &gt; Rynek Zygmunta Augusta &gt; Mostowa &gt; Partyzantów &gt; Aleja Kardynała Wyszyńskiego &gt; Turystyczna &gt; Tartaczna/Os. Lipowiec.
2022.
W styczniu nastąpiła zmiana firmy kontrolerskiej z MIRBUSA na ORIKS - TRANS. W okresie od 24 stycznia 2022 r. (poniedziałek) - 21 lutego 2022 r. (niedziela) z racji wprowadzenia edukacji zdalnej wprowadzono zawieszenie linii 3. 28 marca 2022 r. został zniesiony obowiązek zakrywania nosa i ust w pojazdach komunikacji miejskiej. W dniach 14 -19 kwietnia 2022 r. (czwartek - wtorek)  wprowadzono ograniczenia w kursowaniu komunikacji miejskiej z racji Świąt Wielkanocnych.  17 maja 2022 r. (wtorek) nastąpiły zmiany w uprawnieniach do bezpłatnych przejazdów środkami komunikacji miejskiej w Augustowie. Uchwałą nr XLVIII/494/2022 Rady Miejskiej w Augustowie z dnia 28 kwietnia 2022 r. z bezpłatnych przejazdów autobusami mogli korzystać:
Darmowe przejazdy dla uchodźców z Ukrainy były podyktowane wybuchem wojny na tym terenie od 24 lutego 2022 r. 
W dniach 28-29.05.2022 r. (sobota - niedziela) z okazji Dni Augustowa została uruchomiona specjalna - darmowa linia DA, której przebieg był następujący: 
"Jazda:" Tartaczna/os. Lipowiec &gt; Turystyczna &gt;  Al. K. Wyszyńskiego &gt; 29. Listopada – 3.Maja &gt; Rynek Zygmunta Augusta.
"Powrót:" Rynek Zygmunta Augusta &gt; Polna – Jonkajtysa &gt; Wojska Polskiego &gt; Chreptowicza &gt; Obrońców Westerplatte &gt; Sucharskiego &gt; Brzostowskiego &gt; 29. Listopada &gt; Al. K. Wyszyńskiego &gt; Turystyczna &gt; Tartaczna/os. Lipowiec.
W dniach 4-5.06.2022 r. (sobota - niedziela) jak co roku, uruchamia została dodatkowa linia S, przeznaczona do obsługi Odpustu w Studzienicznej. Jej przebieg był następujący: 
"Jazda:" Studzieniczna &gt; Szosa do Sejn &gt;  Turystyczna &gt; Al. K. Wyszyńskiego &gt; 29. Listopada &gt; 3.Maja &gt; Rynek Zygmunta Augusta &gt; Polna &gt; Jonkajtysa/Szkoła nr 2.
"Powrót:"  Jonkajtysa &gt; Wojska Polskiego &gt; Chreptowicza &gt; Obrońców Westerplatte &gt; Sucharskiego &gt; Brzostowskiego &gt; 29. Listopada &gt; Al. K. Wyszyńskiego &gt; Turystyczna &gt; Szosa do Sejn &gt; Studzieniczna.
Wraz ze zmianą rozkładów we wrześniu 2021 roku dokonano podziału na 4 typy dni: 
W okresie wakacji szkolnych od 27 czerwca 2022 r. (poniedziałek) do 31 sierpnia 2022 r. (środa) komunikacja miejska funkcjonowała według rozkładu jazdy z dnia Poniedziałek – Piątek  /ferie, wakacje, dni wolne od nauki szkolnej/. W tych zawieszono również funkcjonowanie szkolnej linii 3.  
01 września 2022 r. (czwartek) autobusy komunikacji miejskiej w Augustowie wróciły do kursowania według rozkładu jazdy z dnia Poniedziałek - Piątek /dni szkolne/.  Zgodnie z  UCHWAŁĄ NR XLVIII/494/2022 Rady Miejskiej w Augustowie  od dnia 01 września 2022 r. wszyscy Pasażerowie zobowiązani byli do posiadania ważnego biletu komunikacji miejskiej. Z tym dniem zakończył się okres darmowych przejazdów dla Mieszkańców, Turystów oraz Uchodźców z Ukrainy. 
10 września 2022 r. (sobota) w związku z organizacją imprezy ORLEN Wyścig Narodów oraz ORLEN Lang Team Race i zamknięciem skrzyżowania ulic 29. Listopada – Partyzantów – Al. K. Wyszyńskiego oraz Rynku Zygmunta Augusta w godzinach od 10:30 do 16:00 autobusy linii 2 zostały zawieszone. 
Nie zostały wykonane następujące kursy:
Zgodnie z  UCHWAŁĄ NR XLVIII/494/2022 Rady Miejskiej w Augustowie w dniu 22 września z racji obchodów Światowgo Dnia bez Samochodu, po raz pierwszy wszyscy pasażerowie mogli skorzystać z bezpłatnych przejazdów komunikacją na terenie miasta Augustowa. 
W okresie świąt zmarłych od 31 października 2022 r. do 01.11.2022 r. zostały uruchomione dwie, a nie jak dotychczas jedna, specjalne linie ułatwiające dojazd na cmentarz. Zostały one oznaczone jako C1 i C2. 
Linia C1 kursowała w dniach 31.10 do 01.11 po następującej trasie: 
Jazda: TARTACZNA/OS. LIPOWIEC &gt; Turystyczna &gt;  Al. K. Wyszyńskiego &gt; Partyzantów &gt; Mostowa &gt; Rynek Zygmunta Augusta &gt; Jonkajtysa &gt; Wojska Polskiego &gt; Chreptowicza &gt; Brzostowskiego &gt; 29. Listopda &gt; WARYŃSKIEGO/PRZYCHODNIA.
Powrót: WARYŃSKIEGO/PRZYCHODNIA &gt; Obrońców Westerplatte &gt; Sucharskiego &gt; Brzostowskiego &gt; Chreptowicza &gt; Wojska Polskiego &gt;  Rynek Zygmunta Augusta &gt; Mostowa &gt; Partyzantów &gt;  Al. K. Wyszyńskiego &gt; Turystyczna &gt; TARTACZNA/OS. LIPOWIEC.
GODZINY KURSOWANIA BYŁY NASTĘPUJĄCE: 
Linia C2 kursowała wyłącznie w dniu 01.11 robiąc kółko na trasie:
PARTYZANTÓW/CMENTARZ &gt; Mostowa &gt; Nowomiejska &gt; Aleja Jana Pawła II &gt; Rajgrodzka &gt; Zygmuntowska &gt; Jonkajtysa &gt; Wojska Polskiego &gt; Mickiewicza &gt; Norwida &gt; Wojska Polskiego &gt; Arnikowa &gt; Słowackiego &gt; Chreptowicza &gt; Sucharskiego &gt; Brzostowskiego &gt; 29. Listopada &gt; PARTYZANTÓW/CMENTARZ. 
GODZINY KURSOWANIA BYŁY NASTĘPUJĄCE
11 listopada 2022 r. (piątek) w związku z organizacją II Biegu Niepodległościowego i zamknięciem ulic 3.Maja oraz Rynku Zygmunta Augusta w godzinach od 11:30 do 14:00 autobusy linii 2 zostały zawieszone. 
Nie zostaną wykonane następujące kursy:
Na początku gurndnia, po uzyskaniu wszystkich stosowanych zezwoleń, na prośbę Mieszkańców ulicy Arnikowej została ustawiona odnowiona wiata przystankowa na przystanku Arnikowa/MC Donald's (nr. inwent. 75). Wiata trzyprzęsłowa została odmalowana, oszklona oraz wyposażona w nową ramkę na rozkład. 
20 gurdnia 2022 r. doszło do bardzo niebezpiecznej sytuacji jaką była gołoleźdź. W okresie 3 godzin padał bardzo mocny deszcz, który bardzo szybko zamarzał i powodował powstanie lodowiska na drodze. W tym to dniu od godziny 7:30 do godziny 10:00 zostało całkowicie zawieszone funkcjonowanie komunikacji miejskiej w mieście Augustów. Warstwa lody jak powstała na jezdniach wynosiła około 1,5 cm co uniemożliwiało bezpieczne i sprawne wykonywanie przeowzu pasażerów.  
Jak co roku w okresie Świąt Bożego Narodzenia, zostala zmieniona organizacja komunikacji w poszczególne dni Świąt. 
2023.
W dniu 01 stycznia 2023 r. dokonano niewielkich korekt w godzinach odjazdów poszczególnych kursów linii 1,2,4. Zmiany te były podyktowane występowaniem dużych opóźniej w okresie popołudniowego szczytu od godziny 14 do godziny 16:30 sięgających niejednokrotnie nawet do 15 minut na niektórych kursach. Trasy przebiegu linii nie zostały zmienione i autobusy kursowały na następujących trasach: 
LINII 1: Jazda: SILIKATY &gt; Turystyczna &gt; Aleja Kardynała Wyszyńskiego &gt; I Pułku Ułanów Krechowieckich &gt; Komunalna &gt; Tytoniowa &gt; Komunalna &gt; I Pułku Ułanów Krechowieckich &gt; Aleja Kardynała Wyszyńskiego &gt; Partyzantów &gt; Szpitalna &gt; Zarzecze &gt; Mostowa &gt; Rynek Zygmunta Augusta &gt; Polna &gt; Jonkajtysa &gt; Wojska Polskiego &gt; Mickiewicza &gt; Chreptowicza &gt; Brzostowskiego &gt; 29.Listopada &gt; WARYŃSKIEGO/PRZYCHODNIA.
Powrót: WARYŃSKIEGO/PRZYCHODNIA &gt; Obrońców Westerplatte &gt; Sucharskiego &gt; Brzostowskiego &gt; Chreptowicza &gt; Norwida &gt; Wojska Polskiego &gt; Jonkajtysa &gt; Polna &gt; Rynek Zygmunta Augusta &gt; Mostowa &gt; Zarzecze &gt; Szpitalna &gt; Partyzantów &gt; Aleja Kardynała Wyszyńskiego &gt; Tytoniowa &gt; Komunalna &gt; I Pułku Ułanów Krechowieckich &gt; Aleja Kardynała Wyszyńskiego &gt; Turystyczna &gt; TARTACZNA/OS. LIPOWIEC &gt; SILIKATY.
LINII 2: Jazda: TARTACZNA/OS. LIPOWIEC &gt; Turystyczna &gt; Aleja Kardynała Wyszyńskiego &gt; 29. Listopada &gt; 3.Maja &gt; Rynek Zygmunta Augusta&gt; Polna &gt; Jonkajtysa &gt; Wojska Polskiego &gt; Arnikowa &gt; Słowackiego &gt; Chreptowicza &gt; Obrońców Westerplatte &gt; SUCHARSKIEGO/PŁYWALNIA.
Powrót: SUCHARSKIEGO/PŁYWALNIA &gt; Brzostowskiego &gt; Chreptowicza &gt; Wojska Polskiego &gt; Arnikowa &gt; Słowackiego &gt; Wojska Polskiego &gt; Jonkajtysa &gt; Polna &gt; Rynek Zygmunta Augusta &gt; Księdza Skorupki &gt; Hoża &gt; 3.Maja &gt; 29. Listopada &gt; Aleja Kardynała Wyszyńskiego &gt; Turystyczna &gt;  TARTACZNA/OS. LIPOWIEC
LINIA 3: Jazda: JONKAJTYSA &gt; Wojska Polskiego &gt; Mickiewicza &gt; Norwida &gt; Wojska Polskiego &gt; Arnikowa &gt; Słowackiego &gt; Chreptowicza &gt; Obrońców Westerplatte &gt; Sucharskiego &gt; Brzostowskiego &gt; 29. Listopada &gt; Aleja Kardynała Wyszyńskiego &gt; Tytoniowa &gt; Komunalna &gt; I Pułku Ułanów Krechowieckich &gt; Aleja Kardynała Wyszyńskiego &gt; Turystyczna &gt; TARTACZNA/OS. LIPOWIEC
LINIA 4: Jazda: TARTACZNA/OS. LIPOWIEC &gt; Turystyczna &gt; Aleja Kardynała Wyszyńskiego &gt; Partyzantów &gt; Mostowa &gt; Nowomiejska &gt; NOWOMIEJSKA/OS. BORKI
Powrót: NOWOMIEJSKA/OS.BORKI &gt; Aleja Jana Pawła II &gt; Rajgrodzka &gt; Zygmuntowska &gt; Polna &gt; Jonkajtysa &gt; Wojska Polskiego &gt; Mickiewicza &gt; Norwida &gt; Wojska Polskiego &gt; Chreptowicza &gt; Obrońców Westerplatte &gt; Sucharskiego &gt; Brzostowskiego &gt; 29. Listopada &gt; Aleja Kardynała Wyszyńskiego &gt; Turystyczna &gt; TARTACZNA/OS. LIPOWIEC
Wraz ze zmianą rozkładów jazdy od 01 stycznia 2023 r. na wszystkich przystankach wyposażonych w wiaty przystankowe zamontowane zosatały nowe ramki na rozkład jazdy. Wewnątrz ramek rozpalnowano miejsce na wszystkie niezbędne informacje w postaci: dużej nazwy nagłówkowej przystanku wraz z liniami z niego odjeżdżającymi, rozkładu jazdy, cennika biletów, schematu linii oraz niezbędnych informacji dotyczących funkcjonowania komunikacji miejskiej. 
Na okres ferii od 24 stycznia 2023 r. (poniedziałek) do dnia  06 luty 2023 r. (niedziela) został wprowadzony rozkład jazdy Poniedziałek - Piątek /ferie, wakacje, dni wolne od nauki szkolnej/ a co za tym idzie zawieszono działalności linii 3. 
W dniu 26 stycznia 2023 r. został zakończony odbiorem technicznym montaż 4 nowych wiat przystankowych, które zastąpiły stare i wysłużone wiaty na przystankach: 
Jest to pierwszy etap wymiany wiat przystankowych jaki rozpoczął się już w 2022 r. 
Linie podstawowe.
Przedsiębiorstwo Transportowe Necko w Augustowie obsługuje 4 linie stałe.
Linie okresowe.
Przedsiębiorstwo Transportowe Necko w Augustowie obsługuje 2 zakładowe, 4 linie okolicznościowe na okres odpustu w Sanktuarium Maryjnym w Studzieniczej, Dni Augustowa, Świąt Zmarłych. Linia nr 2 stanowi podstawę sieci autobusowej.
Tabor.
PT Necko w Augustowie posiada 8 autobusów marki Solaris, z czego 2 to autobusy Solaris Urbino 10, 2 autobusy to Solaris Aplino, a 4 to Solaris Urbino 8,6.

</doc>
<doc id="1673049" url="https://pl.wikipedia.org/wiki?curid=1673049" title="SMS G 174">
SMS G 174

G 174 – niemiecki niszczyciel z okresu I wojny światowej. Złomowany w 1922 roku. Szósta jednostka typu "G 169", pierwsza jednostka tego typu z wzmocnionym uzbrojeniem torpedowym.

</doc>
<doc id="1673050" url="https://pl.wikipedia.org/wiki?curid=1673050" title="Rusia (piosenkarka)">
Rusia (piosenkarka)

Rusia (ukr. i ros. Руся), właśc. Iryna Wołodymyriwna Osaułenko (; , "Irina Władimirowna Osaulenko"), z d. Porywaj (; ) (ur. 9 czerwca 1968 w Kijowie) – ukraińska piosenkarka.
Biografia.
Po ukończeniu kijowskiej szkoły muzycznej Glier, uzyskując dyplom z dyrygentury chóralnej, poznała kijowski zespół Mirage, współpracujący wówczas z kompozytorem Wołodymyrem Bystriakowem. Rusia nawiązała współpracę z Mirage w 1986 roku. Pod koniec 1987 roku zespół zmienił nazwę na MidiM. W 1989 roku muzycy MidiM wzięli udział w nagraniu pierwszych piosenek albumu Rusi "Worożka" (Ворожка). Teksty piosenek napisał Anatolij Matwijczuk. Wydany jesienią 1989 roku album "Worożka" odniósł sukces. W tym samym roku ukazał się też drugi album "Rizdwiana nicz" (Різдвяна ніч).
Pierwszy koncert Rusi miał miejsce we Lwowie w październiku 1989 roku. Latem 1990 roku ukazał się album "Daruj meni, mamo" (Даруй мені, мамо). W 1990 i 1991 roku Rusię uznano za najlepszą piosenkarkę roku. Na początku 1991 roku wystąpiła w Londynie dla ukraińskiej diaspory. W tym roku ukazał się album "Popeluszka" (Попелюшка). Latem 1991 roku miała ponad 100 koncertów na zachodniej Ukrainie. Rusia stała się pierwszą ukraińskojęzyczną gwiazdą, która odniosła sukces na Ukrainie.
W sierpniu 1991 roku nagrała rosyjskojęzyczny album "Malenʹkoje sczastje" (Маленькое счастье). Album miał być pierwszym wydawnictwem piosenkarki na rynek dawnego Związku Radzieckiego. W wyniku upadku ZSRR album nie został wydany. Pod koniec 1991 roku Rusia wyjechała do Kanady. Na Ukrainę wróciła w 1994 roku.
W 1994 roku nagrała albumy "Kyjanoczka" (Кияночка) oraz "Czeremszyna" (Черемшина). W 1997 roku nagrała album "Mij amerykaneć" (Мій американець). W 1998 roku wzięła udział w ostatniej trasie koncertowej na Ukrainie.

</doc>
<doc id="1673053" url="https://pl.wikipedia.org/wiki?curid=1673053" title="SMS G 175">
SMS G 175

G 175 – niemiecki niszczyciel z okresu I wojny światowej. Siódma i ostatnia jednostka typu "G 169", druga jednostka tego typu z wzmocnionym uzbrojeniem torpedowym. G 175 został skreślony z listy floty 23 września 1926 roku i zezłomowany.

</doc>
