<doc id="1673054" url="https://pl.wikipedia.org/wiki?curid=1673054" title="Beniamin (Kazanski)">
Beniamin (Kazanski)

Beniamin, imię świeckie Wasilij Pawłowicz Kazanski, ros. Василий Павлович Казанский (ur. 17 kwietnia 1873 w Nimienskim pogoście, zm. 13 sierpnia 1922 w Piotrogrodzie) – rosyjski biskup prawosławny, metropolita piotrogrodzki i gdowski w latach 1917–1922, nowomęczennik.
Ukończył studia teologiczne w Petersburskiej Akademii Duchownej; w czasie nauki po raz pierwszy zetknął się z działaniami Rosyjskiego Kościoła Prawosławnego na rzecz krzewienia wiary w środowiskach robotników przemysłowych. Śluby zakonne złożył na trzecim roku studiów, w 1895. W latach 1905–1909 był rektorem seminarium duchownego w Petersburgu. Następnie został wyświęcony na wikariusza eparchii petersburskiej z tytułem biskupa gdowskiego. Był jednym z głównych zwolenników społecznej działalności Cerkwi i szczególnej troski o głoszenie etyki chrześcijańskiej wśród robotników, rozwinął w eparchii szeroką aktywność na ich rzecz i zyskał w ich środowisku znaczny szacunek. Po rewolucji lutowej, gdy metropolita petersburski Pitirim został zmuszony do złożenia urzędu, zjazd duchowieństwa i świeckich eparchii w głosowaniu wybrał na jego następcę biskupa Beniamina.
Obowiązki metropolity pełnił w okresie otwartego konfliktu między wiernymi prawosławnymi Piotrogrodu a umacniającą się władzą radziecką. W 1922 został postawiony przed sądem rewolucyjnym, skazany na śmierć i stracony pod zarzutem organizowania działalności kontrrewolucyjnej; w 1989 został zrehabilitowany. W 1992 kanonizowany przez Rosyjski Kościół Prawosławny jako jeden z pierwszych duchownych, którzy stracili życie w czasie prześladowań Cerkwi prowadzonych przez bolszewików. Jest zaliczany do Soboru Nowomęczenników i Wyznawców Rosyjskich oraz Soboru Męczenników Petersburskich.
Życiorys.
Młodość i wykształcenie.
Był synem kapłana prawosławnego Pawła Kazanskiego, proboszcza cerkwi Przemienienia Pańskiego we wsi Nimienskoje i jego żony Marii, dzieciństwo i wczesną młodość spędził w guberni ołonieckiej. Miał dwóch braci i siostrę, był najstarszy z rodzeństwa. Od dzieciństwa wychowywał się w głęboko religijnej atmosferze. Według tekstów hagiograficznych miał już jako dziecko chętnie czytać żywoty świętych, a następnie samodzielnie studiować literaturę prawosławną.
Ukończył seminarium duchowne w Ołońcu (1893), po czym podjął studia w Petersburskiej Akademii Duchownej. Od pierwszego roku nauki działał w organizacji, której celem było szerzenie i krzewienie zasad prawosławnej moralności, w szczególności w środowiskach robotniczych. Wielokrotnie brał udział w spotkaniach odbywających się w fabrykach Petersburga. Pod kierunkiem ks. Fiłosofa Ornatskiego miał okazję wygłaszać kazania w różnych cerkwiach w mieście. W 1895, będąc na trzecim roku studiów, złożył śluby zakonne przed rektorem akademii, biskupem narewskim Janem. 21 listopada 1895 został wyświęcony na hierodiakona, zaś 19 maja roku następnego – na hieromnicha. Studia teologiczne ukończył w 1897, broniąc pracy kandydackiej poświęconej działalności biskupa ołonieckiego Arkadiusza przeciwko staroobrzędowcom.
Praca w seminariach duchownych.
Po ukończeniu Akademii został skierowany do pracy jako wykładowca Pisma Świętego w seminarium duchownym w Rydze, następnie w sierpniu 1898 został inspektorem seminarium w Chełmie. Rektor seminarium, biskup lubelski Eulogiusz, w swoich wspomnieniach wysoko oceniał jego ówczesną działalność. W Chełmie hieromnich Beniamin występował z publicznymi wykładami o tematyce moralnej i religijnej. Następnie mnich Beniamin został przeniesiony na analogiczne stanowisko w seminarium duchownym w Petersburgu. W stolicy ponownie podjął działalność w towarzystwie krzewienia moralności, z którym był związany jako student. W 1900 został również członkiem bractwa św. Jana Teologa, które organizowało pomoc dla ubogich słuchaczy seminarium duchownego. Ponadto od 1901 pełnił funkcję cenzora cerkiewnego pisma "Отдых христианина". 
18 lutego 1902 otrzymał godność archimandryty, zaś 2 kwietnia stanowisko rektora seminarium duchownego w Samarze. Beniamin wprowadził istotne zmiany w funkcjonowaniu seminarium, dążąc do tego, by seminarzyści otrzymywali nie tylko wiedzę teoretyczną, ale i praktyczną. Wprowadził codzienną Świętą Liturgię w języku cerkiewnosłowiańskim, raz w roku również po grecku. Poszerzył program nauczania w szkole publicznej działającej przy seminarium. Archimandryta organizował wyjazdy misyjne do wsi w rejonie Samary, organizował publiczne debaty z duchoborcami, mołokanami i sztundystami. Latem 1903 i 1904 Beniamin udał się razem z seminarzystami w podróż po kraju. W raporcie oberprokuratora Świątobliwego Synodu Rządzącego za okres 1903–1904 seminarium w Samarze wymieniono wśród najlepszych średnich prawosławnych szkół teologicznych w Rosji. W marcu 1903 został zastępcą przewodniczącego prawosławnego bractwa św. Aleksego w Samarze. Był również odpowiedzialny za organizację nauczania religii w męskich szkołach w mieście. W sierpniu 1905 przewodniczył zjazdowi misjonarzy eparchii samarskiej.
12 października 1905 został przeniesiony na stanowisko rektora seminarium duchownego w Petersburgu. "De facto" rozpoczął w nim pracę dopiero po świętach Narodzenia Pańskiego (styczeń 1906), wcześniej z powodu wydarzeń rewolucyjnych szkoła nie działała. Na nowo podjął wówczas pracę duszpasterską wśród petersburskich robotników i innych ubogich mieszkańców. Od 13 października 1908 zasiadał w radzie ds. misyjnych działającej w eparchii. Rok wcześniej wzniósł przy seminarium budynek wzorcowej szkoły publicznej.
Biskup.
30 grudnia 1909 otrzymał nominację na biskupa pomocniczego eparchii petersburskiej z tytułem biskupa gdowskiego. Chirotonia miała miejsce w głównym soborze Ławry św. Aleksandra Newskiego w Petersburgu 24 stycznia 1910. Wśród konsekratorów byli metropolita petersburski i ładoski Antoni (Wadkowski), metropolita moskiewski Włodzimierz oraz arcybiskup jarosławski i rostowski Tichon. Początkowo był IV wikariuszem eparchii petersburskiej, od 1911 – III, od maja 1913 – II, zaś od marca 1914 – pierwszym. Od tego samego roku zasiadał we władzach wszechrosyjskiego bractwa trzeźwości św. Aleksandra Newskiego.
Biskup Beniamin był znany przede wszystkim z działalności w środowiskach robotniczych, wspierania działalności dobroczynnej, organizował liczne spotkania mające spopularyzować zasady wiary w szerszych kręgach społecznych. Często odprawiał Świętą Liturgię i inne nabożeństwa w cerkwiach w dzielnicach robotniczych, w tym w świątyniach działających przy Zakładach Putiłowskich i Obuchowskich oraz w parafiach wiejskich. Często służył również w cerkwiach, którymi szczególnie opiekowało się bractwo trzeźwości. Jako pierwszy biskup zaczął odprawiać w Petersburgu nabożeństwa, na których zamiast chóru śpiewali wszyscy zgromadzeni. Organizował również procesje do Ławry św. Aleksandra Newskiego, Nadmorskiej Pustelni Trójcy Świętej i św. Sergiusza z Radoneża oraz z Ługi do Monasteru Czeriemienieckiego. Założył także Towarzystwo Najświętszej Bogurodzicy, które miało działać na rzecz walki z prostytucją i pomocy kobietom, które chciały zerwać z tym trybem życia. Taka działalność Beniamina nie była całkowicie aprobowana przez władze cerkiewne, które uważały ją za ryzykowny eksperyment. Stąd ogromna popularność biskupa wśród ubogich wiernych, zwłaszcza robotników, nie przekładała się na jego awans w hierarchii cerkiewnej, który nastąpił dopiero po zmianie procedur wyboru hierarchów.
Biskup Beniamin zajmował się również nadzorem nad szkołami cerkiewnymi na terenie eparchii petersburskiej, kontrolował kursy nauczycielskie, asystował na egzaminach końcowych. Wielokrotnie brał udział w wyświęceniach nowych świątyń i budynków szkolnych. Inicjował odprawianie Świętych Liturgii skierowanych specjalnie dla dzieci w wieku szkolnym i wygłaszał na nich kazania. Kierował bractwem św. Izydora Jurjewskiego, zrzeszającego prawosławnych Estończyków. Przez pewien czas opiekował się parafiami jednowierców na terenie eparchii, w 1912 brał udział w zjeździe jednowierców w Petersburgu. Kilkakrotnie podróżował do innych eparchii. W czerwcu 1912 szedł na czele procesji z Pietrozawodska do Porosoziera, zaś w roku następnym brał udział w przyjęciu patriarchy antiocheńskiego Grzegorza IV w Nowogrodzie. W czerwcu 1916 brał udział w uroczystej kanonizacji Jana (Maksymowicza) w Tobolsku.
Biskup Beniamin reprezentował monarchistyczne poglądy i był związany z rosyjskim ruchem nacjonalistycznym. Uczestniczył we Wszechrosyjskich Zjazdach Monarchistycznych w latach 1912, 1913 i 1914, odprawiając w ich czasie nabożeństwa. Jeszcze jako biskup, został dwukrotnie odznaczony Orderem św. Anny II i I klasy (w 1904 i 1914) oraz Orderem św. Włodzimierza IV i III klasy (1907 i 1911).
Metropolita petersburski.
Od 24 marca 1917, po złożeniu z urzędu metropolity petersburskiego Pitirima biskup Beniamin tymczasowo administrował całą eparchią. W kazaniach wygłaszanych w tym okresie podkreślał, że Cerkiew nie powinna brać udziału w bieżących wydarzeniach politycznych. Wzywał do wiernych do zgody, miłości i cierpliwości.
W maju tego samego roku został pierwszym biskupem w Rosji, który został wybrany przez wiernych eparchii i kler drogą nowych, demokratycznych procedur. Zagłosowało na niego 699 delegatów z ogólnej liczby 1500; według innego źródła – 976 z ogólnej liczby 1561. W pierwszej turze wyborów na urząd metropolity zaproponowano 11 kandydatów, w II turze jego kontrkandydatami byli biskup ufijski i mienzieliński Andrzej oraz arcybiskup fiński i wyborski Sergiusz. Dzień po wyborach, 26 maja 1917, decyzję głosujących potwierdził Świątobliwy Synod Rządzący, równocześnie nadając Ławrze św. Aleksandra Newskiego prawo stauropigii. Uroczysta intronizacja nowego metropolity miała miejsce 28 maja 1917 w soborze św. Izaaka w Petersburgu. W sierpniu 1917 decyzją Świętego Synodu biskup Beniamin został podniesiony do godności metropolity. Wówczas jego działalność docenił również Sobór Lokalny obradujący w latach 1917–1918, wybierając go na zastępcę członka Synodu biskupów; 15 sierpnia 1917 Beniamin uczestniczył w rozpoczęciu prac soboru w Moskwie. Jako metropolita piotrogrodzki hierarcha stale podkreślał, że jego głównym celem działalności jest praca wśród najbiedniejszych.
W Moskwie metropolita Beniamin żył w Monasterze Czudowskim. Przebywał na jego terenie w czasie walk o Kreml moskiewski podczas rewolucji październikowej. 21 listopada 1917 brał udział w intronizacji patriarchy moskiewskiego i całej Rusi Tichona.
Po rewolucji metropolita Beniamin pozostał przy dawnych monarchistycznych poglądach. W 1918, po przeczytaniu notatki prasowej zapowiadającej wprowadzenie rozdziału państwa i Kościoła, zaapelował do władz o rezygnację z tego projektu. Według A. Kaszewarowa jego list w tej sprawie trafił do Rady Komisarzy Ludowych, a po jego lekturze Włodzimierz Lenin nakazał przyspieszyć prace nad dekretem. Beniamin był również konserwatystą, jeśli chodzi o pozycję prawosławia w Rosji. W liście napisanym po wyborze na katedrę petersburską napisał: 
Mimo tych przekonań biskup, a następnie metropolita Beniamin utrzymywał także kontakt ze środowiskiem tzw. „reformatorów”, kapłanów prawosławnych domagających się przekształceń w prawie kanonicznym i liturgice, późniejszych twórców ruchu Żywej Cerkwi, zachowując neutralną postawę wobec głoszonych przez nich poglądów. Jego bliskim współpracownikiem był Aleksandr Wwiedeński, który towarzyszył Beniaminowi w objeździe eparchii w 1921.
Już w styczniu 1918 doszło do pierwszych zadrażnień między piotrogrodzkimi wiernymi prawosławnymi a Czerwoną Gwardią. W połowie miesiąca władze radzieckie przystąpiły do zamykania w mieście cerkwi prywatnych i pałacowych, zaś 3 stycznia zamknęły drukarnię synodalną. 11 stycznia zgromadzenie duchowieństwa piotrogrodzkiego pod przewodnictwem Beniamina wystosowało w tej sprawie protest, jednak co nie przyniosło żadnego efektu. Dwa dni później władze ogłosiły zamiar rekwizycji budynków mieszkalnych Ławry św. Aleksandra Newskiego, przeciwko czemu Beniamin i inni duchowni stanowczo zaprotestowali. Metropolita, który w tym samym miesiącu został honorowym przełożonym ławry, zaapelował do prawosławnych, by bronili własności cerkiewnej przed profanacją i zniszczeniem. 19 stycznia w ławrze doszło do starcia między czerwonoarmistami a zgromadzonymi wiernymi, w czasie którego śmiertelnie ranny został ks. Piotr Skipietrow. 20 stycznia część robotników zaproponowała mu zorganizowanie ochotniczej straży w Ławrze, na co przystał. Tego samego dnia Beniamin poprowadził procesję, w czasie której dwukrotnie wygłaszał do zgromadzonych kazanie odnoszące się do prowadzonych prześladowań Cerkwi. W końcu maja metropolita podejmował w Piotrogrodzie patriarchę Tichona. W tym samym miesiącu, podczas świąt Zmartwychwstania Pańskiego, nakazał odprawienie nocnych nabożeństw świątecznych nie tylko w świątyniach, ale i na placach przed nimi (tam, gdzie było to możliwe).
Latem 1918 metropolita Beniamin opowiedział się przeciwko politycznemu zaangażowaniu Rosyjskiego Kościoła Prawosławnego. W liście do duchowieństwa swojej eparchii twierdził, że udział w polityce – niezależnie od zakładanych jej celów – powinien być im obcy. Podkreślał, że osoby konsekrowane nie mogą być politycznie związane z żadną warstwą społeczną. W miarę pogarszania się sytuacji duchownych pod władzą bolszewicką Beniamin kilkakrotnie protestował przeciwko działaniom władz wymierzonym w Cerkiew Rosyjską. Odprawiał również nabożeństwa w intencji aresztowanych kapłanów, także nielegalnie, udzielał ponadto pomocy materialnej ich rodzinom. W marcu 1918 utworzył biuro, którego celem było przydzielanie pracy duszpasterskiej duchownym ze zlikwidowanych cerkwi. W sierpniu 1918 duchowny wynegocjował z władzami radzieckimi możliwość kontynuowania działalności przez niektóre cerkwie domowe, które posiadały odrębne budynki, w charakterze cerkwi parafialnych. Na przełomie lat 1918 i 1919 kontaktował się z Synodem Kościoła w sprawie przekazania w jurysdykcję odpowiednich eparchii świątyń, które dawniej służyły jako cerkwie wojskowe. Ostatecznie w 1919 metropolicie petersburskiemu podporządkowano nie tylko te obiekty, ale także położone w Piotrogrodzie placówki filialne Synodu i różnych monasterów. W kwietniu 1919 Beniamin uzyskał zgodę władz miejskich na zwolnienie duchownych od mobilizacji do prac pomocniczych przy armii podczas wojny domowej.
Po likwidacji Petersburskiej Akademii Duchownej w końcu września 1918 metropolita Beniamin zorganizował w jej zastępstwie szkołę teologiczną, w której nauczali dawni wykładowcy seminarium petersburskiego i która miała swoją siedzibę w Ławrze św. Aleksandra Newskiego. Dwa lata później Beniamin otworzył wyższy Instytut Teologiczny, finansowany ze środków zgromadzonych przez petersburskie parafie, jak również z funduszy przekazanych przez samego metropolitę. Hierarcha sprzyjał również rozwojowi bractw grupujących aktywnych wiernych świeckich. Wiosną 1918 w Piotrogrodzie powstało bractwo Mądrości Bożej, zrzeszające prawosławną inteligencję, zaś w 1919 – bractwo św. Aleksandra Newskiego.
Konflikt z rządem.
W 1919, po rozpoczęciu akcji otwarcia relikwii Rosyjskiego Kościoła Prawosławnego, metropolita Beniamin zwrócił się do Grigorija Zinowjewa, by ten nie dopuścił do profanacji relikwii św. Aleksandra Newskiego. Jego pierwszy list, z kwietnia 1919, pozostał bez odpowiedzi, jedynie prasa bolszewicka zaatakowała zarówno Beniamina, jak i osobę księcia Newskiego. Do otwarcia raki z relikwiami jednak nie doszło. Ponownie Beniamin prosił o pozostawienie raki w dotychczasowym stanie w soborze Trójcy Świętej w Ławrze Aleksandra Newskiego w październiku tego samego roku, kiedy w komunistycznej prasie lokalnej pojawiły się żądania „utylizacji srebrnych rak”. Jego apele do Zinowjewa okazały się skuteczne. Rakę z relikwiami otwarto dopiero w czasie drugiej fali konfiskat kosztowności cerkiewnych i odebrano Cerkwi. Metropolita Beniamin zdołał jednak ocalić sarkofag z pozostałościami ciała Aleksandra Newskiego. Została ona zabrana z Ławry św. Aleksandra Newskiego dopiero jesienią 1922, już po śmierci hierarchy. 
W 1921 stosunki między władzą świecką i kościelną w Piotrogrodzie zaostrzył szereg dramatycznych zajść w cerkwiach: starcie wiernych z Czerwoną Gwardią w Ławrze św. Aleksandra Newskiego oraz podobne incydenty w soborze św. Mikołaja i Objawienia Pańskiego i cerkwi Zaśnięcia Matki Bożej przy placu Siennym. Metropolita nie protestował również przeciwko pogorszeniu własnej sytuacji – władze ostatecznie znacjonalizowały zabudowania Ławry św. Aleksandra Newskiego, zmuszając go do opuszczenia dotąd zajmowanych pomieszczeń i zamieszkania w znacznie skromniejszych warunkach. Ponadto członek komisji wprowadzającej w życie postanowienia dekretu o rozdziale państwa i Kościoła otwarcie groził metropolicie. Mimo tego Beniamin zorganizował 21 stycznia 1921, w niedzielę kilka dni po starciu w Ławrze procesję, która przeszła przez centrum miasta. W czasie przemarszu wspominał ks. Skipietrowa jako przykład dla wszystkich wierzących. Zdaniem Kaszewarowa wysoka frekwencja w czasie procesji świadczyła o autentycznym poparciu masowym dla Rosyjskiego Kościoła Prawosławnego. 16 lipca 1921 Beniamin został wezwany do siedziby piotrogrodzkiej Czeka, gdzie musiał zobowiązać się do niewyjeżdżania z miasta.
Do otwartego konfliktu doszło, gdy metropolicie zostało przedstawione żądanie władz, by przekazać na rzecz ofiar głodu na Powołżu kosztowności przechowywane w cerkwiach, w tym przedmioty liturgiczne. Metropolita Beniamin wstępnie zgodził się na takie rozwiązanie, postawił jednak (poparty przez Radę Eparchialną złożoną ze świeckich) trzy warunki: władze miały udowodnić, że przekazywane przedmioty zostaną wykorzystane wyłącznie na rzecz walki z głodem, kontrola środków uzyskanych poprzez sprzedaż kosztowności pochodzenia cerkiewnego miała być oddana w ręce wiernych, zaś całość działań w tym kierunku miała być pobłogosławiona przez patriarchę Tichona. Beniamin prowadził również samodzielną zbiórkę pieniędzy na ten cel. 
W odpowiedzi, władze zaakceptowały jedynie postulat o kontroli wiernych nad sprzedażą. Beniamin stale podkreślał jednak, że w pierwszej kolejności należy dążyć do uniknięcia przelewu krwi. Po kolejnym posiedzeniu Rady Eparchialnej metropolita delegował Aleksandra Wwiedeńskiego i Aleksandra Bojarskiego do dalszych rozmów z władzami miasta. Ostatecznie osiągnięte zostało porozumienie, na mocy którego cenne przedmioty liturgiczne miały być konfiskowane, jednak wierni, którzy byliby skłonni z własnych kieszeni przekazać równowartość tych przedmiotów, mogliby doprowadzić do zatrzymania w swoich parafiach znajdujących się tam utensyliów. Beniamin wezwał również wiernych, by nie stawiali czynnego oporu wobec rekwirujących. Efektem były bardzo sprawne postępy akcji konfiskat na terenie Piotrogrodu, co zostało uwzględnione w oficjalnych raportach miejskiej milicji robotniczej. 
Ekscesy związane z konfiskatą w innych regionach kraju skłoniły jednak metropolitę do zaostrzenia stanowiska. W Wielki Czwartek 1922 Beniamin, głosząc kazanie, cały czas trzymał kielich. Czynnie przeciwstawiał się również rozwojowi ruchu Żywej Cerkwi w opozycji do patriarchy Moskwy. Środowisko „reformatorów” zaczęło zrywać z nim kontakty, natomiast w maju tego samego roku został postawiony w stan oskarżenia za sprzeciwianie się działaniom władz. Zgodził się podpisać oświadczenie, że nie opuści Piotrogrodu i stanie przed sądem za opór wobec akcji konfiskaty. 25 maja tego samego roku do Piotrogrodu przyjechał Aleksandr Wwiedeński z upoważnieniem Najwyższego Zarządu Cerkwi dla podjęcia pracy duszpasterskiej w tym mieście z ramienia Żywej Cerkwi. Metropolita spotkał się z nim i stanowczo odmówił zrzeczenia się swoich funkcji w Rosyjskim Kościele Prawosławnym. 28 maja 1922 w liście pasterskim stwierdził, że działacze Żywej Cerkwi odłączyli się od Kościoła i zaapelował do nich o porzucenie ruchu odnowicielskiego. Wiernych natomiast prosił o niepopieranie nowych ruchów jako sprzecznych z prawem kanonicznym. W swoim liście pisał: 
Następnego dnia w jego mieszkaniu w ławrze Aleksandra Newskiego odbyła się rewizja, w której osobiście wziął udział Wwiedeński, zaś metropolita został aresztowany. Na chwilę przed odczytaniem nakazu aresztowania Wwiedeński poprosił Beniamina o błogosławieństwo, ten jednak odmówił, stwierdzając "Nie jesteśmy w Getsemani". Kaszewarow podkreśla, że w tym okresie patriarcha Tichon brał metropolitę piotrogrodzkiego pod uwagę jako swojego ewentualnego zastępcę na czas aresztowania. Ten sam autor twierdzi również, że stanowisko Beniamina w sprawie Żywej Cerkwi zyskało duże poparcie wiernych piotrogrodzkich. 
Tymczasowym zastępcą metropolity został biskup jamburski Aleksy, wikariusz eparchii petersburskiej. Według wspomnień jego bliskiej współpracownicy A. Wołkowej otrzymał on od władz polecenie odwołania listu pasterskiego z 28 maja. W razie odmowy metropolita Beniamin miał być rozstrzelany. Biskup zgodził się i w nowym liście z 4 czerwca 1922 zadeklarował, że treść listu Beniamina wynikała z jego niedoinformowania w sprawie Żywej Cerkwi oraz stwierdził, że Wwiedeński i jego zwolennicy pozostają w więzi z Rosyjską Cerkwią Prawosławną:
Aresztowanie metropolity wywołało w mieście wielkie poruszenie. Aleksandr Wwiedeński w swoich wspomnieniach pisał o kobietach, które na ulicy błagały go o wstawiennictwo w sprawie metropolity.
Proces i śmierć.
9 (lub 11) czerwca 1922 rozpoczął się proces metropolity Beniamina (konsekwentnie określanego jako "podsądny Kazanski"), razem z którym na ławie oskarżonych zasiadły 83 inne osoby: duchowni (m.in. biskup pomocniczy eparchii piotrogrodzkiej Benedykt (Płotnikow)), działacze cerkiewni, a także ludzie zupełnie przypadkowi. Sąd odbywał się w zaadaptowanym prowizorycznie pałacu. Hierarchy bronił adwokat Boriszczew-Puszkin oraz adwokat będący z pochodzenia Żydem nazwiskiem Gurowicz. Beniamin został oskarżony o kontakty z Rosyjskim Kościołem Prawosławnym poza granicami Rosji mające na celu koordynację cerkiewnych działań antyrządowych, czynny opór wobec zarządzeń władz, zgodę na głoszenie w podlegających mu parafiach kazań antybolszewickich, prowokowanie wystąpień przeciwko „dyktaturze klasy robotniczej i rewolucji proletariackiej”. Akt oskarżenia odnosił się w szczególności do przypadków czynnego oporu przeciw konfiskacie kosztowności, do jakich wiosną 1922 doszło w soborze Kazańskiej Ikony Matki Bożej (15 marca) oraz cerkwiach Chrystusa Zbawiciela (16 marca), Narodzenia Pańskiego (26 marca) oraz św. Jana (14 kwietnia).
Metropolita zaprzeczył jakimkolwiek kontaktom z Kościołem Zagranicznym, twierdził, że nie zna prowadzonej przez niego aktywności politycznej ani nawet linii ideowej. Według świadków na zadawane mu pytania odpowiadał ze spokojem i godnością. Jego oskarżyciele rzadko odwoływali się do konkretnych wydarzeń wzmiankowanych w akcie, starali się natomiast wykazać antypaństwowy charakter poglądów metropolity.
Richard Pipes twierdzi, że Aleksandr Wwiedeński wystąpił w czasie procesu jako jeden z głównych świadków oskarżenia. Maszkiewicz twierdzi natomiast, że były współpracownik metropolity usiłował – mimo swojego udziału w jego aresztowaniu – zapobiec jego procesowi. Sam Wwiedeński w swoich wspomnieniach pisał, że pragnął wziąć udział w obronie hierarchy:
Wwiedeński wypowiadał się jednak tylko w pierwszym dniu procesu – przy wyjściu z sądu 9 czerwca został zaatakowany przez nieznaną kobietę, która rzuciła w niego kamieniem. Miało to związek z obecnymi w mieście pogłoskami, jakoby to działacze Żywej Cerkwi zainspirowali aresztowanie powszechnie lubianego hierarchy. Wwiedeński został odwieziony do szpitala, zdecydowanie w obronie metropolity wystąpił natomiast inny renowacjonista – Aleksandr Bojarski. Z kolei Władimir Krasnicki, także współpracownik Wwiedeńskiego, oskarżał metropolitę o czynną działalność kontrrewolucyjną. Sam metropolita Beniamin przesłuchiwany był 10 i 11 czerwca, zaś 4 lipca wygłosił ostatnie słowo, w którym skupił się na obronie innych oskarżonych. Gurowicz, charakteryzując hierarchę przed sądem, twierdził, że jest on człowiekiem pełnym odwagi, miłości bliźniego, a przy tym niezwykle skromnym. Kończąc mowę zapewniał, że nawet wyrok śmierci nie zniszczy u metropolity tych cech, zatem zabicie go nie przyniesie oczekiwanego rezultatu politycznego. Gurowicz zapowiadał również, że stracony metropolita może natychmiast – nawet bez aktu kanonizacji – zostać uznany za świętego męczennika. Z kolei sam oskarżony w ostatnim słowie wygłosił obszerne przemówienie, w którym nawiązywał do wydarzeń ostatnich lat. Przypominał, że jego wybór na biskupa dokonał się z woli robotników petersburskich, którzy zagłosowali na niego, chociaż nie był na liście wstępnie proponowanych kandydatów. Przyznał, że bolszewicy zdobyli liczne poparcie wśród robotników i chłopów, zaznaczał, że z tego też powodu wielokrotnie – w dopuszczalnych granicach – ustępował wobec władz. Wreszcie podkreślił, że zawsze opowiadał się za apolitycznością Rosyjskiego Kościoła Prawosławnego i stwierdził, że wyrok – obojętnie, jaki by nie był – potraktuje jako wolę Boga. Protestował jedynie przeciw nazywaniu go „wrogiem ludu”. Podkreślał bowiem, że nigdy nie był w konflikcie z ubogimi mieszkańcami Piotrogrodu. 
5 lipca 10 spośród oskarżonych zostało skazanych na śmierć, był wśród nich także metropolita. Ruch odnowicielstwa nie zareagował na to jednoznacznie – w jego oficjalnym organie prasowym "Żywa Cerkiew" równolegle pojawił się apel o ułaskawienie wszystkich skazanych, podpisany m.in. przez biskupa Żywej Cerkwi Antonina (Granowskiego) oraz oświadczenie o usunięciu metropolity ze stanu duchownego za „użycie autorytetu swojego arcybiskupiego stanu do działań wrogich, wymierzonych przeciw umierającemu z głodu narodowi”. Przebywając w więzieniu i oczekując na wykonanie wyroku, metropolita napisał ostatni list do piotrogrodzkich wiernych, w którym pisał: 
7 lipca 1922 adwokat metropolity złożył skargę kasacyjną. W rezultacie proces petersburski stał się przedmiotem dyskusji na Politbiurze partii bolszewickiej, które postanowiło utrzymać w mocy wyroki śmierci wobec metropolity Beniamina, archimandryty Sergiusza (Szejna) oraz Iwana Kowszarowa i Jurija Nowickiego, świeckich działaczy cerkiewnych. Pozostałe wyroki śmierci zamieniono na kary więzienia. Metropolita piotrogrodzki został stracony w nocy z 12 na 13 sierpnia 1922, być może na stacji kolejowej Porochow, we wschodnim Piotrogrodzie (nie zostało to jednoznacznie rozstrzygnięte). Razem z nim rozstrzelani zostali pozostali skazani na śmierci podsądni. Zostali oni przymusowo ogoleni i ubrani w łachmany, by uniemożliwić ich rozpoznanie przez przypadkowych świadków. Znanych jest kilka relacji z egzekucji Beniamina. We wszystkich pojawia się wzmianka o tym, że metropolita do ostatnich chwil modlił się. Według jednej z nich miał również pobłogosławić gwardzistów, którzy mieli go rozstrzelać. Miejsce pochówku duchownego jest nieznane.
Informacja o śmierci hierarchy, chociaż nieoficjalna, rozeszła się dosyć szybko, jednak władze zabroniły jej oficjalnego potwierdzenia na łamach prasy ani przekazywania jej w depeszach zagranicznych. Wierni, którzy w dniu śmierci metropolity po raz ostatni udali się do więzienia, by prosić o ułaskawienie, zostali poinformowani, że hierarcha został przewieziony do Moskwy. W związku z brakiem oficjalnego potwierdzenia jego stracenia (co nastąpiło dopiero po upadku ZSRR) przez dziesięciolecia w Leningradzie funkcjonowały legendy o tym, że Beniamin został w ostatniej chwili ułaskawiony, przeniesiony do jednego z działających jeszcze monasterów i być może powróci.
Kanonizacja i upamiętnienie.
Metropolita Beniamin został kanonizowany przez Rosyjski Kościół Prawosławny jako nowomęczennik w czasie soboru biskupów w dniach 31 marca – 5 kwietnia 1992. Znalazł się tym samym w pierwszej grupie duchownych i świeckich, którzy ponieśli śmierć w czasie prześladowań bolszewickich i których Cerkiew uznała za świętych. Na ikonach przedstawiany jest w szatach metropolity, z czerwonym krzyżem oznaczającym męczeństwo i z księgą. Pojawia się na zbiorowych wizerunkach nowomęczeników rosyjskich oraz na ikonie Soboru Nowomęczenników Petersburskich, ukazującej metropolitę i rozstrzelane razem z nim osoby w czasie procesu.
Na cmentarzu Ławry św. Aleksandra Newskiego znajduje się jego cenotaf. We wrześniu 2009 został odsłonięty pomnik Beniamina (Kazanskiego) w Petersburgu, przy cerkwi Zaśnięcia Matki Bożej na Małej Ochcie.
Zdaniem Dymitra Pospiełowskiego metropolita od początku walki władz bolszewickich z Cerkwią prawosławną był traktowany jako wróg, którego należy usunąć. Przyczyną tego miała być wyjątkowa popularność Beniamina wśród wiernych, w szczególności robotników piotrogrodzkich. Zdanie to podziela Tomasz Terlikowski. Autor ten jest zdania, że metropolita – z racji swojego nietypowego jak na przedrewolucyjną hierarchię zainteresowania losem najuboższych – był uważany przez bolszewików za znacznie groźniejszego, niż duchowni zaangażowani po stronie białych.
31 października 1990 Sąd Najwyższy Federacji Rosyjskiej zrehabilitował metropolitę, uznając wyrok trybunału rewolucyjnego z 1922 za bezpodstawny.

</doc>
<doc id="1673059" url="https://pl.wikipedia.org/wiki?curid=1673059" title="Eduard Spranger">
Eduard Spranger

Eduard Spranger (ur. 27 czerwca 1882 w Berlinie, zm. 17 września 1963 w Tybindze) – niemiecki teoretyk, filozof, pedagog i psycholog. Przyczynił się do ugruntowania pedagogiki jako dyscypliny akademickiej. Zajmował się psychologią wieku dorastania, pedagogiką kultury, propagował kierunek zwany psychologią rozumiejącą.
Życiorys.
Studiował filozofię w Berlinie pod kierunkiem Wilhelma Diltheya, Ottona Hintzego, Friedricha Paulsena oraz Ericha Schmidta. Doktorat uzyskał w 1905 na podstawie pracy "Die Grundlagen der Geschichtswissenschaft" u Paulsena. Habilitację na uniwersytecie w Berlinie pracą o Wilhelmie von Humboldt.
Był profesorem uniwersytetu w Lipsku (1911); dziekanem wydziału filozofii uniwersytetu w Berlinie; doradcą pruskiego ministra kultury Carla Heinricha Beckera; pracował nad reformą szkolnictwa w Niemczech. W latach 1936-1937 wykładał gościnnie w Japonii.
Początkowo odnosił się do polityki Hitlera pozytywnie. Był jednak przeciwny akcjom antyżydowskim inicjowanym przez organizacje studenckie. Po 1933 próbowano zwolnić go ze stanowiska, ale pozostał na uczelni. Widząc rzeczywiste oblicze nazizmu, zbliżył się do środowiska demokratów. W 1943 władze zamknęły jego czasopismo "Die Erziehung". Po zamachu na Hitlera został aresztowany. Zwolniono go po dziesięciu tygodniach dzięki interwencji japońskiego ambasadora.
Po II wojnie światowej pracował na uniwersytecie w Tybindze. Był wiceprezesem "Deutsche Forschungsgemeinschaft" i członkiem wielu towarzystw naukowych. Otrzymał liczne wyróżnienia naukowe.
Stał na humanistyczym gruncie idealistycznej humanistyki niemieckiej, sięgając do dorobku Diltheya, Pestalozziego i Goethego. Kładł nacisk na rolę wpływów kulturowych w wychowaniu. Celem kształcenia było według niego formowanie młodego człowieka, tak by wyrobił w sobie różnorodne zainteresowania oraz moralny charakter.
Był autorem typologii osobowości, obejmujących sześć podstawowych "form życia", ze względu na wartości ważne dla danej jednostki: typ ekonomiczny, polityczny, społeczny, religijny, estetyczny i teoretyczny. Jego filozofia kultury wywarła wpływ na psychologię rozwojową i teorię wychowania.
Interesował się również szkolnictwem zawodowym. Propagował zasadę trzech szczebli kształcenia. Szkoły pierwszego szczebla miały przekazywać uczniom wiedzę ogólną. Placówki drugiego szczebla byłyby zgodne z zainteresowaniami i umiejętnościami uczniów, trzeciego szczebla przygotowywałyby zaś do zawodu.
Publikacje.
Wśród jego prac wymienia się:

</doc>
<doc id="1673060" url="https://pl.wikipedia.org/wiki?curid=1673060" title="Ankogel">
Ankogel

Ankogel to szczyt w grupie Ankogelgruppe, w Wysokich Taurach w Alpach Wschodnich. Dawniej szczyt był wyższy o 16 metrów, ale w 1932 roku w szczytowej części nastąpiło potężne osunięcie skał. Leży na granicy dwóch austriackich krajów związkowych: Karyntii i Salzburga. Od tego szczytu pochodzi nazwa grupy, w której się znajduje. Mogłoby tu sugerować, że jest on najwyższy, tak jednak nie jest - najwyższy jest Hochalmspitze.
Szczyt ten otaczają cztery doliny: Mölltal na południowym zachodzie, Maltatal na południowym wschodzie, Gasteinertal i Grossarltal na północy.

</doc>
<doc id="1673061" url="https://pl.wikipedia.org/wiki?curid=1673061" title="SMS S 176">
SMS S 176

S 176 - niemiecki niszczyciel z okresu I wojny światowej. Pierwsza jednostka typu "S 176". Po wojnie przekazany Wielkiej Brytanii i tam zezłomowany w 1922 roku.

</doc>
<doc id="1673062" url="https://pl.wikipedia.org/wiki?curid=1673062" title="Kanclerz Rzeszy">
Kanclerz Rzeszy



</doc>
<doc id="1673063" url="https://pl.wikipedia.org/wiki?curid=1673063" title="SMS S 177">
SMS S 177

SMS S 177 - niemiecki niszczyciel z okresu I wojny światowej, druga jednostka typu "S 176". Okręt zatonął na minie na Bałtyku 23 grudnia 1915 roku.

</doc>
<doc id="1673064" url="https://pl.wikipedia.org/wiki?curid=1673064" title="Heinrich Georg Geigl">
Heinrich Georg Geigl

Heinrich Georg Geigl (ur. 10 lipca 1891 w Bad Abbach, zm. 4 kwietnia 1918 koło Le Hamel) – as lotnictwa niemieckiego Luftstreitkräfte z 13 potwierdzonymi zwycięstwami w I wojnie światowej.
Życiorys.
Urodził się w Bawarii w 1891 roku. Przed wybuchem wojny studiował filozofię i był nauczycielem w szkole podstawowej. Po przejściu szkolenia lotniczego został przydzielony do jednostki bojowej Kasta 36b należącej do dywizjonu Kagohl 6b. 26 lutego 1917 roku został przeniesiony do eskadry myśliwskiej Jagdstaffel 34. w jednostce służył do 17 sierpnia 1917 roku odnosząc 5 potwierdzonych zwycięstw powietrznych i uzyskując tytuł asa myśliwskiego. 17 sierpnia został mianowany dowódcą bawarskiej eskadry Jagdstaffel 16. Obowiązki swoje pełnił do 20 sierpnia. W dniu tym po odniesieniu pierwszego w dowodzonej przez siebie jednostce zwycięstwa jego samolot został ostrzelany z broni maszynowej w czasie niskiego przelotu nad francuską linią okopów. Heinrich Geigl został ranny. W czasie leczenia jego obowiązki w eskadrze przejął porucznik Robert Dycke. Geigl powrócił do jednostki 1 grudnia i pozostawał w niej na stanowisku dowódcy do swej śmierci. 
4 kwietnia 1918 w czasie walki powietrznej w okolicach Le Hamel we Francji jego samolot zderzył się w powietrzu z samolotem Sopwith Camel. Geigl zginął na miejscu.

</doc>
<doc id="1673066" url="https://pl.wikipedia.org/wiki?curid=1673066" title="SMS S 178">
SMS S 178

SMS S 178 - niemiecki niszczyciel z okresu I wojny światowej, trzecia jednostka typu "S 176". Okręt zatonął 4 marca 1913 roku na Bałtyku po zderzeniu z krążownikiem pancernym SMS „Yorck”. Przecięty na dwie części niszczyciel został podniesiony i po raz drugi przyjęty do służby w 1915 roku.

</doc>
<doc id="1673067" url="https://pl.wikipedia.org/wiki?curid=1673067" title="SMS S 179">
SMS S 179

S 179 - niemiecki niszczyciel z okresu I wojny światowej. Czwarta jednostka typu "S 176". Po wojnie przekazany Wielkiej Brytanii i tam złomowany w 1922 roku.

</doc>
<doc id="1673069" url="https://pl.wikipedia.org/wiki?curid=1673069" title="Egmont Zechlin">
Egmont Zechlin

Egmont Zechlin (ur. 27 czerwca 1896 w Gdańsku, zm. 23 czerwca 1992 w Selent) – niemiecki historyk.
Jako osiemnastolatek wziął udział w I wojnie światowej jako ochotnik. W 1916 został ciężko ranny i stracił lewą rękę. Po maturze i służbie na froncie w Macedonii został korespondentem wojennym. Był świadkiem rewolucji 1918 roku i powstania Spartakusa.
W 1919 rozpoczął studia historyczne w Berlinie i Heidelbergu. Został asystentem Prof. Hermanna Onckena. Habilitował się na podstawie pracy o Bismarcku. W 1931 otrzymał stypendium Rockefellera w USA i Azji Wschodniej, gdzie obserwował najazd Japonii na Mandżurię.
W latach 30. pracował na uniwersytetach w Marburgu, Hamburgu, Lizbonie i Berlinie. Zajmował się dziejami krajów zamorskich, co dało mu niezależność pracy w okresie nazizmu. Przyjaźnił się z przeciwnikami Hitlera: Arvidem Harnackiem i jego żoną Mildred Harnack.
Po II wojnie światowej został zatrudniony na Uniwersytecie w Hamburgu. Stworzył „Hans-Bredow-Institut für Rundfunk und Fernsehen”. Na początku lat 60. zaangażował się w spór historyków wokół polityki Niemiec przed i w czasie I wojny światowej, wywołany publikacjami Fritza Fischera. Zmarł w Selent, mając 97 lat.

</doc>
<doc id="1673070" url="https://pl.wikipedia.org/wiki?curid=1673070" title="Säuleck">
Säuleck

Säuleck – szczyt w grupie Ankogelgruppe, w Wysokich Taurach w Alpach Wschodnich. Leży w Austrii w kraju związkowym Karyntia. Sąsiaduje z Hochalmspitze, z którym połączony jest długim grzbietem. Jego północne zbocza opadają 1000 m w dół do doliny Seebachtal. Od wschodu i południa zbocza nie są tak strome. 

</doc>
<doc id="1673072" url="https://pl.wikipedia.org/wiki?curid=1673072" title="Lwowska Chorągiew Harcerzy">
Lwowska Chorągiew Harcerzy

Lwowska Chorągiew Harcerzy – była jednostka terytorialna Organizacji Harcerzy Związku Harcerstwa Polskiego.
Działała na terenie Lwowa, wschodniego województwa lwowskiego oraz województwa tarnopolskiego i województwa stanisławowskiego w latach 1920–1939 oraz w czasie II wojny światowej w konspiracji w latach 1939–1944 w ramach Szarych Szeregów ul „Lew”. Siedzibą władz Chorągwi było miasto Lwów. Chorągiew tworzyły w 1938 32 hufce.
Historia.
Lwowska Chorągiew Harcerzy powstała w dniu 1 października 1920, jednak oficjalnie powołano ją podczas I Walnego Zjazdu Związku Harcerstwa Polskiego 1 stycznia 1921. Wcześniej działała pod protektoratem Towarzystwa Gimnastycznego „Sokół” i podlegała Naczelnej Komendzie Skautowej.
Sztandar Lwowskie Chorągwi Harcerzy został odznaczony Krzyżem Obrony Lwowa, Gwiazdą Przemyśla (1936), Odznaką Pamiątkową Dawnych Harcerzy Małopolskich (1937).
W maju 1933 z Chorągwi Lwowskiej wydzielono niektóre hufce i utworzono Kresową Chorągiew Harcerzy, w której skład weszły drużyny harcerskie z powiatów Borszczowskiego, Buczackiego, Czortkowskiego, Kopyczyńskiego, Skałeckiego, Zaleszczyckiego i Zbarskiego. Jednak po kilku miesiącach rozkazem Naczelnika ZHP chorągiew rozwiązano i środowiska ponownie włączono do Chorągwi Lwowskiej.
Reprezentacje harcerzy z Chorągwi Lwowskiej na zlotach:
Podległe hufce.
z województwa lwowskiego
z województwa tarnopolskiego i województwa stanisławowskiego

</doc>
<doc id="1673073" url="https://pl.wikipedia.org/wiki?curid=1673073" title="Syryjska Republika Arabska">
Syryjska Republika Arabska



</doc>
<doc id="1673074" url="https://pl.wikipedia.org/wiki?curid=1673074" title="SMS V 180">
SMS V 180

V 180 − niemiecki niszczyciel z okresu I wojny światowej. Pierwsza jednostka typu "V 180". Po wojnie przekazany Brazylii i tam zezłomowany w 1921 roku.

</doc>
<doc id="1673075" url="https://pl.wikipedia.org/wiki?curid=1673075" title="Günther von Berg">
Günther von Berg

Günther Heinrich von Berg (ur. 27 listopada 1765 w Schwaigern k. Heilbronn, zm. 9 września 1843 w Oldenburgu) – niemiecki prawnik, polityk, profesor prawa w Getyndze, jeden z głównych przedstawicieli policystyki.
Piastował liczne funkcje urzędnicze i sądowe w Wielkim Księstwie Oldenburg i Hanowerze. Był nawet premierem rządu niewielkiego księstwa Schaumburg-Lippe. Brał udział w pracach kongresu wiedeńskiego. Otrzymał Order św. Stefana, a w 1838 godność szlachecką Cesarstwa Austriackiego.
Napisał znany podręcznik "Handbuch des deutschen Polizeirechts" (7 części, wydanych w latach 1799-1809).

</doc>
<doc id="1673076" url="https://pl.wikipedia.org/wiki?curid=1673076" title="Ludwig Hanstein">
Ludwig Hanstein

Ludwig Hanstein (ur. 20 stycznia 1892, zm. 21 marca 1918) – as lotnictwa niemieckiego Luftstreitkräfte z 16 potwierdzonymi zwycięstwami w I wojnie światowej.
Urodził się w Królestwie Prus w 1892 roku. Po przejściu szkolenia lotniczego został przydzielony do bawarskiej jednostki bojowej FFA 9. W jednostce służył od maja 1916 roku do 31 października 1916 roku. Odniósł w niej swoje pierwsze zwycięstwo powietrzne pilotując samolot Fokker D.II. Kolejnym przydziałem Ludwiga Hansteina była eskadra myśliwska Jagdstaffel 16, w której służył do 25 września 1917 roku, odnosząc w niej kolejnych 10 zwycięstw powietrznych.
25 września 1917 roku Ludwig Hanstein został przeniesiony do bawarskiej eskadry myśliwskiej Jagdstaffel 35 na stanowisko dowódcy. Obowiązki dowódcy pełnił z przerwą na urlop do dnia śmierci. 21 marca 1918 roku w czasie walki powietrznej pilotowany przez Ludwiga Hansteina Albatros D.V został zestrzelony przez angielskiego asa Herberta Sellarsa.

</doc>
<doc id="1673077" url="https://pl.wikipedia.org/wiki?curid=1673077" title="Mark Aguirre">
Mark Aguirre

Mark Anthony Aguirre (ur. 10 grudnia 1959 w Chicago) – amerykański koszykarz, występujący na pozycji niskiego skrzydłowego, dwukrotny mistrz NBA, po zakończeniu kariery trener koszykarski.
Mierzący 198 cm wzrostu koszykarz studiował na DePaul University, gdzie w latach 1979–1982 grał w drużynie uczelnianej DePaul Blue Demons. Do NBA został wybrany z numerem 1. w drafcie w 1981 przez Dallas Mavericks. Grał w tym zespole do 1989, kiedy to w trakcie sezonu został oddany w wymianie za Adriana Dantleya do Detroit Pistons. W Detroit występował do 1993 i stał się ważną częścią teamu określanego mianem "Bad Boys". Pierścienie mistrzowskie zdobywał w 1989 i 1990. Karierę zakończył w Los Angeles Clippers (1994). Trzykrotnie, w barwach Mavericks, był wybierany do udziału w meczu gwiazd NBA. W NBA zdobył 18 458 punktów.

</doc>
<doc id="1673078" url="https://pl.wikipedia.org/wiki?curid=1673078" title="Hermann Oncken">
Hermann Oncken

Hermann Oncken (ur. 16 listopada 1869 w Oldenburgu, zm. 28 grudnia 1945 w Getyndze) – niemiecki historyk, publicysta i polityk.
Studiował w Berlinie i Heidelbergu. Pracował jako archiwista w Oldenburgu. W 1898 r. uzyskał habilitację. Został zatrudniony jako prywatny docent w Berlinie, w 1905 r. gościnnie wykładał w Chicago, w 1906 r. otrzymał profesurę w Gießen, a rok później w Heidelbergu.
Działał w szeregach partii narodowo - liberalnej. Od 1915 r. zasiadał w parlamencie badeńskim. Po I wojnie światowej współpracował z księciem Maxem von Baden i Maxem Weberem przy pertraktacjach pokojowych i tworzeniu republiki weimarskiej. Od 1923 r. pracował na uniwersytecie w Monachium, zaś od 1928 w Berlinie. W 1935 r. przymusowo urlopowany przez nazistów.
Zajmował się dziejami XIX - wieku. Napisał: "Lasalle. Zwischen Marx und Bismarck" (1904); "Rudolf von Bennigsen" (1910); "Die Rheinpolitik Kaiser Napoleons III" (1926); "Das Deutsche Reich und die Vorgeschichte des Weltkrieges" (1927). Do jego uczniów należeli: Egmont Zechlin, Wolfgang Hallgarten i Walter Frank.
Po 1918 i odzyskaniu przez Polskę niepodległości, wspierał niemieckie roszczenia do byłej tzw. prowincji pruskiej.

</doc>
<doc id="1673083" url="https://pl.wikipedia.org/wiki?curid=1673083" title="Pollensa">
Pollensa

Pollensa (katal. "Pollença") − miasto w Hiszpanii, na wyspie Majorka. Zamieszkane przez ok. 9 tys. osób.
Pollensa znajduje się na północnej części wyspy. Centrum miasta charakteryzuje się nieregularnie biegnącymi uliczkami.Tworzącymi labirynty, przypominającymi mauretańską medynę. Większość domów jest surowych i nieprzystępnych. Jest to pozostałość z XVII i XVIII wieku. Szczególną urodą odznaczają się liczne balustrady balkonowe. Na Plaça d` Almoina stoi symbol miasta: El Gallo. Kogut usytuowany na fontannie o tej samej nazwie. Fresk na ścianie jednego z domów upamiętnia Sant Vicente Ferrera, dominikanina, który w XVII w. rozdawał na Majorce jałmużny oraz występował z gniewnymi kazaniami przeciwko heretykom i Żydom. Nieco dalej na północ, usytuowany jest kościół Monti.sión z 1667r. Pollensa umiejscowiona jest przy paśmie gór Sierra de Tramuntana, ok. 7 km od brzegu morza. Nad którym ulokowany jest port w miejscowości Puerto Pollensa. Miasto graniczy z miejscowościami Campanent, Escorca, Sa Pobla i Alcudia. W łagodnym klimacie śródziemnomorskim temperatura zimą nie spada poniżej 7 stopni. Na głównym placu Plaza Major znajduje się zbudowany przez templariuszy Kościół Nostra Senyora dels Àngels. Nieopodal znajduje się Calvaria - wzgórze z kapliczką, na które prowadzi 365 schodów. W Wielki Piątek odgrywane jest tu przedstawienie Drogi Krzyżowej. Na północy dobrze zachowany most z czasów rzymskich. W mieście znajdują się też dwa muzea oraz pracownia ceramiki.
Historia.
Miasto zostało założone w XIII w. p.n.e. ok. 6 km od wybrzeża. W celu ochrony przed najazdami ze strony piratów. W Pollensa jak i na całej wyspie rozwijała się kultura tajolocka - od talajotów, czyli kamiennych wież w kształcie stożka wznoszonych od 1300 r. p.n.e. Wyspę odwiedzali Grecy, Fenicjanie i Kartagińczycy. W 123 r. p.n.e w Pollensa jak i na całej Majorce osiedlili się Rzymianie, o czym świadczą ślady osadnictwa w miasteczku. Ich wpływ na rozwój miasteczka był znaczący. Wprowadzili uprawę winorośli, drzew oliwnych i zboża. Założyli miasta, zbudowali fortyfikacje i drogi, które pokrywają się z dzisiejszymi drogami. Rzymianie zbudowali most – Pont Roma. Łączący brzegi strumienia San Jordi, którego korytem płynie woda po obfitych opadach w górach. W przeszłości wchodził w skład sieci dróg zbudowanych przez Rzymian. Kilometr na północ od mostu na prywatnym terenie zachowały się fragmenty akweduktu służącego do transportowania wody z górskiego źródła do rzymskiej Pollentii (obecnie Alcúdia). Następnie w roku 425 pojawili się Wandalowie, a po nich Bizantyjczycy, którzy wznieśli na wyspę pierwsze kościoły na samym końcu pojawili się i wikingowie. W 1229 r. odebrał Majorkę muzułmanom król aragoński Jakub I Zdobywca. Podczas rządów obecnego króla miasto zbudowało surowy kościół na głównym placu - Nostra Senyora dels Àngels.Ataki pirackie były dość powszechne na wyspie. W XVI w. ludność, aby uniknąć rabunków, budowała miasta i wsie w głębi lądu. Z dala od portów co widać po strukturze miasta Pollensa. Najsłynniejszym z najazdów piratów był najazd z roku 1550. Wtedy w Pollensa jeden z mieszkańców, Joan Mas, zebrał małą grupę obywateli, którzy walczyli z piratami. Zwycięstwo nad nimi obchodzone jest co roku 2 sierpnia. Podczas obchodów odtwarzana jest zwycięska bitwa.
Architektura.
Architektura miasta posiada bogatą historię. W pierwszej połowie ubiegłego wieku miasto stało się kolonią zamieszkiwaną przez artystów. Pozostałością po tych mieszkańcach są liczne galerie. Na głównym placu Plaza Major znajduje się zbudowany przez templariuszy kościół Nostra Senyora dels Àngels. Kościół został odnowiony w XVIII wieku zmieniając wygląd na bardziej barokowy. Najcenniejszym elementem wnętrza jest Madonna Anielska, wykonana w 1430r, oraz wielopoziomowy ołtarz ozdobiony wieżyczkami. Nieopodal ukazuje się Calvaria z XIII w. - wzgórze z kapliczką, w której znajduje się figurka Mare de Déu del Peu de la Creu (Matki Bożej u stóp krzyża), na które prowadzi 365 schodów. W pobliżu Calvarii znajduje się punkt widokowy, z którego widać całą panoramę miasta oraz sąsiadującego z nim portu. W mieście znajdują się również dwa muzea oraz pracownia ceramiki. Na Plaza Major jest wiele restauracji. W każdą niedzielę odbywa się tam targ. Znajduje się tam aż 300 stanowisk, pośród których można znaleźć wiele produktów spożywczych, rękodzieła, obuwie, odzież oraz wiele charakterystycznych produktów, typowych dla Majorki.
Kultura.
Od wczesnych lat XX wieku Pollenca stała się ulubionym miejscem dla artystów odwiedzających wyspę. Osoby takie jak Miguel Costa Llobera, Ramon Pico Campamar, Santiago Rusiñol, Joaquín Mir, Anglada Camarasa, Tito Cittadini czy Dionís Bennàssar przyczynili się swoimi pracami literackimi do tego, że Pollenca jest znana. Obecnie miasteczko nadal cieszy się popularnością w świecie artystycznym. Dzięki inicjatywom publicznym, takim jak Międzynarodowy Festiwal Muzyki, Muzeum Pollensa i prywatnym inicjatywom jak Casa-Museo Dionís Bennàssar, oraz dużej liczbie galerii. Puerto Pollensa, zainspirowało kompozytora z Argentyny Marilina Ross, aby napisać piosenkę „Puerto Pollensa” spopularyzowaną przez piosenkarkę Sandrę Mihanovich.
Natura.
Wielu miłośników przyrody przyjeżdża do Pollensa podziwiać jej piękno naturalne. Takim naturalnym pięknem nie zmienionym przez człowieka są góry Sierra de Tramuntana. Pollensa jest rajem dla ornitologów. Osoby interesujące się naturą, znajdą tam wiele różnorodnych gatunków ptaków, które można obserwować na polach, terenach podmokłych, wybrzeżach oraz lasach. Skaliste klify Formentor, dają schronienie nadgórnikom, jaskółkom, orłom włochatym oraz kaniom rudym. Można zobaczyć urubu czarnego, zaliczonego do najbardziej zagrożonych europejskich gatunków. U dołu klifu przechadzają się czarne bociany. Łącznie możemy znaleźć 370 gatunków ptaków. Ptaki objęte ochroną to flamingi , bączki, błotniaki, czaple. Większość z tych ptaków odwiedza wyspę podczas zimowej emigracji. Obszar ten charakteryzuje się również bogatą różnorodnością. Zaobserwujemy tam wiele drzew oliwnych, które charakteryzują Majorkę.
Kuchnia.
Pollensa słynie z kuchni śródziemnomorskiej. Obszar ten oferuje szeroki wybór restauracji zarówno w kuchni lokalnej jak i międzynarodowej. Warto spróbować kiełbasy "fuet", "butifarra", "sobrasada", oraz w każdy czwartek wybrać się na słynne przekąski "tapas". W mieście można kosztować charakterystyczne dla Majorki dania, których nie można spotkać w innych częściach Hiszpanii.
Osoby sławne.
Alberta Giménez Adrover, pedagog (1837-1922) znana jako „Madre Alberta"
David Tavaré, piosenkarz i producent.
Dionís Bennassar, malarz (1904-1967).
Guillem Cifre de Colonya, nauczyciel, Bankier i założyciel Caixa d'estalvis Colonya, (1852-1908)
Marta Ferrer, piosenkarka i aktorka.
Miquel Costa i Llobera, poeta i kapelan (1854-1922).
Pedro Cifré, koszykarz.
Sete Benavides, kajakarz olimpijski.

</doc>
<doc id="1673086" url="https://pl.wikipedia.org/wiki?curid=1673086" title="SMS V 181">
SMS V 181

V 180 - niemiecki niszczyciel z okresu I wojny światowej. Druga jednostka typu "V 180". Po wojnie przekazany Japonii i zezłomowany w 1922 roku.

</doc>
<doc id="1673090" url="https://pl.wikipedia.org/wiki?curid=1673090" title="Großer Hafner">
Großer Hafner

Großer Hafner – szczyt w grupie Ankogelgruppe, w Wysokich Taurach w Alpach Wschodnich. Leży na granicy dwóch austriackich krajów związkowych: Karyntii i Salzburga. Góra ma dwa szczyty: wyższy - Großer Hafner (3076 m) i niższy - Kleiner Hafner (3017 m).
Grosser Hafner otoczony jest trzema lodowcami: Rotgüldenkees, Lanischkees i Wastelkarkees. Po zachodniej stronie znajduje się dolina Maltatal, a na wschodniej Liesertal.

</doc>
<doc id="1673091" url="https://pl.wikipedia.org/wiki?curid=1673091" title="Święty Hegezyp">
Święty Hegezyp

Święty Hegezyp, gr. "Ἅγιος Ἡγήσιππος" (ur. ok. 110, zm. ok. 180) – pisarz kościelny i święty Kościoła katolickiego.
O jego życiu wiadomo z "Historii kościelnej" św. Euzebiusza.
Hegezyp żył w II wieku. Autor "Historii dziejów kościelnych" uważany jest za pierwszego postapostolskiego historiografa. Pochodził prawdopodobnie z Palestyny. Po nawróceniu z judaizmu na chrześcijaństwo udał się najpierw do Koryntu, później do Rzymu. Żył i tworzył na dworze św. papieża Aniceta. Znał język grecki, hebrajski i syryjski.
Jego wspomnienie liturgiczne obchodzone jest 7 kwietnia.

</doc>
<doc id="1673092" url="https://pl.wikipedia.org/wiki?curid=1673092" title="Dupki">
Dupki

Dupki (dawniej "Dupken, Lipowskie, Lipowsken") – uroczysko; dawna miejscowość, położona wg obecnego podziału administracyjnego w województwie warmińsko-mazurskim, w powiecie piskim, w gminie Biała Piska.
Dane z ksiąg metrykalnych wskazują, że wieś istniała do 1944 r.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni), z obowiązkiem służby rycerskiej (zbrojnej). W wieku XV i XVI w dokumentach wieś zapisywana pod nazwą: "Liepinsken, Lipowsken, Dupken, Dupküff, Dupk".
Wieś służebna lokowana w 1481 przez komtura bałgijskiego "Erazma von Reitzensteina", na 15 łanach na prawie magdeburskim z obowiązkiem jednej służby zbrojnej. Nadanie otrzymali "Jan" i "Stanisław" "Dupkowscy", a grunty wsi leżały w dąbrowie między Osrankami, Pogorzelą, Monetami i Nitkami. W 1490 r. bracia Jan i Stanisław otrzymali dodatkowo „nadmiar”, wynoszący 19 łanów i 25 morgów. Szkoła powstała w 1899 r. W roku 1935 w szkole uczył jeden nauczyciel, a uczęszczało do niej 46 dzieci. W 1926 urzędową nazwę wsi zmieniono na "Lindensee". W 1939 r. we wsi mieszkały 203 osoby.

</doc>
<doc id="1673095" url="https://pl.wikipedia.org/wiki?curid=1673095" title="Codex Borbonicus">
Codex Borbonicus



</doc>
<doc id="1673096" url="https://pl.wikipedia.org/wiki?curid=1673096" title="Großer Sonnblick">
Großer Sonnblick

Großer Sonnblick to szczyt w grupie Ankogelgruppe, w Wysokich Taurach w Alpach Wschodnich. Leży w Austrii w kraju związkowym Karyntia. Sąsiaduje między innymi ze szczytami Großer Hafner i Hochalmspitze. Szczyt ten leży ok. 18 km na północny zachód od miejscowości Gmünd in Kärnten i ok. 9 km na północny wschód od Hochalmspitze. 
Jest najbardziej wysuniętym na wschód alpejskim trzytysięcznikiem. Jako że góra ma trzy wierzchołki: południowo-zachodni mający 3030 m, środkowy mający 3000 m, oraz północno-wschodni mający 2960 m, niektóre źródła tytuł ten przypisują środkowemu wierzchołkowi zwanemu Mittlerer Sonnblick (3000 m n.p.m.).

</doc>
<doc id="1673098" url="https://pl.wikipedia.org/wiki?curid=1673098" title="Littlest Things">
Littlest Things

Littlest Things – singel brytyjskiej wokalistki popowej Lily Allen z jej debiutanckiego albumu studyjnego zatytułowanego "Alright, Still". Twórcami tekstu piosenki są Pierre Bachelet, Lily Allen i Mark Ronson, który zajął się też produkcją. Piosenka zawiera sample utworu Pierre Bachelet'a i Herve Roy z filmu "Emmanuelle". Po uzyskaniu sukcesu komercyjnego z dwóch pierwszych singli, "Smile" i "LDN", Allen zdecydowała się promować album poprzez wydanie singla "Littlest Things". Utwór został skomponowany w Nowym Jorku, gdzie Allen podróżując poznała producenta Mark Ronson, kiedy jadła obiad ze swoim ówczesnym chłopakiem Sebem. Rozmawiając z nim dała mu kopię swojej płyty demo. Był on pod wrażeniem jej utworu "Smile" i poprosił ją do współpracy. Do singla nakręcono także teledysk, który ukazał się 11 grudnia, a jego reżyserią zajęła się Nima Nourizadeh.

</doc>
<doc id="1673102" url="https://pl.wikipedia.org/wiki?curid=1673102" title="Taras Bulba (powieść)">
Taras Bulba (powieść)

Taras Bulba (ros. Тарас Бульба) − powieść Nikołaja Gogola, istnieje w dwóch redakcjach autorskich – z 1835 i 1842 roku.
Po polsku powieść ukazała się po raz pierwszy w 1850 roku. Autorem przekładu był Piotr Głowacki (zm. 1853), galicyjski nauczyciel ludowy. Utwór porusza sprawę walki Kozaków z I Rzeczpospolitą, której przedstawiciele na Ukrainie są dla Kozaków "przeklętymi łacinnikami" i są zrównani z "pogańskimi Tatarzynami".
Utwór został zaadaptowany na scenę teatralną (także jako opera) i kilkakrotnie sfilmowany.

</doc>
<doc id="1673103" url="https://pl.wikipedia.org/wiki?curid=1673103" title="Matronimia">
Matronimia



</doc>
<doc id="1673108" url="https://pl.wikipedia.org/wiki?curid=1673108" title="Askokarp">
Askokarp

Askokarp – owocnik u workowców. Jest to zbita część grzybni, wytwarzana przez nią w formie charakterystycznej dla każdego gatunku, tworząca na zewnątrz lub wewnątrz na drodze płciowej zarodniki zwane askosporami. W askokarpach znajdują się:
W zależności od sposobu powstawania wyróżnia się 2 typy askokarpów:

</doc>
<doc id="1673111" url="https://pl.wikipedia.org/wiki?curid=1673111" title="SMS V 182">
SMS V 182

V 182 – niemiecki niszczyciel z okresu I wojny światowej. Trzecia jednostka typu "V 180". Po wojnie przekazany Wielkiej Brytanii i zezłomowany w 1922 roku.

</doc>
<doc id="1673116" url="https://pl.wikipedia.org/wiki?curid=1673116" title="SMS V 183">
SMS V 183

V 183 - niemiecki niszczyciel z okresu I wojny światowej. Czwarta jednostka typu "V 180". Po wojnie przekazany Wielkiej Brytanii i zezłomowany w 1922 roku.

</doc>
<doc id="1673117" url="https://pl.wikipedia.org/wiki?curid=1673117" title="Perytecja">
Perytecja



</doc>
<doc id="1673120" url="https://pl.wikipedia.org/wiki?curid=1673120" title="Ascoma">
Ascoma



</doc>
<doc id="1673121" url="https://pl.wikipedia.org/wiki?curid=1673121" title="SMS V 184">
SMS V 184

V 184 - niemiecki niszczyciel z okresu I wojny światowej. Piąta jednostka typu "V 180". Po wojnie przekazany Wielkiej Brytanii i zezłomowany w 1922 roku.

</doc>
<doc id="1673124" url="https://pl.wikipedia.org/wiki?curid=1673124" title="Titulcia">
Titulcia

Titulcia – miasto i gmina, w komarce Las Vegas, we wspólnocie autonomicznej Madrytu w centralnej Hiszpanii. Miasto położone jest ok. 35 km od stolicy kraju – Madrytu. Ma 1045 mieszkańców i zajmuje obszar 9,9 km². Miasto jest położone w pobliżu zbiegu rzek Tajuña i Jarama.
Współczesna obecnie istniejąca nazwa miasta została zmieniona przez Ferdynanda VII w 1814 r. Historycznie począwszy od XII wieku do początku XIX wieku miasto nosiło nazwę "Bayona de Tajuña".

</doc>
<doc id="1673125" url="https://pl.wikipedia.org/wiki?curid=1673125" title="It’s Not Me, It’s You">
It’s Not Me, It’s You

It's Not Me, It's You - drugi studyjny album brytyjskiej wokalistki popowej Lily Allen. Płyta została wydana 9 lutego w Europie, a dzień później w Stanach Zjedenoczonych przez wytwórnię Capitol Records. Album dotarł do pierwszego miejsca w Wielkiej Brytanii, Australii oraz Kanadzie. British Phonographic Industry 5 lutego 2010 roku przyznała mu status potrójnej platynowej płyty. Z albumu wydano łącznie sześć singli, a wśród nich znalazł się "The Fear", dzięki któremu Lily po raz drugi w swojej karierze dotarła do szczytu notowania UK Singles Chart.

</doc>
<doc id="1673126" url="https://pl.wikipedia.org/wiki?curid=1673126" title="SMS V 185">
SMS V 185

V 185 – niemiecki niszczyciel z okresu I wojny światowej. Szósta jednostka typu V 180. Skreślony z listy floty 4 października 1932 roku. W 1933 roku otrzymał nazwę "Blitz". W 1945 roku został przekazany ZSRR.

</doc>
<doc id="1673128" url="https://pl.wikipedia.org/wiki?curid=1673128" title="Dragomir Vukobratovic">
Dragomir Vukobratovic



</doc>
<doc id="1673129" url="https://pl.wikipedia.org/wiki?curid=1673129" title="Constitutum possessorium">
Constitutum possessorium

Constitutum possessorium – sposób przeniesienia posiadania polegający na tym, że dotychczasowy posiadacz samoistny zachowuje rzecz w swoim władaniu jako posiadacz zależny albo jako dzierżyciel (na podstawie stosunku prawnego, który strony jednocześnie ustalają) – art. 349 KC. Jako przykład można podać sytuację, w której właściciel sprzedaje rzecz, ale równocześnie strony zawierają umowę dzierżawy, pozostawiając nieruchomość w posiadaniu zależnym sprzedawcy.

</doc>
<doc id="1673130" url="https://pl.wikipedia.org/wiki?curid=1673130" title="Igor Denisov">
Igor Denisov



</doc>
<doc id="1673131" url="https://pl.wikipedia.org/wiki?curid=1673131" title="Shame for You">
Shame for You

Shame for You – singel brytyjskiej wokalistki popowej Lily Allen z jej debiutanckiego albumu studyjnego zatytułowanego "Alright, Still". Twórcami tekstu piosenki jest Lily i Blair MacKichan, który zajął się też produkcją. Utwór zawiera sample singla Jackiego Mittoo "Loving You" i wydany został jako strona A czwartego singla Lily "Alfie" w Wielkiej Brytanii przez wytwórnię Regal Recordings. Do tego utworu nie nakręcono teledysku, ale Lily wielokrotnie promowała go na swojej trasie koncertowej przez śpiewanie go.

</doc>
<doc id="1673132" url="https://pl.wikipedia.org/wiki?curid=1673132" title="Tchnienie Mocy">
Tchnienie Mocy

TchNieNie Mocy - pierwszy oficjalny album The Syntetic wydany 1 kwietnia 2009 roku.

</doc>
<doc id="1673134" url="https://pl.wikipedia.org/wiki?curid=1673134" title="Michał IX Paleolog">
Michał IX Paleolog

Michał IX Paleolog (ur. 17 kwietnia 1277; zm. 12 października 1320 w Tesalonice) – współcesarz bizantyjski, panował u boku ojca Andronika II w latach 1294-1320. 
Życiorys.
Ze względu na przedwczesną śmierć nie doczekał się formalnego przejęcia władzy.
Ożeniony był z Ritą Armeńską, z którą miał czwórkę dzieci:

</doc>
<doc id="1673136" url="https://pl.wikipedia.org/wiki?curid=1673136" title="SMS V 186">
SMS V 186

V 186 – niemiecki niszczyciel z okresu I wojny światowej. Siódma jednostka typu "V 180". Po wojnie przekazany Wielkiej Brytanii i zezłomowany w 1922 roku.

</doc>
<doc id="1673137" url="https://pl.wikipedia.org/wiki?curid=1673137" title="Mistrzostwa Europy w Judo 2001">
Mistrzostwa Europy w Judo 2001

50. Mistrzostwa Europy w Judo odbywały się od 18 maja do 20 maja 2001 roku w Paryżu (Francja).
Turniej drużynowy rozegrano 15 i 16 grudnia w Madrycie.

</doc>
<doc id="1673139" url="https://pl.wikipedia.org/wiki?curid=1673139" title="Juan Honores">
Juan Honores

Juan Honores (ur. 4 marca 1915 w Ascope, zm. 9 czerwca 1990) – peruwiański piłkarz, bramkarz. Później trener.
Wziął udział w nieudanym turnieju Copa América 1937, gdzie Peru zajęło ostatnie, szóste miejsce. Honores zagrał w trzech meczach - z Argentyną (stracił bramkę), Chile (strtacił 2 bramki) i Paragwajem. W pozostałych dwóch spotkaniach bramki peruwiańskiej strzegli Juan Valdivieso i Marcos Huby.
Jako gracz klubu Universitario Lima wziął udział w turnieju Copa América 1939, gdzie Peru zdobyło tytuł mistrza Ameryki Południowej. Honores, będąc kapitanem zespołu, zagrał we wszystkich czterech meczach - z Ekwadorem (stracił 2 bramki), Chile (stracił bramkę), Paragwajem i Urugwajem (stracił bramkę).
W 1939 roku razem z klubem Universitario zdobył tytuł mistrza Peru.
Dwa lata później wziął udział w turnieju Copa América 1941, gdzie Peru zajęło czwarte miejsce. Honores, jako kapitan drużyny, zagrał we wszystkich czterech meczach - z Chile (stracił bramkę), Argentyną (stracił 2 bramki), Ekwadorem i Urugwajem (stracił 2 bramki).
Następnie wziął udział w turnieju Copa América 1942, gdzie Peru zajęło piąte miejsce. Honores zagrał w pięciu meczach - z Paragwajem (stracił bramkę), Brazylią (stracił 2 bramki), Ekwadorem (stracił bramkę), Urugwajem (stracił 3 bramki) i Chile. W każdym z tych spotkań pełnił rolę kapitana zespołu. W meczu z Argentyną zastąpił go Juan Soriano.
Honores występował także w klubach argentyńskich - Newell’s Old Boys Rosario i CA Platense. Łącznie w lidze argentyńskiej rozegrał 89 meczów.
Honores w latach 1937-1942 rozegrał w reprezentacji Peru 19 meczów, w których stracił 24 bramki. Zaliczany jest do grona najwybitniejszych bramkarzy w historii peruwiańskiej piłki nożnej.
Po zakończeniu kariery piłkarskiej został trenerem - pracował między innymi z zespołem Club Sporting Cristal, którym kierował w latach 1961-1962 i w 1976. W 1961 doprowadził drużynę Sporting Cristal do tytułu mistrza Peru.

</doc>
<doc id="1673140" url="https://pl.wikipedia.org/wiki?curid=1673140" title="Perithecium">
Perithecium



</doc>
<doc id="1673142" url="https://pl.wikipedia.org/wiki?curid=1673142" title="SMS V 187">
SMS V 187

V 187 - niemiecki niszczyciel z okresu I wojny światowej. Ósma jednostka typu "V 180". Zatopiony ogniem dział brytyjskich krążowników 28 sierpnia 1914 podczas bitwy koło Helgolandu.

</doc>
<doc id="1673143" url="https://pl.wikipedia.org/wiki?curid=1673143" title="Efekt Rossitera-McLaughlina">
Efekt Rossitera-McLaughlina

Efekt Rossitera-McLauglina (efekt RM) – zjawisko astronomiczne, obserwowane dla gwiazd zmiennych zaćmieniowych i niektórych pozasłonecznych układów planetarnych, polegające na zmianie kształtu profilu i położenia wierzchołka linii widmowej gwiazdy podczas tranzytu słabszego składnika. Efekt ten odkryli w 1924 roku R.A. Rossiter, podczas obserwacji gwiazdy Beta Lyrae i D.B. McLaughlin, badający Algola.
Mechanizm.
Na skutek obrotu gwiazdy wokół własnej osi, światło docierające z brzegu tarczy zbliżającego się do obserwatora jest przesunięte ku fioletowi, a z brzegu odalającego się od niego – ku czerwieni. Zsumowanie tych efektów prowadzi do poszerzenia linii widmowych w świetle gwiazdy. Ciało przechodzące przed tarczą gwiazdy przesłania kolejne jej fragmenty, odcinając najpierw część światła przesuniętego ku fioletowi, a później ku czerwieni. Kształt profilu obserwowanej linii widmowej ulega zmianie i wraz z ruchem ciała na tle tarczy gwiazdy wierzchołek linii przesuwa się w stronę czerwieni, a następnie fioletu. Odwrotna sytuacja ma miejsce w przypadku tranzytującego składnika na orbicie wstecznej.
Efekt jest najsilniejszy, gdy składnik zaćmiewający krąży w płaszczyźnie równika gwiazdy i słabnie ze wzrostem nachylenia orbity. Jeśli dodatkowo oś obserwacji nie leży w płaszczyźnie orbity, efekt staje się niesymetryczny (ciało przesłania większą część jednej półkuli niż drugiej). Pozwala to wyznaczyć kąt nachylenia płaszczyzny orbity względem płaszczyzny równika gwiazdy (zwykle oznaczany λ).
W układach planetarnych.
Efekt ten został zaobserwowany do 2011 roku w 30 pozasłonecznych układach planetarnych. Obserwacje ujawniły dużą różnorodność orbit: przykładowo planeta HD 209458 b krąży w płaszczyźnie równika gwiazdy (λ= 0,1 ± 2,4°), planeta Kepler-8b ma wyraźnie nachyloną orbitę (λ=−26,4 ± 10,1°), natomiast WASP-17b krąży po nachylonej orbicie ruchem wstecznym (λ= 148,5° ).
Wyniki tych obserwacji mają duży wpływ na modele powstawania planet. Model tworzenia się gorących jowiszy poprzez migrację wynikającą z oddziaływania z dyskiem protoplanetarnym, konkurował z modelem rozpraszania na skutek silnych oddziaływań grawitacyjnych między kilkoma planetami. Odkrycie dużego odsetku planet o nachylonych orbitach jest uznawane za argument przeciwko modelowi migracji, ze względu na to, że w tym modelu orbity zachowują początkowe nachylenie dysku, podczas gdy oddziaływania kilku ciał mogą zmieniać nachylenie orbit. Jednak istnieją alternatywne wyjaśnienia tego zjawiska – oś samego dysku mogła być nachylona względem osi rotacji gwiazdy, lub też niestabilność przepływu plazmy mogła zmienić oś obrotu gwiazdy.

</doc>
<doc id="1673145" url="https://pl.wikipedia.org/wiki?curid=1673145" title="Przybówka (przystanek kolejowy)">
Przybówka (przystanek kolejowy)

Frysztak – przystanek kolejowy i mijanka w Przybówce w województwie podkarpackim, w Polsce, na linii Rzeszów Główny-Jasło. Znajdują się tu 2 perony. Przystanek jest obsługiwany wyłącznie przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1673149" url="https://pl.wikipedia.org/wiki?curid=1673149" title="Mistrzostwa Europy w Judo 2002">
Mistrzostwa Europy w Judo 2002

51. Mistrzostwa Europy w Judo odbywały się od 16 maja do 19 maja 2002 roku w Mariborze (Słowenia).

</doc>
<doc id="1673152" url="https://pl.wikipedia.org/wiki?curid=1673152" title="Hochgall">
Hochgall

Hochgall (wł. Collalto) to szczyt w grupie Rieserfernergruppe, w Wysokich Taurach w Alpach Wschodnich. Leży w północnych Włoszech, w Południowym Tyrolu. To najwyższy szczyt grupy Rieserferner. Na szczyt prowadzą drogi ze schronisk Rifugio Roma po włoskiej stronie i Barmerhutte po austriackiej stronie. 
Pierwszego wejścia, w 1854 r., dokonał Hermann van Acken.

</doc>
<doc id="1673160" url="https://pl.wikipedia.org/wiki?curid=1673160" title="ZKM Augustów">
ZKM Augustów



</doc>
<doc id="1673162" url="https://pl.wikipedia.org/wiki?curid=1673162" title="Fletcher Bowron">
Fletcher Bowron

Fletcher Bowron (ur. 13 sierpnia 1887, zm. 11 września 1968) – amerykański polityk, trzydziesty piąty burmistrz Los Angeles. Najdłużej urzędujący burmistrz tego miasta po Tomie Bradley'u.
Życiorys.
Urodzony w Poway w Kalifornii szkołę średnią skoczył w Los Angeles w 1904 roku. W 1907 rozpoczął studia w Berkeley, dwa lata później przeniósł się na University of Southern California. Pracował jako reporter, urzędnik miejski i sądowy oraz prawnik.
Służył w artylerii i wywiadzie US Army podczas I wojny światowej. Po powrocie wrócił do praktyki prawniczej. W 1922 został zastępcą stanowego komisarza ds. korporacji ("deputy state corporations commissioner"). W 1925 gubernator Kalifornii Friend Richardson mianował go sekretarzem wykonawczym. W 1926 roku został powołany do Sądu Najwyższego Kalifornii.
Wybrany w 1938 roku burmistrzem L.A. na fali krytyki skorumpowanego poprzednika Franka L. Shaw. W 1953 roku przegrał wybory. W latach 1956–1962 ponownie został sędzią Sądu Najwyższego Kalifornii. Na emeryturze szefował projektowi. Metropolitan Los Angeles History Project. Zmarł 11 września 1968 w wypadku samochodowym spowodowanym przez zawał serca.

</doc>
<doc id="1673163" url="https://pl.wikipedia.org/wiki?curid=1673163" title="Port lotniczy Dembidolo">
Port lotniczy Dembidolo

Port lotniczy Dembidolo (IATA: DEM, ICAO: HADD) – port lotniczy położony w Dembidolo, w regionie Oromia, w Etiopii.

</doc>
<doc id="1673164" url="https://pl.wikipedia.org/wiki?curid=1673164" title="Tagir Chajbułajew">
Tagir Chajbułajew

Tagir Chajbułajew (ros. Тагир Хайбулаев; ur. 24 lipca 1984 w Dagestanie) – rosyjski judoka, mistrz świata, mistrz Europy. 
Największym sukcesem zawodnika jest mistrzostwo świata zdobyte w Paryżu w 2011 w kategorii do 100 kg. W tej samej kategorii zdobył również złoty medal mistrzostw Europy w 2009 roku w Tbilisi.

</doc>
<doc id="1673166" url="https://pl.wikipedia.org/wiki?curid=1673166" title="Mistrzostwa Europy w Judo 2003">
Mistrzostwa Europy w Judo 2003

52. Mistrzostwa Europy w Judo odbywały się od 16 maja do 18 maja 2003 roku w Düsseldorfie (Niemcy). Turniej drużynowy mężczyzn odbył się 6 grudnia w Londynie, a kobiety rywalizowały 25 października w Oradeii.

</doc>
<doc id="1673168" url="https://pl.wikipedia.org/wiki?curid=1673168" title="Schneebiger Nock">
Schneebiger Nock

Schneebiger Nock (wł. Monte Nevoso, czasem w niemieckojęzycznych źródłach "Ruthner Horn") – szczyt w grupie Rieserfernergruppe, w Wysokich Taurach w Alpach Wschodnich. Leży w północnych Włoszech, w Południowym Tyrolu. Leży na południowy wschód od Lenkstein i na wschód od Hochgall oraz Magerstein.
Pierwszego wejścia, 6 października 1866 r., dokonali austriacki Arcyksiążę Rajner, Graf Heinrich Wurmbrand, Georg Auer, Johann Oberarrbacher i Georg Weiss.

</doc>
<doc id="1673171" url="https://pl.wikipedia.org/wiki?curid=1673171" title="Andrej Kazusionak">
Andrej Kazusionak

Andrej Fiodarawicz Kazusionak (ur. 15 stycznia 1984) – białoruski judoka, brązowy medalista mistrzostw świata, dwukrotny mistrz Europy. 
Największym sukcesem zawodnika jest brązowy medal podczas mistrzostw świata w Kairze w 2005 roku oraz mistrzostwo Europy w kategorii wagowej do 90 kg.

</doc>
<doc id="1673174" url="https://pl.wikipedia.org/wiki?curid=1673174" title="Windward Islands Airways">
Windward Islands Airways

Windward Islands Airways – linia lotnicza z siedzibą w Sint Maarten. Została założona w 1961. Głównym węzłem jest port lotniczy Princess Juliana.

</doc>
<doc id="1673176" url="https://pl.wikipedia.org/wiki?curid=1673176" title="Orzeł plamisty">
Orzeł plamisty

Orzeł plamisty ("Aquila spilogaster") – gatunek dużego ptaka z rodziny jastrzębiowatych (Accipitridae). Występuje w Afryce Subsaharyjskiej. Nie jest zagrożony wyginięciem.
Zasięg występowania.
Zasięg występowania rozciąga się od Senegambii po Erytreę, Etiopię, Somalię i dalej na południe po Namibię, Botswanę i północno-wschodnią Południową Afrykę.
Taksonomia.
Gatunek po raz pierwszy naukowo opisał w 1850 roku francuski ornitolog Karol Lucjan Bonaparte, nadając mu nazwę "Spizaëtus spilogaster". Jako miejsce typowe odłowu holotypu wskazał Abisynię (obecnie Etiopia). Nie wyróżnia się podgatunków.
Etymologia.
Nazwa rodzajowa: zob. "Aquila". Epitet gatunkowy: "spilos" „cętka”; γαστηρ "gastēr", γαστρος "gastros" „brzuch”. 
Morfologia.
Długość ciała wynosi 55–62 cm; masa ciała samca 1150–1400 g, samicy 1400–1750 g; rozpiętość skrzydeł 132–150 cm.
Ekologia.
Środowiskiem życia orłów plamistych są m.in. otwarte lasy, sawanna, zadrzewione wzgórza, lasy nad brzegami rzek, kolczasty busz. Żywią się głównie dużymi ptakami, jak np. frankoliny, perlice, dzioborożce, do tego jedzą ptaki i ssaki, np. zające, góralkowate, dikdiki.
Buduje duże gniazdo patyków umieszczane na drzewie, często w obszarach nadrzecznych lub na zboczach wzgórz, niekiedy na klifie. W zniesieniu zwykle dwa jaja, czasami tylko jedno.
Status.
Międzynarodowa Unia Ochrony Przyrody (IUCN) uznaje orła plamistego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za spadkowy.

</doc>
<doc id="1673178" url="https://pl.wikipedia.org/wiki?curid=1673178" title="Mistrzostwa Europy w Judo 2004">
Mistrzostwa Europy w Judo 2004

53. Mistrzostwa Europy w Judo odbywały się od 14 maja do 16 maja 2004 roku w Bukareszcie (Rumunia). Turniej drużynowy odbył się 24 października w Paryżu. Zawody w kategorii Open rozegrano 4 grudnia w Budapeszcie.

</doc>
<doc id="1673182" url="https://pl.wikipedia.org/wiki?curid=1673182" title="Neuperlach Zentrum">
Neuperlach Zentrum

Neuperlach Zentrum – stacja metra w Monachium, na linii U5. Stacja została otwarta 18 października 1980.

</doc>
<doc id="1673184" url="https://pl.wikipedia.org/wiki?curid=1673184" title="Magerstein">
Magerstein

Magerstein (wł. Monte Magro) to szczyt w grupie Rieserfernergruppe, w Wysokich Taurach w Alpach Wschodnich. Leży w północnych Włoszech, w Południowym Tyrolu. Leży między dolinami Valle di Anterselva (Antholzer Tal), a Valle di Riva (Reinz Tal). Na szczyt można dostać się drogami ze schronisk Rifugio Vedretta di Ries (Riesfernerhütte) (2790 m) i Rifugio Roma (Hochgalhütte, Kasselerhütte) (2276 m).
Ze szczytu dobrze widać Hochgall, Wildgall, Fernerkofel, Schneebiger Nock oraz Antholz z jeziorem Lago di Anterselva.
Pierwszego wejścia, 10 lipca 1878 r., dokonali Kirchler, Reuschle i Seyerlein.

</doc>
<doc id="1673185" url="https://pl.wikipedia.org/wiki?curid=1673185" title="Therese-Giehse-Allee">
Therese-Giehse-Allee

Therese-Giehse-Allee - stacja metra w Monachium, na linii U5. Stacja została otwarta 18 października 1980.

</doc>
<doc id="1673186" url="https://pl.wikipedia.org/wiki?curid=1673186" title="Julien Toudic">
Julien Toudic

Julien Toudic (ur. 19 grudnia 1985 w Caen) – francuski piłkarz występujący na pozycji napastnika. Obecnie zawodnik Stade Lavallois.
Kariera klubowa.
Toudic jest wychowankiem SM Caen. Do jego pierwszej drużyny, wówczas występującej w Ligue 2 został włączony w sezonie 2005/2006. W Ligue 2 zadebiutował 3 marca 2006 w wygranym 3:1 meczu z FC Lorient. 9 lutego 2007 w zremisowanym 1:1 pojedynku z Le Havre AC strzelił pierwszego gola w trakcie gry w Ligue 2. W 2007 roku awansował z klubem do Ligue 1. W tych rozgrywkach pierwszy mecz zaliczył 11 sierpnia 2007 przeciwko AS Nancy (0:1). 26 stycznia 2008 w przegranym 1:6 meczu z Olympique Marsylia zdobył pierwszą bramkę w trakcie gry w Ligue 1. W 2009 roku spadł z zespołem do Ligue 2.
Latem 2010 Toudic został wypożyczony na 1 sezon do Stade de Reims.

</doc>
<doc id="1673187" url="https://pl.wikipedia.org/wiki?curid=1673187" title="Szlak po Parku Krajobrazowym Wzniesień Łódzkich">
Szlak po Parku Krajobrazowym Wzniesień Łódzkich

 Szlak po Parku Krajobrazowym Wzniesień Łódzkich – zielony znakowany szlak turystyczny pieszy o długości 63 km przebiegający przez Park Krajobrazowy Wzniesień Łódzkich.

</doc>
<doc id="1673189" url="https://pl.wikipedia.org/wiki?curid=1673189" title="Martin Padar">
Martin Padar

Martin Padar (ur. 11 kwietnia 1979 w Tallinnie) – estoński judoka, sześciokrotny medalista mistrzostw Europy.
Kariera sportowa.
Największym sukcesem zawodnika jest złoty medal mistrzostw Europy w 2009 roku w Tbilisi w kategorii powyżej 100 kg.

</doc>
<doc id="1673191" url="https://pl.wikipedia.org/wiki?curid=1673191" title="Luiz Gervazoni">
Luiz Gervazoni

Italia, właśc. Luiz Gervazoni (ur. 22 maja 1907 w Rio de Janeiro - zm. 1963 w Rio de Janeiro) były brazylijski piłkarz grający na pozycji środkowego obrońcy.
Kariera klubowa.
Karierę zaczął w Rio de Janeiro w klubie Bangu AC w 1924 roku. W roku 1926 przeszedł do innego klubu z Rio de Janeiro - CR Vasco da Gama, w którym grał do końca swojej kariery, którą zakończył w 1938 roku. Największymi osiągnięciami Italii w karierze klubowej było 3-krotne wywalczenie z Vasco da Gama mistrzostwa stanu Rio de Janeiro - Campeonato Carioca w 1929, 1934, 1936.
Kariera reprezentacyjna.
Na początku lat 30. występował w reprezentacji Brazylii, z którą pojechał na mistrzostwa świata w 1930 w Urugwaju, w których wystąpił w obu meczach grupowych. (mecz z reprezentacji Jugosławii był jego debiutem w barwach canarinhos). Ogółem w latach 1930–1932 w reprezentacji wystąpił w 5 meczach (8 jeśli zaliczymy mecze z drużynami klubowymi). Największym sukcesem z reprezentacją było zdobycie Pucharu Rio Branco 4 grudnia 1932 po wygranym w 2-1 meczu przeciwko reprezentacji Urugwaju rozegranym w Montevideo.

</doc>
<doc id="1673192" url="https://pl.wikipedia.org/wiki?curid=1673192" title="Mistrzostwa Europy w Judo 2005">
Mistrzostwa Europy w Judo 2005

54. Mistrzostwa Europy w Judo odbywały się od 20 maja do 22 maja 2005 roku w Rotterdamie (Holandia). Mistrzostwa Europy w kategorii open zostały rozegrane 3 grudnia 2005 w Moskwie. Turniej drużynowy rozegrano 22 i 23 października w Debreczynie.

</doc>
<doc id="1673193" url="https://pl.wikipedia.org/wiki?curid=1673193" title="SMS V 188">
SMS V 188

SMS V 188 - niemiecki niszczyciel z okresu I wojny światowej, dziewiąta jednostka typu "V 180". Okręt został zatopiony 26 lipca 1915 roku, storpedowany na Morzu Północnym przez brytyjski okręt podwodny HMS E16.

</doc>
<doc id="1673196" url="https://pl.wikipedia.org/wiki?curid=1673196" title="Lenkstein">
Lenkstein

Lenkstein (wł. "Sasso Lungo") to szczyt w grupie Rieserfernergruppe, w Wysokich Taurach w Alpach Wschodnich. Leży na granicy między Włochami (Tyrol Południowy), a Austrią (Tyrol Wschodni). Ze szczytu widać między innymi Hochgall, Schneebiger Nock, Alpy Zillertalskie Grossglockner oraz Gross Venediger.

</doc>
<doc id="1673198" url="https://pl.wikipedia.org/wiki?curid=1673198" title="Druga rewolucja przemysłowa">
Druga rewolucja przemysłowa

Druga rewolucja przemysłowa – rewolucja przemysłowa, która przypada na drugą połowę XIX i początki XX stulecia. Spowodowana została gwałtownym rozwojem nauki i techniki, któremu towarzyszyło powstanie nowych rozwiązań technicznych, począwszy od silnika gazowego, poprzez dynamit i karabin maszynowy, aż po telefon w 1876, żarówkę w 1879, odkurzacz elektryczny w 1907 i radio w 1908 roku. Pojawiły się nowe wynalazki: maszyna do szycia, maszyna do pisania, rower, aparat fotograficzny, lampa naftowa, tramwaj, metro, samochód, motocykl i samolot.
Przewrót w hutnictwie i metalurgii.
W 1735 r. Abraham Darby jako pierwszy wytopił surówkę, stosując koks zamiast węgla drzewnego. Pod koniec wieku XVIII Henry Cort opracował nową metodę przerabiania surówki na stal, zwaną pudlingowaniem, a polegającą na świeżeniu surówki w specjalnym piecu. W 1784 r. opatentował on piec pudlarski, znacznie wydajniejszy w porównaniu do wcześniej stosowanych fryszerek. Piec posiadał mieszadła, które wytrącały zanieczyszczenia, przez co można było wykorzystywać węgiel kamienny bezpośrednio do wytopu żelaza. W 1856 r. Henry Bessemer opatentował metodę produkcji stali bezpośrednio z rozgrzanego żelaza (eliminując proces pudlarski) poprzez przedmuchiwanie surówki i zamienianie jej na stal bezpośrednio w konwertorze (tzw. gruszce Bessemera). Jednak wynalazek Bessemera miał poważną wadę, mianowicie żelazo otrzymywane jego metodą zawierało duże ilości siarki i fosforu. Metodę ich usuwania opatentował dopiero w 1877 r. Sidney Gilchrist Thomas. W 1864 roku do wytopu stali zastosowano piec wannowy. Metody Bessemera i Thomasa zostały udoskonalone później przez francuskich metalowców (ojca François Marie Emile Martin (1794-1871) i syna Pierre-Émile Martin (1824-1915)) Martinów oraz braci Siemensów: Carla Wilhelma (1823-1883) i Friedricha (1826-1904) (piec martenowski). W 1900 r. Paul Louis Héroult zbudował piec elektryczny (piec łukowy) do wytopu metali.
Powstanie motoryzacji.
W 1853 roku Ignacy Łukasiewicz po raz pierwszy dokonał destylacji ropy naftowej w Bóbrce koło Krosna na Podkarpaciu, a Étienne Lenoir w Paryżu zbudował gazowy silnik spalinowy, za pomocą którego wprawił w ruch pojazd, natomiast Nikolaus Otto udoskonalił go wprowadzając czterosuwowy cykl pracy. Silnik ten został z kolei wykorzystany w motocyklu i samochodzie zbudowanym w 1885 przez Carla Benza i Gottlieba Daimlera. Stopniowo samochody udoskonalano, zaczęto nawet organizować wyścigi samochodowe. Henry Ford stworzył pierwszą w USA fabrykę samochodów, w której zastosowano taśmowy sposób produkcji. Rudolf Diesel wynalazł nowy wysokoprężny silnik spalinowy zasilany paliwem płynnym. Charles Goodyear w 1839 wynalazł technologię produkcji gumy, a w 1844 opatentował sposób wulkanizacji kauczuku, natomiast zasługą Szkota Johna Boyda Dunlopa było opatentowanie opon pneumatycznych. W 1903 roku Amerykanie – bracia Wilbur Wright i Orville Wright zastosowali silnik spalinowy do napędu samolotu. Wynalezienie silnika spalinowego stworzyło nową dziedzinę przemysłu, zarazem pozwoliło skonstruować znakomity środek transportu ludzi i towarów. Umasowienie produkcji samochodów nastąpiło najwcześniej w Ameryce.
Została ona po raz pierwszy zastosowana w fabryce Henry’ego Forda, który w 1907 roku wyprodukował tani samochód osobowy Tin Lizzie (ang.: Blaszana Elcia). W 1909 roku Ford produkował 12 tysięcy sztuk rocznie, w 1910 roku – 19 tysięcy sztuk, a w 1915 roku przekroczył milion sztuk rocznie. Równolegle obniżał cenę swego samochodu. Początkowo Ford kosztował 950 dolarów, a w 1926 roku jego cena wynosiła już tylko 250 dolarów.
Zastosowanie elektryczności.
Odkrycie zjawiska indukcji magnetycznej przez Michaela Faradaya pozwoliło Gramme’owi zbudować prądnicę elektryczną zdolną do ciągłej pracy. Pierwsza elektrownia zbudowana przez Edisona rozpoczęła pracę w Nowym Jorku. Początkowo budowano elektrownie prądu stałego, mało przydatne, ze względu na niewielki zasięg. Prąd zmienny rozwiązał problem przesyłu energii elektrycznej na większe odległości. We Francji zbudowano prądnicę i akumulator elektryczny. Wynalazek prądnicy elektrycznej umożliwił wprowadzanie oświetlenia łukowego. Ze względu na to, że było bardzo jasne i jaskrawe nadawało się jedynie do oświetlania placów i ulic. Problem oświetlenia mieszkań, biur i sklepów rozwiązała zbudowana przez Edisona żarówka. Wynalezienie turbiny wodnej przez Benoît Fourneyrona w 1855 roku, a następnie jej udoskonalenie pozwoliło na budowę pierwszej elektrowni wodnej na Niagarze. W Berlinie natomiast na skutek prac Ernsta Wernera Siemensa od 1881 roku kursowały tramwaje elektryczne. Dało to początek zastosowania silnika elektrycznego w kolejnictwie. Próby powiodły się i już w 1901 roku zakończono elektryfikację paryskiego węzła kolejowego.

</doc>
<doc id="1673201" url="https://pl.wikipedia.org/wiki?curid=1673201" title="Morta (mitologia)">
Morta (mitologia)

Morta – w mitologii rzymskiej jedna z Parek. Siostra Nony i Decimy. Córka bogini ciemności Nyks. Jest boginią śmierci. Jej grecką odpowiedniczką jest Atropos.

</doc>
<doc id="1673202" url="https://pl.wikipedia.org/wiki?curid=1673202" title="SMS V 189">
SMS V 189

V 189 - niemiecki niszczyciel z okresu I wojny światowej. Dziesiąta jednostka typu "V 180". Po wojnie przekazany Wielkiej Brytanii. Transportowany do Wielkiej Brytanii okręt ugrzęzł na mieliźnie i został na niej zezłomowany.

</doc>
<doc id="1673203" url="https://pl.wikipedia.org/wiki?curid=1673203" title="München-Neuperlach Süd (przystanek kolejowy)">
München-Neuperlach Süd (przystanek kolejowy)

München Neuperlach Süd – przystanek kolejowy w Monachium, w kraju związkowym Bawaria, w Niemczech. Znajduje się tu 1 peron. Znajduje się tu również stacja końcowa metra w Monachium, na linii U5. Stacja metra została otwarta 18 października 1980.

</doc>
<doc id="1673205" url="https://pl.wikipedia.org/wiki?curid=1673205" title="Leon Sapieha (syn Władysława Leona)">
Leon Sapieha (syn Władysława Leona)



</doc>
<doc id="1673206" url="https://pl.wikipedia.org/wiki?curid=1673206" title="SMS V 190">
SMS V 190

V 190 - niemiecki niszczyciel z okresu I wojny światowej. Jedenasta jednostka typu "V 180". W okresie międzywojennym przestarzały niszczyciel pełnił rolę jednostki pomocniczej i otrzymał nową nazwę "Claus von Bevern". Po drugiej wojnie światowej przejęty przez Stany Zjednoczone. W 1946 roku okręt z ładunkiem broni chemicznej został zatopiony w cieśninie Skagerrak.

</doc>
<doc id="1673207" url="https://pl.wikipedia.org/wiki?curid=1673207" title="Jelena Iwaszczenko">
Jelena Iwaszczenko

Jelena Iwaszczenko, ros. "Елена Иващенко" (ur. 28 grudnia 1984 w Omsku, zm. 15 czerwca 2013 w Tiumeni) – rosyjska judoczka, trzykrotna medalistka mistrzostw świata, czterokrotna mistrzyni Europy. Olimpijka z Londynu 2012, gdzie zajęła siódme miejsce w wadze ciężkiej.
Największym sukcesem zawodniczki był srebrny medal mistrzostw świata w kategorii open w 2007 roku oraz cztery złote medale mistrzostw Europy w kategorii powyżej 78 kg i open.
Iwaszczenko popełniła samobójstwo skacząc z okna z 15. piętra.

</doc>
<doc id="1673208" url="https://pl.wikipedia.org/wiki?curid=1673208" title="SMS V 191">
SMS V 191

SMS V 191 – niemiecki niszczyciel z okresu I wojny światowej, dwunasta jednostka typu "V 180". Okręt zatonął na minie na Bałtyku 17 grudnia 1915 roku.

</doc>
<doc id="1673211" url="https://pl.wikipedia.org/wiki?curid=1673211" title="Durreck">
Durreck

Durreck (wł. Cima Dura) to szczyt w grupie Rieserfernergruppe, w Wysokich Taurach w Alpach Wschodnich. Leży w północnych Włoszech, w Południowym Tyrolu. Szczyt ten należy do małej podgrupy nazywanej "Durreckgruppe"; jest jej najwyższym szczytem. Grupkę otaczają doliny: Valle Aurina (Ahrntal) na północnym zachodzie, Valle della Lepre (Hasental) na wschodzie, Valle dei Dossi (Knuttental) na południu oraz Valle di Riva (Reintal).

</doc>
<doc id="1673212" url="https://pl.wikipedia.org/wiki?curid=1673212" title="Joel de Oliveira Monteiro">
Joel de Oliveira Monteiro

Joel de Oliveira Monteiro (ur. 1 maja 1904 w Rio de Janeiro, zm. 6 kwietnia 1990 w Rio de Janeiro) – brazylijski piłkarz występujący na pozycji bramkarza.
Kariera klubowa.
Joel swoją piłkarską karierę spędził w Americe Rio de Janeiro, gdzie grał w latach 1927–1932. Największym sukcesem podczas kariery było zdobycie mistrzostwa stanu Rio de Janeiro – Campeonato Carioca w 1928.
Kariera reprezentacyjna.
Joel na początku lat 30. grał w reprezentacji Brazylii, z którą uczestniczył w mistrzostwach świata w 1930 w Urugwaju. Właśnie podczas tego turnieju zadebiutował w reprezentacji 14 lipca w przegranym meczu z Jugosławią (rok wcześniej zagrał w meczu Brazylii z Ferencvárosi TC. Ostatnim, trzecim (jeśli nie liczyć meczu z Ferencvarosem) meczem Joela w barwach "canarinhos" był wygrany mecz z USA rozegrany 18 sierpnia 1930 roku w Rio de Janeiro.

</doc>
<doc id="1673213" url="https://pl.wikipedia.org/wiki?curid=1673213" title="Spiekanie proszków (metalurgia proszków)">
Spiekanie proszków (metalurgia proszków)



</doc>
<doc id="1673214" url="https://pl.wikipedia.org/wiki?curid=1673214" title="Chatham (Illinois)">
Chatham (Illinois)

Chatham – wieś w USA, w stanie Illinois, w hrabstwie Sangamon. Liczba mieszkańców w 2006 wynosiła 10 039 osób.

</doc>
<doc id="1673215" url="https://pl.wikipedia.org/wiki?curid=1673215" title="Bang Bang You’re Dead (singel)">
Bang Bang You’re Dead (singel)

Bang Bang You're Dead - singel z debiutanckiego albumu zespołu Dirty Pretty Things. Poprzedzał wydanie płyty "Waterloo to Anywhere" i został wprowadzony na rynek 24 kwietnia 2006. W maju tego samego roku dotarł do 5. pozycji zestawienia "UK Singles Chart". Jest to najwyżej notowany singel w dorobku grupy. Kolejnym singlem z tej płyty był "Deadwood".
Wersje.
Singel "Bang Bang You're Dead" wydany został w trzech wersjach:

</doc>
<doc id="1673216" url="https://pl.wikipedia.org/wiki?curid=1673216" title="Butt of Lewis">
Butt of Lewis

Butt of Lewis (gael. "Rubha Robhanais") – najbardziej na północ wysunięty fragment wyspy Lewis w Szkocji, oddziela Morze Szkockie od otwartego Oceanu Atlantyckiego.
Na Butt of Lewis znajduje się opuszczona latarnia morska, zbudowana w latach 60. XIX wieku według projektu Davida Stevensona.

</doc>
<doc id="1673217" url="https://pl.wikipedia.org/wiki?curid=1673217" title="Esther San Miguel">
Esther San Miguel

Esther San Miguel Busto (ur. 5 marca 1975 w Burgos) – hiszpańska judoczka, brązowa medalistka mistrzostw świata, dwukrotna mistrzyni Europy.
Największym sukcesem zawodniczki jest brązowy medal mistrzostw świata z Osaki w 2003 roku oraz dwa złote medale mistrzostw Europy z 1998 roku z Oviedo i 2009 roku z Tbilisi w kategorii do 78 kg. Startowała w igrzyskach olimpijskich w Pekinie, gdzie przegrała walkę o brązowy medal z Francuzką Stéphanie Possamaï.

</doc>
<doc id="1673219" url="https://pl.wikipedia.org/wiki?curid=1673219" title="Tadeusz Lachowicz">
Tadeusz Lachowicz

Tadeusz Lachowicz (ur. 12 marca 1959 we Wrocławiu) – polski publicysta, dziennikarz, poeta. Aktualnie jest niezależnym publicystą współpracującym z różnym wydawnictwami i czasopismami.
Kariera.
Absolwent Wydziału Filozoficzno-Historycznego Uniwersytetu Wrocławskiego (1986), kierunek: historia archiwalna. W 2003 ukończył Podyplomowe Studia Public Relations w Wyższej Szkole Humanistycznej we Wrocławiu. W 1981 związał się z niezależnym klubem literacko-publicystycznym Progress, w którym publikował wiersze, opowiadania i artykuły o charakterze społeczno-politycznym. Po wprowadzeniu stanu wojennego w Polsce (1981) związał się z wydawnictwami SDS (Solidarność Dolnego Śląska), działacz podziemnej „Solidarności”. W latach 2004-2005 był rzecznikiem prasowym NSZZ Solidarność 80. Od 1 maja 2009 r. jest prezesem Stowarzyszenia Wolne Media Przeciw Mafiokracji.
Aktualnie przygotowuje materiały dotyczące życia politycznego, społecznego, kulturalnego i ekonomicznego.
Publikacje.
Artykuły Tadeusza Lachowicza zostały opublikowane między innymi w:
i innych.

</doc>
<doc id="1673220" url="https://pl.wikipedia.org/wiki?curid=1673220" title="Miraumont">
Miraumont

Miraumont – francuska gmina i miejscowość w regionie Hauts-de-France w departamencie Somma.
Populacja gminy wynosi 696 mieszkańców (2011), powierzchnia – 13,96 km², gęstość zaludnienia – 50 osób na km².
Historia.
Miraumont było teatrem bitwy pod Bapaume w czasie wojny francusko-pruskiej.
Burmistrzem Miraumont jest René Delattre.
Geografia.
Miejscowość jest usytuowana na skrzyżowaniu dróg D107 oraz D50. Miraumont znajduje się około 27 kilometrów od miasta Amiens.

</doc>
<doc id="1673221" url="https://pl.wikipedia.org/wiki?curid=1673221" title="Chatham (Luizjana)">
Chatham (Luizjana)

Chatham – miasto w Stanach Zjednoczonych, w stanie Luizjana, w parafii Jackson. W 2000 r. miasto to zamieszkiwały 623 osoby.

</doc>
<doc id="1673222" url="https://pl.wikipedia.org/wiki?curid=1673222" title="SMS V 1">
SMS V 1

V 1 - niemiecki niszczyciel z okresu I wojny światowej. Pierwsza jednostka typu "V 1". Brał udział w bitwach koło Helgolandu i na Dogger Bank. 8 września 1915 roku zderzył się z niszczycielem G 12. W okresie międzywojennym pozostawał w składzie Reichsmarine. Z listy floty skreślono go 27 marca 1929 roku i następnie zezłomowano.

</doc>
<doc id="1673224" url="https://pl.wikipedia.org/wiki?curid=1673224" title="SMS V 2">
SMS V 2

V 2 - niemiecki niszczyciel z okresu I wojny światowej. Druga jednostka typu "V 1". Brał udział w bitwach koło Helgolandu i na Dogger Bank. W okresie międzywojennym pozostawał w składzie Reichsmarine. 25 marca 1930 sprzedany stoczni złomowej.

</doc>
<doc id="1673228" url="https://pl.wikipedia.org/wiki?curid=1673228" title="SMS V 3">
SMS V 3

V 3 - niemiecki niszczyciel z okresu I wojny światowej. Trzecia jednostka typu "V 1". Brał udział w bitwie koło Helgolandu. W okresie międzywojennym pozostawał w składzie Reichsmarine. 25 marca 1930 roku sprzedany do stoczni złomowej.

</doc>
<doc id="1673229" url="https://pl.wikipedia.org/wiki?curid=1673229" title="Erris">
Erris

Erris (gael. "Ceann Iorrais") - przylądek na wyspie Irlandii, na Ocenie Atlantyckim, najdalej wysunięty w wodę skrawek półwyspu Mullet, w pobliżu miasta Belmullet.
Obszar klifowego wybrzeża jest objęty ochroną.

</doc>
<doc id="1673232" url="https://pl.wikipedia.org/wiki?curid=1673232" title="SMS V 4">
SMS V 4

V 4 - niemiecki niszczyciel z okresu I wojny światowej. Czwarta jednostka typu "V 1". Brał udział w bitwach na Dogger Bank i jutlandzkiej. W czasie tej drugiej został 1 czerwca 1916 roku storpedowany i zatonął.

</doc>
<doc id="1673233" url="https://pl.wikipedia.org/wiki?curid=1673233" title="Devil’s Hole">
Devil’s Hole



</doc>
<doc id="1673237" url="https://pl.wikipedia.org/wiki?curid=1673237" title="Chatham (Massachusetts)">
Chatham (Massachusetts)

Chatham – miejscowość na półwyspie Cape Cod w USA, w stanie Massachusetts, w hrabstwie Barnstable.
Historia.
Przed europejską kolonizacją tereny te zamieszkiwali rdzenni Amerykanie z plemion Nauset, w szczególności grupy Manomoy lub Monomoy. W pobliżu dzisiejszego Chatham znajdowała się wioska o nazwie "Manamoyik", zamieszkała przez ludzi z plemienia Nauset. W 1606 r. wylądował tu odkrywca Samuel de Champlain, wdając się w potyczki z Nausetami. Pierwsi angielscy osadnicy osiedlili się w Chatham w 1665 r., a w 1712 miejscowość uzyskała samodzielny status prawny i nazwę Chatham, od miejscowości Chatham w hrabstwie Kent w Anglii. Wkrótce osada stała się centrum rybackim i wielorybniczym. Ślady tego wczesnego okresu pomyślności widoczne są do dziś w postaci sporej liczby XVIII-wiecznych budynków, których urok pomógł uczynić z Chatham popularną nadmorską miejscowość wypoczynkową.
Od 1808 r. znajduje się tu "Latarnia Morska Chatham", wybudowana z polecenia prezydenta Thomasa Jeffersona.

</doc>
<doc id="1673241" url="https://pl.wikipedia.org/wiki?curid=1673241" title="Jönköpings centralstation">
Jönköpings centralstation

Jönköpings centralstation (Jönköping C) – największy dworzec kolejowy w Jönköping, w regionie Jönköping, w Szwecji. Znajduje się w Juneporten, w dzielnicy zachodniej. Znajduje się tu 1 peron.
Obecny dworzec został wybudowany w 1983 i zastąpił starszy, zaprojektowany przez Helgo Zettervalla otwartego w 1864. SJ i gmina postanowiły wyburzyć stację w 1981 r. i zastąpić ją nowoczesnym terminalem. Kilka lat temu wybudowano nową poczekalnię dla autobusów i pociągów.
Banverket zamierza w przyszłości wybudować nową linię kolejową z Göteborga do Sztokholmu, przez Borås, Jönköping, Linköping i Norrköping. Na Götalandsbanan będzie prawdopodobnie zbudowana nowa stacja na południu Jönköping. Nowa linia kolejowa prawdopodobnie zostanie otwarta około 2020.

</doc>
<doc id="1673244" url="https://pl.wikipedia.org/wiki?curid=1673244" title="Ancre">
Ancre

Ancre – rzeka we Francji o długości 38 kilometrów, prawy dopływ Sommy. Źródło rzeki znajduje się w pobliżu miasta Miraumont. Ancre przepływa przez departament Somma.
W okolicach rzeki toczyły się walki podczas I wojny światowej.
Dopływy.
Rzeka wpływa do Sommy w okolicach miasta Corbie. Średni roczny przepływ wynosi 2,1 m³/s.

</doc>
<doc id="1673245" url="https://pl.wikipedia.org/wiki?curid=1673245" title="Greame Campbell">
Greame Campbell

Greame Campbell (ur. 4 listopada 1954 roku w Montrealu) – kanadyjski reżyser, scenarzysta i montażysta.

</doc>
<doc id="1673246" url="https://pl.wikipedia.org/wiki?curid=1673246" title="Devil’s Hole (Morze Północne)">
Devil’s Hole (Morze Północne)

Devil’s Hole – obszar głębi na Morzu Północnym, ok. 200 km na wschód od szkockiego miasta Dundee.
Głębokość Devil’s Hole wynosi ok. 80-90 m, największe zagłębienie ma głębokość 230 metrów. Całość składa się głównie z rowów o zmieniającej się na różnych odcinkach szerokości, która waha się pomiędzy 1–2 km.
Oficjalne dane pomiarowe zostały zapisane w Royal Geographical Society's w 1931 roku.
Nazwę tę nadali rybacy, którzy w tym miejscu często tracili sieci rybackie.

</doc>
<doc id="1673248" url="https://pl.wikipedia.org/wiki?curid=1673248" title="Chatham (Michigan)">
Chatham (Michigan)

Chatham – wieś w USA, w stanie Michigan, w hrabstwie Alger.
Liczba mieszkańców w 2000 r. wynosiła 231, a powierzchnia 6,9 km².

</doc>
<doc id="1673249" url="https://pl.wikipedia.org/wiki?curid=1673249" title="Deadwood (singel)">
Deadwood (singel)

Deadwood – tytuł utworu z debiutanckiego albumu zespołu Dirty Pretty Things, "Waterloo to Anywhere", a także drugiego w kolejności wydania - po "Bang Bang You're Dead" – singla promującego ów album. Dotarł do 20. miejsca w notowaniu "UK Singles Chart". Kolejnym singlem z tej płyty był "Wondering".
Wersje.
Singel "Deadwood" wydany został w trzech wersjach:

</doc>
<doc id="1673250" url="https://pl.wikipedia.org/wiki?curid=1673250" title="SMS V 5">
SMS V 5

V 5 - niemiecki niszczyciel z okresu I wojny światowej. Piąta jednostka typu "V 1". Brał udział w bitwie na Dogger Bank. W okresie międzywojennym pozostawał w składzie Reichsmarine. Sprzedany stoczni złomowej 25 kwietnia 1930 roku.

</doc>
<doc id="1673251" url="https://pl.wikipedia.org/wiki?curid=1673251" title="Google Bookmarks">
Google Bookmarks

Google Bookmarks – usługa oferowana przez Google umożliwiająca przechowywanie odnośników do ulubionych stron WWW oraz ich kategoryzację. Serwis umożliwia przeszukiwanie zapisanych zakładek, etykiet oraz notek.
Serwis różni się od serwisu del.icio.us tym, że zakładki nie są udostępniane innym internautom.

</doc>
<doc id="1673253" url="https://pl.wikipedia.org/wiki?curid=1673253" title="Trou du Diable">
Trou du Diable

Trou du Diable (z fr. "Dziura Diabła") - jaskinia położona w mieście Saint-Casimir w Quebecu.
W Trou du Diable znajduje się podziemna część strumienia, konkretnie ostatnie 980 metrów, jest to drugi pod względem długości strumień w Quebecu. Jest on dopływem Rivière Ste-Anne.

</doc>
<doc id="1673257" url="https://pl.wikipedia.org/wiki?curid=1673257" title="Chatham (New Hampshire)">
Chatham (New Hampshire)

Chatham – miejscowość w USA, w stanie New Hampshire, w hrabstwie Carroll.

</doc>
<doc id="1673262" url="https://pl.wikipedia.org/wiki?curid=1673262" title="Porsche Tennis Grand Prix 2009">
Porsche Tennis Grand Prix 2009

Tenisowy turniej WTA Porsche Tennis Grand Prix 2009 odbywa się w dniach 27 - 3 maja 2009 w niemieckim Stuttgarcie, na kortach ziemnych. Pierwszy raz w historii rozgrywek WTA turniej jest rozgrywany na kortach ziemnych w hali. Pula nagród wynosi 700 000 dolarów amerykańskich.

</doc>
<doc id="1673266" url="https://pl.wikipedia.org/wiki?curid=1673266" title="SMS V 6">
SMS V 6

V 6 - niemiecki niszczyciel z okresu I wojny światowej. Szósta jednostka typu "V 1". Brał udział w bitwie koło Helgolandu. W okresie międzywojennym pozostawał w składzie Reichsmarine. Z listy floty skreślono go 27 marca 1929 roku i następnie zezłomowano.

</doc>
<doc id="1673267" url="https://pl.wikipedia.org/wiki?curid=1673267" title="Paul-Pierre Philippe">
Paul-Pierre Philippe

Paul-Pierre Philippe, (ur. 16 kwietnia 1905 w Paryżu, zm. 9 kwietnia 1984 w Rzymie), francuski duchowny katolicki, dominikanin, kardynał, emerytowany prefekt Kongregacji dla Kościołów Wschodnich.
Życiorys.
W 1926 roku wstąpił do zakonu dominikanów i po ukończeniu studiów w uczelni zakonnej 6 lipca 1932 roku przyjął święcenia kapłańskie. Po ukończeniu dalszych studiów w 1935 roku udał się do Polski, by zostać wykładowcą Studium Dominikańskiego we Lwowie, następnie, w latach 1936 - 1939, a później 1945 - 1950 był wykładowcą Papieskiego Uniwersytetu św. Tomasza Angelicum w Rzymie. W okresie II wojny światowej, w latach 1939 - 1942, był oficerem armii francuskiej, a po jej opuszczeniu, do zakończenia wojny, wykładowcą w Instytucie Le Saulchoir. W 1950 roku założył Instytut Duchowości dla rektorów seminariów i kierowników duchowych w nowicjatach. W okresie 1953 - 1957 pełnił funkcję wizytatora apostolskiego przy różnych instytucjach religijnych. W latach 1954 - 1959 był komisarzem Świętego Oficjum. Na tym stanowisku, wykonując 17 sierpnia 1959 roku polecenie Jana XXIII, za zgodą prefekta kongregacji kard. Alfredo Ottavianiego, złamał pieczęcie na kopertach zawierających tekst tzw. trzeciej tajemnicy fatimskiej - fakt ten został odnotowany w dokumencie Kongregacji Nauki Wiary z 2000 roku, ujawniającym treść tej tajemnicy. W grudniu 1959 roku został sekretarzem Kongregacji Obrzędów.
28 sierpnia 1962 roku Jan XXIII mianował go arcybiskupem tytularnym Erocleopoli Maggiore. 29 czerwca 1967 roku został sekretarzem Kongregacji Nauki Wiary.
5 marca 1973 roku Paweł VI mianował go kardynałem z tytułem diakona San Pio V a Villa Carpegna, a kilka dni później postawił na czele Kongregacji ds. Kościołów Wschodnich. Ze stanowiska prefekta zrezygnował 27 czerwca 1980 roku.
Został pochowany na rzymskim cmentarzu Campo Verano.

</doc>
<doc id="1673268" url="https://pl.wikipedia.org/wiki?curid=1673268" title="Christian Noboa">
Christian Noboa

Christian Fernando Noboa Tello (ur. 9 kwietnia 1985 w Guayaquil) – piłkarz ekwadorski grający na pozycji ofensywnego pomocnika.
Kariera klubowa.
Noboa urodził się w Guayaquili. Jest wychowankiem tamtejszego klubu Emelec Guayaquil. W 2004 roku zadebiutował w jego barwach w ekwadorskiej Serie A i od początku tamtego sezonu był podstawowym zawodnikiem zespołu. Największy sukces z tym klubem osiągnął w 2006 roku, gdy wywalczył wicemistrzostwo Ekwadoru. Sezon 2006 był także ostatnim dla Christiana w barwach „El Bombillo”.
W 2007 roku Noboa został sprzedany do rosyjskiego Rubinu Kazań. W rosyjskiej Priemjer-Lidze swój debiut zaliczył 11 marca w spotkaniu z CSKA Moskwa, przegranym na wyjeździe przez Rubin 1–3. W swoim pierwszym sezonie w Rosji rozegrał 14 spotkań, w których zdobył jedną bramkę (w wygranym 3–1 meczu ze Spartakiem Moskwa). W sezonie 2008 strzelił 6 bramek i obok Aleksandra Bucharowa oraz Gökdeniza Karadeniza należał do najlepszych strzelców zespołu i przyczynił się do wywalczenia pierwszego w historii klubu tytułu mistrza Rosji.
W 2012 roku Noboa przeniósł się do Dinama Moskwa. Grał w nim do 2015. Wtedy odszedł do PAOK FC, a w tym samym roku został zawodnikiem FK Rostów. W latach 2017-2019 grał w Zenicie Petersburg, ale w 2018 był z niego wypożyczony do Rubinu Kazań. W 2019 przeszedł do PFK Soczi.
Kariera reprezentacyjna.
W reprezentacji Ekwadoru Noboa zadebiutował 29 marca 2009 roku w zremisowanym 1–1 meczu eliminacji do Mistrzostw Świata w RPA z Brazylią. W 89' minucie tego meczu zdobył wyrównującego gola. Z kolei 1 kwietnia w spotkaniu z Paragwajem (1–1), swoim drugim w kadrze, także strzelił bramkę.

</doc>
<doc id="1673269" url="https://pl.wikipedia.org/wiki?curid=1673269" title="Loop Head">
Loop Head

Loop Head (irl. "Ceann Léime") - przylądek w Irlandii, na wyspie o tej samej nazwie, nad Oceanem Atlantyckim. Stanowi północny brzeg ujścia (estuarium) rzeki Sionny, po przeciwległej stronie rzeki leży przylądek Kerry Head. Na Loop Head stoi latarnia morska.

</doc>
<doc id="1673270" url="https://pl.wikipedia.org/wiki?curid=1673270" title="Graniczny Lekarz Weterynarii">
Graniczny Lekarz Weterynarii

Graniczny Lekarz Weterynarii – organ Inspekcji Weterynaryjnej odpowiedzialny za przeprowadzanie weterynaryjnej kontroli granicznej zwierząt, produktów pochodzenia zwierzęcego oraz pasz wprowadzanych na terytorium UE z państw trzecich. Kieruje Granicznym Inspektoratem Weterynarii. Jest odpowiedzialny za bezpieczeństwo epizootyczne oraz zdrowie konsumentów na terenie UE. Dokonuje weryfikacji zgodności towarów wprowadzanych z państw niebędących członkami Unii Europejskiej i Wspólnego Obszaru Gospodarczego z obowiązującym prawem żywnościowym, paszowym oraz prawem w zakresie zdrowia i dobrostanu zwierząt. Wykonuje polecenia, które wydaje Główny Lekarz Weterynarii stojący na czele Inspekcji Weterynaryjnej.

</doc>
<doc id="1673271" url="https://pl.wikipedia.org/wiki?curid=1673271" title="Galed">
Galed

Galed (hebr. גלעד; ang. Gal'ed; pol. "Pomnik") – kibuc położony w Samorządzie Regionu Megiddo, w Dystrykcie Północnym, w Izraelu. Członek Ruchu Kibuców ("Ha-Tenu’a ha-Kibbucit").
Położenie.
Kibuc Galed jest położony na wysokości od 180 do 190 metrów n.p.m. w środkowej części Wyżyny Manassesa, która oddziela Dolinę Jezreel od równiny przybrzeżnej na północy Izraela. Okoliczny teren stromo opada w kierunku północnym do wadi strumienia Nachal Tanninim, który jest zasilany spływającymi ze wschodu strumieniami Saflul i Chelmit. Po stronie południowej osady znajdują się źródła strumienia Nili, który spływa w kierunku zachodnim, gdzie łączy się ze strumieniem Taninim. Okoliczne wzgórza w większości są uprawiane rolnicze, i tylko nieliczne są częściowo zalesione. W otoczeniu kibucu Galed znajduje się miasto Umm al-Fahm, miejscowości Ma’ale Iron, Basma, Arara i Kafr Kara, moszawy Giwat Nili, Ammikam i Midrach Oz, oraz kibuce Ramot Menasze, Dalijja, En ha-Szofet, Megiddo i Regawim. Na południowy zachód od kibucu znajduje się baza wojskowa Regawim, a na wschodzie są tereny ćwiczebne bazy Gadna Dżo’ara.
Galed jest położony w Samorządzie Regionu Megiddo, w Poddystrykcie Jezreel, w Dystrykcie Północnym Izraela.
Historia.
Pierwotnie w okolicy tej znajdowały się dwie arabskie wioski al-Butajmat i Chubbajza. W wyniku I wojny światowej w 1918 roku cała Palestyna przeszła pod panowanie Brytyjczyków, który w 1921 roku utworzyli Brytyjski Mandat Palestyny. Umożliwiło to rozwój osadnictwa żydowskiego w Palestynie. W latach 30. XX wieku żydowskie organizacje syjonistyczne zaczęły wykupywać grunty na Wyżynie Manassesa.
Grupa założycielska współczesnego kibucu Galed zawiązała się w 1938 roku. W jej skład weszli żydowscy imigranci z Niemiec, Holandii i Anglii. Zdecydowana większość z nich była członkami młodzieżowych organizacji syjonistycznych He-Chaluc i Dror. Początkowo zamieszkali oni w moszawie Giwat Chen, gdzie przeszli szkolenie rolnicze oraz zdobyli potrzebne doświadczenie. Po skończeniu II wojny światowej w 1945 roku przyjechali do kibucu Dalijja na Wyżynie Manassesa, i w odległości 2 km na południe od niego założyli swój własny kibuc. Jego powstanie sfinansował żydowski filantrop z Afryki Południowej, Icchak Ochberg. Dlatego kibuc początkowo nazywał się Ewen Icchak (hebr. אֶבֶן יִצְחָק; pol. "Kamień Icchaka") na cześć Icchaka Ochberga. Później nazwę zmieniono na obecną, oddając w ten sposób cześć członkom organizacji "Dror", którzy zginęli podczas Holocaustu. Pierwsi mieszkańcy borykali się z dużymi brakami wody. Większość okolicznych gruntów była położona na zboczach wzgórz, była słaba i pokryta grubą warstwą kamieni, przez co nie nadawała się do działalności rolniczej. Pionierzy początkowo oczyszczali niewielkie kawałki ziemi, na których tworzyli ogródki warzywne. Trudne warunki życia były powodem rozczarowania niektórych pionierów i ich wyjazdu. Pomimo to, starano się utrzymać tą bardzo wyizolowaną osadę. W listopadzie 1945 roku otworzono drogę łączącą Galed z sąsiednim kibucem Dalijja.
W poszukiwaniu skutecznego rozwiązania narastającego konfliktu izraelsko-arabskiego w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że kibuc Galed miał znaleźć się w granicach nowo utworzonego państwa żydowskiego. Arabowie odrzucili tę Rezolucję i dzień później doprowadzili do wybuchu wojny domowej w Mandacie Palestyny. Od samego początku wojny okoliczne wioski były wykorzystywane przez arabskie milicje, które sparaliżowały żydowską komunikację w całym regionie. Podczas tej wojny, siły żydowskiej organizacji paramilitarnej Hagana wysiedliły obie sąsiednie wioski arabskie - al-Butajmat została zniszczona w dniu 1 maja 1948 roku, a Chubbajza 12 maja 1948 roku. W wyniku I wojny izraelsko-arabskiej (1948–1949) cała okolica znalazła się w państwie Izrael, co umożliwiło dalszy stabilny rozwój kibucu Galed. W latach 70. XX wieku zawarto porozumienie o współpracy gospodarczej z pobliskim kibucem Miszmar ha-Emek. Na początku XXI wieku rozpoczęto rozbudowę osady o nowe domy mieszkalne.
Demografia.
Większość mieszkańców kibucu jest Żydami, jednak nie wszyscy identyfikują się z judaizmem. Tutejsza populacja jest świecka:
Gospodarka i infrastruktura.
Gospodarka kibucu opiera się na intensywnym rolnictwie, sadownictwie i hodowli bydła. Uprawy rolne zajmują powierzchnię około 4000 hektarów. Sad zajmuje około 800 ha i koncentruje się na awokado, oliwkach i granatowcach. Stodoła posiada około 500 krów mięsnych i 300 krów mlecznych. Dla potrzeb rolnictwa zbudowano niewielki zbiornik retencyjny "Raz". Znajduje się on na północ od kibucu w wadi Taninim i zatrzymuje wodę strumienia Raz. Niewielka pompownia przetłacza wodę na sąsiednią plantację awokado. W południowej części kibucu znajduje się firma "Biogal", która rozwija i produkuje narzędzia diagnostyczne dla potrzeb weterynarii. Spółka "Tama Plastic Industry" jest efektem współpracy z kibucem Miszmar HaEmek. Głównym obszarem działalności jest produkcja opakowań dla potrzeb rolnictwa. Poza tym produkowane są trawniki dla przemysłu i gospodarstw domowych, wraz ze wszystkimi potrzebnymi akcesoriami. W kibucu znajduje się przychodnia zdrowia, sklep wielobranżowy oraz warsztat mechaniczny.
Transport.
Z kibucu wyjeżdża się na północ drogą nr 672, którą dojeżdża się do kibucu Dalijja i dalej do skrzyżowań z drogami nr 6953 (prowadzi na wschód do kibucu En ha-Szofet) i nr 6954 (prowadzi na wschód do kibucu Ramat Ha-Szofet i na zachód do kibucu Ramot Menasze). Jadąc jeszcze dalej na północ drogą nr 672 dojeżdża się do wiosek komunalnych En ha-Emek i Eljakim oraz węzła drogowego z drogą ekspresową nr 70. Na zachód od kibucu przebiega autostrada nr 6, brak jednak możliwości bezpośredniego wjazdu na nią (wjazd z drogi ekspresowej nr 70).
Edukacja i kultura.
Kibuc utrzymuje przedszkole. Starsze dzieci są dowożone do szkół w kibucu En ha-Szofet. W kibucu jest ośrodek kultury z biblioteką, oraz niewielkie muzeum archeologiczne, będące prywatną kolekcją tutejszego mieszkańca Michaela Mayera. Z obiektów sportowych jest basen kąpielowy oraz boisko do piłki nożnej.
Turystyka.
Największą lokalną atrakcją jest wadi strumienia Tanninim. Znajdujący się tam zbiornik retencyjny "Raz" ma w okresie zimowym głębokość 5 metrów wody, jednak niekiedy w okresie letnim całkowicie wysycha. Miejsce to jest wykorzystywane do kąpieli i biwakowania. Bardziej na południowy zachód znajduje się wcześniejszy zbiornik retencyjny. Jest on dużo mniejszy, i z powodu błędnej lokalizacji bardzo szybko został zamulony. Obecnie jest otoczony drzewami i roślinnością wodną. W jeziorku znajdują schronienie między innymi kaczki. Okoliczne wzgórza są atrakcyjnym miejscem pieszych wędrówek. Wiją się wśród nich malownicze strumienie, a wierzchołki porastają topole i wierzby, wśród których kwitną liczne kwiaty. Niektórzy nazywają Galed „"Toskanią Izraela"”. Wczesną wiosną kwitną tutaj tysiące fiołków alpejskich. Obszar całej Wyżyny Menassesa stanowi od 2011 roku rezerwat biosfery UNESCO. Rezerwat biosfery obejmuje obszary zalesione, źródła strumieni, wzgórza wulkaniczne i stanowiska archeologiczne.

</doc>
<doc id="1673272" url="https://pl.wikipedia.org/wiki?curid=1673272" title="Kerry Head">
Kerry Head

Kerry Head (irl. "Ceann Chiarraí") - przylądek w Irlandii, na wyspie o tej samej nazwie, nad Oceanem Atlantyckim. Stanowi południowy brzeg ujścia (estuarium) rzeki Sionny, po przeciwległej stronie rzeki leży przylądek Loop Head. Na Kerry Head, w przeciwieństwie do Loop Head, nie stoi latarnia morska.

</doc>
<doc id="1673273" url="https://pl.wikipedia.org/wiki?curid=1673273" title="SMS G 7">
SMS G 7

G 7, później T 107 – niemiecki niszczyciel z okresu I wojny światowej, pierwsza jednostka typu "G 7". Służył także w okresie międzywojennym i podczas II wojny światowej, a po wojnie, do 1950 w marynarce ZSRR pod nazwą Porażajuszczij.
Zbudowany w ramach budżetu na 1911 rok. Brał udział w bitwach koło Helgolandu i na Dogger Bank.
W okresie międzywojennym pozostawał w składzie Reichsmarine, przechodząc kilka modernizacji, m.in. w latach 1920-21 w Wilhelmshaven, w trakcie której zmieniono uzbrojenie i zwiększono zapas paliwa, a następnie w latach 1928-31, kiedy zamieniono kotły na nowoczesne, przy tym zwiększając długość i modyfikując sylwetkę okrętu. Od 1936 r. wykorzystywany jako okręt szkolny. Po przeklasyfikowaniu na torpedowiec nazwę okrętu zmieniono 23 kwietnia 1939 r. z G 7 na T 107. Służył jako okręt pomocniczy także w czasie II wojny światowej.
Po wojnie przyznany ZSRR 5 listopada 1945 roku w ramach reparacji wojennych – został przejęty 2 stycznia 1946 roku i przybył do Libawy 5 stycznia. 13 lutego 1946 roku otrzymał nazwę „Porażajuszczij” (Поражаю­щий) i od 15 lutego służył we Flocie Północno-Bałtyckiej. 28 listopada 1950 roku został wycofany ze służby bojowej i 22 grudnia przekształcony w nieuzbrojony hulk szkolny (elektromechaniczny) pod nazwą „Kazanka”. Ze służby we Flocie Bałtyckiej został wycofany 24 grudnia 1955 roku. 21 lutego 1957 roku został zamieniony w poligon przeciwpożarowy, a już 12 marca tego roku skreślony z listy floty i przeznaczony do złomowania.

</doc>
<doc id="1673274" url="https://pl.wikipedia.org/wiki?curid=1673274" title="G 7">
G 7



</doc>
<doc id="1673275" url="https://pl.wikipedia.org/wiki?curid=1673275" title="Wyżnia (polana)">
Wyżnia (polana)

Wyżnia, Wysznia – polana w Gorcach. Położona jest na południowych zboczach Wyżniej (1106 m). W kolejności od góry na dół są tutaj 3 polany: Józefowa, Certez i Wyżnia. Wyżnia sąsiaduje z Certezem, oddzielona od niego jest tylko kilkoma drzewami. Dawniej nazwą Wysznia obejmowano obydwie te polany, dopiero na mapie Geoportalu mają oddzielne nazwy. Certez jest dużo większy. Obydwie znajdują się na obszarze Gorczańskiego Parku Narodowego, na stoku o południowym nachyleniu. Niegdyś były koszone i wypasane, aby nie dopuścić do zarośnięcia lasem, park narodowy corocznie kosi je.
Z polany rozległe widoki. Cały południowy horyzont przesłania potężny łańcuch Tatr. Widokami tymi zachwycał się Seweryn Goszczyński i opisał je w swoim wierszu „Sobótki”. Czarny szlak turystyczny z Łopusznej przez Wyżnią omija tę polanę i jest ona z niego niewidoczna. Można jednak na polanę dojść zieloną ścieżką edukacyjną.
Polana znajduje się w granicach miejscowości Łopuszna w gminie Nowy Targ, powiecie nowotarskim w województwie małopolskim.

</doc>
<doc id="1673276" url="https://pl.wikipedia.org/wiki?curid=1673276" title="SMS G 8">
SMS G 8

G 8, później T 108 – niemiecki niszczyciel z okresu I wojny światowej. Druga jednostka typu "G 7". Służył także w okresie międzywojennym i podczas II wojny światowej.
Podczas I wojny światowej brał udział w bitwie na Dogger Bank.
W okresie międzywojennym pozostawał w składzie Reichsmarine, przechodząc kilka modernizacji, m.in. w latach 1920-21 w Wilhelmshaven, w trakcie której zmieniono uzbrojenie i zwiększono zapas paliwa, a następnie w latach 1928-31, kiedy zamieniono kotły na nowoczesne, przy tym zwiększając długość okrętu. Od 1936 wykorzystywany jako okręt szkolny. Po przeklasyfikowaniu na torpedowiec nazwę okrętu zmieniono 23 kwietnia 1939 z G 8 na T 108. Służył jako okręt pomocniczy także w czasie II wojny światowej. Po wojnie 6 stycznia 1946 przejęty przez Wielką Brytanię, nie wcielony do służby, po czym zezłomowany.

</doc>
<doc id="1673277" url="https://pl.wikipedia.org/wiki?curid=1673277" title="G 8">
G 8



</doc>
<doc id="1673282" url="https://pl.wikipedia.org/wiki?curid=1673282" title="Carnsore Point">
Carnsore Point

Carnsore Point (irl. "Carn tSóir", gael. "An Carn") - przylądek w południowo-wschodniej Irlandii, na wyspie o tej samej nazwie, nad Kanałem Świętego Jerzego. Na przylądku znajduje się elektrownia wiatrowa, otwarta w 2003 roku.

</doc>
<doc id="1673283" url="https://pl.wikipedia.org/wiki?curid=1673283" title="SMS G 9">
SMS G 9

G 9 – niemiecki niszczyciel z okresu I wojny światowej. Trzecia jednostka typu "G 7". Brał udział w bitwach koło Helgolandu i na Dogger Bank. Zatonął na minie 3 maja 1918 roku na Morzu Północnym, na pozycji (31 ofiar)

</doc>
<doc id="1673284" url="https://pl.wikipedia.org/wiki?curid=1673284" title="Stanisław Sobański">
Stanisław Sobański

Stanisław Sobański (ur. 20 września 1951 w Głubczynie) – polski polityk i działacz związkowy, poseł na Sejm I kadencji.
Życiorys.
Ukończył w 1981 Liceum Ekonomiczne w Pile. Pracował w przedsiębiorstwie PNiG Piła. Był etatowym działaczem związkowym, pełnił m.in. funkcję skarbnika komisji zakładowej NSZZ „Solidarność”. W 1991 uzyskał mandat posła na Sejm I kadencji, który wykonywał do 1993. Został wybrany w okręgu gorzowsko-pilskim z listy NSZZ „Solidarność”. Zasiadał w Komisji Stosunków Gospodarczych z Zagranicą i Gospodarki Morskiej oraz Komisji Młodzieży, Kultury Fizycznej i Sportu. Później wycofał się z działalności politycznej, podejmując pracę w sektorze prywatnym.

</doc>
<doc id="1673285" url="https://pl.wikipedia.org/wiki?curid=1673285" title="Thanateros">
Thanateros

Thanateros jest założoną w 1999 roku niemiecką grupą folkmetalową z irlandzko-celtyckimi wpływami. Tematyka ich tekstów obfituje w motywy pogańskie, między innymi z mitologii celtyckiej czy szamanizmu. W swoich piosenkach wzywają do tego, aby "„skierować swe spojrzenie na innych, odkryć na powrót swoją siłę i wziąć szczęście w swoje ręce”". 
Nazwa „Thanateros” powstała poprzez inspirację Iluminatami Thanaterosa i jest im w pewien sposób poświęcona, ponieważ sama nie ma wiele wspólnego z porządkiem: to samodzielny i niezależny zespół. Thanateros jest połączeniem imion greckich bogów: Tanatosa (uosabiającego śmierć) i Erosa (uosabiającego miłość).
Historia.
Thanateros powstał w 1999 jako projekt solowy Benjamina Richtera, który do tego czasu śpiewał w zespole Evereve. Z pomocą Hardy’ego Fietinga (Scream Silence) Richter nagrał swoje pierwsze demo. Po zaskakująco dobrym przyjęciu przez przyjaciół jego muzycznych wizji, zdecydował się opuścić Evereve i rozpocząć prace nad Thanaterosem jako nad głównym projektem. 
Koniec 2001 roku przyniósł Thanaterosowi kilkutygodniową trasę w postaci supportu In Extremo, a 2002 liczne występy koncertowe i festiwalowe, co umocniło pozycję Thanaterosa na niemieckiej scenie metalowej, nazywanej czasem „czarną sceną”. 
Na drugim albumie – "Circle of Life" – zespół bardziej zaakcentował tradycyjne instrumenty, należące do kręgu irlandzko-celtyckiego. Album został oceniony przez prasowych krytyków jako wybitny. Przy okazji publikacji "Circle of Life" na początku 2003 zespół sfinansował swoją trasę promocyjną w Niemczech i Austrii. Lato i jesień przyniosły mnogość występów na dużych festiwalach, z zespołami takimi jak Subway to Sally, Letzte Instanz, Tanzwut czy L'Âme Immortelle. 
W 2005 ukazał się trzeci album – Into the Otherworld i singiel Dirty Old Town z wideoklipem Dietricha Brüggemann (Oomph!, Rammstein). 
W 2006 miał miejsce częściowy rozpad i z tego powodu nastąpiła dłuższa przerwa w graniu. Od marca 2008 grupa w nowym składzie pracowała nad nowym albumem "Liber Lux", który został opublikowany 3 kwietnia 2009.

</doc>
<doc id="1673289" url="https://pl.wikipedia.org/wiki?curid=1673289" title="Khan Abdul Ghaffar Khan">
Khan Abdul Ghaffar Khan

Khan Abdul Ghaffar Khan urdu: خان عبد الغفار خان, hindi: ख़ान अब्दुल ग़्फ़्फ़ार ख़ान (ur. w 1890 w Północno-Wschodniej Prowincji Granicznej, wówczas Indie Brytyjskie, dziś Pakistan, zm. 20 stycznia 1988 w Peszawarze, Pakistan) – indyjski i pakistański polityk pochodzenia pasztuńskiego. Jeden z duchowych przywódców ruchu oporu (Non violence) przeciwko okupacji brytyjskiej w Indiach. Pacyfista i żarliwy muzułmanin, przeciwnik podziału Indii dokonanego w 1947 roku. Zwolennik Gandhiego, nazywany Badshah Khan (też Bacha Khan, z urdu: "Król Khan") i Sarhaddi Gandhi (lub Frontier Gandhi). 
W 1985 roku nominowany do Pokojowej Nagrody Nobla. W 1987 jako pierwszy obywatel obcego państwa (Pakistan) odznaczony najwyższym odznaczeniem Indii, Bharat Ratna. Uznawany za duchowego przywódcę afgańskich i pakistańskich Patanów. 
Pochodził z pasztuńskiej rodziny właścicieli ziemskich z Północno-Wschodniej Prowincji Granicznej. Działalność polityczną rozpoczął podczas indyjskiego ruchu w obronie kalifatu tureckiego przed Brytyjczykami. W 1929 roku na terenie swojej prowincji zorganizował związek Sług Boga (Chudai Chidmatar). W 1931 przyłączył swoją organizację do Indyjskiego Kongresu Narodowego. Potem członek Narodowej Partii Awami, założonej w 1957 w Dhace, w Pakistanie Wschodnim. 
Po podziale Indii znalazł się w Pakistanie. W latach 1948-1954, 1956-1957, 1958-1964 za swoje przekonania w więzieniu (najpierw w areszcie domowym). W 1962, Abdul Ghaffar Khan otrzymał tytuł "Amnesty International Prisoner of the Year". Powiedziano wówczas o nim, że jest symbolem milionów cierpiących za swoje przekonania. W 1972-1980 znów kilkakrotnie więziony. Z 98 lat życia 52 spędził w więzieniu lub na wygnaniu. Zmarł w 1988 roku (w areszcie domowym) w Peszawarze, zgodnie z życzeniem pochowany w Dżalalabad (w Afganistanie). 

</doc>
<doc id="1673294" url="https://pl.wikipedia.org/wiki?curid=1673294" title="Vincent Planté">
Vincent Planté

Vincent Planté (ur. 19 listopada 1980 w Lille) – francuski piłkarz występujący na pozycji bramkarza. Obecnie jest zawodnikiem Arles.
Kariera klubowa.
Planté zawodową karierę rozpoczynał w 1999 roku w drugoligowym klubie AS Cannes. W Ligue 2 zadebiutował 12 listopada 1999 w przegranym 0:1 ligowym meczu z LB Châteauroux. W 2001 roku spadł z klubem do Championnat National. W Cannes spędził jeszcze dwa sezony. W sumie rozegrał tam 68 ligowych spotkań.
Latem 2003 podpisał kontrakt z drugoligowym SM Caen. W 2004 roku awansował z zespołem do Ligue 1. W tych rozgrywkach pierwszy mecz zaliczył 2 października 2004 przeciwko Girondins Bordeaux (1:1). W 2005 roku wystąpił z klubem w finale Pucharu Ligi Francuskiej, jednak Caen przegrało tam 1:2 ze Strasbourgiem. W tym samym roku spadł z klubem do Ligue 2. W 2007 roku powrócił z zespołem do Ligue 1. W 2009 roku ponownie spadł z klubem do Ligue 2. Wówczas odszedł z Caen.
Latem 2009 roku został graczem pierwszoligowego AS Saint-Étienne, jednak przez cały sezon nie zagrał żadnego ligowego meczu i wypożyczono go do beniaminka Ligue 1 – Arles.

</doc>
<doc id="1673295" url="https://pl.wikipedia.org/wiki?curid=1673295" title="Przyjaciel Sztuki Kościelnej">
Przyjaciel Sztuki Kościelnej

Przyjaciel Sztuki Kościelnej – pismo wydawane w Krakowie w latach 1883–1885 pod redakcją Stanisława Tomkowicza. Periodyk był organem Towarzystwa Świętego Łukasza. Na łamach pisma ukazywały się artykuły na temat polskiej sztuki sakralnej i ikonografii chrześcijańskiej, sprawozdania roczne z działalności towarzystwa oraz przedruki z zagranicznych pism o podobnej tematyce. Wśród autorów byli m.in. W. Łuszczkiewicz, M. Sokołowski i ks. Eustachy Skrochowski.

</doc>
<doc id="1673296" url="https://pl.wikipedia.org/wiki?curid=1673296" title="Al Franken">
Al Franken

Al Franken, właśc. Alan Stuart Franken (ur. 21 maja 1951) – amerykański aktor komediowy oraz polityk 
Minnesota Democratic-Farmer-Labor Party (regionalnej partii związanej z ogólnokrajową Partią Demokratyczną). Senator Stanów Zjednoczonych.
W listopadzie 2008 roku ubiegał się o stanowisko senatora ze stanu Minnesota. Wynik wyborów był bardzo wyrównany i przez następne osiem miesięcy toczyło się starcie polityczne i prawne między Frankenem i jego przeciwnikiem z Partii Republikańskiej, Normem Colemanem.
30 czerwca 2009 roku Sąd Najwyższy Minnesoty uznał ostatecznie Frankena zwycięzcą tego konfliktu.

</doc>
<doc id="1673297" url="https://pl.wikipedia.org/wiki?curid=1673297" title="Vincent Plante">
Vincent Plante



</doc>
<doc id="1673298" url="https://pl.wikipedia.org/wiki?curid=1673298" title="Chan Abdul Gaffar">
Chan Abdul Gaffar



</doc>
<doc id="1673299" url="https://pl.wikipedia.org/wiki?curid=1673299" title="SMS G 10">
SMS G 10

G 10, później T 110 – niemiecki niszczyciel z okresu I wojny światowej. Czwarta jednostka typu "G 7". Służył także w okresie międzywojennym i jako okręt pomocniczy podczas II wojny światowej.
Podczas I wojny światowej brał udział w bitwie koło Helgolandu.
W okresie międzywojennym pozostawał w składzie Reichsmarine, przechodząc kilka modernizacji, m.in. w latach 1920-21 w Wilhelmshaven, w trakcie której zmieniono uzbrojenie i zwiększono zapas paliwa, a następnie w latach 1928-31, kiedy zamieniono kotły na nowoczesne, przy tym zwiększając długość okrętu i zmieniając jego sylwetkę. Od 1936 wykorzystywany jako okręt szkolny. Po przeklasyfikowaniu na torpedowiec nazwę okrętu zmieniono 23 kwietnia 1939 z G 10 na T 110. Służył także jako okręt pomocniczy w czasie II wojny światowej. Samozatopiony przez załogę 5 maja 1945 roku w Travemünde.

</doc>
<doc id="1673300" url="https://pl.wikipedia.org/wiki?curid=1673300" title="Existimatio">
Existimatio

Existimatio - w prawie rzymskim cześć obywatelska, poważanie współobywateli należących do tej samej zbiorowości społecznej. Umniejszenie lub utrata existimationis następowały skutkiem popełnienia przestępstwa.

</doc>
<doc id="1673302" url="https://pl.wikipedia.org/wiki?curid=1673302" title="Wałerij Szyriajew">
Wałerij Szyriajew

Wałerij Wiktorowycz Szyriajew, ukr. Валерій Вікторович Ширяєв (ur. 28 sierpnia 1963 w Charkowie) – ukraiński hokeista, reprezentant ZSRR i Ukrainy, olimpijczyk. Trener hokejowy.
Jego syn Evgeni Schiriayev (ur. 1989) także został hokeistą i reprezentantem Szwajcarii.
Kariera zawodnicza.
W barwach ZSRR uczestniczył w turniejach mistrzostw świata juniorów do lat 20 edycji 1983, zimowej uniwersjady edycji 1985, mistrzostw świata edycji 1989. W barwach Ukrainy uczestniczył w turniejach mistrzostw świata edycji 1994, 1995 (Grupa C), 1998 (Grupa B), 1999, 2001, 2002, 2003, 2004, zimowych igrzysk olimpijskich 2002.
Kariera trenerska.
Był w sztabie trenerskim kadry Ukrainy podczas mistrzostw świata edycji 2005, 2006, 2007. Pracował w szwajcarskich klubach. W kwietniu 2020 został ogłoszony głównym trenerem HC Luzern.

</doc>
<doc id="1673303" url="https://pl.wikipedia.org/wiki?curid=1673303" title="SMS G 11">
SMS G 11

G 11, później T 111 – niemiecki niszczyciel z okresu I wojny światowej. Piąta jednostka typu "G 7". Służył także w okresie międzywojennym i jako okręt pomocniczy podczas II wojny światowej.
Podczas I wojny światowej brał udział w bitwie koło Helgolandu i bitwie jutlandzkiej. Był okrętem flagowym flotylli niszczycieli.
W okresie międzywojennym pozostawał w składzie Reichsmarine, przechodząc kilka modernizacji, m.in. w latach 1920-21 w Wilhelmshaven, w trakcie której zmieniono uzbrojenie i zwiększono zapas paliwa, a następnie w latach 1928-31, kiedy zamieniono kotły na nowoczesne, przy tym zwiększając długość okrętu i zmieniając jego sylwetkę. Od 1936 wykorzystywany jako okręt szkolny. Po przeklasyfikowaniu na torpedowiec nazwę okrętu zmieniono 23 kwietnia 1939 z G 11 na T 111. Służył także jako okręt pomocniczy w czasie II wojny światowej. Zatopiony podczas amerykańskiego nalotu 3 kwietnia 1945 roku w Kilonii.

</doc>
<doc id="1673304" url="https://pl.wikipedia.org/wiki?curid=1673304" title="SMS G 12">
SMS G 12

G 12 – niemiecki niszczyciel z okresu I wojny światowej. Szósta jednostka typu "G 7". Brał udział w bitwie koło Helgolandu i bitwie na Dogger Bank. Był okrętem flagowym flotylli niszczycieli. Zatonął 8 września 1915 roku na Morzu Północnym po zderzeniu z niszczycielem V 1 i następującym wybuchu torped, w rejonie pozycji (47 ofiar).

</doc>
<doc id="1673308" url="https://pl.wikipedia.org/wiki?curid=1673308" title="Coś za coś (film)">
Coś za coś (film)

Coś za coś – polski film fabularny z 1977 roku, w reżyserii Agnieszki Holland. Pierwowzorem scenariusza do filmu było opowiadanie autorstwa Andrzeja Szypulskiego pt. "Życie seksualne białych myszek".
Opis fabuły.
Anna Walewska, 37-letnia psycholog i pracownik naukowy jest chłodna dla innych, ambitna, a czasami wręcz cyniczna. Ma męża, który jest naukowcem na politechnice, ale ma także kochanka – ot tak, dla przerwy po pracy. Nie mają dzieci, bo obydwoje są zajęci karierą. Tymczasem Anna dostaje wezwanie do jednego ze szpitali – młoda, 27-letnia kobieta próbowała się otruć lekami po wizycie pewnego mężczyzny. Dziewczyna początkowo nie chce z nią rozmawiać, jednak w końcu zwierza się Annie ze swoich problemów. Jak się okazuje, ma ona kochanka - pracownika naukowego Politechniki. Słuchając szczegółów relacji niedoszłej samobójczyni, Anna uświadamia sobie, że tajemniczym kochankiem jest jej własny mąż.

</doc>
<doc id="1673309" url="https://pl.wikipedia.org/wiki?curid=1673309" title="Lawrence Picachy">
Lawrence Picachy

Lawrence Trevor Picachy, (ur. 7 sierpnia 1916 w Dardżylingu, zm. 29 listopada 1992 w Kalkucie), hinduski duchowny katolicki, jezuita, kardynał, arcybiskup Kalkuty. 
Życiorys.
W 1934 roku wstąpił do Towarzystwa Jezusowego. Po ukończeniu szkół zakonnych 21 listopada 1947 roku otrzymał święcenia kapłańskie. W latach 1950 - 1960 był profesorem i rektorem Kolegium św. Franciszka Ksawerego w Kalkucie. W 1960 roku wyjechał na misje do Bangladeszu, skąd wkrótce powrócił, gdyż 2 lipca 1962 roku Jan XXIII mianował go biskupem Jamshedpur. Uczestnik Soboru Watykańskiego II. 29 maja 1969 przeniesiony na stolicę metropolitalną w Kalkucie. Tutaj szczególną uwagę poświęcał ubogim, uchodźcom i chorym, domagając się dla nich poszanowania praw i godnego życia. 24 maja 1976 roku kreowany kardynałem prezbiterem z tytułem Sacro Cuore di Maria przez Pawła VI. Od 1976 roku przewodniczył Konferencji Episkopatu Indii. Uczestniczył w obu konklawe w 1978 roku. Z rządów archidiecezją w Kalkucie zrezygnował 5 kwietnia 1986 roku. Zmarł w Kalkucie. 

</doc>
<doc id="1673310" url="https://pl.wikipedia.org/wiki?curid=1673310" title="Eugène Terre’Blanche">
Eugène Terre’Blanche

Eugène Terre’Blanche (wym. , ur. 31 stycznia 1941 w Ventersdorp, zm. 3 kwietnia 2010 w Ventersdorp) – południowoafrykański polityk, przywódca skrajnie prawicowego, neonazistowskiego ugrupowania afrykanerskiego Afrikaner Weerstandsbeweging, działającego od 1970 i głoszącego ideę samorządnego państwa burskiego (afr. "Boerstaat").
Życie i działalność.
Terre’Blanche wywodził się z burskiej rodziny o hugenockich korzeniach. Jego dziadek walczył w II wojnie burskiej. On sam pracował w policji południowoafrykańskiej. By dać odpór według niego zbyt liberalnej polityce rządu Balthazara J. Vorstera, w 1970 utworzył Afrikaner Weerstandsbeweging, który miał wykorzystywać nacjonalistyczne i rasistowskie tendencje w białej części społeczeństwa RPA. To oraz talenty oratorskie Terre’Blanche doprowadziły do wzrostu popularności, według szacunków partii miała ona w szczytowym momencie 70 000 członków. Terre’Blanche kierował akcjami AWB wymierzonymi w rząd Frederika W. de Klerka: 9 sierpnia 1991 bojówki partyjne stoczyły bitwę z policją pod Ventersdorpem, 25 czerwca 1993 zaatakowano World Trade Center w Kempton Park, a w marcu 1994 AWB prowadził walki w bantustanie Bophuthatswana. Opóźniało to co prawda proces demokratyzacji kraju, ale też marginalizowało AWB, który zaczął być postrzegany jako paramilitarna organizacja rasistowska. W 1997 roku, po ataku na stację benzynową, Terre’Blanche został skazany na sześć lat więzienia (odsiadywał karę więzienia za napaść i próbę zabójstwa), z którego wyszedł w 2004. Na scenę polityczną powrócił w marcu 2008.
3 kwietnia 2010 roku Terre’Blanche został zabity we śnie, na swej farmie na północy RPA przez dwóch czarnoskórych robotników rolnych, którym jakoby zalegał z zapłatą. Polityka śmiertelnie pobito rurami i maczetami, podejrzani o sprawstwo zostali aresztowani.
Jest jednym z bohaterów książki Wojciecha Jagielskiego "Wypalanie traw".

</doc>
<doc id="1673314" url="https://pl.wikipedia.org/wiki?curid=1673314" title="Scenopis opisowy">
Scenopis opisowy



</doc>
<doc id="1673315" url="https://pl.wikipedia.org/wiki?curid=1673315" title="Stephen Bier">
Stephen Bier



</doc>
<doc id="1673317" url="https://pl.wikipedia.org/wiki?curid=1673317" title="3 Lekka Dywizja Kawalerii (Francja)">
3 Lekka Dywizja Kawalerii (Francja)

3 Lekka Dywizja Kawalerii – lekka dywizja kawalerii armii francuskiej w czasie II wojny światowej.
W trakcie kampanii francuskiej 1940 składała się z następujących jednostek:
Dywizja ta nie posiadała przewidzianych etatem baterii artylerii przeciwlotniczej ani eskadry obserwacyjnej.

</doc>
<doc id="1673318" url="https://pl.wikipedia.org/wiki?curid=1673318" title="Bitwa pod Naome">
Bitwa pod Naome

Bitwa pod Naome – starcie zbrojne, które miało miejsce w roku 450 p.n.e. w trakcie wojny Syrakuz z Sykulami. 
Po zdobyciu Motye przez Sykulów w roku 451 p.n.e. latem następnego roku Syrakuzy wysłały przeciwko Duketiasowi znaczące siły. Do bitwy doszło w pobliżu miejscowości Naome. W wyniku starcia wojska Sykulów zostały pokonane, a ich resztki rozproszyły się w górach, chowając się w górskich twierdzach. Duketios tymczasem schronił się w Motye, gdzie zablokowała go armia Akragajczyków. Po nadejściu pod miasto Syrakuzańczyków, Duketias poddał się, szukając azylu w świątyni. Nie został ostatecznie ukarany, jedynie zesłany do Koryntu, gdzie spędził resztę życia.

</doc>
<doc id="1673320" url="https://pl.wikipedia.org/wiki?curid=1673320" title="Brad Stewart">
Brad Stewart



</doc>
<doc id="1673321" url="https://pl.wikipedia.org/wiki?curid=1673321" title="Fred Streithorst">
Fred Streithorst



</doc>
<doc id="1673325" url="https://pl.wikipedia.org/wiki?curid=1673325" title="SMS S 13">
SMS S 13

S 13 – niemiecki niszczyciel z okresu I wojny światowej, typu "V 1" (podtypu "S 13"). Brał udział w bitwie koło Helgolandu. Zatonął 6 listopada 1914 wskutek eksplozji własnej torpedy na Morzu Północnym (pozycja , zginęło 9 ludzi).

</doc>
<doc id="1673327" url="https://pl.wikipedia.org/wiki?curid=1673327" title="Miranda Cosgrove">
Miranda Cosgrove

Miranda Taylor Cosgrove (ur. 14 maja 1993 w Los Angeles) – amerykańska aktorka i piosenkarka, która grała m.in. w serialu "Drake i Josh" oraz licznych produkcjach z franczyz "iCarly" i "Despicable Me".
Życiorys.
Wczesne życie.
Miranda Cosgrove urodziła się 14 maja 1993. Jej ojciec Tom jest właścicielem firmy sprzątającej, a jej matka jest gospodynią domową. W wieku 3 lat została odkryta przez agenta, kiedy tańczyła i śpiewała wokół stolików w restauracji Taste Los Angeles. Agent podszedł do jej rodziców i zapytał, czy nie myśleli, aby posłać córkę na kilka castingów. Na początku kariery występowała w reklamach telewizyjnych McDonalda i Mello Yello oraz zajmowała się modelingiem. Gdy miała 7 lat, oznajmiła rodzicom, że lubi to robić i chce się tym zajmować na stałe.
Kariera aktorska.
Jej pierwsza rola była rolą epizodyczną w serialu "Tajemnice Smallville". Następnie zadebiutowała na wielkim ekranie w filmie muzycznym "Szkoła Rocka", w którym zagrała u boku Jacka Blacka. W jednej ze scen w filmie Cosgrove musiała zaśpiewać fałszując. Przez pięć lat brała lekcję śpiewu. Pomiędzy przerwami w kręceniu miała 45-minutową lekcję z Jimem O’Rourkiem z Sonic Youth, który uczył ją fałszować. Po zakończeniu kręcenia Cosgrove zaczęła brać lekcję gry na gitarze.
Otrzymała swoją pierwszą główną rolę w serialu "Drake i Josh". Grała Megan Parker, młodszą siostrę tytułowych bohaterów. Serial zadebiutował w Stanach Zjednoczonych 11 stycznia 2004. W czasie kręcenia serialu zaprzyjaźniła się z Danem Schneiderem. Podczas kręcenia ostatniej serii „Drake i Josh” Dan przyszedł do Mirandy i jej rodziców i zaczął opowiadać swoje pomysły na serial z Cosgrove w roli głównej. Mirandzie od razu spodobał się pomysł na serial o dziewczynie, która robi własny serial w internecie i zdobywa sławę. Serial zadebiutował na antenie 8 września 2007.
Wystąpiła gościnnie w serialach telewizyjnych. W serialu "Nieidealna" zagrała Cosmminę, w "Uziemionych" Jessicę, a w "Zoey 101" Paige Howard.
Udzieliła swojego głosu w filmie Disneya "Here Comes Peter Cottontail: The Movie", w odcinku specjalnym serialu "Co nowego u Scooby’ego" oraz w dwóch odcinkach serialu komediowego "Lilo &amp; Stitch". Swoją drugą główną rolę filmową dostała w filmie komediowym "Twoje, moje i nasze", w którym zagrała razem ze swoim kolegą Drakiem Bellem. W 2006 zagrała główną rolę w filmie "The Wild Stallion". W tym samym roku zagrała również w filmie "Moja Bar Micwa", w którym to wcieliła się w rolę drugoplanową Karen Sussman.
Kariera muzyczna.
Debiut Cosgrove jako piosenkarki rozpoczął się od nagrania piosenki czołówkowej serialu "iCarly" pt. „Leave it all to me”, którą nagrała razem z Drakiem Bellem. Piosenka została napisana przez Michaela Corcorana, członka zespołu Drake’a. Producenci serialu złożyli jej propozycję nagrania jeszcze trzech piosenek na „iCarly soundtrack” („Stay my baby”, „About you now”, „Headphones On”). Po sukcesie ścieżki dźwiękowej Cosgrove postanowiła wydać swoją pierwszą EP, na której znalazły się trzy piosenki z soundtracku "iCarly" i dwie nowe („FYI” i „Party Girl”). Płyta osiągnęła 47 miejsce na liście Hot 100 w styczniu 2009. W 2008 Cosgrove nagrała piosenkę „Christmas Wrapping” do filmu "Merry Christmas Drake &amp; Josh" oraz piosenkę „Raining Sunshine” do filmu "Klopsiki i inne zjawiska pogodowe", a także wydała teledysk do tej piosenki.
Od lipca 2008 Cosgrove planowała wydanie swojej debiutanckiej płyty. Jej pierwszy oficjalny singiel, którego jest autorką, to „Kissin' U”. Początkowo miała nazywać się „Sparks Fly”. Ta piosenka była największym osiągnięciem muzycznym Cosgrove. Swoją premierę miała 12 marca 2010, a wydana została 23 marca. Płyta z tą piosenką pt. „Sparks Fly” zajęła 8 miejsce na liście US Billboard 200 chart.
12 lutego 2010 Cosgrove stała się ambasadorką firmy kosmetycznej Neutrogena.
W styczniu 2011 Cosgrove ujawniła, że jej nowa EP będzie zatytułowana „High Maintenance”. Pierwszy singiel z tej EP „Dancing crazy” został napisany przez Maxa Martina, Shellbacka i Avril Lavigne i wyprodukowany przez Martina i Shellbacka. Po trzech tygodniach utwór zajął 40 miejsce na liście Billboard adult Pop songs.
24 stycznia 2012 została wydana ścieżka dźwiękowa do 5 i 6 sezonu serialu "iCarly". Na płycie znalazła się piosenka Cosgrove „Dancing crazy”, piosenka „Shakespeare” w wersji akustycznej oraz dwie nowe „Million Dollars” i „All kinds of wrong”.

</doc>
<doc id="1673328" url="https://pl.wikipedia.org/wiki?curid=1673328" title="Remiz">
Remiz

Remiz – rodzaj ptaka z rodziny remizów (Remizidae).
Zasięg występowania.
Rodzaj obejmuje gatunki występujące w Eurazji.
Morfologia.
Długość ciała 10–11 cm; masa ciała 7,5–12,5 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1673330" url="https://pl.wikipedia.org/wiki?curid=1673330" title="SMS S 14">
SMS S 14

SMS S 14 – niemiecki niszczyciel z okresu I wojny światowej, druga jednostka typu "S 13". Okręt zatonął 19 lutego 1915 roku w zatoce Jadebusen wskutek eksplozji wewnętrznej.

</doc>
<doc id="1673331" url="https://pl.wikipedia.org/wiki?curid=1673331" title="SMS S 15">
SMS S 15

SMS S 15 - niemiecki niszczyciel z okresu I wojny światowej, trzecia jednostka typu "S 13". Okręt został zniszczony eksplozją miny u wybrzeży Flandrii 21 sierpnia 1917 roku, po czym złomowany.

</doc>
<doc id="1673333" url="https://pl.wikipedia.org/wiki?curid=1673333" title="SMS S 16">
SMS S 16

SMS S 16 - niemiecki niszczyciel z okresu I wojny światowej, czwarta jednostka typu "S 13". Okręt zatonął na minie na Morzu Północnym 20 stycznia 1918 roku.

</doc>
<doc id="1673334" url="https://pl.wikipedia.org/wiki?curid=1673334" title="5 Lekka Dywizja Kawalerii (Francja)">
5 Lekka Dywizja Kawalerii (Francja)

5 Lekka Dywizja Kawalerii – lekka dywizja kawalerii armii francuskiej w czasie II wojny światowej.
W trakcie kampanii francuskiej 1940 składała się z następujących jednostek:
Dywizja ta nie posiadała przewidzianych etatem Dywizyjnego Szwadronu Przeciwpancernego i Dywizyjnego Szwadronu Warsztatowego.

</doc>
<doc id="1673339" url="https://pl.wikipedia.org/wiki?curid=1673339" title="Epoka kamienia gładzonego">
Epoka kamienia gładzonego



</doc>
<doc id="1673340" url="https://pl.wikipedia.org/wiki?curid=1673340" title="Auriparus flaviceps">
Auriparus flaviceps



</doc>
<doc id="1673342" url="https://pl.wikipedia.org/wiki?curid=1673342" title="Auriparus">
Auriparus



</doc>
<doc id="1673343" url="https://pl.wikipedia.org/wiki?curid=1673343" title="SMS S 17">
SMS S 17

SMS S 17 - niemiecki niszczyciel z okresu I wojny światowej, piąta jednostka typu "S 13". Zatonął na minie na Morzu Północnym 16 maja 1917 roku.

</doc>
<doc id="1673344" url="https://pl.wikipedia.org/wiki?curid=1673344" title="Puijila">
Puijila

Puijila – rodzaj ssaka należącego do rodziny łasicowatych (Mustelidae) żyjącego we wczesnym miocenie na terenie dzisiejszej Kanady.
"Puijila" była niewielkim zwierzęciem długości około jednego metra, w większym stopniu przypominającym współczesne lądowe drapieżne niż foki i inne płetwonogie. Miała długi ogon, jej kończyny nie były przekształcone w płetwy, a stosunek długości kończyn przednich i tylnych również bardziej przypominał stosunek ich długości u współczesnych drapieżnych ssaków lądowych niż płetwonogich. Ich budowa wykazywała jednak przystosowania do przynajmniej częściowo wodnego trybu życia.
Analizy filogenetyczne wykazały, że "Puijila" jest najbliżej spokrewniona z innymi wczesnymi płetwonogimi – "Enaliarctos" i "Potamotherium", wraz z którymi tworzy klad siostrzany do "Amphicticeps". Badania te potwierdziły także monofiletyzm płetwonogich oraz potwierdzają, że są one taksonem siostrzanym Ursoidea lub łasicokształtnych (Musteloidea).
Skamieniałości "Puijila darwini" odnaleziono w jeziornych osadach formacji Haughton w okolicach Nunavut na wyspie Devon w Kanadzie. Holotyp (NUFV 405) obejmuje większą część czaszki oraz kompletny w około 65% szkielet pozaczaszkowy jednego samca. Szczątki dowodzą przynajmniej częściowo wodnego trybu życia "Puijila", wskazują także, że ewolucja płetwonogich obejmowała przejściową fazę słodkowodną, mogą również wspierać hipotezę – wcześniej odrzucaną ze względu na brak potwierdzenia w materiale kopalnym – iż Arktyka była jednym z wczesnych centrów ewolucji płetwonogich.

</doc>
<doc id="1673345" url="https://pl.wikipedia.org/wiki?curid=1673345" title="Puijila darwini">
Puijila darwini



</doc>
<doc id="1673347" url="https://pl.wikipedia.org/wiki?curid=1673347" title="1 Lekka Dywizja Kawalerii (Francja)">
1 Lekka Dywizja Kawalerii (Francja)

1 Lekka Dywizja Kawalerii – lekka dywizja kawalerii armii francuskiej w czasie II wojny światowej.
W trakcie kampanii francuskiej 1940 składała się z następujących jednostek:

</doc>
<doc id="1673349" url="https://pl.wikipedia.org/wiki?curid=1673349" title="SMS S 18">
SMS S 18

S 18 - niemiecki niszczyciel z okresu I wojny światowej. Szósta jednostka typu "S 13". Po wojnie w składzie Reichsmarine. Skreślony ze stanu i zezłomowany w 1935 roku.

</doc>
<doc id="1673353" url="https://pl.wikipedia.org/wiki?curid=1673353" title="SMS S 19">
SMS S 19

S 19 - niemiecki niszczyciel z okresu I wojny światowej. Siódma jednostka typu "S 13". Po wojnie w składzie Reichsmarine. Sprzedany stoczni złomowej 4 lutego 1935 roku.

</doc>
<doc id="1673354" url="https://pl.wikipedia.org/wiki?curid=1673354" title="Luiz Vinhaes">
Luiz Vinhaes

Luiz Augusto Vinhaes (ur. 10 grudnia 1896 w Rio de Janeiro, zm. 3 kwietnia 1960 tamże) – brazylijski trener piłkarski.
Kariera.
Vinhaes karierę trenerską rozpoczął w 1926 roku w São Cristóvão Rio de Janeiro. Następnie prowadził inne kluby z Rio de Janeiro Fluminense FC oraz Bangu AC 1933-1934.
Najbardziej znaną pracą trenerską Vinhaesa było prowadzenie reprezentacji Brazylii.
W roli selekcjonera reprezentacji zadebiutował 2 lipca 1931 roku w towarzyskim meczu z węgierskim Ferencvarosem Budapeszt. W następnym meczu, rozegranym 6 września 1931 w Rio de Janeiro Brazylia pokonała reprezentację Urugwaju 2-0. Stawką tego meczu był Puchar Rio Branco. W następnym roku Brazylia ponownie sięgnęła po to trofeum, tym razem pokonując Urugwaj 2-1 w meczu rozegranym 4 grudnia w Montevideo.
W 1934 roku Vinhaes pojechał wraz z reprezentacją na mistrzostwa świata, które odbywały się na boiskach Włoch. Brazylia odpadła jednak z turnieju już w I rundzie przegrywając z reprezentacją Hiszpanii 1-3 w meczu rozegranym 27 maja na Stadio Vittorio Marassi w Genui. Był to zarazem ostatni mecz Luiza Vinhaesa na stanowisku selekcjonera reprezentacji Brazylii, na którym został zastąpiony przez Carlito Roche. Bilans jego kadencji to dwa zwycięstwa (sześć, jeśli zaliczymy mecze z drużynami klubowymi) i jedna porażka, przy bilansie bramkowym 5-4 (21-8, jeśli zaliczymy mecze z drużynami klubowymi).

</doc>
<doc id="1673357" url="https://pl.wikipedia.org/wiki?curid=1673357" title="SMS S 20">
SMS S 20

S 20 – niemiecki niszczyciel z okresu I wojny światowej, ósma jednostka typu "S 13". Zatopiony ogniem artyleryjskim brytyjskiego krążownika HMS „Centaur” u wybrzeży Flandrii 5 czerwca 1917 roku.
Poległ na nim dowódca Erich Giese, na cześć którego nazwano później niszczyciel „Erich Giese”.

</doc>
<doc id="1673358" url="https://pl.wikipedia.org/wiki?curid=1673358" title="4 Lekka Dywizja Kawalerii (Francja)">
4 Lekka Dywizja Kawalerii (Francja)

4 Lekka Dywizja Kawalerii – lekka dywizja kawalerii armii francuskiej w czasie II wojny światowej.
W trakcie kampanii francuskiej 1940 składała się z następujących jednostek:
Dywizja ta nie posiadała przewidzianych etatem eskadry obserwacyjnej, baterii artylerii przeciwlotniczej i dywizyjnej baterii przeciwpancernej.

</doc>
<doc id="1673360" url="https://pl.wikipedia.org/wiki?curid=1673360" title="Tomasz Knothe">
Tomasz Knothe

Tomasz Knothe (ur. 1 sierpnia 1943 w Warszawie) – polski prawnik, historyk, dyplomata, w latach 2004–2009 ambasador RP w Armenii.
Życiorys.
W 1966 ukończył studia w Moskiewskim Państwowym Instytucie Stosunków Międzynarodowych. W 1971 uzyskał stopień naukowy doktora nauk prawnych w dziedzinie prawa międzynarodowego publicznego w Instytucie Nauk Prawnych Polskiej Akademii Nauk.
W latach 1972–1977 pracował w Polskim Instytucie Spraw Międzynarodowych, a latach 1977–1990 w Instytucie Historii PAN, zajmował się historią Ameryki Łacińskiej oraz historią Rosji. Prowadził również zajęcia w Instytucie Iberystyki Uniwersytetu Warszawskiego. Od 1990 pracował w Kancelarii Sejmu jako wicedyrektor Biura Stosunków Międzyparlamentarnych, a następnie jako kierownik sekretariatu Komisji Spraw Zagranicznych. W latach 1994–1995 był radcą prawnym w Biurze Wysokiego Komisarza Narodów Zjednoczonych w Warszawie.
Od 1995 pracował w dyplomacji. W 1996 został wicedyrektorem Departamentu Europy Wschodniej MSZ, a dwa lata później zastępcą ambasadora w Stałym Przedstawicielstwie RP przy Biurze ONZ w Genewie. Po powrocie do kraju w 2002 objął stanowisko zastępcy dyrektora Departamentu Systemu Narodów Zjednoczonych i Problemów Globalnych MSZ. W 2004 objął kierownictwo polskiej misji dyplomatycznej w Erywaniu. Funkcję pełnił do 2009. Obecnie na emeryturze.

</doc>
<doc id="1673363" url="https://pl.wikipedia.org/wiki?curid=1673363" title="SMS S 21">
SMS S 21

S 21 - niemiecki niszczyciel z okresu I wojny światowej, dziewiąta jednostka typu "S 13". Okręt zatonął 21 kwietnia 1915 roku na Morzu Północnym po kolizji z krążownikiem SMS „Hamburg”.

</doc>
<doc id="1673365" url="https://pl.wikipedia.org/wiki?curid=1673365" title="Kasztelania bydgoska">
Kasztelania bydgoska

Kasztelania bydgoska – Kasztelania bydgoska została utworzona w latach 20. XIII wieku prawdopodobnie przez pierwszego księcia Kujaw, Kazimierza Konradowica. Pierwszy urzędnik określany mianem kasztelana bydgoskiego pojawił się w źródłach pisanych w 1238 r.
Pierwotne terytorium kasztelanii bydgoskiej (XIII w.) obejmowało w przybliżeniu zachodnią połowę obecnego powiatu bydgoskiego. Od południa terytorium sąsiadowało z kasztelanią inowrocławską, od północy i wschodu z wyszogrodzką, a od zachodu z nakielską. Był to generalnie obszar ujęty przez naturalne granice: rzeki Brdę, Pływicę (dzisiaj ciąg jezior byszewskich), Noteć, rzekę Zieloną. Spójności terenów kasztelanii wykraczającej miejscami przez Brdę służyły cztery brody na rzece na odcinku od Koronowa do Bydgoszczy (Koronowo, Tryszczyn, Jachcice, Bydgoszcz).
Po wojnie polsko-krzyżackiej, okupacji krzyżackiej i zwrocie terenów Polsce w 1337 r. kasztelania została niemal dwukrotnie powiększona poprzez wchłoniecie sąsiedniej kasztelanii wyszogrodzkiej Odtąd wschodnią granicą terytorium kasztelanii była rzeka Wisła.
Przegląd kasztelanów bydgoskich.
Urząd kasztelana bydgoskiego największe znaczenie miał w XIII i początkach XIV wieku, kiedy kasztelania stanowiła podstawowy okręg administracyjny. Wówczas w hierarchii kasztelanów zachodniokujawskich bydgoski zajmował drugie miejsce po inowrocławskim. Duże znaczenie prestiżowe miał urząd również w I połowie XV wieku. Kasztelanowie tego czasu towarzyszyli królowi w objazdach kraju, będąc świadkami podpisanymi na dokumentach królewskich. Z tej strony dali się poznać m.in. kasztelan Grzymek z Cieślina (1400-1419), Tomasz z Pakości (1422-1425) i Mikołaj Kiełbasa z Tymieńca (1426-1435). Od II połowy XV wieku, gdy królewskie objazdy zastąpił sejm walny oraz sejmiki rola i atrakcyjność urzędu kasztelanów bydgoskich spadła. Ocenia się, że na Kujawach kasztelania bydgoska wraz z kruszwicką i kowalską stanowiły odpowiednik kasztelanii mniejszych w Wielkopolsce.
Urząd kasztelana był często początkiem do osiągania wyższych godności państwowych. Z mocy prawa kasztelan bydgoski miał zagwarantowane 95 miejsce w Senacie należąc do tzw. senatorów mniejszych. Miał również prawo uczestniczyć w Sejmach. Pozostałe niższe urzędy ziemskie obsadzali miejscowi rycerze. Zostało to prawnie usankcjonowane przez przywilej koszycki w 1374 r. i następne przywileje. W 1772 r. Prusy zaanektowały m.in. powiat bydgoski, jednak godność kasztelana bydgoskiego nie przestała istnieć. Do końca Rzeczypospolitej polska kancelaria królewska wydawała akty nominacyjne na to stanowisko.
Zobacz też.
Przegląd bydgoskich jednostek administracyjnych:
Inne:

</doc>
<doc id="1673369" url="https://pl.wikipedia.org/wiki?curid=1673369" title="Port lotniczy Erebuni">
Port lotniczy Erebuni

Port lotniczy Erebuni – międzynarodowy port lotniczy położony 7,3 km na południe od centrum Erywaniu, stolicy Armenii. Obecnie jest używany do celów militarnych i wojskowych. Obsługuje połączenia czarterowe.

</doc>
<doc id="1673371" url="https://pl.wikipedia.org/wiki?curid=1673371" title="Antonio Poma">
Antonio Poma

Antonio Poma (ur. 12 czerwca 1910 we wsi Villanterio k. Pawii, zm. 24 września 1985 w Bolonii) – włoski duchowny katolicki, kardynał, arcybiskup metropolita Bolonii, przewodniczący Konferencji Episkopatu Włoch.
Życiorys.
Jako chłopiec wstąpił do niższego seminarium duchownego, następnie, po maturze, studiował w Rzymie na Gregorianum. 15 kwietnia 1933 roku przyjął święcenia kapłańskie, a po studiach wrócił do macierzystej diecezji, gdzie po kilku latach wzorowej pracy duszpasterskiej biskup Pawii mianował go swoim sekretarzem. W 1947 roku został rektorem seminarium duchownego. Był nim do 28 października 1951, kiedy Pius XII mianował go biskupem pomocniczym Mantui. Trzy lata później, 8 września 1954 roku został ordynariuszem, przeprowadzając na tym stanowisku szereg reform w diecezji. Uczestniczył w Soborze Watykańskim II i z wielką energią wprowadzał w życie jego postanowienia. 16 lipca 1967 roku Paweł VI mianował go koadiutorem arcybiskupa Bolonii. W następnym roku, 12 lutego 1968 został bolońskim metropolitą, a 28 kwietnia 1969 roku otrzymał kapelusz kardynalski. W tym samym roku wybrano go na przewodniczącego Konferencji Episkopatu Włoch. Uczestniczył w obu konklawe w 1978 roku. Po wstąpieniu na tron Piotrowy Jana Pawła II, w związku z upływem dwóch kadencji, złożył rezygnację z funkcji przewodniczącego, ale na prośbę Papieża pełnił ją jeszcze kilka miesięcy. W związku z ciężką chorobą serca w następnym roku zrezygnował także z kierowania archidiecezją. Zmarł w bolońskiej klinice i został pochowany w podziemiach katedry św. Piotra w Bolonii.

</doc>
<doc id="1673374" url="https://pl.wikipedia.org/wiki?curid=1673374" title="VH1 Divas Live 98">
VH1 Divas Live 98

VH1 Divas Live 98 – pierwszy album koncertowy z serii VH1 Divas. Śpiewają na nim: Mariah Carey, Celine Dion, Aretha Franklin, Gloria Estefan, Shania Twain i Carole King.

</doc>
<doc id="1673377" url="https://pl.wikipedia.org/wiki?curid=1673377" title="Piłka nożna siedmioosobowa na Letnich Igrzyskach Paraolimpijskich 2008">
Piłka nożna siedmioosobowa na Letnich Igrzyskach Paraolimpijskich 2008

Piłka nożna siedmioosobowa na Letnich Igrzyskach Paraolimpijskich 2008 odbywała się w dniach 8 - 16 września na obiekcie Olympic Green Hockey Field w Pekinie
Klasyfikacja niepełnosprawności.
W zawodach mogą wystąpić zawodnicy posiadający porażenie mózgowe.
Program.
16 września
Linki zewnętrzne.
Strona Oficjalna Letniej Paraolimpiady 2008

</doc>
<doc id="1673380" url="https://pl.wikipedia.org/wiki?curid=1673380" title="Katastrofa lotu Cebu Pacific 387">
Katastrofa lotu Cebu Pacific 387

Katastrofa lotu Cebu Pacific Air 387 wydarzyła się 2 lutego 1998, McDonnell Douglas DC-9-32, należący do linii Cebu Pacific, lecący z Manili do Cagayan de Oro, rozbił się o zbocze góry Mount Sumagaya. W katastrofie zginęły 104 osoby (99 pasażerów i 5 członków załogi) – wszyscy na pokładzie.
31-letni samolot wzbił się w powietrze o godz. 9:16. Lot do Cagayan de Oro przebiegał bez zakłóceń do chwili, gdy na wysokości samolot uderzył o górę Mount Sumagaya, ok. 45 km. na północny wschód od Cagayan de Oro.
Prawdopodobną przyczyną tragedii były złe warunki atmosferyczne, jednak według ustaleń w chwili katastrofy niebo było czyste, natomiast w górach była gęsta mgła. Piloci przed zderzeniem zgłaszali, że opadają, mogli zbyt późno zareagować, przez co doszło do katastrofy.

</doc>
<doc id="1673381" url="https://pl.wikipedia.org/wiki?curid=1673381" title="Patric Leitner">
Patric Leitner

Patric Leitner (ur. 23 listopada 1977 w Berchtesgaden) − niemiecki saneczkarz, dwukrotny medalista olimpijski, wielokrotny medalista mistrzostw świata i Europy oraz sześciokrotny zdobywca Pucharu Świata.
Kariera.
W reprezentacji znalazł się w 1998 roku. Pierwszy sukces w karierze osiągnął już rok później, kiedy podczas mistrzostw świata w Königssee zdobył w parze z Alexandrem Reschem złoty medal w dwójkach, a także brązowy medal w zawodach drużynowych. Dwa medale przywoził także z mistrzostw świata w Sankt Moritz rok później (złoto w drużynie i srebro w dwójkach), mistrzostw świata w Siguldzie w 2003 roku (złoto w drużynie i brąz w dwójkach), mistrzostw świata w Nagano w 2004 roku (złoto w drużynie i dwójkach) oraz mistrzostw świata w Innsbrucku w 2007 roku (ponownie złoto w drużynie i dwójkach). Ponadto Leitner zdobył też złoty medal w zawodach drużynowych na mistrzostwach świata w Calgary w 2001 roku oraz srebrny w dwójkach mistrzostwach świata w Park City w 2005 roku. Wielokrotnie zdobywał też medale mistrzostw kontynentu, w tym złote w dwójkach i drużynie podczas mistrzostw Europy w Winterbergu w 2000 roku i mistrzostw Europy w tej samej miejscowości sześć lat później, a także złoty medal w dwójkach na mistrzostwach Europy w Altenbergu w 2002 roku.
W 2002 roku wystartował na igrzyskach olimpijskich w Salt Lake City, gdzie razem z Reschem zwyciężył w dwójkach. Na rozgrywanych cztery lata później igrzyskach w Turynie Niemcy zakończyli rywalizację na szóstej pozycji, jednak podczas igrzysk olimpijskich w Vancouver w 2010 roku wywalczyli brązowy medal. Wyprzedzili ich jedynie Austriacy: Andreas Linger i Wolfgang Linger oraz para łotewska: Andris Šics/Juris Šics.
Para Leitner/Resch osiągała też sukcesy w Pucharze Świata. Sześciokrotnie wygrywali klasyfikację generalną dwójek: w sezonach 1999/2000, 2001/2002, 2003/2004, 2005/2006, 2006/2007 i 2007/2008. Ponadto w sezonach 2002/2003, 2008/2009 i 2009/2010 zajmowali drugie, a w sezonach 1998/1999 i 2000/2001 trzecie miejsce w tej klasyfikacji. Łącznie wygrali 34 zawody oraz 60 razy stawali na podium.
W 2010 roku zakończył karierę.

</doc>
<doc id="1673383" url="https://pl.wikipedia.org/wiki?curid=1673383" title="Kasztelania wyszogrodzka (Bydgoszcz)">
Kasztelania wyszogrodzka (Bydgoszcz)

Kasztelania wyszogrodzka – kasztelania mieszcząca się niegdyś na dawnym terytorium wyszogrodzkim (obecnie część powiatu bydgoskiego) od początku XIII wieku do połowy XIV wieku.
Kasztelanowie wyszogrodzcy rezydowali w grodzie Wyszogród, który został zniszczony przez Krzyżaków w 1330 r. i obecnie jest malowniczym grodziskiem na terenie administracyjnym miasta Bydgoszczy.
Historia.
Kasztelania wyszogrodzka została utworzona w połowie XII wieku prawdopodobnie przez księcia wielkopolskiego Mieszka III Starego. Jednakże pierwszy urzędnik wprost określany mianem kasztelana wyszogrodzkiego pojawił się w źródłach pisanych w 1238 r.n Jest to jedna z najstarszych kasztelanii kujawsko-pomorskich, choć niezbyt duża terytorialnie.
Terytorium wyszogrodzkie ukształtowało się pierwotnie jako beneficjum urzędnicze Janusza Powały, który otrzymał je za zasługi na rzecz synów Bolesława Krzywoustego. Trwa spór historyków odnośnie do dokładnych granic obszaru, jaki on obejmował. Najprawdopodobniej chodzi o pas ziemi nad Wisłą od Solca po Trzęsacz wraz z dobrami pieńskimi na prawym brzegu rzeki.
Terytorium kasztelanii obejmowało w przybliżeniu wschodnią połowę obecnego powiatu bydgoskiego. Od południa sąsiadowało z kasztelanią inowrocławską, od północy ze świecką i zachodu z bydgoską (po ok. 1225 r.) Tereny na prawym brzegu Wisły znajdowały się pod wpływem administracyjnym Wyszogrodu do lat dwudziestych XIII wieku, kiedy przeszły pod jurysdykcję Chełmna i wtenczas wraz z całą Ziemią Chełmińską zostały darowane Krzyżakom. Spójności ziem kasztelanii służyły trzy przeprawy rzeczne: przez Brdę w Czersku oraz przez Wisłę w Wyszogrodzie i Solcu.
Wojna polsko-krzyżacka przyniosła zagładę grodu w Wyszogrodzie. Krzyżacy nie tylko zrównali gród z ziemią, ale w dodatku nie dopuścili do jego odbudowy. W tej sytuacji po zakończeniu okupacji krzyżackiej i zwrocie terenów Polsce w 1337 r. kasztelania wyszogrodzka została zlikwidowana, a jej terytorium powiększyło kasztelanię bydgoską. Jednakże w kontekście zaniku urzędu kasztelana wyszogrodzkiego w 1314 r. być może już wtedy zastąpił go urzędnik bydgoski.
Kasztelanowie wyszgrodzcy bydgoscy.
Wyszogród w ciągu kilkuset lat swego istnienia kilkukrotnie zmieniał przynależność terytorialną między Pomorzem (1188-1242, 1271-1289), Kujawami (1242-1271, 1296-1330), a Wielkopolską (1113-1188, 1289-1296). W związku z tym poszczególni kasztelanowie wyszogrodzcy byli mianowani przez książąt różnego pochodzenia. Do kasztelanów „pomorskich” można zaliczyć: Arnolda, Domasława Chrośnica, do „wielkopolskich”: Niemierzę i do „kujawskich”: Boguszę z Kościelca i Jana z Płonkowa.
Pierwszy wyszogrodzki kasztelan był wybitnym polskim wielmożą, zaś ostatni nieprzeciętnym dyplomatą i politykiem.
Urząd kasztelana wyszogrodzkiego zanikł po 1314 r. Być może jego funkcję przejął kasztelan bydgoski.

</doc>
<doc id="1673385" url="https://pl.wikipedia.org/wiki?curid=1673385" title="Karl Schattauer">
Karl Schattauer

Karl Schattauer (ur. 7 sierpnia 1892 w Tylży Cesarstwo Niemieckie, zm. 12 kwietnia 1967 w Stuttgarcie, Niemcy) – as lotnictwa niemieckiego Luftstreitkräfte z 9 potwierdzonymi zwycięstwami w I wojnie światowej.
Karl Schattauer urodził się w Królestwie Prus w 1892 roku w Tylży (obecnie Sowieck w obwodzie kaliningradzkim). Po wybuchu wojny wyruszył na front. 26 czerwca 1915 roku został przeniesiony do lotnictwa. Po przejściu szkolenia lotniczego został przydzielony do jednostki bojowej Kasta 34. W jednostce służył od 23 grudnia 1916 roku. Następnie został przeniesiony do eskadry myśliwskiej Jagdstaffel 23, gdzie odniósł swoje pierwsze zwycięstwo 26 czerwca 1917 roku nad samolotem Spad. 22 września 1917 roku został przeniesiony do bawarskiej eskadry myśliwskiej Jagdstaffel 16. Do 19 maja 1918 roku odniósł łącznie 9 zwycięstw powietrznych, w tym cztery nad balonami obserwacyjnymi.
27 maja 1918 roku w czasie walki powietrznej w okolicach Ypres został ciężko ranny. Do końca wojny nie wrócił już do czynnej służby w lotnictwie.
Powojenne losy Karla Schattauera do końca nie są znane.

</doc>
<doc id="1673388" url="https://pl.wikipedia.org/wiki?curid=1673388" title="Alexander Resch">
Alexander Resch

Alexander Resch (ur. 5 kwietnia 1979 w Berchtesgaden) – niemiecki saneczkarz, dwukrotny medalista olimpijski, wielokrotny medalista mistrzostw świata i Europy oraz sześciokrotny zdobywca Pucharu Świata.
Kariera.
W reprezentacji znalazł się w 1998 roku. Pierwszy sukces w karierze osiągnął już rok później, kiedy podczas mistrzostw świata w Königssee zdobył w parze z Patrikiem Leitnerem złoty medal w dwójkach, a także brązowy medal w zawodach drużynowych. Dwa medale przywoził także z mistrzostw świata w Sankt Moritz rok później (złoto w drużynie i srebro w dwójkach), mistrzostw świata w Siguldzie w 2003 roku (złoto w drużynie i brąz w dwójkach), mistrzostw świata w Nagano w 2004 roku (złoto w drużynie i dwójkach) oraz mistrzostw świata w Innsbrucku w 2007 roku (ponownie złoto w drużynie i dwójkach). Ponadto Resch zdobył też złoty medal w zawodach drużynowych na mistrzostwach świata w Calgary w 2001 roku oraz srebrny w dwójkach mistrzostwach świata w Park City w 2005 roku. Wielokrotnie zdobywał też medale mistrzostw kontynentu, w tym złote w dwójkach i drużynie podczas mistrzostw Europy w Winterbergu w 2000 roku i mistrzostw Europy w tej samej miejscowości sześć lat później, a także złoty medal w dwójkach na mistrzostwach Europy w Altenbergu w 2002 roku.
W 2002 roku wystartował na igrzyskach olimpijskich w Salt Lake City, gdzie razem z Leitnerem zwyciężył w dwójkach. Na rozgrywanych cztery lata później igrzyskach w Turynie Niemcy zakończyli rywalizację na szóstej pozycji, jednak podczas igrzysk olimpijskich w Vancouver w 2010 roku wywalczyli brązowy medal. Wyprzedzili ich jedynie Austriacy: Andreas Linger i Wolfgang Linger oraz para łotewska: Andris Šics/Juris Šics.
Para Leitner/Resch osiągała też sukcesy w Pucharze Świata. Sześciokrotnie wygrywali klasyfikację generalną dwójek: w sezonach 1999/2000, 2001/2002, 2003/2004, 2005/2006, 2006/2007 i 2007/2008. Ponadto w sezonach 2002/2003, 2008/2009 i 2009/2010 zajmowali drugie, a w sezonach 1998/1999 i 2000/2001 trzecie miejsce w tej klasyfikacji. Łącznie wygrali 34 zawody oraz 60 razy stawali na podium.
W 2010 roku zakończył karierę.

</doc>
<doc id="1673391" url="https://pl.wikipedia.org/wiki?curid=1673391" title="Język kreolski Seszeli">
Język kreolski Seszeli



</doc>
<doc id="1673394" url="https://pl.wikipedia.org/wiki?curid=1673394" title="Anatomia (film)">
Anatomia (film)

Anatomia (tyt. niem. "Anatomie", tyt. międzynarodowy "Anatomy") – niemiecki film fabularny (horror/thriller) z 2000 roku, nakręcony przez Stefana Ruzowitzky’ego do scenariusza własnego autorstwa. W roli głównej wystąpiła Franka Potente.
Film spotkał się z wielkim sukcesem kasowym w rodzimych Niemczech, w związku z czym sequel filmu – "Anatomia 2" – powstał w stosunkowo krótkim czasie (premierę odnotował w roku 2003).
Fabuła.
Paula Henning, ambitna studentka medycyny, odkrywa, że na terenie jej uczelni dochodzi do aktów nieetycznych eksperymentów na innych uczniach. Za sprawą stoją założyciele „anty-hipokratesowego” stowarzyszenia, którego jednym z członków jest profesor Pauli. Studenci znikają w tajemniczych okolicznościach.
Obsada.
Źródło: Filmweb
i inni.

</doc>
<doc id="1673396" url="https://pl.wikipedia.org/wiki?curid=1673396" title="Późny paleolit">
Późny paleolit



</doc>
<doc id="1673399" url="https://pl.wikipedia.org/wiki?curid=1673399" title="Pareiasauria">
Pareiasauria



</doc>
<doc id="1673404" url="https://pl.wikipedia.org/wiki?curid=1673404" title="Weisse Spitze">
Weisse Spitze

Weisse Spitze to szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. To najwyższy szczyt grupy Villgratner Berge.

</doc>
<doc id="1673405" url="https://pl.wikipedia.org/wiki?curid=1673405" title="Shallow Life">
Shallow Life

Shallow Life - piąty studyjny album włoskiego gothic metalowego zespołu Lacuna Coil.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1673407" url="https://pl.wikipedia.org/wiki?curid=1673407" title="Sektor">
Sektor



</doc>
<doc id="1673408" url="https://pl.wikipedia.org/wiki?curid=1673408" title="My All">
My All

My All – piosenka napisana przez Marię Carey i Waltera Afanasieffa na siódmy album Carey "Butterfly". Jest ona trzynastym singlem piosenkarki, który zdobył pierwsze miejsce na "Billboard" Hot 100. Utrzymana jest w rytmie latynoskim przez pierwsze kilka wersów, a następnie przechodzi we współczesne R&amp;B.
Listy przebojów.
Nawet jeżeli „My All” był piątym singlem z "Butterfly", był to trzeci oficjalnie wydany i drugi wydany komercyjnie singel w Stanach Zjednoczonych. Na całym świecie wydano go w kwietniu 1998. W USA wydano go jako podwójny a-side z „Breakdown” (trzeci singel z albumu, radiowy w USA). W czerwcu 1998, remix maxi single zatytułowany „My All/Stay Awhile” został wydany. „My All” stał się trzynastym singlem Carey, który zdobył pierwsze miejsce na Billboard Hot 100, i dzięki temu stała się jedyną artystką z taką liczbą numerów 1 (wcześniej dzieliła tytuł z Dianą Ross &amp; the Supremes). Zadebiutował na drugim miejscu (drugi taki singel po „Always Be My Baby” z 1996), a dwa tygodnie później znalazł się na pierwszym miejscu. Pozostał na nim przez tydzień i był to wtedy jedyny taki singel w dyskografii Carey.
„My All” kontynuował trend dotyczący singli Carey, który rozpoczął się od „Honey” (1997). „Duża sprzedaż, mała radiowa promocja” – ta zasada działała przeciwko temu, aby single znalazły się na wysokich notach, ponieważ reguły "Billboard" bardziej koncentrowały się na radiu niż na sprzedaży. Przez dwanaście tygodni był w pierwszej dwudziestce, a ogólnie 20 tygodni. Otrzymał status Platynowej Płyty od RIAA i znalazł się na 16 miejscu Hot 100 na koniec 1998 roku. Singel osiągnął przeciętny sukces poza USA, osiągając miejsce w pierwszej dziesiątce w Wielkiej Brytanii, Brazylii, Francji Szwajcarii oraz miejsce w pierwszej dwudziestce w wielu innych krajach.
Remixografia.
"My All" jest jednym z najczęściej remiksowanych singli Mariah. W samych Stanach wydano dwa maxi-single. Pracę nad produkcją remixów powierzono Jermaine Dupri i Davidowi Morales’owi. JD stworzył wersje w stylu R&amp;B i wydano je pod szyldem „So So Def”. Remix jest zbudowany na samplu piosenki zespołu Loose Ends "Stay a Little While, Child". Mariah nagrała nowy wokal, który składa się z tekstów dwóch piosenek. Remixami tanecznymi zajął się David Morales. Wersje Moralesa są znane jako "Classic", na który nie pojawiły się nowe wokale, choć poddano je różnym zabiegom. Remiks był wielkim hitem w USA.
My All
Produkcja i aranżacja: Mariah Carey i Walter Afanasieff
Muzyka: Mariah Carey, Walter Afanasieff
Słowa: Mariah Carey
2,3,4,5 Remix: Wanye Lawes
6,7,8,9 Remix: David Morales
My All/Stay Awhile
Remix: Jermaine Dupri
Koordynator produkcji: Carl-So-Lowe
Muzyka: Mariah Carey, Walter Afanasieff, Carl McIntosh, Jane Eugene, Steven Nichols
Słowa: Mariah Carey, Carl McIntosh, Jane Eugene, Steven Nichols
Rap: Jermaine Dupri, Lord Tariq, Peter Gunz
W utworze znalazły się sample piosenki „Stay a Little While Child” autorstwa Carl McIntosh, Jane Eugene i Steven Nichols.
Lista utworów.
US Maxi-CD
US Vinyl, 12"
Europe Single
Europe Maxi-CD
Australia Maxi-CD
Mexico Maxi-CD
Pozycje na listach przebojów.
Listy cotygodniowe.
1 „My All”/„Breakdown”.

</doc>
<doc id="1673409" url="https://pl.wikipedia.org/wiki?curid=1673409" title="Masamune Date">
Masamune Date

 – japoński feudał żyjący w okresie Azuchi-Momoyama i wczesnym okresie Edo, spadkobierca długiej linii potężnych daimyō z rejonu Tōhoku, założyciel miasta Sendai, zręczny taktyk. Z racji braku jednego oka nazywanym "jednookim smokiem".
Tło historyczne.
Ród Date został założony we wczesnym okresie Kamakura przez Tomomune Isę, wywodzącego się z okręgu Isa w prowincji Hitachi (obecnie prefektura Ibaraki). Nazwa rodu pochodzi od okręgu Date w prowincji Mutsu (obecnie prefektura Fukushima). Tomomune Isa otrzymał okręg Date w lenno w zamian za pomoc udzieloną Yoritomo Minamoto podczas wojny Genpei (1180–1185) oraz w starciu z jego młodszym bratem, Yoshitsune Minamoto.
Młody Masamune.
Masamune był najstarszym synem Terumune Date, władcy okręgu Rikuzen w prowincji Mutsu. Jego matka była córką Yoshimoriego Mogami. Masamune urodził się w 1567 roku w zamku Yonezawa w prowincji Dewa (obecnie prefektura Yamagata). Jako dziecko nosił imię Bontenmaru.
W 1572 roku Masamune rozpoczął naukę doktryny buddyjskiej i chińskich klasyków u kapłana sekty Rinzai, Kosaia Sōitsu. W tym samym czasie rolę przybocznego Masamune piastować zaczął syn kapłana shintō, Kagetsuna Katakura, który miał się stać jego najbliższym towarzyszem i współpracownikiem. W 1577 roku młody Date wkroczył w wiek męski, a dwa lata później został ożeniony z córką Kiyoakiego Tamury, Megohime.
W roku 1581 w wieku 14 lat Masamune poprowadził swoją pierwszą kampanię wojenną, wspomagając ojca w walce z rodem Sōma. W 1584 roku 18-letni Masamune przejął schedę po swoim ojcu, 40-letnim Terumune, który zdecydował się przejść w stan spoczynku. Z początku nie chciał przejąć przywództwa nad klanem, wymawiając się młodym wiekiem, ale Terumune, dostrzegając w nim zalążki wielkiego talentu dowódcy, nie przyjął odmowy.
Kilka elementów odróżnia Masamune Date od jemu współczesnych. Do najważniejszych zaliczyć można słynny, budzący postrach hełm z symbolem półksiężyca, jak również brak jednego oka. Jako dziecko Masamune stracił wzrok w prawym oku na skutek czarnej ospy. Niejasne pozostają natomiast okoliczności całkowitej jego utraty. Niektóre źródła podają, że sam sobie je odjął na skutek sugestii starszego członka rodu, że niesprawne oko może stać się celem ataku wroga. Inni twierdzą, że Masamune skorzystał z pomocy zaufanego wasala Kagetsuny Katakury. Na pytanie Hideyoshiego, co się stało z jego prawym okiem, odpowiedział ponoć: „Wypadło, kiedy spadłem z drzewa, a wyglądało tak smakowicie, że je zjadłem”. Brakujące oko stało się powodem, dla którego własna matka uznała Masamune za niezdolnego do przejęcia władzy nad rodem Date i zaczęła popierać kandydaturę jego młodszego brata.
W ciągu pokoleń poprzedzających przyjście na świat Masamune ród Date zawarł liczne sojusze poprzez małżeństwa, ale w XV i XVI wieku rozgorzało wiele konfliktów o ziemie. Wkrótce po przejęciu przywództwa nad rodem przez Masamune ich wasal Sadatsuna Ōuchi przeszedł do obozu rodu Ashina z rejonu Aizu. Masamune wypowiedział wojnę rodowi Ashina, ale marsz jego wojsk został zatrzymany w Hibarze przez generała klanu Ashina, Morikuniego Inawashiro, i Masamune został zmuszony do wycofania się z walki. Trzy miesiące później Masamune obległ twierdzę Ōuchiego w Otemori. Obrońcy zapłacili straszną cenę za zdradę – ok. 800 osób w różnym wieku poległo wówczas od miecza. Gdy wieść o rzezi dotarła do uszu Ōuchiego, podpalił on zamek Obama i salwował się ucieczką.
Stopniowo Masamune począł odrzucać dawne sojusze i przystąpił do podboju sąsiednich ziem, nawet tych należących do spokrewnionych rodów w prowincjach Dewa i Mutsu. Sąsiadujący z Date ród Hatakeyama, zszokowany jego bezwzględnością, zaapelował do Terumune Date o powstrzymanie zapędów syna. W odpowiedzi Terumune przyznał się do braku kontroli nad Masamune. W niespotykanym akcie desperacji ród Hatakeyama zdecydował się porwać daimyō seniora, korzystając z pretekstu kurtuazyjnej wizyty w podzięce za wstawiennictwo. Masamune dowiedział się o porwaniu ojca podczas polowania. Gdy pościg dopadł uciekinierów nad rzeką Abukuma, Terumune nakazał ludziom syna wyeliminować napastników, nie zważając na jego (Terumune) bezpieczeństwo. Żołnierze postąpili zgodnie z rozkazem i wystrzelali wszystkich, łącznie z daimyō.
Po zakończeniu obrzędów pogrzebowych Terumune pomiędzy rodami Date i Hatakeyama wybuchła regularna wojna. Ród Hatakeyama uzyskał poparcie rodów Satake, Ashina i Sōma. Wojska koalicji w sile 30 000 żołnierzy podeszły na pół mili od zamku Motomiya. Masamune miał do dyspozycji tylko 7000 żołnierzy. Zaplanował obronę opartą na serii fortów broniących dostępu do zamku. Walki wybuchły 17 listopada. Sytuacja wojsk rodu Date nie przedstawiała się pomyślnie. Trzy z cennych fortów zostały zdobyte przez wroga, a jeden z głównych wasali Masamune, Yoshinao Moniwa, zginął w pojedynku z wrogim dowódcą. Oddziały napastników zbliżały się do rzeki Seto, ostatniej linii oporu. Masamune zebrał pozostałe siły w obrębie murów Motomii i przygotował się do ostatecznej, beznadziejnej obrony. Tymczasem następnego ranka ku wielkiej uldze obrońców główny kontyngent wroga zwinął obóz i odstąpił od oblężenia. To Yoshishige Satake dowiedział się, że pod jego nieobecność wojska rodu Satomi zaatakowały jego ziemie w Hitachi. Najwyraźniej pozostałe wojska koalicji uznały, że nie dysponują wystarczającą liczbą oddziałów, by zwyciężyć, gdyż pod koniec dnia i one się wycofały. Jednodniowe widmo nieuchronnej klęski miało niewątpliwy wpływ na uformowanie z Masamune jednego z najwybitniejszych generałów swoich czasów.
Po niedoszłej bitwie udało się na krótko osiągnąć pokój z rodami Hatakeyama i Sōma. W roku 1589 Masamune pokonał Sōma i przekupił Morikuniego Inawashiro, ważnego wasala rodu Ashina. Potem zebrał potężne siły i wyruszył prosto na kwaterę główną Ashinów w Kurokawie. Wojska obu armii spotkały się 5 czerwca pod Suriageharą. Bitwa zakończyła się całkowitym zwycięstwem sił rodu Date. Po pokonaniu rodu Ashina, Masamune uczynił Aizu swoją bazą wypadową. W efekcie swoje poparcie dla rodu Date zgłosili Yoshichika Komine, Akimitsu Ishikawa i Tsunetaka Iwaki. Masamune miał już wówczas pod swoją kontrolą obszar obejmujący dzisiejszą prefekturę Fukushima i południowe rejony prefektur Yamagata i Miyagi, a jego wpływy obejmowały dodatkowo południowe Mutsu i część dzisiejszej prefektury Iwate. Tymczasem pogorszyły się i tak już nie najlepsze stosunki Masamune z kanpaku Hideyoshim Toyotomi – w owym czasie ród Ashina jemu podlegał, a więc starcie z nimi stanowiło niejako wyzwanie rzucone Hideyoshiemu. Hideyoshi ponawiał wezwania, aby Masamune przyjechał do stolicy i złożył mu hołd, ale ten uparcie je ignorował.
W międzyczasie pogorszeniu uległy stosunki Masamune z jego matką. Yoshihime nalegała, aby Masamune ustąpił z pozycji głowy rodu na rzecz młodszego brata, Kojirō. Niektórzy historycy twierdzą, że posunęła się nawet do próby otrucia własnego syna. W rezultacie Masamune doprowadził do śmierci brata. Po tej tragedii jego matka schroniła się u swojego brata z rodu Mogami.
Daimyō.
W roku 1590 Toyotomi Hideyoshi otoczył zamek Odawara i zobligował daimyō z regionu Tōhoku do udziału w kampanii wojennej skierowanej przeciw rodowi Hōjō. W pierwszym odruchu Masamune, utrzymujący dotąd poprawne stosunki z Hōjō, odmówił Hideyoshiemu, potem niechętnie wyraził zgodę, ale wciąż opóźniał swój przyjazd, czym rozwścieczył Hideyoshiego. W końcu młody daimyō, spodziewając się rozkazu swojej egzekucji, stanął przed obliczem Hideyoshiego. Chcąc uniknąć dalszych komplikacji, Hideyoshi zdecydował się go oszczędzić, argumentując, że Masamune może mu się jeszcze przydać. Uważa się też, że Masamune zaskarbił sobie przychylność Hideyoshiego, wyrażając chęć nauki ceremonii herbacianej u poważanego przez kanpaku mistrza Sen no Rikyū.
Masamune otrzymał od Hideyoshiego zamek Iwatesawa wraz z przyległymi ziemiami. Wprowadził się tam w 1591 roku, odbudował twierdzę i przemianował ją na Iwadeyamę. Wspierał również rozwój miasta zamkowego. Masamune mieszkał w Iwadeyamie przez 13 lat i przemienił region w ważne centrum polityczno-ekonomiczne. Razem ze swoimi ludźmi służył pod rozkazami Hideyoshiego podczas inwazji na Koreę (przemarsz jaskrawo ubranych wojsk rodu Date przez stołeczne Kioto stał się wówczas nie lada wydarzeniem, a do żołnierzy przylgnęło żartobliwe określenie "datemono" – gra słów oznaczająca „strojnisia”, a po śmierci Hideyoshiego przyłączył się do stronnictwa Ieyasu Tokugawy – prawdopodobnie za radą Kagetsuny Katakury lub z wdzięczności za pomoc udzieloną, gdy na Masamune padło podejrzenie o zdradę w 1595 roku. W 1600 roku Ieyasu wysłał Masamune z misją pacyfikacji Kagekatsu Uesugiego, a gdy pojawiło się zagrożenie z zachodu w postaci oddziałów Mitsunariego Ishidy, Masamune otrzymał od Ieyasu list, w którym ten obiecywał mu lenno warte milion koku ryżu w przypadku zwycięstwa. List ten znajduje się obecnie w muzeum w Sendai.
Ieyasu nagrodził Masamune, nadając mu późniejszą domenę Sendai, co uczyniło z Masamune jednego z najpotężniejszych daimyō w Japonii. Ieyasu obiecał mu wprawdzie domenę przynoszącą dochód w wysokości miliona koku ryżu, ale nawet po wprowadzeniu licznych usprawnień lenno przynosiło tylko ok. 640 tys. koku, z czego większość szła na wyżywienie rejonu Edo. W 1601 roku Masamune rozpoczął budowę zamku Sendai i miasta zamkowego. Tak narodził się późniejszy han Sendai. Iwadeyamę Masamune pozostawił pod zarządem swojego czwartego syna, Muneyasu. Niepozorne Sendai miało się w przyszłości stać wielkim, doskonale prosperującym miastem.
Jako znaczna potęga w północnej Japonii ród Date znajdował się zawsze w kręgu podejrzeń jako potencjalny rywal. Hideyoshi Toyotomi wykorzystał jego spóźnienie pod Odawarą jako pretekst do odebrania mu części ziem, a konkretnie Aizu zdobyte na rodzie Ashina. W późniejszych latach Ieyasu Tokugawa ponownie przyznał mu większe lenno, ale do końca życia z ostrożnością podchodził do Masamune i jego polityki. Jego szczególny niepokój budziły zapędy daimyō Sendai do prowadzenia polityki zagranicznej na własną rękę i jego kontakty z chrześcijańskimi misjonarzami, których postrzegał jako zagrożenie dla swojej władzy. Z tego powodu Ieyasu nakazał stracić ojca Sotelo po jego powrocie z misji do Europy.
Pomimo ciągłych podejrzeń Masamune Date przez większość czasu lojalnie służył Hideyoshiemu i Tokugawom. Brał udział zarówno w ekspedycji koreańskiej tego pierwszego, jak i w oblężeniu Osaki po stronie Ieyasu. Kiedy Ieyasu Tokugawa leżał na łożu śmierci, Masamune odwiedził go jako jeden z ostatnich i odczytał mu fragment poezji zen.
„Patron” chrześcijaństwa.
Masamune rozwinął handel w odległym, zaściankowym regionie Tōhoku. Z początku musiał odpierać ataki wrogich rodów, ale udało mu się przezwyciężyć przeciwności losu i na początku okresu Edo zarządzał już jednym z największych lenn w kraju. Zbudował wiele zamków i opracował wiele projektów mających na celu upiększenie regionu. Wiadomo też, że zachęcał cudzoziemców, aby przybywali na jego ziemie. Jest jednak mało prawdopodobne, aby sam Masamune był chrześcijaninem. Wprawdzie ufundował i wysłał poselstwo do Europy celem nawiązania kontaktów z papieżem w Rzymie, ale prawdopodobnie kierowała nim chęć dostępu do nowych technologii, tak jak miało to miejsce w przypadku innych daimyō, takich jak Nobunaga Oda. Ponadto kiedy Ieyasu Tokugawa zakazał wyznawania chrześcijaństwa, Masamune, acz niechętnie, zgodził się wprowadzić u siebie rzeczone regulacje i pozwolił Ieyasu ścigać chrześcijan na swoich ziemiach. Przez 270 lat Tōhoku pozostało centrum handlu i dobrobytu. Siedemnastowieczny poeta-podróżnik Bashō Matsuo opiewał piękno Matsushimy w swoim słynnym haiku.
W latach poprzedzających wydanie dekretu zakazującego chrześcijaństwa Masamune okazywał przychylność zagranicznym kupcom i misjonarzom, którym pozwalał nauczać w swojej prowincji. Doprowadził również do uwolnienia z rąk Ieyasu Tokugawy ojca Sotelo. Masamune pozwolił Sotelo i innym misjonarzom na wyznawanie swojej wiary i nauczanie chrześcijaństwa w regionie Tōhoku.
Największym osiągnięciem politycznym Masamune było ufundowanie i wsparcie jednej z nielicznych szeroko zakrojonych japońskich misji dyplomatycznych tego okresu. Nakazał on zbudowanie europejskimi metodami statku ekspedycyjnego "Date Maru" (zwanego też "San Juan Bautista") i w 1613 roku wysłał do Rzymu 180-osobową misję pod przywództwem jednego ze swoich wasali, Tsunenagi Hasekury, oraz ojca Sotelo. Ekspedycja odwiedziła m.in. Filipiny, Meksyk, Hiszpanię i Rzym, co było pierwszą japońską podróżą dookoła świata. Było to pierwsze takie przedsięwzięcie podjęte z inicjatywy japońskiego władcy feudalnego.
Kiedy siogunat Tokugawa zakazał chrześcijaństwa, Masamune musiał się podporządkować. Niektóre źródła sugerują jednak, że jego najstarsza córka, Iroha, była chrześcijanką.

</doc>
<doc id="1673411" url="https://pl.wikipedia.org/wiki?curid=1673411" title="Światowa Biblioteka Cyfrowa">
Światowa Biblioteka Cyfrowa

Światowa Biblioteka Cyfrowa (ang. "World Digital Library") – międzynarodowa biblioteka cyfrowa pod patronatem UNESCO i Biblioteki Kongresu.
Zadania.
Zadaniem biblioteki jest promowanie międzynarodowego i międzykulturowego zrozumienia oraz powiększanie objętości i różnorodności treści kulturowych w internecie. Jednym z jej celów jest rozpowszechnianie treści nieanglojęzycznych oraz treści spoza obszaru kultury zachodniej. Materiały umieszczane na stronach biblioteki są darmowe i są dostępne w wielu językach. Wśród nich znajdują się manuskrypty, mapy, rzadkie książki, zapisy nutowe, nagrania, filmy, fotografie, szkice architektoniczne i inne znaczące kulturowo materiały.
Historia.
Propozycję stworzenia Światowej Biblioteki Cyfrowej złożył w czerwcu 2005 roku bibliotekarz Kongresu James H. Billington podczas przemówieniu przed Narodowym Komitetem UNESCO. Propozycja została zaaprobowana, a dyrektor generalny UNESCO Koichiro Matsuura polecił Dyrekcji UNESCO ds. Komunikacji i Informacji opracowanie jej projektu we współpracy z Biblioteką Kongresu. Spotkanie ekspertów obu instytucji odbyło się w grudniu 2006 roku w siedzibie UNESCO w Paryżu. Jego wynikiem było powstanie grup roboczych które miały opracować podstawy projektu. Przed zatwierdzeniem go podczas konferencji generalnej w 2007 roku musiał być on zaopiniowany i zatwierdzony przez Bibliotekę Kongresu, UNESCO i pięć instytucji partnerskich: Bibliothecę Aleksandrina, Bibliotekę Narodową Brazylii, Bibliotekę Narodową i Archiwum Egiptu, Rosyjską Bibliotekę Narodową i Rosyjską Bibliotekę Państwową. W konsultacjach uczestniczyła również Międzynarodowa Federacja Stowarzyszeń i Instytucji Bibliotecznych (IFLA) oraz instytucje i przedstawiciele z ponad czterdziestu krajów. Pierwotna wersja została zatwierdzona i zespół Biblioteki Kongresu przygotował stronę internetową biblioteki, którą oficjalnie uruchomiono w kwietniu 2009 roku. Swój wkład w treść witryny miało 26 instytucji z dziewiętnastu krajów. Wśród nich były biblioteki narodowe Chin, Egiptu, Rosji, Francji, Stanów Zjednoczonych i kilku innych krajów. W dniu oficjalnego otwarcia (21 kwietnia 2009) biblioteka udostępniła 1170 dokumentów, a strony są dostępne w języku arabskim, chińskim, angielskim, francuskim, portugalskim, rosyjskim i hiszpańskim. Biblioteka jest wciąż rozbudowywana i pozyskiwani są nowi partnerzy ze wszystkich części świata.
W kwietniu 2010 roku został przyjęta Karta Światowej Biblioteki Cyfrowej, która ustaliła sposoby zarządzania biblioteką. Zakłada ona coroczne spotkania partnerów, wybieraną Radę Wykonawczą oraz powołanie stałych komisji, które mają służyć radą Radzie Wykonawczej oraz powołanie kierownika projektu. Rada Wykonawcza liczy siedmiu członków. Dwóch jest mianowanych z urzędu. Są to: dyrektor generalny UNESCO lub jego przedstawiciel oraz dyrektor instytucji pełniącej funkcję kierownika projektu WDL. Pozostałych pięciu członków jest wybranych przez partnerów na dorocznym spotkaniu. 

</doc>
<doc id="1673412" url="https://pl.wikipedia.org/wiki?curid=1673412" title="Rote Spitze">
Rote Spitze

Rote Spitze – szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. To drugi co do wysokości szczyt grupy Villgraten Berge. Sąsiaduje z Weisse Spitze. Góruje nad dolinami Defereggen i Villgraten.

</doc>
<doc id="1673413" url="https://pl.wikipedia.org/wiki?curid=1673413" title="Siergiej Ryżykow">
Siergiej Ryżykow

Siergiej Wiktorowicz Ryżykow (ros. Сергей Викторович Рыжиков, ur. 19 września 1980 w Szebekinie) – rosyjski piłkarz grający na pozycji bramkarza.
Kariera klubowa.
Ryżykow pochodzi z obwodu biełgorodzkiego, a karierę piłkarską rozpoczął w jego stolicy Biełogrodzie, w tamtejszym klubie Salut-Energia Biełgorod. W 1999 roku zadebiutował w rosyjskiej Drugiej Dywizji i w drużynie tej grał do 2001 roku. W 2002 roku został piłkarzem Saturna Ramienskoje, jednak nie zdołał wywalczyć miejsca w podstawowym składzie i przez trzy lata był rezerwowym dla Walerija Cziżowa, Ołeksandra Pomazuna i Antonína Kinskiego. W barwach Saturna swój debiut zaliczył w 2004 roku i rozegrał dla niego tylko 3 spotkania.
W 2005 roku Ryżykow odszedł do grającego w Pierwszej Dywizji Anży Machaczkała. Był tam pierwszym bramkarzem, jednak nie wywalczył awansu do Premier Ligi. W 2006 roku przeszedł do Lokomotiwu Moskwa, w którym miał pełnić rolę dublera dla Uzbeka Aleksieja Poljakowa. W Lokomotiwie swój pierwszy mecz rozegrał 18 listopada przeciwko Amkarowi Perm (3:1), a przez półtora roku zaliczył dla Lokomotiwu łącznie dwa spotkania. W 2007 roku Siergiej został wypożyczony do drużyny Tom Tomsk (debiut: 23 września 2007 w zremisowanym 1:1 meczu z Krylją Sowietow Samara) i wystąpił w nim pięciokrotnie.
W 2008 roku Ryżykow został sprzedany do Rubinu Kazań. W jego barwach zadebiutował 16 marca w spotkaniu z Lokomotiwem, wygranym na wyjeździe przez Rubin 1:0. W swoim pierwszym sezonie w Rubinie przyczynił się do wywalczenia pierwszego w historii klubu tytułu mistrza Rosji. W sezonie 2009 ponownie wywalczył tytuł mistrzowski. Z kolei w sezonie 2011/2012 zdobył Puchar Rosji. W Rubinie grał do końca sezonu 2017/2018.
Latem 2018 Ryżykow przeszedł do Krylji Sowietow Samara. Zadebiutował 1 września 2018 w wygranym 1:0 domowym meczu z Anży Machaczkała. Spędził w nim dwa lata.
W 2020 Ryżykow został zawodnikiem FK Tambow, w którym swój debiut zaliczył 8 sierpnia 2020 w przegranym 0:1 domowym spotkaniu z FK Rostów. W 2021 roku zakończył w nim swoją karierę.
Kariera reprezentacyjna.
Swoje pierwsze powołanie do reprezentacji Rosji Ryżykow otrzymał na mecz eliminacji do Mistrzostw Świata w RPA z Walią, rozegrany 10 września 2008 i wygrany przez „Sborną” 2:1.

</doc>
<doc id="1673414" url="https://pl.wikipedia.org/wiki?curid=1673414" title="Mesosauridae">
Mesosauridae



</doc>
<doc id="1673415" url="https://pl.wikipedia.org/wiki?curid=1673415" title="Frédérick Bousquet">
Frédérick Bousquet

Frédérick Bousquet (ur. 8 kwietnia 1981 w Perpignan) – francuski pływak, wicemistrz olimpijski w sztafecie, srebrny i czterokrotny brązowy medalista mistrzostw świata, pięciokrotny mistrz Europy, rekordzista świata. W październiku 2010 roku w jego moczu wykryto niedozwoloną substancję o nazwie heptaminol, w wyniku czego Bousquet został zawieszony na dwa miesiące.
26 kwietnia 2009 w Montpellier podczas mistrzostw Francji jako pierwszy pływak pokonał 50 metrów stylem dowolnym w czasie poniżej 21 sekund, ustanowił rekord świata z wynikiem 20,94 s. Poprzedni rekord należał do Australijczyka Eamona Sullivana i był gorszy o 0,34 s.
Razem z Laure Manaudou zagrał w filmie "Une belle gilfe". Film opowiada o historii Alfreda Nakache, francuskiego pływaka, który w czasie II wojny światowej został deportowany do obozu Auschwitz-Birkenau razem z córką i żoną. Frédérick zagrał Alfreda Nakache.
Jest związany z Laure Manaudou, byłą francuską pływaczką. 4 kwietnia 2010 r. urodziła im się córką Manon.

</doc>
<doc id="1673416" url="https://pl.wikipedia.org/wiki?curid=1673416" title="SMS S 22">
SMS S 22

SMS S 22 - niemiecki niszczyciel z okresu I wojny światowej, dziesiąta jednostka typu "S 13". Zatonął na minie na Morzu Północnym 26 marca 1916 roku.

</doc>
<doc id="1673417" url="https://pl.wikipedia.org/wiki?curid=1673417" title="Frederic Bousquet">
Frederic Bousquet



</doc>
<doc id="1673419" url="https://pl.wikipedia.org/wiki?curid=1673419" title="MPK Gniezno">
MPK Gniezno



</doc>
<doc id="1673420" url="https://pl.wikipedia.org/wiki?curid=1673420" title="SMS S 23">
SMS S 23

S 23 - niemiecki niszczyciel z okresu I wojny światowej. Jedenasta jednostka typu S 13. Po wojnie pozostał pod banderą niemiecką. Pełnił rolę jednostki szkolnej i poławiacza torped. W 1939 roku otrzymał nową nazwę "Komet" i został przystosowany do kierowania okrętem-celem "Hessen". W 1945 roku przekazany ZSRR.

</doc>
<doc id="1673422" url="https://pl.wikipedia.org/wiki?curid=1673422" title="Święta Rodzina Franciszka I">
Święta Rodzina Franciszka I

Święta Rodzina Franciszka I (1517–1518) – obraz olejny autorstwa Rafaela. Obecnie znajduje się w zbiorach Luwru w Paryżu.
Obraz został namalowany pod koniec życia Rafaela i przeznaczony był dla króla Francji Franciszka I. We Francji znalazł się za pośrednictwem księcia Urbino Lorenza Medici, będącego wówczas ambasadorem Watykanu w Paryżu, który ofiarował go francuskiemu władcy by pozyskać jego przychylność (inny obraz ofiarowany francuskiemu królowi, tym razem przez papieża Leona X to "Święty Michał pokonuje szatana").
Na obrazie oprócz Świętej Rodziny przedstawiono św. Jana, św. Elżbietę i dwa anioły w tle. Dzieło, które wyróżnia się silnym światłocieniem i spiralną kompozycją, powstało przy współudziale uczniów Rafaela, jednak przeważająca jego część jest autorstwa samego mistrza.

</doc>
<doc id="1673424" url="https://pl.wikipedia.org/wiki?curid=1673424" title="John Shaw Rennie">
John Shaw Rennie

Sir John Shaw Rennie (ur. 12 stycznia 1917 w Glasgow, zm. 12 sierpnia 2002 w Londynie) – brytyjski dyplomata, Rycerz Wielkiego Krzyża Orderu św. Michała i św. Jerzego, Rycerz Wielkiego Krzyża Orderu Imperium Brytyjskiego.
Od 12 marca 1968 do 3 września 1968 był gubernatorem generalnym Mauritiusu. Wcześniej był brytyjskim rezydentem w Vanuatu (od 1955 do 1962) i gubernatorem Mauritiusu (od 1962 do 1968). W latach 1968-1977 zajmował stanowisko komisarza Agencji Organizacji Narodów Zjednoczonych ds. Pomocy Uchodźcom Palestyńskim.

</doc>
<doc id="1673425" url="https://pl.wikipedia.org/wiki?curid=1673425" title="SMS S 24">
SMS S 24

S 24 - niemiecki niszczyciel z okresu I wojny światowej. Dwunasta jednostka typu "S 13". Po wojnie pozostał pod banderą niemiecką przekazany Wielkiej Brytanii. W czasie rejsu do Wielkiej Brytanii wszedł na mieliznę i został na niej pocięty na złom w grudniu 1920 roku.

</doc>
<doc id="1673426" url="https://pl.wikipedia.org/wiki?curid=1673426" title="Nomonyx dominicus">
Nomonyx dominicus



</doc>
<doc id="1673427" url="https://pl.wikipedia.org/wiki?curid=1673427" title="Nomonyx">
Nomonyx



</doc>
<doc id="1673428" url="https://pl.wikipedia.org/wiki?curid=1673428" title="Hochgrabe">
Hochgrabe

Hochgrabe to szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. Trzeci co do wysokości szczyt grupy Villgratner Berge. Szczyt ten znajduje się na południu grupy, dość osamotniony, dzięki czemu ze szczytu roztaczają się piękne widoki na: Dolomity na południowym zachodzie, Alpy Karnickie na południowym wschodzie oraz całe Wysokie Taury na północy.

</doc>
<doc id="1673429" url="https://pl.wikipedia.org/wiki?curid=1673429" title="Święty Michał pokonuje szatana">
Święty Michał pokonuje szatana

Święty Michał pokonuje szatana (1518) to obraz autorstwa Rafaela. Obecnie znajduje się w Luwrze w Paryżu.
Obraz został namalowany pod koniec życia Rafaela i przeznaczony był dla króla Francji Franciszka I, któremu przekazał go papież Leon X jako prezent polityczny (wcześniej książę Urbino Lorenzo Medici ofiarował francuskiemu królowi inny obraz Rafaela – Święta Rodzina Franciszka I).
Obraz przedstawia archanioła Michała lśniącego złotym blaskiem. W tle Rafael ukazał pejzaż, którego niepokojący klimat odpowiada tematowi obrazu.

</doc>
<doc id="1673430" url="https://pl.wikipedia.org/wiki?curid=1673430" title="Kanetsugu Naoe">
Kanetsugu Naoe

 był japońskim samurajem żyjącym na przełomie XVI i XVII wieku, znanym jako wierny wasal dwóch pokoleń rodu Uesugi – Kenshina Uesugi i jego adoptowanego syna Kagekatsu.
Kanetsugu urodził się w prowincji Echigo jako najstarszy syn Kanetoyo Higuchiego. Jako dziecko był znany pod imieniem Yoroku. Jego ojciec był wasalem Masakage Nagao, pana zamku Sakato. Kiedy Yoroku dorósł, ożenił się z Osen, wdową po wasalu rodu Uesugi Nobutsunie Naoe, i przyjął nazwisko Kanetsugu Naoe. Szybko wyróżnił się jako dowódca i brał udział w wielu walkach na wybrzeżu Morza Japońskiego. Był też odpowiedzialny za działania wojsk rodu Uesugi w przededniu bitwy przeciw siłom Ieyasu Tokugawy pod Sekigaharą. Po klęsce ród Uesugi został przeniesiony do znacznie mniejszego lenna w Yonezawie.

</doc>
<doc id="1673431" url="https://pl.wikipedia.org/wiki?curid=1673431" title="SMS V 25">
SMS V 25

SMS V 25 - niemiecki niszczyciel z okresu I wojny światowej, pierwsza jednostka typu "V 25". Okręt wyposażony był w cztery kotły parowe opalane ropą, a zapas paliwa wynosił 225 ton. Zatonął na minie na Morzu Północnym 13 lutego 1915 roku.

</doc>
<doc id="1673434" url="https://pl.wikipedia.org/wiki?curid=1673434" title="SMS V 26">
SMS V 26

V 26 - niemiecki niszczyciel z okresu I wojny światowej. Druga jednostka typu "V 25". Okręt wyposażony w cztery kotły parowe opalane ropą. Zapas paliwa 225 ton. Po wojnie przekazany Wielkiej Brytanii i zezłomowany w 1922 roku.
26 sierpnia 1914 asystował krążownikowi "Magdeburg", który utknął na mieliźnie, po czym został trafiony w rufę przez rosyjskie krążowniki "Pałłada" i "Bogatyr'" i wycofał się.

</doc>
<doc id="1673436" url="https://pl.wikipedia.org/wiki?curid=1673436" title="Katastrofa lotu Cebu Pacific Air 387">
Katastrofa lotu Cebu Pacific Air 387



</doc>
<doc id="1673439" url="https://pl.wikipedia.org/wiki?curid=1673439" title="SMS V 27">
SMS V 27

V 27 - niemiecki niszczyciel z okresu I wojny światowej. Trzecia jednostka typu "V 25". Okręt wyposażony w cztery kotły parowe opalane ropą. Zapas paliwa 225 ton. Jednostka ta brała udział w bitwie jutlandzkiej. W jej trakcie 31 maja 1916 została zatopiona przez brytyjski krążownik.

</doc>
<doc id="1673440" url="https://pl.wikipedia.org/wiki?curid=1673440" title="Sabelianie">
Sabelianie



</doc>
<doc id="1673442" url="https://pl.wikipedia.org/wiki?curid=1673442" title="SMS V 28">
SMS V 28

V 28 - niemiecki niszczyciel z okresu I wojny światowej. Czwarta jednostka typu "V 25". Okręt wyposażony w cztery kotły parowe opalane ropą. Zapas paliwa 225 ton. Brał udział w bitwie jutlandzkiej. Po wojnie przekazany Wielkiej Brytanii i zezłomowany w 1922 roku.

</doc>
<doc id="1673443" url="https://pl.wikipedia.org/wiki?curid=1673443" title="Remiza Straży Pożarnej w Olsztynie">
Remiza Straży Pożarnej w Olsztynie

Remiza Straży Pożarnej w Olsztynie - wybudowana na początku XX wieku, położona na terenie Podgrodzia, przy alei Niepodległości 16 w Olsztynie. 13 października 1989 wpisana do Rejestru Zabytków pod nr rej.: 1746 z 13.10.1989.
Obiekt usytuowany jest w pobliżu Placu Roosevelta. Jego powstanie datuje się na lata 1908-1909. W 1990 roku przeszedł generalny remont. Obecnie na terenie przyległym do remizy stacjonuje Wojewódzka Jednostka Ratowniczo-Gaśnicza nr 1 Państwowej Straży Pożarnej.

</doc>
<doc id="1673444" url="https://pl.wikipedia.org/wiki?curid=1673444" title="Degenhorn">
Degenhorn

Degenhorn – szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. Góra ma dwa szczyty: wyższy - Grosses Degenhorn (2946 m) i niższy Kleiner Degenhorn (2845 m). Na szczyt można wejść z doliny Winkeltal, z której prowadzi droga do jedynego schroniska w okolicy Volkzeiner Hütte. Leży na południu grupy Villgratner Berge. Podobnie jak z Hochgrabe z jego szczytu widać Dolomity i Wysokie Taury.

</doc>
<doc id="1673446" url="https://pl.wikipedia.org/wiki?curid=1673446" title="SMS V 29">
SMS V 29

V 29 - niemiecki niszczyciel z okresu I wojny światowej. Piąta jednostka typu "V 25". Okręt wyposażony w cztery kotły parowe opalane ropą. Zapas paliwa 225 ton. Uczestniczył w bitwie jutlandzkiej. W jej trakcie zatonął storpedowany przez niszczyciel HMS Petard.

</doc>
<doc id="1673447" url="https://pl.wikipedia.org/wiki?curid=1673447" title="Grand Prix de SAR La Princesse Lalla Meryem 2009">
Grand Prix de SAR La Princesse Lalla Meryem 2009

Tenisowy turniej WTA Grand Prix de SAR La Princesse Lalla Meryem 2009 odbył się w dniach 27 kwietnia – 3 maja w marokańskim mieście Fez na kortach ziemnych. Pula nagród wyniosła 220 000 dolarów amerykańskich.

</doc>
<doc id="1673449" url="https://pl.wikipedia.org/wiki?curid=1673449" title="VFL Stadion">
VFL Stadion



</doc>
<doc id="1673451" url="https://pl.wikipedia.org/wiki?curid=1673451" title="Royal Rumble (2009)">
Royal Rumble (2009)



</doc>
<doc id="1673452" url="https://pl.wikipedia.org/wiki?curid=1673452" title="SMS V 30">
SMS V 30

V 30 - niemiecki niszczyciel z okresu I wojny światowej. Szósta jednostka typu "V 25". Okręt wyposażony w cztery kotły parowe opalane ropą. Zapas paliwa 225 ton. Okręt ten brał udział w bitwie na Dogger Bank w 1915 roku. 20 listopada 1918 płynąc do Scapa Flow, gdzie miał być internowany wszedł na minę i zatonął.

</doc>
<doc id="1673457" url="https://pl.wikipedia.org/wiki?curid=1673457" title="Captorhinida">
Captorhinida

Captorhinida – tradycyjnie wyróżniany rząd wczesnych gadów.
Obejmuje podrzędy:
Wszystkie posiadały prymitywne cechy i przypominały przodków wszystkich współczesnych gadów, ale część z nich jest zaliczana do kladu Anapsida, do którego należą prawdopodobnie żółwie, a inne należą do linii prowadzącej do diapsydów. Dlatego grupa jest używana przez większość współczesnych paleontologów co najwyżej nieformalnie.

</doc>
<doc id="1673460" url="https://pl.wikipedia.org/wiki?curid=1673460" title="Gölbner">
Gölbner

Gölbner to szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. Jest najwyższym szczytem w okolicy (jednak nie najwyższym szczytem Villgratner Berge), jedynym dorównującym mu szczytem jest Gumriaul.

</doc>
<doc id="1673461" url="https://pl.wikipedia.org/wiki?curid=1673461" title="Henry Monck-Mason Moore">
Henry Monck-Mason Moore

Henry Monck-Mason Moore (ur. 1887, zm. 26 marca 1964) – brytyjski polityk.
Studiował w Jesus College na Uniwersytecie Cambridge.
Służbę w brytyjskiej administracji kolonialnej rozpoczął w roku 1910 na Cejlonie. Pierwszy gubernator generalny Cejlonu od 4 lutego 1948 do 6 lipca 1949. Wcześniej był brytyjskim gubernatorem kolonii: Sierra Leone od 1934 do 1937, Kenii od 1940 do 1944 i Cejlonu od 1944 do 1948. Administrując Kenią zapewnił europejskim osadnikom znaczne korzyści ekonomiczne i polityczne. Próbował też bezskutecznie skłonić brytyjskie władze do zjednoczenia wszystkich ich terytoriów na terenie Afryki Wschodniej pod władzą białych osadników.

</doc>
<doc id="1673463" url="https://pl.wikipedia.org/wiki?curid=1673463" title="Gumriaul">
Gumriaul

Gumriaul – szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. 
Szczyt położony jest na północny wschód od Sillian i na północny zachód od Lienz. Razem z Gölbnerem, najwyższym szczytem grzbietu, leży między dolinami Winkeltal i Kristeinertal. Ze szczytu dobrze widać Dolomity i Alpy Karnickie. Przy bardzo dobrej widoczności można nawet zobaczyć Ortler na zachodzie i Triglav na wschodzie.

</doc>
<doc id="1673465" url="https://pl.wikipedia.org/wiki?curid=1673465" title="Millerettidae">
Millerettidae

Millerettidae – grupa wymarłych anapsydów, które żyły w Południowej Afryce w górnym permie. Były małe, owadożerne i prawdopodobnie przypominały wyglądem i trybem życia współczesne jaszczurki.
Rodzaje:

</doc>
<doc id="1673468" url="https://pl.wikipedia.org/wiki?curid=1673468" title="Kamiling Publishing">
Kamiling Publishing

Kamiling Publishing (początkowo firma nosiła nazwę Kamiling Co.) – przedsiębiorstwo muzyczne założone w 1991 w Warszawie przez Kamila Sipowicza. Firma zajmuje się wydawaniem płyt, organizacją koncertów i promocją. W 1994 przedsiębiorstwo rozpoczęło współpracę z menadżerem muzycznym Mateuszem Labudą oraz wydawnictwem Pomaton EMI. 
Według słów założyciela: "Celem firmy Kamiling było przede wszystkim promowanie działalności zespołu Maanam oraz solowych projektów Kory i Marka Jackowskiego".

</doc>
<doc id="1673470" url="https://pl.wikipedia.org/wiki?curid=1673470" title="Port lotniczy Kunovice">
Port lotniczy Kunovice

Port lotniczy Kunovice (cz.: "Letiště Kunovice", kod IATA: UHE, kod ICAO: LKKU) – port lotniczy położony w czeskich Kunovicach.

</doc>
<doc id="1673473" url="https://pl.wikipedia.org/wiki?curid=1673473" title="James Richardson Spensley">
James Richardson Spensley

James Richardson Spensley (ur. 17 maja 1867 w Londynie, zm. 10 listopada 1915 w Moguncji) – angielski lekarz, piłkarz, trener piłkarski i instruktor skautingu, znany z założenia sekcji piłkarskiej klubu Genoa CFC.
Jego rodzina pochodziła z Swaledale w Yorkshire, ale urodził się i wychował w Londynie. Imał się różnych zajęć, pracował głównie jako lekarz, ale był też korespondentem Daily Mail.
W 1896 roku przyjechał do Genui, aby leczyć brytyjskich marynarzy.
Wstąpił do założonego przez mieszkających tam Brytyjczyków, klubu sportowego Genoa CFC. Klub składał się wówczas z dwóch sekcji: lekkoatletycznej i krykietowej. 10 kwietnia 1897 Spensley założył sekcję piłkarską.
W 1898 klub wziął udział i zwyciężył w pierwszym turnieju o mistrzostwo Włoch. Spensley uczestniczył w nim jako grający menadżer, występując na pozycjach bramkarza i obrońcy. Grał w klubie do 1906 roku.
Jego imieniem nazwano puchar ufundowany przez Włoską Federację Piłkarską (Puchar Spensleya).

</doc>
<doc id="1673474" url="https://pl.wikipedia.org/wiki?curid=1673474" title="Tom Sneva">
Tom Sneva

 
Thomas E. „Tom” Sneva (ur. 1 czerwca 1948 w Spokane) – amerykański kierowca wyścigowy.
Dwukrotny mistrz USAC (1977, 1978), zwycięzca Indianapolis 500 (1983).
USAC / CART.
W latach 1977-1978 zdobył dwa tytuły mistrzowskie USAC National Championship; w ostatnich dwóch sezonach przed powstaniem CART. Reprezentował wówczas barwy Penske Racing. W 1978 roku wywalczył tytuł, mimo iż w całym sezonie nie wygrał ani jednego wyścigu (aż sześć razy notował drugie miejsce). Po tym triumfie został zwolniony przez Rogera Penske; według popularnej anegdoty, zajął drugie miejsce "o jeden raz za dużo".
Po powstaniu CART jego najlepszym sezonem był 1984, gdzie zajął drugie miejsce w klasyfikacji generalnej.
Był specjalistą od jazdy na owalach, tylko jedno zwycięstwo odniósł na torach drogowych.
Łącznie w latach 1970-1992 wystartował w 205 wyścigach, odnotował 13 zwycięstw i 14 pole position.
Indianapolis 500.
W 1977 roku został pierwszym kierowcą, który uzyskał średnią prędkość powyżej 200 mil na godzinę podczas kwalifikacji do Indianapolis 500 (200.535 mph; 322.730 km/h).
Historia występów Snevy w słynnym majowym klasyku jest naznaczona wspaniałymi kwalifikacjami (łącznie trzy pole position), finiszami na drugim miejscu w samym wyścigu (również trzy razy), poważnymi wypadkami (zwłaszcza kolizja z Eldonem Rasmussenem w 1975 roku) oraz jednym zwycięstwem w 1983 roku.
Wówczas stoczył pamiętny pojedynek z Alem Unserem, w którym wziął udział także syn Unsera, Al Junior. Debiutujący w wyścigu, jadący ze stratą kilku okrążeń, Al Junior blokował Snevę na końcowych rundach, chcąc umożliwić triumf swojemu ojcu, jednak Sneva wykorzystał innych zdublowanych kierowców, aby wyprzedzić obu członków rodziny Unser i zapewnić sobie zwycięstwo.
Łącznie Sneva wziął udział w 18 edycjach Indianapolis 500; ukończył tylko pięć z nich (oprócz zwycięstwa, trzy razy był drugi, a jeden raz szósty). W 1982 roku został sklasyfikowany na czwartej pozycji, ale miał awarię silnika trzy okrążenia przed metą.
Ogólnie aż siedem razy wycofał się wskutek wypadku lub kolizji, najwięcej razy w historii wyścigu. Od momentu triumfu w 1983 roku, nie ukończył już żadnej edycji majowego klasyku.
Okazyjnie startował w serii NASCAR. W 1983 roku zajął siódme miejsce w Daytona 500. Jego brat, Jerry, również był kierowcą wyścigowym.
Życie prywatne.
Żonaty z Sharon, ma dwie córki.
Początkowo był nauczycielem w rodzinnym Spokane. W 1973 roku porzucił to zajęcie i przeniósł się na stałe do Paradise Valley w stanie Arizona celem rozwoju kariery wyścigowej.

</doc>
<doc id="1673476" url="https://pl.wikipedia.org/wiki?curid=1673476" title="Hohe Storfen">
Hohe Storfen

Hohe Storfen lub Storfen Spitze – szczyt w grupie Villgratner Berge, w Wysokich Taurach w Alpach Wschodnich. Leży w Austrii, we Tyrolu Wschodnim. Leży między Weisse Spitze na zachodzie, a Degenhornem na wschodzie.

</doc>
<doc id="1673480" url="https://pl.wikipedia.org/wiki?curid=1673480" title="Garnizon Koszalin">
Garnizon Koszalin

Garnizon Koszalin – garnizon wojskowy w Koszalinie. Zajmowany przez wojska armii niemieckiej do 1945 roku i Wojska Polskiego okresu PRL oraz III Rzeczypospolitej.
Garnizon niemiecki w okresie 1918-1945.
Okres II wojny światowej.
W lipcu 1939 r. jednostki 32 Dywizji Piechoty z Koszalina zostały zgrupowane na poligonie artyleryjskim Gross Born (obecnie: Borne Sulinowo). Od 1 września 1939 r. 32 Dywizja Piechoty brała udział w walkach z jednostkami polskiej Armii „Pomorze”. Kampanię wrześniową dywizja zakończyła w Modlinie.
Następnie 32 Dywizja Piechoty została skierowana na front belgijski i francuski. Od czerwca 1941 r. zmagała się z wojskami Armii Czerwonej na Froncie Leningradzkim. Na przełomie 1942 i 1943 r. dywizja została okrążona pod Diemiańskiem. Wycofana została następnie do Kurlandii, potem na Wał Pomorski. Po ciężkich walkach skapitulowała przed Armią Czerwoną.
W okresie wojny niemieckie jednostki liniowe zostały stopniowo wycofane z Koszalina. Poza organami administracji wojskowej w Koszalinie pozostała zbrojownia oraz inne jednostki logistyczne. Zimą 1945 r. do Koszalina skierowano rezerwową dywizję Wehrmachtu „Köslin”. Ten związek taktyczny przedstawiał niewielką wartość bojową. Obronę miasta miał organizować gen. lejtnant Aleksander von Zülow.
Wieczorem 3 marca do miasta wkroczyły pierwsze radzieckie jednostki 3 gwardyjskiego Korpusu Pancernego ze składu 2 Frontu Białoruskiego. Po walkach prowadzonych w nocy i w ciągu następnego dnia – 4 marca Koszalin został zdobyty przez wojska radzieckie.
Dla zabezpieczenia porządku w mieście oraz tymczasowego sprawowania władzy cywilnej została ustanowiona radziecka komendantura wojskowa w budynku przy obecnej ulicy Zwycięstwa 42.
Na początku lipca 1945 r. w Koszalinie zostały dyslokowane pierwsze polskie jednostki wojskowe – 1 Warszawskiej Dywizji Kawalerii:
Garnizon Wojska Polskiego od 1945 roku.
Jednostki stacjonujące w Koszalinie od 1945 roku.
Rozkaz MON Nr 0056/Org. z dnia 19.09.1955 r.
Dowódca Pomorskiego Okręgu Wojskowego przeprowadzi w terminie do dnia 20.12.1955 r. reorganizację 8 DZ.
Dywizyjny Punkt Zaopatrzenia (bn) Koszalin (formuje się na nowo)
Zarządzenie Szefa Sztabu Generalnego WP Nr 0258/Org. z dnia 18.12.1956 r.:
Dowódca Pomorskiego Okręgu Wojskowego w terminie do dnia 01.03.1957 r.
nadać numer JW:
8 Dywizyjny Punkt Zaopatrzenia 8 DZ (1083) Koszalin
W 1970 r. na bazie 8 Dywizyjnego Punktu Zaopatrzenia (1083) oraz 12 piekarni polowej (bn) – sformowano 8 batalion zaopatrzenia (2490).
Kolejni dowódcy jednostki:
płk Wiesław Skrzypek, płk Zbigniew Soter
Utworzony z dniem 28 czerwca 1950 r. – z przeformowania Delegatury Ministerstwa Bezpieczeństwa Publicznego w Koszalinie – Wojewódzki Urząd Bezpieczeństwa Publicznego.
Z dniem 10 grudnia 1954 r. – przeformowany na Wojewódzki Urząd ds. Bezpieczeństwa Publicznego, rozformowany z dniem 27 listopada 1956 r.
Szefowie Urzędu:
1 czerwca 1950 – 10 września 1951 – ppłk Leonard Siwanowicz
10 września 1951 – 6 stycznia 1953 – kpt. Kazimierz Małkiewicz (p.o.)
1 czerwca 1953 – 20 maja 1955 – ppłk Władysław Imiołek-Śliwa (p.o.)
20 maja 1955 – 31 grudnia 1956 – ppłk Marian Cieślak
Zastępcy szefa Urzędu:
4 grudnia 1950 – 5 stycznia 1953 – kpt. Kazimierz Małkiewicz
1 grudnia 1952 – 31 maja 1953 – ppłk Władysław Imiołek-Śliwa
1 września 1953 – 1 stycznia 1955 – kpt. Andrzej Jeżak (p.o.)
1 stycznia – 15 grudnia 1955 – kpt. Andrzej Jeżak
1 stycznia – 20 maja 1956 – ppłk Władysław Imiołek-Śliwa
W sierpniu 1961 r. – z przeformowania batalionu TOPL w Koszalinie utworzono 16 batalion pontonowo-mostowy Korpusu Bezpieczeństwa Wewnętrznego; mp. – Koszalin, ul. 4 Marca.
Zarządzeniem nr 41 prezesa Rady Ministrów z dnia 24 czerwca 1965 r. – jednostkę przemianowano na 16 batalion pontonowo-mostowy Wojsk Obrony Wewnętrznej (JW 1471); w 1970 r. przebazowany do Szczecina, rozformowany w 1979 r.
Kolejni dowódcy Dywizji:
1951-53 – płk Kazimierz Witkowski
26.1.54-30.9.54 – cz.p.o. dowódcy – ppłk Kazimierz Pundyk
27.10.54-8.8.55 – p.o. dowódcy, 8.8.55 – 23.2.56 – dowódca Dywizji – ppłk Tadeusz Obroniecki
1956-59 – ppłk Wiktor Śmiszniewicz
1959-62 – płk Stanisław Rozwadowski
24.2.62-5.1.64 – płk Jerzy Białas
Kolejni dowódcy Dywizji:
VIII.44 – IX.44 – płk Wasyl Gulida
IX.44 – XI.44 – płk Jan Iwanczura
XI.44 – III.46 – płk Józef Grażewicz
IV.46 – X.46 – płk Stanisław Habowski
X.46 – X.48 – płk Józef Bielecki
X.48 – IV.49 – płk Józef Batkiewicz
IV.49 – X.50 – płk Aleksander Wygnański
X.50 – XI.51 – płk Stanisław Korowoj (od 1.5.51 r. – 8 DZ)
XII.51 – XI.54 – płk Aleksander Cyganow
XI.54 – X.55 – płk Eugeniusz Molczyk
X.55 – I.57 – ppłk Jerzy Gross
I.57 – XII.62 – płk Józef Stebelski
XII.62 – XII.66 – płk dypl. Zdzisław Kwiatkowski
XII.66 – IV.67 – płk dypl. Marian Wasilewski
IV.67 – IX.70 – płk dypl. Kazimierz Stec
IX.70 – VIII.73 – płk dypl. Stanisław Kruczek
VIII.73 – X.75 – gen. bryg. Wacław Szklarski
X.75 – IV.78 – gen. bryg. Tadeusz Urbańczyk (generał WP)
IV.78 – III.80 – ppłk dypl. Witold Wójcik
III.80 – VII.82 – ppłk dypl. Zbigniew Zalewski
VII.82 – X.84 – płk dypl. Zenon Poznański
XI.84 – VII.88 – płk dypl. Włodzimierz Warchalski
VII.88 – VIII.90 – płk dypl. Zenon Werner
VIII.90 – X.92 – płk dypl. Aleksander Poniewierka
X.92 – III.96 – płk dypl. Zbigniew Głowienka
III.96 – V.98 – płk dypl. Mieczysław Cieniuch
V.98 – XI.2000 – płk dypl. Andrzej Baran
XI.2000 – do rozformowania Dywizji – płk dypl. Henryk Skarżyński
Pozostałe jednostki 1 Warszawskiej Dywizji Kawalerii stacjonujące przejściowo w Koszalinie:
Szkolnictwo wojskowe.
Rozkaz MON Nr 075/Org. z dnia 19.04.1948 r.
Sformować:
Grupę Organizacyjno-Przygotowawczą Oficerskiej Szkoły Artylerii Przeciwlotniczej – JW 5634 Koszalin.
Na podstawie rozkazu ministra ON nr 0144/Org. z dnia 19 lipca 1948 r. została utworzona Oficerska Szkoła Artylerii Przeciwlotniczej (JW 5634). Szkoła rozpoczęła działalność z dniem 1 sierpnia 1948 r.
Mp. szkoły – Koszalin, ul. Armii Czerwonej 92.
Na podstawie zarządzenia szefa Sztabu Generalnego WP nr 097/Org. z dnia 1 sierpnia 1963 r. szkoła została przemianowana na Oficerską Szkołę Wojsk Obrony Przeciwlotniczej im. por. Mieczysława Kalinowskiego.
Na podstawie zarządzenia ministra ON nr 37/MON z dnia 20 maja 1967 r. – szkołę przeformowano na Wyższą Szkołę Oficerską Wojsk Obrony Przeciwlotniczej im. por. Mieczysława Kalinowskiego.
W sierpniu 1971 r. – szkołę przeniesiono do koszar przy ul. Wojska Polskiego 66.
Od 28 listopada 1992 r. – Wyższa Szkoła Oficerska Wojsk Obrony Przeciwlotniczej im. Romualda Traugutta.
Zarządzeniem Szefa Sztabu Generalnego WP nr 051/Org. z dnia 20.7.1994 r. utworzono Centrum Szkolenia Obrony Przeciwlotniczej im. Romualda Traugutta.
Od 1 października 2002 r. – Centrum Szkolenia Wojsk Lotniczych i Obrony Powietrznej im. Romualda Traugutta.
Od 1 lipca 2004 r. – Centrum Szkolenia Sił Powietrznych im. Romualda Traugutta.
Od 29 lipca 1948 r. – do kwietnia 1950 r. – płk Stanisław Paszkiewicz
Od 12 kwietnia 1950 r. – do grudnia 1951 r. – płk Michał Pietuszkow
Od grudnia 1951 r. – do 12 czerwca 1954 r. – ppłk/płk Mikołaj Telegin
Od 12 czerwca 1954 r. (od 5 sierpnia 1954 r.?) – do 6 czerwca 1957 r. – mjr/ppłk Edmund Soja
Od 17 czerwca 1957 r. – do sierpnia 1958 r. – ppłk Jan Ziółkowski
Od sierpnia 1958 r. – do sierpnia 1963 r. – ppłk/płk Edmund Soja
Od sierpnia 1963 r. – do października 1967 r. – płk dypl. Jan Szamotulski
Od października 1967 r. – do sierpnia 1968 r. – płk dypl. Jan Szamotulski
Od sierpnia 1968 r. – do 2 lutego 1971 r. – płk Stanisław Rozwadowski
Od 2 lutego 1971 r. – do 1 stycznia 1974 r. – płk dypl. Stanisław Śliwa
Od 1 stycznia 1974 r. – do lutego 1991 r. – płk dypl./gen. bryg. Witold Niedek
Od 1 lutego 1991 r. – płk dypl. – dr Stanisław Czepielik
Od 5 lipca 1996 r. – płk dypl. Zdzisław Patoła
Od 15 maja 2000 r. – płk dypl. Zbigniew Parol
Od 23 stycznia 2004 r. – płk dr Jan Olech
Od 31 stycznia 2007 r. – cz.p.o. ppłk Andrzej Witek
Od 2 lipca 2007 – płk dypl. inż. Krzysztof Żabicki
Od 28 listopada 2011 – cz.p.o. ppłk mgr Włodzimierz Pigoń
Od 26 stycznia 2012 – płk dypl. Dariusz Sienkiewicz
Wojska Ochrony Pogranicza – Straż Graniczna.
Zgodnie z postanowieniami Naczelnego Dowódcy WP z września 1945 r., do ochrony granicy morskiej
z dniem 1 listopada 1945 r. – utworzono 4 Bałtycki Oddział WOP – w składzie:
6 komend odcinków, 30 strażnic, 3 przejściowe punkty kontrolne (PPK) do kontroli ruchu granicznego w portach. Jego odcinek służbowej odpowiedzialności rozciągał się na przestrzeni 494 kilometrów – wzdłuż brzegu Bałtyku, począwszy od Dziwnowa.
Etat – 3.001 wojskowych, 30 pracowników cywilnych.
4 Bałtycki Oddział WOP był formowany w Gdańsku, do X.46 r. – mp. dowództwa – Słupsk, następnie – w Koszalinie, ul. Koszarowa (następnie – ul. Wojska Polskiego 66).
Pierwszym dowódcą 4 Bałtyckiego Oddziału WOP był mjr Iwan Kałasznik. Kolejni dowódcy, to ppłk Józef Hajdukiewicz, ppłk Feliks Miodowski, ppłk Mikołaj Alizarczyk.
Na podstawie rozkazu Naczelnego Dowódcy WP nr 055/Org. z 20 marca 1948 r. – 4 Bałtycki Oddział WOP – przeformowano w 12 Brygadę Ochrony Pogranicza (nr JW – 1836). Skład Brygady – 3 bataliony; etat – 1.379 wojskowych.
Samodzielne bataliony w składzie 12 Brygady Ochrony Pogranicza:
2362 – Trzebiatów; Samodzielny batalion Ochrony Pogranicza nr 20 (1948-1950)
2418 – Koszalin; Samodzielny batalion Ochrony Pogranicza nr 22 (1948-1950)
2542 – Ustka; Samodzielny batalion Ochrony Pogranicza nr 24 (1948-1950)
Rozkazem dowódcy Wojsk Lądowych nr 0224/Org. z 3 grudnia 1948 r. – Brygadę przekazano do pionu Ministerstwa Bezpieczeństwa Publicznego.
Od 1950 r. – 15 Brygada WOP (JW 1853).
Bataliony w składzie 15 Brygady WOP:
1857 – Trzebiatów; 151 batalion Wojsk Ochrony Pogranicza (1950-1957)
1908 – Koszalin; 152 batalion Wojsk Ochrony Pogranicza (1950-1957)
1935 – Ustka; 153 batalion Wojsk Ochrony Pogranicza (1950-1957)
Od 1957 r. – Bałtycka Brygada WOP (bez numeru Brygady i JW; numery utraciły też bataliony w składzie Brygady).
Od 1 lipca 1965 r. – do 1 października 1971 r. Bałtycką Brygadę WOP pod względem operacyjnym i gospodarczym podporządkowano resortowi MON, następnie wróciła do pionu Ministerstwa Spraw Wewnętrznych.
Od 1971 r. – mp. dowództwa Brygady – Koszalin, ul. Armii Czerwonej 92.
W maju 1990 r. – brygada zostaje przeformowana w Bałtycki Oddział Wojsk Ochrony Pogranicza, przeformowany w krótkim czasie na Bałtycki Oddział Straży Granicznej. W 1992 r. Oddział z kolei przeformowano na Centralny Ośrodek Szkolenia Straży Granicznej.
mjr Iwan Kałasznik 15.10.1945 - 04.1946
mjr Tadeusz Król 04.1946 - 9.09.1946
ppłk Józef Hajdukiewicz 10.09.1946 - 1.10.1946
ppłk Feliks Miodowski 1.10.1946 - 1.04.1947
ppłk Mikołaj Alizarczyk 1.05.1947 - 1.10.1949
mjr Alfred Bielecki 1.10.1949 - 1.10.1950
ppłk Władysław Wąsowicz 1.10.1950 - 7.10.1952
płk Bolesław Bonczar 7.10.1952 - 20.11.1953
ppłk Ilia Sznajder 20.11.1953 - 15.10.1955
płk Jan Tran 17.10.1955 - 11.11.1961
płk Czesław Stopiński 11.11.1961 - 22.01.1968
płk Bolesław Łukomski 22.01.1968 - 1.07.1970
płk Kazimierz Weron 1.07.1970 - 15.06.1973
płk Stanisław Siemaszko 15.06.1973 - 1.08.1978
płk Stefan Dąbrowski 1.08.1978 - 27.04.1990
płk Grzegorz Kośmider 27.04.1990 - 14.02.1991
Terenowe organy administracji wojskowej i obrony cywilnej.
1 stycznia 1954 r. na podstawie Zarządzenia MON nr 37 z dnia 25 marca 1953 r. – utworzono Wojskową Komendę Wojewódzką w Koszalinie z tymczasową siedzibą w Białogardzie. Pierwszym szefem WKW był mjr Jan Makarewicz.
Wojskowa Komenda Wojewódzka koordynowała działalność podległych Wojskowych Komend Rejonowych (Białogard, Słupsk, Szczecinek i Wałcz). Określała szczegółowe zadania w zakresie poboru i potrzeb mobilizacyjnych jednostek wojskowych. Współdziałała również z organami władzy państwowej na obszarze województwa.
Do 1965 r. – Wojskowym Komendantem Wojewódzkim w Koszalinie był ppłk Ludwik Janiszewski.
Z dniem 1 stycznia 1962 r. rozpoczęło pracę terenowe ogniwo dowodzenia – Wojewódzki Sztab Wojskowy w Koszalinie. Za podstawę tworzenia Wojewódzkiego Sztabu Wojskowego przyjęto niektóre elementy istniejącej Wojskowej Komendy Wojewódzkiej i sieci wojskowych komend rejonowych.
Z dniem 1 stycznia 1965 r. na mocy rozkazu ministra ON z dnia 5 grudnia 1964 r. przeformowano Wojewódzki Sztab Wojskowy, włączając w jego skład Wojskową Komendę Wojewódzką i Wojewódzką Komendę TOPL.
Do 1974 r. – płk dypl. Bronisław Szeremeta
1974-77 – płk dypl. Stanisław Śliwa
1977-80 – płk mgr inż. Jan Kuźmicz
1980-81 – płk dypl. Jerzy Kęsik
1981-82 – płk dypl. Zbigniew Szymański
1983-96 – płk dypl. Ryszard Niedziałkowski
1996-98 – płk dypl. Tadeusz Awsiuk
Rozporządzeniem ministrów Obrony Narodowej i Administracji Publicznej z dnia 21 sierpnia 1945 r. powołano Rejonową Komendę Uzupełnień (I kategorii) w Koszalinie. Pierwszym komendantem został kpt. Zbigniew Kanownik.
Rozkazem dowódcy Pomorskiego Okręgu Wojskowego nr 0403/I z dnia 9 października 1948 r. rozwiązano Rejonową Komendę Uzupełnień w Koszalinie.
Ponownie organ terenowej administracji wojskowej w Koszalinie utworzono w 1956 r.
Wojskowa Komenda Rejonowa z siedzibą w Koszalinie została powołana w trybie reorganizacji i terytorialnego zasięgu działania Wojskowych Komend Rejonowych Zarządzeniem Szefa Sztabu Generalnego WP Nr 073/Org. z dnia 30.04.1956 r. oraz rozkazem Organizacyjnym Dowódcy Pomorskiego Okręgu Wojskowego Nr 08 z dnia 22.05.1956 r.
W 1966 r. przeformowano Wojskową Komendę Rejonową i powołany został Zarządzeniem Dowódcy Pomorskiego Okręgu Wojskowego Nr 011/Org. z dnia 17.02.1966 r. Powiatowy Sztab Wojskowy – Koszalin.
Wojskowa Komenda Uzupełnień Koszalin według aktualnie obowiązującego składu organizacyjnego powołana została Zarządzeniem Ministra Obrony Narodowej Nr 37/MON z dnia 31.05.1975 r.
1956-57 – por. Czesław Broda
1957-67 – ppłk Mieczysław Oborski
1967-77 – płk Henryk Szafoni
1977-88 – płk Antoni Warcholiński
1988-93 – płk mgr inż. Jerzy Makedoński
1993-98 – płk dypl. Oleg Kruszelnicki
1998-99 – ppłk dypl. Jan Sulejewski
1999-2003 – ppłk mgr Henryk Drogosz
2003-2004 – ppłk dypl. Jan Sulejewski
Od 2004 r. – ppłk mgr inż. Bogusław Lysy
Sądy i prokuratura.
Utworzony 5 lutego 1946 r.
Z dniem 20 maja 1946 r. – w miejsce WSR w Koszalinie utworzono wydział zamiejscowy Wojskowego Sądu Rejonowego w Szczecinie z siedzibą w Koszalinie (zlikwidowany 5 marca 1947 r.). Decyzją Departamentu Służby Sprawiedliwości MON z 7 sierpnia 1950 r. utworzono WSR w Koszalinie, zlikwidowany z dniem 6 maja 1954 r.
Bibliografia.
Archiwalne:
Opracowania:
Źródła internetowe:
Artykuły:

</doc>
<doc id="1673481" url="https://pl.wikipedia.org/wiki?curid=1673481" title="Regenstein">
Regenstein

Regenstein – szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. Jest najwyższym szczytem grzbietu, w którym leży i jednym z najwyższych w rejonie. Na szczyt można dostać się drogą ze schroniska Hochsteinhutte, położonego w pobliżu Lienz.

</doc>
<doc id="1673484" url="https://pl.wikipedia.org/wiki?curid=1673484" title="Hochleitenspitze">
Hochleitenspitze

Hochleitenspitze – szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. Szczyt położony jest na wschód od Weisse Spitze, na północ od Degenhorn i na północny wschód od Hohe Storfen.

</doc>
<doc id="1673485" url="https://pl.wikipedia.org/wiki?curid=1673485" title="Inflacja prawa">
Inflacja prawa

Inflacja prawa (inflacja legislacyjna, nadregulacja) – potoczna nazwa negatywnego zjawiska w procesie legislacji polegającego na tworzeniu nadmiernej liczby aktów prawnych w stosunku do potrzeb, zbytniej szczegółowości przepisów oraz ich niskiej jakości.
Nazwa jest analogią do inflacji ekonomicznej, w której zwiększenie ilości pieniądza bez pokrycia zmniejsza jego wartość. Inflacja prawa nie zmniejsza jego siły oddziaływania, ale zmniejsza jego efektywność jako zbioru norm ułatwiających funkcjonowanie społeczeństwa. Według Janusza Kochanowskiego nadregulacja jest wynikiem myślenia magicznego, rozpowszechnionego wśród urzędników i polityków przekonania, że fakt ustanowienia przepisu sam w sobie w sposób natychmiastowy i nieodwołalny zmieni rzeczywistość. Podobnej obserwacji dokonało Ministerstwo Gospodarki:
Inflacja prawa ma szereg niekorzystnych konsekwencji, takich jak niespójność przepisów, rozmycie odpowiedzialności za ich wprowadzanie, uznaniowość w interpretacji, formalizm, konieczność częstych nowelizacji, rozrost biurokracji oraz częste uchylanie przepisów przez wyższe instancje.
NIK w raporcie poświęconym egzekucji podatku dochodowego w 2010 zauważył, że "„częste zmiany przepisów i aktualizacje formularzy podatkowych powodują popełnianie przez podatników błędów, których skutkiem są liczne korekty zeznań i zwiększenie obciążenia pracą urzędów”". NIK wnioskował wówczas także o stabilizację przepisów podatkowych zauważając, że "„Od 1991 r. ponad 100 razy dokonywano zmian w ustawie o PIT”". Inną powszechną praktyką jest tzw. prawo powielaczowe, czyli niepublikowane, wewnętrzne interpretacje, okólniki i wytyczne, o wątpliwej podstawie prawnej, które jednak wywierają realny wpływ na praktykę funkcjonowania administracji publicznej.
NIK w wyniku analizy decyzji skarbowych z lat 2008-2010 stwierdziła znaczną liczbę decyzji błędnych, skutkujących uchyleniami w instytucjach odwoławczych
oraz koniecznością wypłacania odszkodowań przez Skarb Państwa. Według NIK istotną przyczyną są chaotyczne i niestabilne przepisy podatkowe, które powodują podejmowanie błędnych decyzji tak przez kontrolowanych, jak i przez kontrolujących. Równocześnie w pierwszych dwóch kwartałach 2011 roku ustawodawca wprowadził ponad 40 zmian w przepisach o podatku VAT.
Równocześnie dodatkowe regulacje wprowadzane bez zapewnienia środków wystarczających do ich sprawnej egzekucji skutkują wieloletnimi zaległościami w procedowaniu spraw urzędowych.
Polski Sąd Najwyższy w podsumowaniu pracy za 2008 rok skomentował prawo przedstawiane mu do oceny jako "„coraz bardziej rozbudowane i różnorodne, a jednocześnie zmienne, niejasne, pełne luk i wątpliwości oraz o niskiej jakości formalnej oraz merytorycznej”". Negatywną ocenę jakości polskiego prawa Sąd Najwyższy powtórzył w raporcie w 2010 roku.
Przeprowadzona w 2010 roku analiza 129 ustaw wskazała 148 różnych form reglamentacji działalności gospodarczej w postaci koncesji, licencji, wpisów do rejestrów, zezwoleń i pozwoleń. Łączny roczny koszt tych regulacji dla przedsiębiorców i obywateli został oszacowany na 133 mln zł, podczas gdy korzyści dla budżetu dzięki nim uzyskiwane – ok. 8 mln zł.
W VI kadencji Sejmu uchwalone zostały 953 ustawy, z czego 70% stanowiły nowelizacje istniejących aktów prawnych, w tym 17 zmian kodeksu karnego.
Jako przykłady negatywnych skutków niskiej jakości stanowionego prawa wskazywane są wątpliwości w interpretacji przepisów dotyczących opodatkowania ubezpieczeń medycznych czy zawieszenia działalności gospodarczej w ZUS.
Inną częsta patologią jest wdrażanie przepisów w pośpiechu i na ostatnią chwilę, zwykle pod presją unijnych dyrektyw – w ten sposób została uchwalona nowelizacja ustawy o podatku akcyzowym, wprowadzająca akcyzę na węgiel i koks. Konieczność wprowadzenia akcyzy była ustawodawcy znana od chwili wstąpienia do Unii Europejskiej (2004), mimo to odpowiednią nowelizację wprowadzono pod koniec 2011 roku. Rozporządzenia wykonawcze wydano tuż przed końcem grudnia 2011 roku a zaczęły one obowiązywać od 1 stycznia 2012. W powszechnej ocenie regulacja ta jest niskiej jakości i wprowadziła uciążliwe obowiązki biurokratyczne.
Jako jedną z przyczyn niskiej jakości polskiej legislacji wskazuje się także niskie kompetencje oraz kulturę prawną posłów.
Wprowadzone w 2013 roku zmiany w przepisach dotyczących prawa jazdy kategorii B1 ograniczyły uprawnienia osób, które taką kategorię posiadały w przeszłości. Przez ponad dwa lata trwa uchwalanie aktów prawnych związanych z patentami żeglarskimi, w tym czasie sytuacja jest niepewna i niestabilna – w 2012 roku brakowało rozporządzeń umożliwiających wystawianie patentów, w 2013 roku brakuje rozporządzanie umożliwiającego przeprowadzanie egzaminów. W podobny sposób opieszałość odpowiedzialnego za te przepisy resortu doprowadziła do sytuacji, w której z powodu braku przepisów wykonawczych niemożliwe jest rejestrowanie jachtów, łodzi motorowych i skuterów wodnych.
Z kolei wprowadzone w 2004 roku przez ministra Wojciecha Olejniczaka rozporządzenie w sprawie uboju rytualnego było od samego początku sprzeczne z aktem prawnym wyższego rzędu (ustawą), co jednak dopiero w 2011 roku potwierdził Trybunał Konstytucyjny.
W ocenie Ministerstwa Finansów chaotyczna i nieracjonalnie prowadzona legislacja była główną przyczyną spraw JTT, Optimusa i Romana Kluski, które stały się symbolem bezpodstawnych represji organów państwowych wobec przedsiębiorców.
Jako przykłady legislacji prowadzonej w sposób nietransparentny, budzący podejrzenia korupcji i sprzeczny z zasadami państwa prawa wymienia się ustawę hazardową (przyczyna wybuchu afery hazardowej), ustawę o kierujących pojazdami, rozporządzenia regulujące rynek górniczy, przepisy dotyczące telepracy, ustawę o radiofonii i telewizji z 2002 roku (słynne ...lub czasopisma), ustawę o refundacji leków z 2011 roku, ustawę o planowaniu i zagospodarowaniu przestrzennym.
W związku z dużą liczbą luk prawnych w przepisach o VAT i ordynacji podatkowej w 2013 roku Związek Przedsiębiorców i Pracodawców złożył do CBA doniesienie o podejrzeniu popełnienia przestępstwa przez Ministerstwo Finansów. Miało ono polegać na wielokrotnym tworzeniu przepisów zawierających oczywiste luki prawne, a następnie opieszałość w ich zamykaniu, pomimo powszechnej wiedzy na temat ich wykorzystywania do wyłudzania podatków. W kwietniu 2013 prokuratura odmówiła wszczęcia śledztwa z powodu przedawnienia zarzutów (ostatni przedawnił się w 2010 roku), wskazując jednak, że wskazane w zgłoszeniu rozporządzenia i zarządzenia istotnie miały charakter "„niedbały, nielogiczny i niespójny”", co ułatwiało popełnianie przestępstw podatkowych i uzyskiwanie nienależnych zwolnień podatkowych.
Niespójne prawo podatkowe generuje również znaczne koszty bezpośrednie i pośrednie związane z jego interpretacją. W 2009 roku urzędy skarbowe wydały łącznie 30 tys. indywidualnych interpretacji podatkowych. Bezpośredni koszt funkcjonowania biur Krajowej Informacji Podatkowej wyniósł w tym roku 30 mln zł. Równocześnie nadal zdarzają się wzajemnie sprzeczne interpretacje tych samych przepisów, a także interpretacje skutkujące praktycznym naruszeniem zasady lex retro non agit, czyli wsteczne egzekwowanie nowej interpretacji, pomimo że wcześniejsza praktyka była potwierdzana przez organy skarbowe. Taka sytuacja występowała w przypadku opodatkowania firmowych pakietów medycznych czy zawieszania działalności gospodarczej.
Chaotyczne ustawodawstwo i arbitralne interpretacje doprowadziły w latach 2004-2012 do kontrowersyjnych działań ZUS. Zmiany "interpretacji" przepisów o zawieszeniu działalności gospodarczej skutkowały ściąganiem przez ZUS rzekomo zaległych składek po latach od zawieszenia działalności przeprowadzonej zgodnie z zaleceniami ZUS, w wielu przypadkach także po wydaniu przez ZUS zaświadczeń o niezaleganiu ze składkami. Naprawienie części skutków tego zamieszania wymagało uchwalenia w 2012 roku specjalnej ustawy abolicyjnej.
Według prof. Marka Zubika w polskiej legislacji „od dłuższego czasu przywiązuje się nadmierną wagę do stanowienia prawa jako mechanizmu regulacji stosunków społecznych”, pomijając wcześniejszą analizę problemu i ocenę racjonalności różnych rozwiązań (ocena skutków regulacji). Według prezydenta Bronisława Komorowskiego "„zła ocena sposobu stanowienia prawa odbija się na zaufaniu do państwa i systemu demokratycznego”". W tzw. drugim exposé w październiku 2012 roku premier Donalda Tuska również ocenił polskie prawo jako „skomplikowane i niedoskonałe”.
W 2012 roku grupa ekspertów z Uczelni Vistula opublikowała raport "Rola grup interesów w procesie stanowienia prawa w Polsce", stanowiący jedną z najobszerniejszych analiz patologii procesu stanowienia prawa. Wcześniej wskazywanymi patologiami było udział prof. Modzelewskiego w tworzeniu ustawy o VAT oraz prof. Marka Góry w tworzenie systemu OFE.
W 2013 roku Ministerstwo Sprawiedliwości opublikowało propozycję systemowej reformy procesu stanowienia prawa. W towarzyszącym jej uzasadnieniu potwierdzone zostały wcześniej zdiagnozowane patologie polskiej legislacji. Jako najbardziej palące wskazano „niedokładność, nierzetelność i ogólnikowość” sporządzanych ocen skutków regulacji, nietrafne decyzje legislacyjne, iluzoryczne konsultacje społeczne. W czerwcu 2013 Ministerstwo wycofało się z tego projektu. Równocześnie Rada Ministrów przyjęła uchwałę uruchamiającą program „Lepsze Regulacje 2015”. koordynowany przez Ministerstwo Gospodarki.
W 2013 roku prezydent Bronisław Komorowski oraz Rzecznik Praw Obywatelskich Irena Lipowicz niezależnie zaapelowali o reformę prawa podatkowego, jako dziedziny niezwykle rozbudowanej przez lata, niespójnej i stanowiącej jeden z największych źródeł problemów prawnych w Polsce.
W opublikowanym w 2014 roku rankingu ilości zmian w przepisach w krajach Europy Środkowo-Wschodniej przeprowadzonym przez firmę Grayling Polska zajęła drugie miejsce, po Rumunii (w jej przypadku autorzy zauważyli jednak, że zmiany wynikały z dostosowywania krajowego prawa do przepisów międzynarodowych). Według ocen ekspertów w styczniu 2015 pomimo rozmaitych inicjatyw podejmowanych przez rząd w międzyczasie nie poprawiła się ani jakość ani stabilność prawa stanowionego. W ciągu ostatnich kilku lat wzrosła zarówno liczba uchwalanych aktów prawnych jak i tempo prac nad nimi. Znaczą ich część stanowią poprawki błędów w ustawach uchwalonych zaledwie kilka lat temu.
W rankingu firmy Grant Thornton za 2014 rok Polska zajęła pierwsze miejsce pod względem liczby nowych aktów prawnych wprowadzanych do obiegu w danym roku (25 634 stron maszynopisu), wyprzedzając Francję (23 tys.) i Włochy (15 tys.).
Już z I wieku n.e. pochodzi znana sentencja Tacyta opisująca zjawisko inflacji prawa:

</doc>
<doc id="1673489" url="https://pl.wikipedia.org/wiki?curid=1673489" title="Wagenstein Spitz">
Wagenstein Spitz

Wagenstein Spitz to szczyt w grupie Villgratner Berge, w Wysokich Taurach w Alpach Wschodnich. Leży w Austrii, w Tyrolu Wschodnim. Na wschód leży Hochleitenspitze, na południowy zachód leży Degenhorn, a na wschodzie Weisse Spitze.

</doc>
<doc id="1673491" url="https://pl.wikipedia.org/wiki?curid=1673491" title="Kamiling">
Kamiling



</doc>
<doc id="1673492" url="https://pl.wikipedia.org/wiki?curid=1673492" title="Skoda Yeti">
Skoda Yeti



</doc>
<doc id="1673494" url="https://pl.wikipedia.org/wiki?curid=1673494" title="Gross Wieisbahorn">
Gross Wieisbahorn



</doc>
<doc id="1673496" url="https://pl.wikipedia.org/wiki?curid=1673496" title="Giennadij Jerszow">
Giennadij Jerszow

Giennadij Jerszow (Gennadij Jerszow, Геннадій Олексійович Єршов; ur. 12 lipca 1967 w Czernihowie) – polski i ukraiński artysta-rzeźbiarz, jubiler, fotografik, pedagog, działacz społeczny. Znany z realizacji pomników w różnych krajach.
Życiorys.
Urodził się jako starsze dziecko 12 lipca 1967 w Czernihowie w północnej Ukrainie, w polsko-ukraińskiej rodzinie Aleksieja i Walentyny. Pochodzi z rodziny ukraińskich lekarzy i rodziny twórczej w Polsce. Wychowany przez babcię Marię Wenzik ze strony ojca Aleksieja oraz babcię Genowefą Wieliczko z domu Culpa, ciotkę znanej polskiej aktorki Haliny Łabonarskiej, urodzonej w Gdańsku. Jako repatriant uzyskał obywatelstwo polskie i wraz z rodziną przeprowadził się w 2000 roku do Polski, mieszka w Gdańsku od 2001 roku. Ukończył Bazowe Liceum Medyczne (1982–1986) w Czernihowie. Zdobywszy dyplom felczera, pracował jakiś czas w szpitalu.
Pracując w wyuczonym zawodzie, zaczął karierę artystyczną, zdobywając prestiżową nagrodę przyznawaną w Związku Radzieckim „Mały medal laureata” w ogólnozwiązkowym konkursie dla artystów amatorów 1985 roku. W latach 1986–1988 trafił do pracowni rzeźby Georgija Husida w Kijowie, gdzie zajmował się rzeźbą i rysunkiem, przygotowując się do egzaminów w ASP. W latach 1988–1991 studiował w Lwowskiej Państwowej Wyższej Szkole Sztuki Dekoracyjnej i Stosowanej u prof. Emanuila Myśko na fakultecie architekturo-dekoracyjnej plastyki (wydział rzeźby monumentalnej). W latach 1991–1995 studiował na Wydziale Rzeźby w Ukraińskiej Akademii Sztuk Pięknych w pracowni profesorów Wasyla Borodaja i Walerego Szwecowa. Po ukończeniu studiów w 1995 uzyskał dyplom (odpowiednik magistra). Jest członkiem Narodowego Związku Artystów Ukrainy (1995) oraz Związku Polskich Artystów Plastyków. Należy do zarządu cechu rzemiosł w Pomorskiej Izbie Rzemieślniczej oraz do Stowarzyszenia „Nasz Gdańsk” założonego przez doktora Andrzeja Januszajtisa.
W latach 1996–1999 odbywał staż asystencki i studia doktoranckie w Ukraińskiej Akademii Sztuk Pięknych Architektury w Kijowie. W latach 2000–2001 pracował jako wykładowca na Uniwersytecie Pedagogicznym im. Szewczenki w Czernihowie oraz w Zespole Szkół Plastycznych w Gdyni w 2003/2004. Właściciel prywatnej firmy „GaleriaFART” (Ukraina) zajmującej się budową pomników. Od 1996 prowadzi własną Galerię Sztuki. W 2014 założył razem z dziećmi „Fundację Atelier Jerszow” która promuje innych artystów, tworząc most kulturowy pomiędzy Polską a Ukrainą. 
Zajmuje się sztuką portretową, sakralną i monumentalną. Debiutował na Ukrainie Pomnikiem Ofiar Tragedii w Czarnobylu, stworzył pierwszy pomnik na Ukrainie Iwana Mazepy oraz pomnik Pierwszego Zjazdu Książąt Rusi Kijowskiej (Lubecz). Stworzył stacje drogi krzyżowej dla Bazyliki Mariackiej w Gdańsku, pomnik Jana Pawła II w Toruniu (dla Radia Maryja), pomnik Mrongowiusza oraz Św. Włodzimierza Wielkiego w Gdańsku oraz wiele innych dzieł. Stworzył rzeźbiarskie portrety znanych osób – Lecha Wałęsy, patriarchy Ukrainy Filareta, prof. Andrzeja Ceynowy. Jest autorem rzeźby Wacława Niżyńskiego i Bronisławy Niżyńskiej wykonanej na specjalne zamówienie Teatru Wielkiego Opery Narodowej w Warszawie.

</doc>
<doc id="1673497" url="https://pl.wikipedia.org/wiki?curid=1673497" title="Ulotna nadzieja">
Ulotna nadzieja

Ulotna nadzieja (tytuł oryg. "Hope Floats") – amerykański dramat filmowy z roku 1998, wyreżyserowany przez aktora Foresta Whitakera.
Opis fabuły.
W podczas realizacji odcinka nadawanego na żywo talk-show Connie zdradza telewidzom szczegóły ze swojego życia osobistego. Kobieta ma romans z Billem, mężem swej wieloletniej przyjaciółki, Birdie Pruitt. Ta, zrozpaczona i upokorzona, pakuje się i wyjeżdża wraz z córeczką Bernice do prowincjonalnego Smithville w Teksasie, gdzie mieszka jej ekscentryczna matka Ramona. Z depresji wyciąga ją Justin Matisse, kolega ze szkoły średniej, od dawna w niej zakochany.

</doc>
<doc id="1673498" url="https://pl.wikipedia.org/wiki?curid=1673498" title="Synod in Trullo">
Synod in Trullo



</doc>
<doc id="1673499" url="https://pl.wikipedia.org/wiki?curid=1673499" title="St Davids Head">
St Davids Head

St Davids Head (wal. "Penmaen Dewi") - przylądek w Walii, nad Kanałem Świętego Jerzego, najdalej na zachód wysunięty skrawek Walii. Rozdziela Morze Celtyckie i zatokę Cardigan.
Obszar przylądka jest pod ochroną, znajdują się tu, uważane za najstarsze w kraju, skały magmowe oraz liczne zabytki kamienne, świadczące o przedhistorycznym zamieszkiwaniu tych terenów przez ludzi.

</doc>
<doc id="1673501" url="https://pl.wikipedia.org/wiki?curid=1673501" title="Quinisextum">
Quinisextum



</doc>
<doc id="1673502" url="https://pl.wikipedia.org/wiki?curid=1673502" title="Malhamspitze">
Malhamspitze

Malhamspitze to szczyt w grupie Venedigergruppe, w Wysokich Taurach w Alpach Wschodnich. Leży w Austrii, w Tyrolu Wschodnim. Góra ma cztery wierzchołki:
Pierwszego wejścia, 12 lipca 1873 r., dokonali V. Hecht i Johann Außerhofer.

</doc>
<doc id="1673505" url="https://pl.wikipedia.org/wiki?curid=1673505" title="Hoher Eichham">
Hoher Eichham

Hoher Eichham to szczyt w grupie Venedigergruppe, w Wysokich Taurach w Alpach Wschodnich. Leży w Austrii, w Tyrolu Wschodnim. Na szczyt można dostać się drogą ze schroniska Bonn-Matreier.

</doc>
<doc id="1673509" url="https://pl.wikipedia.org/wiki?curid=1673509" title="Aston Martin Lagonda">
Aston Martin Lagonda

Aston Martin Lagonda – samochód osobowy klasy aut luksusowych produkowany przez brytyjską markę Aston Martin w latach 1976–1990.
Historia i opis modelu.
Wyprodukowano jedynie 645 egzemplarzy. Auto powstało, by wyprowadzić z kryzysu finansowego w latach 70. firmę Aston Martin. Cena pojazdu w momencie wypuszczenia go na rynek wynosiła £150 000, co czyniło ją najdroższą produkowaną limuzyną na świecie.
Oprócz standardowo produkowanej wersji z nadwoziem limuzyny powstały także wersje przygotowane na specjalne zamówienie, m.in. specjalnie wydłużona limuzyna, dwudrzwiowe coupe oraz jeden egzemplarz o nadwoziu kombi „shooting brake”.
Jednostka napędowa pojazdu została zaprojektowana przez polskiego konstruktora inżyniera Tadeusza Marka. Był to wolnossący silnik benzynowy w układzie V8 o pojemności 5.3 litra, mocy 313 KM i momencie obrotowym 430 Nm. Zasilany był przez cztery dwugardzielowe gaźniki, a od 1986 roku wtrysk paliwa; miał po dwa wałki rozrządu dla każdego rzędu cylindrów. Prędkość 60 mil na godzinę pojazd osiągał w niecałe 9 sekund. W pojeździe zastosowano trzybiegową automatyczną skrzynie biegów produkowaną przez Chryslera.
Wnętrze pojazdu zaprojektowane i wykonane zostało z materiałów najwyższej jakości. Początkowo deska rozdzielcza składała się z dużej liczby cyfrowych wyświetlaczy opartych na diodach LED oraz mnóstwa dotykowych przycisków, które w późniejszej fazie produkcji zostały zastąpione wyświetlaczami CRT.

</doc>
<doc id="1673513" url="https://pl.wikipedia.org/wiki?curid=1673513" title="Bantry (zatoka)">
Bantry (zatoka)

Bantry (ang. "Bantry Bay", irl. "Cuan Baoi"/"Inbhear na mBárc"/"Bádh Bheanntraighe") – zatoka w hrabstwie Cork, na południowym zachodzie Irlandii, na wyspie o tej samej nazwie. Część Oceanu Atlantyckiego. Ma 3 do 4 km szerokości w głębi, a 10 km u wejścia i długość ok. 35 km.
Nad zatoką leży miasto Bantry.
Od sąsiedniej, położonej bardziej na północ, zatoki Kenmare oddziela Bantry półwysep Beara. Od południa zatoka Bantry jest ograniczona półwyspem Sheep's Head, za którym leży zatoka Dunmanus.
W zatoce położone są wyspy, m.in. najważniejsze Bere i Whiddy.
W grudniu 1796 do zatoki wpłynęła francuska flota, zaś dwa lata później wybuchła nad zatoką rewolucja irlandzka.

</doc>
<doc id="1673517" url="https://pl.wikipedia.org/wiki?curid=1673517" title="Kukulcan">
Kukulcan



</doc>
<doc id="1673520" url="https://pl.wikipedia.org/wiki?curid=1673520" title="Petzeck">
Petzeck

Petzeck – szczyt w grupie Schobergruppe, w Wysokich Taurach w Alpach Wschodnich. Leży w Austrii, w Karyntii.
Jest to najwyższy szczyt Schobergruppe. Ze szczytu widać między innymi: Schobergruppe, Glocknergruppe, Granatspitze i Goldberggruppe. 
Północna ściana opada 1000 m do doliny Graden Tal. Południowa strona jest łagodniejsza, znajduje się tam schronisko Wangenitzsee (2508 m). Tam też znajdują się najwyżej położone w całej grupie jeziora: Kreuzsee (2483 m) i Wangenitzsee (2465 m). Na południowy zachód od szczytu leży lodowiec Gradenkees, a od wschodu Prititschkees. Klasyczna droga wejściowa prowadzi z doliny Wangenitz Tal. Inna możliwość to droga z doliny Debant Tal do schroniska Wangenitzsee i dalej na szczyt.

</doc>
<doc id="1673521" url="https://pl.wikipedia.org/wiki?curid=1673521" title="Chichen-Itza">
Chichen-Itza



</doc>
<doc id="1673522" url="https://pl.wikipedia.org/wiki?curid=1673522" title="Kodeks 070">
Kodeks 070

Kodeks 070 (Gregory–Aland no. 070), ε 6 (von Soden) – bilingwiczny grecko-koptyjski kodeks uncjalny Nowego Testamentu, paleograficznie datowany na VI wiek. Większa część kodeksu zaginęła. Zachowane partie kodeksu odnajdywane były stopniowo i przechowywane są dziś w 14 kolekcjach, pod 11 symbolami, w pięciu bibliotekach czterech miast Europy. 
Grecki tekst kodeksu pochodzi z kilku tradycji tekstualnych i ma charakter mieszany. W XIX wieku bywał łączony z kodeksem Borgiańskim. Zaklasyfikowany został do III kategorii. Tekst grecki nie zawsze jest zgodny z koptyjskim. Wykorzystywany jest w wydaniach greckiego Nowego Testamentu.
Opis.
Do dnia dzisiejszego zachowały się jedynie pewne partie Ewangelii Łukasza i Ewangelii Jana, na 44 pergaminowych kartach (37  na 28 cm). Tekst pisany jest w dwóch kolumnach na stronę, 35 linijkach w kolumnie, wielką, okrągłą uncjałą, daleką od późnej prostokątnej uncjały (dlatego nie może być datowany na później niż VI wiek). Stosuje czarny atrament. Strony są ponumerowane i noszą koptyjskie numery. Przydechy i akcenty są stosowane, ale często w niewłaściwy sposób. Częstym jest błąd itacyzmu. 
Tekst koptyjski reprezentuje dialekt saidzki, litery są pionowe i regularne, cytaty ze Starego Testamentu są oznakowane przez serię znaków na marginesie (&gt;) w kolorze czerwonym, żółtym, lub czarnym. 
Właściwy kodeks 070 ma zaledwie 13 kart i stanowił niegdyś część tego samego rękopisu co kodeksy: 0110 (1 karta), 0124 (22 karty), 0178 (1), 0179 (1), 0180 (1), 0190 (1), 0191 (1), 0193 (1), 0194 (= 0124) i 0202 (2 karty). 
Tekst.
Grecki tekst kodeksu przekazuje tekst mieszany. Kurt i Barbara Alandowie zaklasyfikowali go do kategorii III, co oznacza, że nie jest pomocny w pracach nad odtworzeniem oryginalnego tekstu Nowego Testamentu, ale jest on ważny dla poznania historii tekstu Nowego Testamentu. Tekst koptyjski nie zawsze jest identyczny z greckim. 
Tekst koptyjski nie zawiera Pericope adulterae (J 7,53-8,11), tekst grecki ma w tym miejscu lukę. 
W Łukaszu 23,34 brakuje frazy: „A Jezus powiedział: Ojcze przebacz im, bo nie wiedzą co czynią”. Frazy tej nie zawierają również następujące rękopisy: formula_1, Sinaiticusa, B, D*, W, Θ, 1241, ita, d, syrs, copsa, copbo. 
Historia.
Kodeks sporządzony został przez koptyjskiego skrybę, który nie znał greckiego. Wskazują na to błędy, takie jak βαβουσα zamiast λαβουσα ("biorąca") w Łk 13,21, δεκαι zamiast δεκα και ("dziesięć i [osiem]" – osiemnaście) w 13,16. C.R. Gregory przypuszczał, że rękopis pochodzi z Fajum. 
Dziewięć kart z tekstem Łukasza 12,15-13,32; Jan 8,33-42 należały niegdyś do Carla Gottfrieda Woide (1725-1790), który otrzymał je z Egiptu (z Achmim). Znane są one jako "Fragmentum Woideanum" i były dawniej oznaczane symbolem Ta albo Twoi. Woide opublikował ich tekst wraz z Kodeksem Aleksandryjskim. W 1856 Tregelles zasugerował, by karty te oznaczać przy pomocy siglum T, tego samego rękopisu co Codex Borgianus. Argumentował, że nie może być mowy o pomyłce, ponieważ Borgianus zawiera tylko Ewangelię Jana. Borgianus również był rozproszonym rękopisem, a Tregelles opierał się na wydaniach ficsimile. Tischendorf, opisując "Fragmentum Woideanum" w IX tomie "Monumenta sacra inedita" (1870), podtrzymał ten punkt widzenia. Bp Lightfoot wykazał, że są to dwie grupy grecko-koptyjskich fragmentów, które nie mogły należeć do tego samego rękopisu. 
Fragment 0124 (ε 78 von Soden) przywieziony został z Białego Klasztoru Schnoudi, na zachodnim brzegu Nilu. Tekst wydał Amélineau. 
Gregory na początku XX wieku "Fragmentum Woideanum", dwie karty z BnF oraz dwie karty przechowywane w Luwrze oznakował pod symbolem 070 jako pochodzące z tego samego kodeksu. Inne części kodeksu otrzymały numery 0110 i 0124. Edgar Goodspeed informował Gregory'ego listownie o kodeksie 0110 i Gregory nadał mu numer 0110, sądząc, że jest to inny rękopis. Stopniowo odkrywane były dalsze części kodeksu, wciągane były osobno na listę rękopisów NT i otrzymywały odrębne numery. 
Karl Wessely, austriacki paleograf, opublikował w 1912 roku przechowywane w Austriackiej Bibliotece Narodowej fragmenty kodeksu. Uzyskały one później numery 0178, 0179, 0180, 0190, 0191. G. Horner w 1911 skolacjonował koptyjski tekstu fragmentu, który później otrzymał numer 0193 (w jego wydaniu nosi siglum ε). 0194 opublikowany został przez Amélineau jeszcze w 1895 roku. Przez biblistów został zauważony nieco później. Pochodzenie fragmentów przechowywanych w Wiedniu jest nieznane, nie wiadomo w jaki sposób przywiezione zostały do Wiednia. 
Ernst von Dobschütz wciągnął na listę rękopisów następujące numery: 0178, 0179, 0180, 0190, 0191, 0193, 0194 i 0202. Później okazało się, że należały do tego samego rękopisu co 070. W chwili obecnej rozmaite części kodeksu są oznakowane pod jedenastoma siglami na liście Gregory–Aland. W 2007 roku U.B. Schmid, D.C. Parker oraz W.J. Elliott wydali grecki tekst kodeksu w Ewangelii Jana. Wykorzystano wszystkie dostępne fragmenty. W 2008 roku Stanley E. Porter oraz Wendy J. Porter opublikowali grecki tekst fragmentów kodeksu przechowywanych w Austriackiej Bibliotece Narodowej. 
Miejsca przechowywania.
Kodeks podzielony został na 14 części, oznakowanych pod 11 symbolami i przechowywany jest dziś w 5 bibliotekach, czterech miast: 

</doc>
<doc id="1673523" url="https://pl.wikipedia.org/wiki?curid=1673523" title="Shinji Mikami">
Shinji Mikami

 – producent gier wideo. Twórca serii "Resident Evil".
Życiorys.
Po ukończeniu uniwersytetu Doshisha w Kioto swoją przygodę przy tworzeniu gier rozpoczął w Capcom w roku 1990. Pierwszym tytułem, który stworzył dla Capcom było . Gra ukazała się na Game Boya, a jej produkcja zajęła 3 miesiące. W latach 1991-1994 Mikami zajął się tytułami związanymi z wytwórnią Walta Disneya. W międzyczasie przez 8 miesięcy uczestniczył w tworzeniu gry o tematyce F1. Gra nigdy nie ukazała się na rynku. Od roku 1996 zajął się tworzeniem gry, która uczyniła go jedną z najważniejszych postaci w branży jak i zainicjowała nowy gatunek gier video 3d – survival horror. Po sukcesie "Resident Evil" z roli projektanta został awansowany do roli producenta. Dzięki temu jego pozycja w Capcom była bardzo mocna. Pierwsze gry, które Mikami objął już jako producent to kontynuacje "Resident Evil 2", ' oraz "Dino Crisis" (przy tej grze był również reżyserem już w Studio 4). Po wydaniu ' Capcom otworzył nowe studio nazwane Studio 4. Mikami objął tam funkcję dyrektora generalnego. Głównym zadaniem studia była produkcja gier typu survival horror. Przez 5 lat pod nadzorem Mikamiego wydano 5 gier, które przekroczyły 1 mln sprzedanych egzemplarzy:
W 2001 roku Capcom podpisało umowę z Nintendo na dostarczenie na konsolę GameCube na wyłączność 3 tytułów z serii "Resident Evil". Umowa nie dotyczyła wydawania tzw. gier spin-off ("Outbreak", "Gun Survivor"). Reżyserię wszystkich 3 gier powierzono Mikamiemu. W 2002 roku pojawiła się kolejna informacja o tzw. Capcom Five, czyli pięciu ekskluzywnych grach dla Nintendo GameCube, których produkcją zajęło się Studio 4:
Po zakończeniu prac nad "Resident Evil 4" w 2004 roku opuścił Capcom Studio 4 i dołączył do Clover Studio. W tym studio był aż do jego zamknięcia w 2007. Przez ten czas pod jego nadzorem powstał "Viewtiful Joe" (port dla PlayStation 2) oraz "God Hand". Po rozpadzie Clover Mikami razem z innymi twórcami z Capcom (Hideki Kamiya, Atsushi Inaba, Yuta Kimura, Nao Ueda, Mari Shimazaki oraz Masami Ueda) założyli Seeds Inc. Studio zmieniło nazwę i do dziś istnieje jako Platinum Games. W 2009 roku Shinji Mikami pracuje nad dwoma projektami. Jeden w swojej firmie, drugi wraz z Goichim Suda z firmy Grasshopper Manufacture. Gra będzie działać na najnowszym silniku Unreal Engine. Obydwie gry nie posiadają jeszcze tytułów.
Gry.
Gry, w których tworzeniu uczestniczył.
Jako reżyser:
Jako producent wykonawczy:
Jako projektant, twórca:
Jako producent:
Jako doradca:
Jako nadzorca:

</doc>
<doc id="1673526" url="https://pl.wikipedia.org/wiki?curid=1673526" title="Piotr Butkiewicz">
Piotr Butkiewicz

Piotr Butkiewicz (ur. 7 lipca 1966 w Łodzi) – polski rzeźbiarz i malarz.
Wykształcenie.
Studia w Akademii Sztuk Pięknych (Państwowej Wyższej Szkole Sztuk Plastycznych) we Wrocławiu ukończył dyplomem w roku 1991 w pracowni rzeźby prof. Leona Podsiadłego. Zajmuje się rzeźbą, malarstwem i projektowaniem mebli. Za tę ostatnią działalność otrzymał w 2005 roku Grand Prix Związku Polskich Artystów Plastyków.

</doc>
<doc id="1673533" url="https://pl.wikipedia.org/wiki?curid=1673533" title="Canarias">
Canarias



</doc>
<doc id="1673536" url="https://pl.wikipedia.org/wiki?curid=1673536" title="Fiat CR.25">
Fiat CR.25

Fiat CR.25 – włoski dwusilnikowy samolot rozpoznawczy, mogący także spełniać rolę myśliwca eskortowego, używany przez Regia Aeronautica w czasie II wojny światowej.
Historia.
Fiat CR.25 został zaprojektowany przez inż. Celestino Rosatelliego jako dwusilnikowy myśliwiec eskortowy i lekki samolot bombowo-rozpoznawczy. Projekt był alternatywą dla średniego bombowca BR.20 Cicogna, który początkowo również miał pełnić funkcje rozpoznawcze. Prototyp oblatany 25 lipca 1937 roku wykazał w czasie prób bardzo dobre właściwości lotne, osiągając na przykład prędkość maksymalną 490 km/h, nieosiągalną dla większości ówczesnych samolotów myśliwskich.
W tym czasie jednak dowództwo Regia Aeronautica preferowało rozwijany równolegle samolot Caproni Ca.310 i jego wersje rozwojowe. Dla CR.25 przeznaczono rolę samolotu rozpoznawczego dalekiego zasięgu. Firma FIAT otrzymała zamówienie na 40 egzemplarzy nieco zmodyfikowanej wersji CR.25 bis, które jednak zostało w 1940 roku ograniczone do jedynie 10 sztuk.
Siedem z nich weszło do służby operacyjnej w "173a Squadriglia" – dywizjonie rozpoznania strategicznego specjalizującym się w działaniach nad Morzem Śródziemnym, stacjonującym na Sycylii. Głównym zadaniem tej jednostki była osłona myśliwska konwojów płynących do Libii oraz prowadzenie rozpoznania wód wokół Malty. Wzięły one między innymi udział w zwalczaniu dużego brytyjskiego konwoju na Maltę w sierpniu 1942 roku (operacja "Pedestal").
Pod koniec 1942 roku zaczęto zastępować pozostałe w służbie samoloty CR.25 nowszymi Caproni Ca.314. Wycofane z linii maszyny przesunięto do transportu lotniczego, z powodów bezpieczeństwa (duże zużycie) używając ich głównie do lotów nad lądem. Ostatni egzemplarz seryjny, oznaczony CR.25 D, przebudowano jeszcze w wytwórni na samolot pasażerski dla wysokich dygnitarzy rządu włoskiego i partii faszystowskiej. Latał on najczęściej na trasie z Rzymu do Berlina.
Opis konstrukcji.
Fiat CR.25 był dwusilnikowym samolotem rozpoznawczo-myśliwskim, o konstrukcji metalowej z częściowo płóciennym pokryciem, klasycznym trójpodporowym podwoziem chowanym w locie, napędzanym dwoma silnikami gwiazdowymi Fiat A.74 R.C.38 o mocy 840 KM każdy. Uzbrojenie stanowiły trzy karabiny maszynowe Breda-SAFAT kal. 12,7 mm, dwa z nich stałe zainstalowane w nosie kadłuba, trzeci w obrotowej wieżyczce grzbietowej.

</doc>
<doc id="1673538" url="https://pl.wikipedia.org/wiki?curid=1673538" title="Orzełek nowogwinejski">
Orzełek nowogwinejski

Orzełek nowogwinejski ("Hieraaetus weiskei") – gatunek ptaka z rodziny jastrzębiowatych (Accipitridae). Występuje na Nowej Gwinei i niektórych wyspach archipelagu Moluków (Indonezja). Zamieszkuje lasy tropikalne i subtropikalne położone na obszarach nizinnych bądź na większych wysokościach. Dawniej uważany za podgatunek orzełka australijskiego ("Hieraaetus morphnoides"), obecnie taksonomiści wydzielają go do rangi osobnego gatunku.
Długość 38–48 cm; rozpiętość skrzydeł 112–126 cm, masa ciała jednego zważonego samca wynosiła 483 g. 
Międzynarodowa Unia Ochrony Przyrody (IUCN) uznaje orzełka nowogwinejskiego za gatunek najmniejszej troski (LC – "least concern") nieprzerwanie od 2006 roku, kiedy to po raz pierwszy został sklasyfikowany jako osobny gatunek. Trend liczebności populacji uznaje się za spadkowy.

</doc>
<doc id="1673539" url="https://pl.wikipedia.org/wiki?curid=1673539" title="Operacja Rheinübung">
Operacja Rheinübung



</doc>
<doc id="1673541" url="https://pl.wikipedia.org/wiki?curid=1673541" title="Reprezentacja Galicji w piłce nożnej mężczyzn (Hiszpania)">
Reprezentacja Galicji w piłce nożnej mężczyzn (Hiszpania)

Reprezentacja Galicji w piłce nożnej mężczyzn (gal. "Selección Galega") – niezrzeszony w FIFA, ani UEFA zespół piłkarski reprezentujący Galicję, jedną ze wspólnot automicznych Hiszpanii. W związku z brakiem powiązania z którąś z organizacji piłkarskich, reprezentacja Galicji nie może rozgrywać oficjalnych spotkań. Galisyjscy piłkarze rozgrywają natomiast nieoficjalne mecze towarzyskie, zwykle w zimowym okresie przygotowawczym. Fani reprezentacji Galicji znani są jako Siareiros Galegos.
Historia.
Pierwszy mecz reprezentacja Galicji rozegrała 19 listopada 1922 w Coia, dzielnicy Vigo. W latach dwudziestych w Hiszpanii nie istniały samoistne rozgrywki ligowe. Galisyjczycy mieli rozgrywać mecze między sobą, by tak wyłoniony zwycięzca miał konkurować z innymi zespołami regionalnymi, jak Aragonia, czy Katalonia, by w ten sposób ustalić najlepszy zespół w Hiszpanii. W roku 1936 Galicja rozegrała kilka spotkań w ramach przygotowań do Ludowych Igrzysk Olimpijskich w Barcelonie, które miały odbywać się od 22 do 26 lipca 1936 roku, a miały być przeciwwagą dla Igrzysk odbywających się w nazistowskim Berlinie. Dalszy rozwój regionalnej drużyny Galicji, w tym i same Igrzyska Ludowr, został zahamowany przez pucz wojskowy (17 lipca), wojnę domową i dyktatorskie rządy generała Francisco Franco (1936-1975).
Do pomysłu drużyny złożonej z galisyjskich piłkarzy powrócono na początku lat osiemdziesiątych XX wieku, jednakowoż po raz pierwszy po niemal siedemdziesięcioletniej przerwie "Selecçom" rozegrała spotkanie 29 grudnia 2005 roku. Mecz ten odbył się na stadionie w Composteli, a w roli gości wystąpił zespół Urugwaju. Spotkanie zakończyło się wynikiem 3:2, a bramki dla gospodarzy strzelili Nano i Deus (dwie). Rok później Galicja po bramce Jonathana Pereiry zremisowała z Ekwadorem. Od tego czasu Galisyjczycy zremisowali z Kamerunem (bramka Julio Álvareza) i, w swoim ostatnim jak dotychczas występie, wygrali z Iranem po dwóch trafieniach Nacho Novo i jednym golu Roberto Losady.
Od początków reaktywowanej "A Irmandiña" w Galicji trwa debata nad ubieganiem się o status reprezentacji oficjalnej oddzielnej od drużyny Hiszpanii.
Sytuacja taka miałaby mieć miejsce we wszystkich sportach. Jako precedens podaje się występowanie czterech drużyn narodowych na terenie Wielkiej Brytanii (Anglii, Irlandii Północnej, Szkocji i Walii), czy przypadek drużyny Wysp Owczych.
Kontekst narodowy.
Mecze reprezentacji Galicji są okazją dla manifestacji odmienności tego regionu od centralnej Hiszpanii. Przed meczami odgrywany jest hymn Galicji, piłkarze występują pod narodową flagą z błękitnym skosem, a na trybunach panują flagi galisyjskie z czerwoną gwiazdą oznaczające galisyjski ruch niepodległościowy.
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="1673544" url="https://pl.wikipedia.org/wiki?curid=1673544" title="Międzynarodowy Festiwal Muzyczny w Beigang">
Międzynarodowy Festiwal Muzyczny w Beigang

Międzynarodowy Festiwal Muzyczny w Beigang jest projektem "Stowarzyszenia Filharmonii w Beigang" i odbywa się w Beigang (powiat Yunlin) na Tajwanie. 
Festiwal, od swojego powstania w 2006 roku, poprzez sukcesywny rozwój osiągnął obecnie status największego Międzynarodowego Festiwalu Muzycznego w powiecie Yunlin. Atrakcją festiwalu jest szereg różnych koncertów, ze szczególnym uwzględnieniem instrumentów dętych (solo, kameralnie i w big bandach) oraz, w ramach programu edukacyjnego, Konserwatorium "Chia-Hu". Ponadto festiwal realizuje międzykulturowy program dla zaproszonych muzyków z różnych krajów. Dyrektorem artystycznym Międzynarodowego Festiwalu Muzycznego w Beigang jest pianista Heinz Chen.
Beigang.
Miasto Beigang jest znane ze swojej świątyni Chaotian, która jest jedną z najważniejszych budowli sakralnych bogini Mazu. Stowarzyszenie Filharmonii w Beigang zdecydowało się wspierać edukację muzyczną, jak również działalność wykonawczą w Beigang, ponieważ przeróżne sceny kultury tego miasta były szczególnie aktywne jedynie podczas dni świątecznych. Większość projektów festiwalu odbywa się w centrum Beigang. 
Historia.
W 2005 roku Stowarzyszenie Filharmonii w Beigang zorganizowało pierwszy "Międzynarodowy Festiwal Muzyczny w Beigang". Pierwsze spektakle odbywały się przy współudziale Orkiestry Dętej Beigang i uczniów z Konserwatorium Chia-Hu w Beigang. W 2006 roku pianista Heinz Chen został mianowany dyrektorem artystycznym festiwalu i wyznaczony do podniesienia rangi festiwalu do międzynarodowych standardów. Tym samym pierwszy "Międzynarodowy Festiwal Muzyczny w Beigang" został utworzony. Festiwal stał się bardzo popularny wśród lokalnej publiczności, miejscowych mediów i polityków. Od 2005 roku Su Ji-Feng – gubernator powiatu Yunlin, w otoczeniu innych polityków odwiedza festiwal co roku. W 2007 roku prof. Martin Christian Vogel - rektor Akademii Muzycznej w Detmold (Hochschule für Musik Detmold) zaszczycił swoją obecnością festiwal w Beigang.
Koncepcja festiwalu.
Większość koncertów odbywa się w mieście Beigang. Ponadto, występy odbywają się w miastach Douliu i Xinying. Zdarzenia te są związane z muzyką artystyczną, czyli tzw. muzyką poważną, ale kilka spektakli zawiera także lżejszą muzykę, na przykład koncert na otwartym powietrzu - "Noc Kulturalnych Interakcji" lub występy w lokalnej restauracji, tzw. "Club Concert". Koncerty te cieszyły się dużą popularnością.
Festiwal promuje rozwijanie silnej międzykulturowej wymiany między muzykami z różnych krajów. Promuje również muzykę dla dzieci i jest adresowany do odbiorców, którzy są zainteresowani doświadczaniem bogactwa muzyki poważnej i powiązaniami różnych stylów muzycznych. Z tego powodu, w ramach festiwalu można znaleźć wiele przedsięwzięć, w których międzynarodowi wykonawcy dzielą się swoją wiedzą z uczniami z Beigang. Koncerty i programy edukacyjne są bezpłatne dla odwiedzających, ponieważ celem organizatorów festiwalu jest udostępnianie muzyki wszystkim, którzy są tym zainteresowani. Organizatorzy mają nadzieję dotrzeć z ideą do coraz większej części społeczeństwa.
Sponsorzy.
Międzynarodowy Festiwal Muzyczny w Beigang jest wspierany przez zarząd miasta Beigang, powiat Yunlin oraz departament kulturalny Rządu Krajowego w Tajpej. Marki znanych firm muzycznych, jak Jupiter i Kawai, świątynia Chaotian, jak również wiele lokalnych firm i prywatnych sponsorów przyczynia się do pomocy w finansowaniu festiwalu. W 2009 roku Międzynarodowy Festiwal Muzyczny w Beigang otrzymał wsparcie od Akademii Muzycznej im. J. Sibeliusa (Helsinki, Finlandia).
Doniesienia prasowe.
Krajowy tygodnik "Nowy Tajwan", lokalne gazety oraz stacje telewizyjne są zaangażowane w promocję Międzynarodowego Festiwalu Muzycznego w Beigang. Ponadto, "Lippische Landes-Zeitung" (Niemcy) opublikował artykuł o festiwalu w 2007 roku.
Muzycy.
Następujący muzycy zostali zaproszeni w 2006 roku:
Stowarzyszenie Filharmonii w Beigang.
Głównym organizatorem festiwalu jest Stowarzyszenie Filharmonii w Beigang. Jej członkowie wykonują swoją pracę nieodpłatnie, a działalność stowarzyszenia oparta jest na pracy wolontariuszy.

</doc>
<doc id="1673546" url="https://pl.wikipedia.org/wiki?curid=1673546" title="Edictum Salvianum">
Edictum Salvianum

Edictum Salvianum – zbiór edyktów pretorów miejskich i namiestników prowincji (prawa pretorskiego – ius honorarium), sporządzony ok. 130 roku n.e. przez jurystę Salviusa Iulianusa (Salwiusza Juliana), za cesarza Hadriana. Zbiór ten stał się obowiązującym prawem w Cesarstwie Rzymskim (jako tzw. "edykt wieczysty" – "edictum perpetuum"). Zakończył jednocześnie etap rozwoju prawa pretorskiego, będącej częścią prawa rzymskiego.

</doc>
<doc id="1673548" url="https://pl.wikipedia.org/wiki?curid=1673548" title="Gargantua (zespół muzyczny)">
Gargantua (zespół muzyczny)

Gargantua – polski zespół rockowy z pogranicza rocka awangardowego i art rocka, założony w Krakowie w 1996 roku przez Bartka Zemana i Justyna Hunię.
Historia.
Zespół zadebiutował w 2003 roku płytą Gargantua. W roku 2004 z zespołu doszedł Justyn Hunia, a wkrótce do grupy dołączyli pianista Paweł Kubica i skrzypaczka Tylda Ciołkosz. Już jako kwintet grupa nagrała album Kotegarda, który ukazał się 7 grudnia 2007 roku.
Swoim debiutanckim wydawnictwem zespół nawiązał do stylistyki Rock In Opposition i art rocka, a w warstwie tekstowej do tradycji poezji lingwistycznej. Krytyka w kraju i za granicą dopatrywała się inspiracji dokonaniami King Crimson i Gentle Giant. W drugim albumie zespołu dostrzeżono powinowactwa z muzyką współczesną (Igor Strawinski, Steve Reich), rockową awangardą (Robert Fripp, Fred Frith, Univers Zero, krautrock) i jazzową improwizacją. Na płaszczyźnie wokalnej zespół odszedł wówczas od tradycyjnych tekstów na rzecz arbitralnych kombinacji dźwięków nawiązujących do koncepcji zaumu, języka pozarozumowego.
17 września 2011 Gargantua wystąpił jako pierwszy polski zespół na Rock in Opposition Festival w Carmaux we Francji. 

</doc>
<doc id="1673552" url="https://pl.wikipedia.org/wiki?curid=1673552" title="Marwan M. Kraidy">
Marwan M. Kraidy

Marwan M. Kraidy – wykładowca akademicki, profesor nadzw. w Annenberg School for Communication na University of Pennsylvania, specjalista z zakresu komunikacji społecznej i arabskich mediów. Autor czterech książek oraz ponad 40 artykułów i esejów.

</doc>
<doc id="1673553" url="https://pl.wikipedia.org/wiki?curid=1673553" title="Półbajt">
Półbajt

Półbajt, tetrada () – połowa bajtu. W polskiej literaturze nazwy angielskie są równie często używane jak polskie. 
Przy najczęściej spotykanym bajcie ośmiobitowym (oktecie) półbajt ma długość 4 bitów, czyli może przybierać jedną z 16 różnych wartości. Pozwala to na zapisanie pojedynczej cyfry z szesnastkowego systemu liczbowego, co przedstawia poniższa tabela. 
Z tej własności wynika również, że półbajt umożliwia przechowywanie jednej cyfry dziesiętnej, co jest wykorzystywane w systemie kodowania liczb BCD, stosowanym szeroko w księgowości i bankowości. 
W każdym bajcie można wyróżnić dwa półbajty, które nazywane są "starszym" (bity 4 – 7) i "młodszym" (bity 0 – 3). W języku C wydzielenie obu półbajtów można wykonać następująco:
starszy = bajt»4 &amp; 0x0F;
mlodszy = bajt &amp; 0x0F;

</doc>
<doc id="1673554" url="https://pl.wikipedia.org/wiki?curid=1673554" title="Solomon Kalischer">
Solomon Kalischer



</doc>
<doc id="1673555" url="https://pl.wikipedia.org/wiki?curid=1673555" title="Lizard (zespół muzyczny)">
Lizard (zespół muzyczny)

Lizard – polski zespół muzyczny, wykonujący specyficzną odmianę muzyki, inspirowaną m.in. rockiem progresywnym i art rockiem lat 70. Swoją działalność zespół określa jako „anty-mainstreamowe” działanie.
Zespół powstał w roku 1990 w Bielsku-Białej z inicjatywy wokalisty Damiana Bydlińskiego i gitarzysty Mirosława Worka. Skład zespołu uzupełnili: keyboardzista Andrzej Jancza, basista Janusz Tanistra oraz perkusista Mariusz Szulakowski. Muzyka od początku działalności inspirowana była głównie dokonaniami takich zespołów jak Emerson, Lake and Palmer, UK czy King Crimson (nazwa zespołu wprost nawiązuje do tytułu trzeciej płyty KC „Lizard”). Pierwsze sześć lat działalności zespołu to nagrywanie taśm demo i liczne koncerty.
W 1996 nastąpił przełom w karierze grupy - zespół podpisał kontrakt z wydawnictwem Ars Mundi, które wydało debiutancki album „W galerii czasu”. Lizard pojawił się na wielu imprezach i koncertach, m.in. w Lyonie (1992) i Katowicach (Akademia Muzyczna, 1993), rok później podczas Intermedia Promotion we Wrocławiu, w Bielsku-Białej (Teatr Polski, rok 1995 i 97) oraz na pierwszej edycji Festiwalu Rocka Progresywnego w Warszawie (1996). W roku 1997 zespół został zaproszony do znanego programu muzycznego „100% Live”, emitowanego przez TV Katowice. Największym sukcesem był jednak występ przed legendarną grupą Emerson, Lake and Palmer w czerwcu 1997 (Spodek, Katowice). W październiku tego samego roku zespół supportował koncert Porcupine Tree w krakowskiej Filharmonii, a rok później pojechał na koncerty do Holandii.
W listopadzie 1999 przy wsparciu fanów ukazała się nowa płyta zespołu - album koncertowy „Noc żywych jaszczurów”. Oprócz fragmentów pierwszej płyty zespół zaprezentował swoje wersje 4 utworów z repertuaru King Crimson i UK.
W roku 2001 z zespołu odeszli Mirosław Worek i Mariusz Szulakowski.
Nowym perkusistą zespołu został Maciej Caputa, jednak po niecałym roku opuścił grupę, a jego miejsce zajął na parę miesięcy Wojciech Steblik. Obaj perkusiści brali udział we wstępnych przymiarkach do następnego albumu studyjnego.
Rok 2003 przyniósł kontrakt z Metal Mind Productions oraz wydanie dwóch albumów w wersjach zremasterowanych i zawierających atrakcyjne dodatki w postaci niepublikowanych wcześniej koncertowych wersji kilku kompozycji oraz premierowych kompozycji. Końcem tego roku do zespołu powrócił Mariusz Szulakowski.
Z początkiem 2004 roku ukazała się druga studyjna płyta: „Psychopuls”. Podczas realizacji tego albumu doszło do kolejnej personalnej zmiany w zespole: Andrzeja Janczę zastąpił Krzysztof Maciejowski, wnosząc do brzmienia zespołu nowy instrument - skrzypce.
Na przełomie marca i kwietnia 2005 światło dziennie ujrzała trzecia studyjna produkcja: „Tales From the Artichoke Wood”. 28 marca 2006 ukazał się czwarty studyjny album zespołu: „Spam”.
Na początku 2008 roku rozpoczęto prace nad nowym albumem „Master &amp; M”, jednakże z różnych przyczyn realizacja przeciągnęła się aż do roku 2013.
W grudniu 2011 Mariusza Szulakowskiego zastąpił Aleksander Szałajko, który zagrał na najnowszej płycie „Master &amp; M”. W czerwcu 2012 do zespołu dołączył Daniel Kurtyka, uzupełniając zespół o drugą gitarę. Z końcem 2012 roku, po 9 latach współpracy, z zespołu odszedł Krzysztof Maciejowski. Zastąpił go w grudniu 2012 pianista Paweł Fabrowicz. 5 czerwca 2013 ukazał się piąty studyjny album zespołu: „Master&amp;M”. Do zespołu powrócił Mariusz Szulakowski. 
W maju 2015 roku wydana została płyta "Destruction and Little Piece of Cheese" będąca zapisem koncertu wykonanego w Łodzi 28 listopada 2014 w Łódzkim Domu Kultury. 2 grudnia 2017 zespół występował jako support przed krakowskim koncertem Jethro Tull.

</doc>
<doc id="1673557" url="https://pl.wikipedia.org/wiki?curid=1673557" title="Sala (Szwecja)">
Sala (Szwecja)

Sala − miasto w Szwecji. Siedziba władz administracyjnych gminy Sala w regionie Västmanland nad rzeką Sagån. Około 12 059 mieszkańców. Początki miasta sięgają XVI wieku gdy założono pobliską kopalnie srebra. Prawa miejskie w 1624 roku nadał mu król Gustaw II Adolf.

</doc>
<doc id="1673558" url="https://pl.wikipedia.org/wiki?curid=1673558" title="Zły wpływ księżyca">
Zły wpływ księżyca

Zły wpływ księżyca (tytuł oryg. "Bad Moon") – amerykański horror filmowy z roku 1996, powstały według noweli Wayne’a Smitha pt. "Thor".
Fabuła.
Gdzieś w głębi azjatyckiej dżungli Ted Harrison (Michael Paré) wraz z dziewczyną rozbijają obozowisko. W nocy do ich namiotu wdziera się wilkołak, gryzie Teda a jego dziewczynę dosłownie rozrywa na strzępy.Ted, świadomy swojej nowej wilkołaczej natury, postanawia wrócić do rodzinnych Stanów Zjednoczonych, by żyć z dala od ludzi wraz ze swoją mroczną tajemnicą. Niedługo po powrocie z wizytą pojawia się jego siostra. Nieświadoma niebezpieczeństwa proponuje mu, aby zamieszkał wraz z nią i jej synem – sądzi, że pomoże mu to przezwyciężyć żal po stracie ukochanej. Ted w końcu daje się namówić.Początkowo wydaje się, że Ted panuje nad swoją drugą naturą - aby nie skrzywdzić bliskich, w księżycowe noce, zanim zajdzie przemiana w wilkołaka, przykuwa się łańcuchami do drzewa w głębi lasu. Sprawy jednak szybko wymykają się spod jego kontroli – pies rodziny, owczarek niemiecki Thor, doskonale wyczuwa drugą naturę wujka Teda i jest gotów bronić „swojego stada” za wszelką cenę. Ted i Thor zostają śmiertelnymi wrogami.

</doc>
<doc id="1673562" url="https://pl.wikipedia.org/wiki?curid=1673562" title="Kolonia (film)">
Kolonia (film)

Kolonia (tytuł oryg. "The Colony", tytuł roboczy "The Malibu Branch") – filmowy dreszczowiec z roku 1996, koprodukcja amerykańsko-kanadyjska. Początkowo film miał być odcinkiem pilotażowym telewizyjnego serialu, ostatecznie jednak ów serial nie powstał.

</doc>
<doc id="1673566" url="https://pl.wikipedia.org/wiki?curid=1673566" title="Anagrelid">
Anagrelid

Anagrelid – organiczny związek chemiczny, lek cytostatyczny, stosowany w leczeniu nadpłytkowości samoistnej. Próbowano również stosować anagrelid w leczeniu przewlekłej białaczki szpikowej. Anagrelid zsyntetyzowano pierwotnie jako lek antyagregacyjny. Jego zdolność do zmniejszania poziomu płytek krwi wykryto zupełnie przypadkowo, pod koniec lat 80. w trakcie prowadzenia badań nad jego skutecznością w hamowaniu agregacji trombocytów. Od 1997 roku anagrelid zarejestrowany jest w Stanach Zjednoczonych jako lek przeznaczony do leczenia nadpłytkowości samoistnej.
Mechanizm działania.
Anagrelid wykazuje specyficzne i nie do końca zbadane działanie obniżające poziom trombocytów we krwi. W wyniku badań ludzkiej megakariocytopoezy dowiedziono, że anagrelid opóźnia dojrzewanie megakariocytów, zmniejsza ich rozmiar oraz ploidię. Anagrelid jest również inhibitorem fosfodiesterazy III cyklicznego adenozynomonofosforanu.
U pacjentów z nadpłytkowością samoistną anagrelid powoduje zmniejszenie ilości płytek krwi o ponad 50%, do wartości ≤ 600 × 109/l. Działanie to utrzymuje się do 4 dni.
Synteza anagrelidu.
Synteza anagrelidu została opracowana przez firmę "Shire". Rozpoczyna się ona od reakcji nitrowania 2,3-dichlorobenzaldehydu mieszaniną nitrującą, której produktem jest 2,3-dichloro-6-nitrobenzaldehyd. Związek ten następnie ulega redukcji przez NaBH4 w środowisku metanolu, tworząc alkohol 2,3-dichloro-6-nitrobenzylowy, który w reakcji z chlorkiem tionylu tworzy pochodną chlorku benzylu. Pochodna ta kondensuje się z estrem etylowym glicyny w obecności trietyloaminy, dając 2-(2,3-dichloro-6-nitrobenzylamino)octan etylu. Redukcja grupy nitrowej przy użyciu zakwaszonego HCl roztworu wodnego SnCl2 daje pochodną aminową, którą następnie poddaje się cyklizacji z bromkiem cyjanku w toluenie i otrzymuje 2-(5,6-dichloro-2-imino-1,2-dihydrochinazolin-3(4"H")-ylo)octan etylu. Związek ten ponownie cyklizuje w środowisku wodnym z trietyloaminą, dając anagrelid. Możliwa jest również synteza anagrelidu z 2,3-chloro-6-nitrobenzaldehydu, który kondensuje się z estrem etylowym glicyny w obecności NaBH4, z pominięciem dwóch produktów przejściowych (pochodnej alkoholu nitrobenzylowego i chlorku benzylu).
Farmakokinetyka.
Z przewodu pokarmowego anagrelid wchłania się w około 70%, osiągając maksymalne stężenie we krwi po godzinie od podania preparatu. Okres półtrwania wynosi 1,3 godziny. Pokarm zmniejsza wartość Cmax osiąganą przez anagrelid o 14%, nie jest to jednak istotne klinicznie. Lek jest metabolizowany w wątrobie, głównie przy udziale CYP1A2, przy czym powstają dwa metabolity, z których pierwszy może wykazywać aktywność farmakologiczną: 2-amino-5,6-dichloro-3,4-dihydrochinazolina i "N"-(5,6-dichloro-3,4-dihydrochinazolin-2-ylo)-2-oksoacetamid. Lek wydalany jest razem z moczem, prawie wyłącznie w postaci metabolitów. Tylko mniej niż 1% leku wydalane jest w postaci niezmienionej.
Wskazania.
Anagrelid jest stosowany w celu zmniejszenia liczby płytek krwi u zagrożonych chorych z nadpłytkowością samoistną, szczególnie w przypadku, gdy nie tolerują oni bieżącego leczenia, lub gdy leczenie to nie przynosi wystarczających rezultatów. Stan zagrożenia pacjenta z nadpłytkowością samoistną określa się na podstawie występowania jednego lub więcej z następujących czynników:
Interakcje.
Anagrelid metabolizowany jest głównie przy udziale CYP1A2. Inhibitory tego izoenzymu, takie jak fluwoksamina, omeprazol czy sok z grejpfruta, mogą teoretycznie wpływać niekorzystnie na usuwanie leku z organizmu. Anagrelid może powodować zwiększenie stężenia teofiliny i innych leków metabolizowanych przez CYP1A2.Anagrelid może nasilać działanie leków o właściwościach inotropowo dodatnich, czyli zwiększających kurczliwość mięśnia sercowego, takich jak: milrynon, enoksymon, amrynon, olprynol, cylostazol. Stwierdzono niesynergistyczne nasilenie działania kwasu acetylosalicylowego podczas równoczesnego podawania z anagrelidem.Anagrelid może zmniejszać wchłanianie doustnych środków antykoncepcyjnych.
Działania niepożądane.
Pacjenci leczeni anagrelidem najczęściej zgłaszają: bóle głowy (14%), kołatanie serca (9%), obrzęki i nudności (6%) oraz biegunkę (5%). Rzadziej występują:
Dawkowanie.
Leczenie rozpoczyna się od podawania 1 mg anagrelidu na dobę, w dwóch dawkach po 0,5 mg. Dawki początkowej nie powinno się modyfikować co najmniej przez tydzień. Po tym czasie dawkę anagrelidu dostosowuje się tak, aby dawka konieczna do osiągnięcia efektu terapeutycznego była jak najmniejsza. Zaleca się, by poziom płytek krwi utrzymywać na poziomie mniejszym niż 600 × 109/l, najlepiej w przedziale od 150 × 109/l do 400 × 109/l. Tempo zwiększania dawki nie powinno być wyższe niż 0,5 mg/dobę w ciągu tygodnia, natomiast maksymalna jednorazowa dawka nie powinna być większa niż 2,5 mg.

</doc>
<doc id="1673569" url="https://pl.wikipedia.org/wiki?curid=1673569" title="Nocny Patrol (album)">
Nocny Patrol (album)



</doc>
<doc id="1673570" url="https://pl.wikipedia.org/wiki?curid=1673570" title="Tonaż brutto">
Tonaż brutto



</doc>
<doc id="1673584" url="https://pl.wikipedia.org/wiki?curid=1673584" title="Karl Odebrett">
Karl Odebrett

Karl Odebrett (ur. 31 lipca 1890 w Pile, zm. 13 lutego 1930 w Caracas) – as lotnictwa niemieckiego Luftstreitkräfte z 16 potwierdzonymi zwycięstwami w I wojnie światowej. Dowódca eskadry myśliwskiej Jagdstaffel 42.
Życiorys.
Urodził się w Wielkopolsce w 1890 roku w Schneidemühl (obecnie Piła). Licencję pilota uzyskał przed wybuchem wojny 9 lutego 1914 roku. Do wojska zgłosił się na ochotnika 4 sierpnia. Został przydzielony do jednostki uzupełnień w Poznaniu Fliegerersatz Abteilung Nr. 4, w której odbył szkolenie w pilotażu samolotów wojskowych. 10 listopada 1914 roku został przydzielony do jednostki liniowej FA47b i skierowany na front do walk z Rosją. W jednostce służył do 24 maja 1916 roku kiedy top został ranny. Odniósł w niej swoje pierwsze zwycięstwo powietrzne 18 października 1915 roku nad rosyjskim Vosinem.
25 lipca 1916 roku został przydzielony do FAA215 gdzie zaczął latać na jednomiejscowych samolotach Fokker. Na froncie wschodnim walczył do 11 listopada 1916 roku. Następnie został przeniesiony do Francji i przydzielony do eskadry myśliwskiej Jagdstaffel 16. W jednostce służył do 7 września 1917 roku odnosząc 6 zwycięstw. 7 września został ranny w udo i w czasie leczenia służył w Fliegerersatz Abteilung Nr. 2. 6 grudnia został mianowany pierwszym dowódcą Jagdstaffel 42. Na stanowisku przebywał do końca wojny odnosząc łącznie 9 potwierdzonych i 5 niepotwierdzonych zwycięstw.
Karl Odebrett był rekomendowany do Pour le Mérite, ale z powodu zakończenia działań wojennych order nie został mu nadany.
Po zakończeniu działań wojennych Karl Odebrett brał udział w walkach z bolszewikami w 1919 i 1920 roku. Później wyemigrował do Wenezueli, gdzie pracował jako dyrektor w państwowych przedsiębiorstwach kolejowych i lotniczych. Zmarł 13 lutego 1930 w wyniku zapalenia nerek. Został pochowany w Caracas.

</doc>
<doc id="1673585" url="https://pl.wikipedia.org/wiki?curid=1673585" title="Ditizon">
Ditizon

Ditizon, difenylotiokarbazon – organiczny związek chemiczny, pochodna tiokarbazonu, stosowany jako odczynnik chemiczny do wykrywania i oznaczania metali. 
W stanie stałym ma postać czarnego lub czarnobrunatnego proszku. jest nierozpuszczalny w wodzie. Jego roztwór w etanolu, chloroformie lub czterochlorku węgla ma kolor zielony. 
Stosowany jest do oznaczania metali (np. bizmutu, kadmu, kobaltu, ołowiu, rtęci, srebra, złota) metodami kompleksometrycznymi i fotometrycznymi oraz do ich ekstrakcji, np. śladów srebra z roztworów związków platynowców. 

</doc>
<doc id="1673589" url="https://pl.wikipedia.org/wiki?curid=1673589" title="Nadmanganiany">
Nadmanganiany

Nadmanganiany (nazwa systematyczna: tetraoksydomanganiany(1−); w systemie Stocka: manganiany(VII)) – związki nieorganiczne, sole nietrwałego kwasu nadmanganowego (HMnO4). Mają postać fioletowych kryształów, które rozpuszczają się w wodzie. 
W roztworach kwaśnych redukują się do soli manganowych(II), zawierających jon Mn2+; w roztworach obojętnych lub słabo zasadowych do tlenku manganu(IV), a w roztworach zasadowych do manganianów(VI).
Stosowane jako utleniacze, środki dezynfekujące i antyseptyczne oraz składniki paliw rakietowych, np. mieszanina nadmanganianu wapnia z nadtlenkiem wodoru:
Ca(MnO4)2 + 5H2O2 → Ca(OH)2 + 2MnO + 4H2O + 5O2

</doc>
<doc id="1673593" url="https://pl.wikipedia.org/wiki?curid=1673593" title="Haematopinoides squamosus">
Haematopinoides squamosus

Haematopinoides squamosus – gatunek wszy z rodziny Hoplopleuridae, pasożytujący głównie na gofferze równinnym ("Geomys bursarius"). Spotykany również na innych gryzoniach: krecie szczotkoogoniastym ("Parascalops breweri"), "Scalopus aquaticus". Powoduje wszawicę.
Samica wielkości 1,3 mm, samiec mniejszy wielkości 1 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Ameryki Północnej.

</doc>
<doc id="1673594" url="https://pl.wikipedia.org/wiki?curid=1673594" title="Republika małolatów">
Republika małolatów

Republika małolatów (ang. "Kid Nation") – amerykański reality show, emitowany przez stację CBS w 2007 roku.
Program prowadzi Jonathan Karsh. W programie bierze udział 40 dzieci w wieku od 8 do 15 lat, które przez 40 dni, próbują stworzyć w pełni funkcjonujące społeczeństwo bez pomocy i nadzoru dorosłych. Program rozgrywa się w mieście Bonanza City w stanie Nowy Meksyk, około 13 kilometrów na południe od Santa Fe. Program kładzie nacisk na podkreślenie problemów związanych z utworzeniem zdolnego do życia społeczeństwa. Każde dziecko otrzymało na zachętę 5000 dolarów. Główną nagrodą są Złote Gwiazdy warte 20 i 50 tys. dolarów, które w trakcie programu przyznaje rada miejska najbardziej zasłużonym uczestnikom.
Opis.
W opuszczonym mieście Bonanza City, 40 dzieci w wieku 8-15 lat z różnych środowisk zostaje podzielonych na cztery grupy: czerwoną, zieloną, żółtą i niebieską. Każda z nich mieszka w innej dzielnicy. Wspólnie jednak wybierają radnych miasta, po jednym z każdej grupy, którzy podejmują w imieniu całej społeczności najważniejsze decyzje. Przyznają także Złote Gwiazdy, które warte są 20 tys. dolarów. Dostają je ci, którzy najbardziej zasłużyli się dla miasta, byli przyjaźni i pomagali innym mieszkańcom. Co kilka dni odbywają się wyzwania, w których każda z dzielnic walczy o to, by zostać jak najwyższą klasą. Najgorsza to robotnicy, nieco lepszą grupę stanowią kucharze, sklepikarze i klasa wyższa, która posiada pewien przywilej - brak narzuconej im pracy w mieście. Ponadto jeżeli w czasie wyzwania każda z grup wykona w określonym czasie swoje zadanie, miasto otrzyma nagrodę specjalną. Do wyboru są zawsze dwie nagrody, a radni decydują, która nagroda stanie się częścią miasta. Zwykle jedna służy rozrywce, a druga ułatwia życie w mieście.
Kontrowersje.
Jeszcze przed premierą okazało się, że jest to najbardziej kontrowersyjny program 2007 roku. Chociaż promował go jedynie czterominutowy zwiastun emitowany w telewizji i internecie to wystarczyło, by wywołać ostrą krytykę. Felietonista magazynu "Variety" Brian Lowry napisał, że "Republika małolatów to tylko kolejny program rozrywkowy, w którym dzieci służą zwiększeniu oglądalności i zysków, jednak nie jest to stały trend, co już jest mniej niepokojące". William Coleman, profesor pediatrii z Uniwersytetu Północnej Karoliny, argumentował, że młodsze dzieci w wieku od 8 do 12 lat, mogą sobie nie poradzić ze stresem, potencjalną sławą lub też zbyt wymagającymi rodzicami.
Przemawiając przed krytykami telewizyjnymi, producent programu Tom Forman stwierdził, że Republika małolatów ma pewne wspólne cechy z powieścią Williama Goldinga "Władca much", która przedstawia losy samotnych dzieci po katastrofie samolotu. W czasie kręcenia programu dorośli byli obecni, ale poza kamerami. Operatorzy filmowi, producenci, lekarze i psycholog dziecięcy, próbowali w jak najmniejszym stopniu oddziaływać na dzieci i nie ingerować w ich działania. Choć uczestnicy przez ponad miesiąc nie chodzili do szkoły to Forman wyraził opinię, że w jego własnym mniemaniu codzienne obowiązki, takie jak przygotowywanie śniadania, noszenie wody, sprzątanie czy podejmowanie decyzji to dobra lekcja dorosłego życia. Dodał też, że wszyscy zostali przebadani przez zespół psychologów.
Reporterka "Los Angeles Times" Maria Elena Fernandez przeprowadziła wywiad z czwórką dzieci, które powiedziały, że choć się sporo napracowali to chętnie powtórzyliby to doświadczenie. Jak stwierdzili najtrudniejsza była dla nich ciągła obecność kamer.
Po premierze programu, wielu krytyków pisało niepochlebne recenzje na jego temat, łącznie ze sławnym krytykiem "Los Angeles Times" Robertem Lloydem.
Kontrowersje jakie pojawiły się wokół programu odstraszyły wielu reklamodawców i sponsorów, którzy nie chcieli brać udziału w przedsięwzięciu. Jednak od około trzeciego odcinka, kiedy największe emocje już nieco opadły, reklam zaczęło przybywać.
Streszczenia odcinków na podstawie wydarzeń.
 – już niedługo
Uczestnicy.
Uczestnikami "Republiki Małolatów" są dzieci w przedziale wiekowym 8-15 lat. Tabela poniżej przedstawia kolor dzielnicy każdego z uczestników (z uwzględnieniem późniejszej zmiany), wiek w chwili rozpoczęcia programu, stan z jakiego pochodzi, dni, w których zasiadał w radzie miejskiej, dzień otrzymania złotej gwiazdy, opuszczenie Bonanza City przed dniem czterdziestym oraz ważniejsze adnotacje.
Wyróżnienia.
Magazyn Time uznał go jednym z 10 najlepszych programów telewizyjnych 2007 roku, przyznając mu w tym rankingu 10 miejsce.
Nominowany był do prestiżowej nagrody Emmy.
Przyznano mu też nominację do nagrody Young Artist Award za najlepszy rodzinny program typu reality show i dokument.
Drugi sezon.
Telewizja CBS planowała nakręcenie drugiego sezonu, pojawiły się formularze zgłoszeniowe do drugiej serii, jednak z nieznanych przyczyn produkcja nie doszła do skutku.

</doc>
<doc id="1673595" url="https://pl.wikipedia.org/wiki?curid=1673595" title="Sokił-Eskułap Kijów">
Sokił-Eskułap Kijów



</doc>
<doc id="1673596" url="https://pl.wikipedia.org/wiki?curid=1673596" title="SMS S 31">
SMS S 31

S 31 - niemiecki niszczyciel z okresu I wojny światowej. Pierwsza jednostka typu "S 31". Okręt wyposażony w trzy kotły parowe opalane ropą. Zapas paliwa 220 ton. Zatopiony na Bałtyku przez minę 19 sierpnia 1915 roku.

</doc>
<doc id="1673598" url="https://pl.wikipedia.org/wiki?curid=1673598" title="Euhaematopinus abnormis">
Euhaematopinus abnormis



</doc>
<doc id="1673599" url="https://pl.wikipedia.org/wiki?curid=1673599" title="Monastyr Probota">
Monastyr Probota

Monastyr Probota – obronny monastyr z malowaną cerkwią pod wezwaniem św. Mikołaja znajdujący się w miejscowości Probota w Rumunii. Cerkiew monastyru wraz z innymi malowanymi cerkwiami północnej Mołdawii wpisana jest na listę światowego dziedzictwa UNESCO. 
Pierwsze założenie klasztorne w tym miejscu zostało wzniesione być może już na przełomie XIV i XV w., a następnie odnowione przez hospodara Stefana Wielkiego, który początkowo planował utworzyć tutaj nekropolię swoich rodziców. Ostatecznie plany te nie zostały zrealizowane. Istniejące dzisiaj budynki są efektem fundacji syna Stefana Wielkiego, hospodara Piotra Raresza, który ustanowił tu nekropolię swojej rodziny (został tu pochowany sam Piotr Raresz, jego żona Elena oraz syn Stefan). 
Cerkiew, stanowiąca centrum monastyru została zbudowana z fundacji Piotra Raresza w 1530. Trójkonchowa, zwieńczona wieżą wznoszącą się nad nawą, składa się z czterech pomieszczeń: nawy, przednawia, komory grobowej oraz przedsionka. Zbudowana zgodnie z mołdawskimi wzorcami, wyróżnia się zamknięciem zachodnim, gdzie znajdują się cztery duże okna o gotyckiej kamieniarce. 
W 1532 cerkiew została ozdobiona malowidłami wewnętrznymi i zewnętrznymi. Była jedną z pierwszych cerkwi bukowińskich ozdobionych monumentalnymi freskami z zewnątrz; można przypuszczać, że ich program ikonograficzny opracował ówczesny igumen monastyru w Probota, bliski współpracownik hospodara, późniejszy metropolita Mołdawii Grzegorz. Malowidła zewnętrzne są w dużym stopniu zniszczone wskutek warunków atmosferycznych, wciąż jednak nieźle widoczne są sceny akatystu czy drzewo Jessego. Wewnątrz na szczególną uwagę zasługuje przedstawiony na wschodniej ścianie przedsionka (a nie jak zazwyczaj na zachodniej fasadzie cerkwi) Sąd Ostateczny, zajmujący także kolebkowe sklepienie przedsionka (przez co nabiera trójwymiarowego charakteru), a także obraz wotywny w nawie przedstawiający fundatora z rodziną. 
W 1550 synowie Piotra Raresza zbudowali mury obronne monastyru oraz rezydencję hospodarską wewnątrz niego.
W 1959 doszło do kasaty tutejszego zgromadzenia zakonnego, mniszki powróciły tu po upadku reżimu komunistycznego, w 1990.

</doc>
<doc id="1673600" url="https://pl.wikipedia.org/wiki?curid=1673600" title="SMS S 32">
SMS S 32

S 32 - niemiecki niszczyciel z okresu I wojny światowej. Druga jednostka typu "S 31". Okręt wyposażony w trzy kotły parowe opalane ropą. Zapas paliwa 220 ton. S 32 był jednym z okrętów internowanych w Scapa Flow i podobnie jak inne jednostki niemieckie zgromadzone w tej bazie został zatopiony przez własną załogę 21 czerwca 1919 roku. Wrak okrętu został podniesiony i zezłomowany w 1922 roku.

</doc>
<doc id="1673601" url="https://pl.wikipedia.org/wiki?curid=1673601" title="Cerkiew Podniesienia Krzyża Świętego w Pătrăuți">
Cerkiew Podniesienia Krzyża Świętego w Pătrăuți

Cerkiew Podniesienia Krzyża Świętego – malowana cerkiew znajdująca się w miejscowości Pătrăuți w północnej Rumunii, na Bukowinie, wpisana wraz z innymi malowanymi cerkwiami Bukowiny na listę światowego dziedzictwa UNESCO. 
Została wzniesiona w 1487 r. z fundacji wybitnego hospodara mołdawskiego Stefana Wielkiego. Zbudowana na planie trójkonchowym. Nawę wieńczy kopuła stanowiąca podstawę wieży-latarni (po raz pierwszy zastosowano tu model sklepienia zwany potem sklepieniem mołdawskim). Wśród malowideł wewnętrznych, wykonanych częściowo zaraz po postawieniu cerkwi, częściowo zaś kilka lat później, szczególnie godne uwagi są sceny Kawalkady Krzyża Świętego (w przedsionku), stanowiąca element antytureckiego manifestu władcy (poprzez przedstawienie cesarza Konstantyna Wielkiego i świętych wojowników stających do walki w obronie wiary) oraz obraz fundacyjny (w nawie), przedstawiający Stefana Wielkiego z modelem cerkwi w rękach, za którego wstawiennictwo do Jezusa Chrystusa wnosi także św. Konstantyn. Ok. 1550 cerkiew została ozdobiona także malowidłami zewnętrznymi. W późniejszych czasach zatynkowane, zostały odkryte w XX w. Zachowały się jedynie częściowo na fasadzie wschodniej – widoczne są fragmenty sceny Sądu Ostatecznego oraz "Etimasia" (pusty tron Chrystusa, przed którym klęczą Adam i Ewa; umieszczona ponad wejściem do świątyni i wyrytym w kamiennej tablicy napisem fundacyjnym).
Cerkiew została zniszczona, zapewne w połowie XVI w., i pozostawała opuszczona przez długi czas – odnowiona została w początku XVIII w. Obok cerkwi wznosi się drewniana dzwonnica. Znajduje się też tu kamienna płyta zwana stołem Stefana Wielkiego (zgodnie z tradycją miał przy nim siadywać sam hospodar).

</doc>
<doc id="1673603" url="https://pl.wikipedia.org/wiki?curid=1673603" title="Politehnica Timișoara">
Politehnica Timișoara

FC Politehnica Timișoara – rumuński klub piłkarski z siedzibą w Timișoarze.
Historia.
Chronologia nazw:
Klub Politehnica Timișoara założony został 4 grudnia 1921 roku. Okres świetności przeżywała w latach 50. W sezonie 1948–1949 zadebiutowała w Divizii A, a już rok później zajęła w niej trzecie miejsce. Wynik ten powtórzyła jeszcze czterokrotnie (1956, 1958, 1963 i 1978) i aż trzy razy w następnych sezonach spadała z ligi; tak było w rozgrywkach 1963–1964, 1958–1959 oraz 1951. Ponadto w 1958 roku po zwycięstwie w finale z Progresulem Bukareszt zdobyła Puchar Rumunii, a w 1955 roku była czwarta w ekstraklasie. W kolejnych latach zespół walczył w środkowej części tabeli.
Od 1970 do 1974 roku Politehnica grała w drugiej lidze. Po awansie w sezonie 1973–1974 drużyna ponownie dołączyła do czołówki ekstraklasy; rozgrywki 1977–1978 zakończyła na trzecim miejscu, a dwa lata później ograła Steauę Bukareszt w finale Pucharu kraju, gdzie dotarła także w 1981 i 1983 roku. Druga połowa lat 80. i lata 90. to czas regresu; zespół kilkakrotnie spadał z ligi, z klubu odeszli najważniejsi piłkarze i rozpoczęły się kłopoty finansowe.
Przedostatnie miejsce w tabeli w rozgrywkach 1996–1997 oznaczało pożegnanie z ekstraklasą; od tej pory Politehnica walczyła już tylko na zapleczu ligi, zazwyczaj o miejsce gwarantujące utrzymanie.
W sezonie 2001–2002 klub zajął ostatnią, szesnastą lokatę, co równało się ze spadkiem do trzeciej ligi.
W klubie odbył się rozłam. Część klubu z inicjatywy jego działaczy (m.in. byłego reprezentanta Rumunii Antona Doboșa) połączyła się z klubem AEK Bukareszt, który akurat zdobył awans do ekstraklasy; nowy zespół wziął nazwę i kolory starego klubu, nazywał się Politehnica AEK Timișoara i miał swoją siedzibę w Timișoarze.
Druga część na czele z byłym Prezesem Politehniki w latach 1999–2002 Claudio Zambonem utworzyła nowy klub Politehnica Timișoara, który również kontynuował tradycje i historie klubu.
W pierwszym sezonie "Politehnica AEK Timișoara" utrzymał się w lidze tylko dzięki wygraniu meczów barażowych z Glorią Buzau (5:3 i 3:1).
Po zakończeniu rundy jesiennej rozgrywek 2004-05 drużyna została kupiona przez koncern paliwowy Balkan Petroleum; wówczas odeszli działacze dawnego AEK-u, a klub powrócił do nazwy FCU Politehnica Timișoara. Nowy sponsor sprowadził kilku znanych i cenionych piłkarzy, m.in. reprezentantów kraju Cosmina Contrę (który został wypożyczony z West Bromwich Albion) i Viorela Moldovana, oraz zatrudnił nowego szkoleniowca 36-letniego Cosmina Olăroiu. Efektem było wysokie, szóste miejsce na koniec sezonu.
Słaby początek kolejnych rozgrywek oznaczał pożegnanie z trenerem Olăroiu, którego zastąpiła piłkarska legenda Rumunii Gheorghe Hagi. Jednak po pół roku pracy i on złożył rezygnację. Drużyna, prowadzona tymczasowo przez byłego piłkarza Iosifa Rotariu, na finiszu sezonu 2005-06 zajęła ósmą lokatę.
W czasie letniej przerwy władze klubu dokonały znaczących transferów – z Dinama Bukareszt przyszli Ștefan Grigorie i Dan Alexa oraz Andrei Cristea ze Steauy. Kupiono także kilku zawodników z zagranicy oraz zatrudniono nowego szkoleniowca Sorina Cîrțu. Trener nie utrzymał długo swojej posady i po nie najlepszym starcie w lidze, a także ze względu na problemy zdrowotne, w listopadzie 2006 roku złożył rezygnację. Jego następcą został były piłkarz Politehniki Alin Artimon, który poprzednio był opiekunem drużyny młodzieżowej w tym klubie.
Spór pomiędzy Claudio Zambonem a Marianem Iancu dotarł do Trybunału Arbitrażu Sportowego w Lozannie, który zmusił właściciela "FCU Politehnica Timișoara" zmienić nazwę i używać innych kolorów. Dlatego w 2007 roku klub Mariana Iancu zmienił nazwę na FC Politehnica 1921 Știința Timișoara. Jednak Trybunał Arbitrażu Sportowego uznał, że nowa nazwa nadal łatwo można pomylić z nazwą klubu z IV ligi, dając termin zmiany nazwy do dnia 30 czerwca 2008 roku, w przeciwnym razie klub nie może uczestniczyć w Pucharze UEFA w sezonie 2007/08. W związku z tym, klub był przemianowany na FC Timișoara i zmienił barwy klubowe na fioletowo-biało-czarne.
W 2011 Trybunał Konstytucyjny Rumunii odrzucił odwołanie dokonane przez Claudio Zambona o uznanie włoskiego biznesmena jako prawowitego właściciela klubu "Politehnika" i stwierdził, że wszystkie prawa do klubu należą do Uniwersytetu Politechnicznego w Timișoarze.
W lutym 2011 roku Sąd Apelacyjny orzekł, że klub Zambona SC Football Club Politehnica Timișoara SA nie może używać klubowych rekordów, koloru i nazwy, które pozostają własnością klubu piłkarskiego Asociației Fotbal Club Politehnica Timișoara, właścicielem którego jest Marian Iancu i od sezonu 2010–2011 będzie uprawniony do korzystania z nowej nazwy.
W sezonie 2010/11 pomimo zajęcia drugiego miejsca w Lidze I klub został zdegradowany do Liga II ze względu na długi finansowe.
W sezonie 2011/12 klub zajął pierwsze miejsce w Serii 2 Ligi II, ale z powodu problemów finansowych nie otrzymał licencji i 3 września 2012 został rozformowany.
Do Timișoary przeniósł się klub ACS Recaș i został przemianowany ACS Poli Timișoara, ale fani postanowili wspierać amatorską drużynę Uniwersytetu Politechnicznego, "ASU Politehnica Timișoara".
Stadion.
Stadion imienia Dana Păltinișana został zbudowany w 1960 roku. Może pomieścić 32 tysiące widzów i jest drugim pod względem wielkości – po Narodowym w Bukareszcie – stadionem w Rumunii.
Jego patron Dan Păltinișan (1951-1995), piłkarz, występujący na pozycji obrońcy, był wychowankiem (urodził się w Timișoarze) i przez dziesięć lat zawodnikiem Politehniki.

</doc>
<doc id="1673604" url="https://pl.wikipedia.org/wiki?curid=1673604" title="FC Timişoara">
FC Timişoara



</doc>
<doc id="1673605" url="https://pl.wikipedia.org/wiki?curid=1673605" title="Konsekwencjonalizm">
Konsekwencjonalizm



</doc>
<doc id="1673606" url="https://pl.wikipedia.org/wiki?curid=1673606" title="Monastyr Slatina">
Monastyr Slatina

Monastyr Slatina – obronny monastyr z cerkwią pod wezwaniem Przemienienia Pańskiego znajdujący się we wsi Slatina, w północnej Rumunii. 
Został zbudowany w latach 1554–1558 z fundacji hospodara mołdawskiego Aleksandra Lăpuşneanu. Był on przeznaczony na nekropolię jego rodziny (został tu pochowany sam fundator, jego żona oraz córka). 
Aleksander Lăpuşneanu przykładał wielką wagę do swej fundacji, nawiązującej do tradycji swych wielkich przodków (Aleksandra Dobrego, Stefana Wielkiego czy Piotra Raresza). Jednocześnie pragnął, aby klasztor stał się ośrodkiem kultury (tak się faktycznie stało). Sam, przesiąknięty ideami odrodzenia, doglądał jego budowy, sprowadzał na jej potrzeby rzemieślników oraz marmur z Siedmiogrodu.
Centrum monastyru stanowi cerkiew Przemienienia Pańskiego konsekrowana w 1558. Zwieńczona wieżą, złożona z trzech pomieszczeń (nawy, przednawia i przedsionka), zbudowaną na planie nawiązującym do tradycyjnie stosowanego w mołdawskich cerkwiach planu trójkonchowego (jednak boczne apsydy nawy są ukryte z zewnątrz w płaskich, szerokich występach muru). Kamieniarka okien i drzwi przedstawia już wpływy renesansowe. Wnętrze cerkwi pokryte jest malowidłami. W większości pochodzą one z XIX w., gdy odnawiano budowlę. W XX w. odkryto jednak część oryginalnych fresków z 1560. Wśród nich cenny jest zwłaszcza obraz wotywny przedstawiający Aleksandra Lăpuşneanu z rodziną.
W ramach murów obronnych monastyru powstała także druga, mniejsza cerkiew (obecnie muzeum), rezydencja hospodara oraz założono geometryczny ogród z fontanną.
W XIX w. doszło do pewnych zniekształceń pierwotnego założenia.
Ostatnie lata przeżył w monasterze metropolita Mołdawii Beniamin (Costachi), który też został tutaj pochowany (w 1886 szczątki ekshumowano i przeniesiono do soboru w Jassach.

</doc>
<doc id="1673612" url="https://pl.wikipedia.org/wiki?curid=1673612" title="Trygław (bóg słowiański)">
Trygław (bóg słowiański)



</doc>
<doc id="1673613" url="https://pl.wikipedia.org/wiki?curid=1673613" title="SMS S 36">
SMS S 36

S 36 - niemiecki niszczyciel z okresu I wojny światowej. Szósta jednostka typu "S 31". Okręt wyposażony w trzy kotły parowe opalane ropą. Zapas paliwa 220 ton. S 36 był jednym z okrętów internowanych w Scapa Flow i podobnie jak inne jednostki niemieckie zgromadzone w tej bazie został zatopiony przez własną załogę 21 czerwca 1919 roku. Wrak okrętu został podniesiony i zezłomowany w 1925 roku.

</doc>
<doc id="1673614" url="https://pl.wikipedia.org/wiki?curid=1673614" title="Jurij Szundrow">
Jurij Szundrow

Jurij Ołeksandrowycz Szundrow, ukr. Юрій Олександрович Шундров (ur. 6 czerwca 1956 w Lipiecku, zm. 27 lipca 2018) – ukraiński hokeista i trener pochodzenia rosyjskiego.
Kariera klubowa.
Mistrz Europy w składzie juniorskiej reprezentacji ZSRR w 1975. Mistrz Świata w składzie młodzieżowej reprezentacji ZSRR w 1976. W składzie reprezentacji ZSRR rozegrał 2 mecze i puścił 2 bramki. W składzie Sokiłu Kijów zdobył brązowy medal Mistrzostw ZSRR w 1985 oraz mistrzostwo Ukrainy w 1995 i 1997. Występował w składzie reprezentacji Ukrainy w Mistrzostwach Świata w 1995, 1997 i 1999. Był pierwszym bramkarzem, który w wieku 42 lat i 11 miesięcy startował w Mistrzostwach Świata. W 2000 zakończył karierę.
Kariera trenerska.
W roli trenera został mistrzem Ukrainy z Sokiłem Kijów w 2002 i 2005, mistrzem Białorusi z HK Homel w 2003, zdobył Puchar Białorusi z HK Homel w 2003 i 2004 oraz brązowy medal Mistrzostw Rosji z Mietałłurgiem Magnitogorsk w 2006. W czerwcu 2014 został trenerem bramkarzy w klubie HK Soczi. Następnie do początku listopada 2017 trenował golkiperów w kazachskim klubie Torpedo Ust-Kamienogorsk.
Zmarł w nocy 27 lipca 2018.

</doc>
<doc id="1673617" url="https://pl.wikipedia.org/wiki?curid=1673617" title="Wojaszówka (przystanek kolejowy)">
Wojaszówka (przystanek kolejowy)

Wojaszówka – przystanek kolejowy w Wojaszówce w województwie podkarpackim, w Polsce, na linii Rzeszów Główny – Jasło. Znajduje się tu 1 peron. Przystanek jest obsługiwany wyłącznie przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1673619" url="https://pl.wikipedia.org/wiki?curid=1673619" title="Cerkiew św. Jana Chrzciciela w Arbore">
Cerkiew św. Jana Chrzciciela w Arbore

Cerkiew św. Jana Chrzciciela – malowana cerkiew w miejscowości Arbore w północnej Rumunii, na Bukowinie, wpisana wraz z innymi malowanymi cerkwiami Bukowiny na listę światowego dziedzictwa UNESCO. 
Zbudowana została w 1503 z fundacji możnowładcy na dworze Stefana Wielkiego i jego następców imieniem Luca Arbore. Bezwieżowa, postawiona na planie prostokąta z apsydą od wschodu (oraz ukrytymi wewnątrz muru apsydami bocznymi) z wielką niszą w fasadzie zachodniej, stanowi jeden z najlepiej zachowanych przykładów malarstwa bukowińskiego. Autorem malowideł zewnętrznych jest Dragoş z Jass, zostały wykonane w 1541 i łączą elementy tradycji lokalnej oraz bizantyjskiej z wpływami zachodnimi. Szczególnie interesujący jest zespół miniatur przedstawiony na ścianie zachodniej. Wewnątrz cerkwi znajdują się nagrobki fundatora i jego rodziny (m.in. jego polskiej żony), noszące pewne oznaki wpływów polskich.
Obok cerkwi znaleźć można dwa bloki skalne, w których zagłębieniach przygotowywane były farby do malowania świątyni. Z XIX w. pochodzi dzwonnica, służąca też jako brama na teren cerkwi.

</doc>
<doc id="1673620" url="https://pl.wikipedia.org/wiki?curid=1673620" title="Jan Cossiers">
Jan Cossiers

Jan Cossiers (ochrzczony 15 lipca 1600 w Antwerpii, zm. 4 lipca 1671 tamże) – flamandzki malarz okresu baroku.
Syn malarza Antoona Cossiersa i Marii van Cleef. Był uczniem Cornelisa de Vosa i Abrahama de Vriesa. Po pobycie w Rzymie w 1627 powrócił do Antwerpii, gdzie rok później został mistrzem gildii św. Łukasza. Od ok. 1635 współpracował z Rubensem.
Jego wczesne dzieła to sceny rodzajowe o silnym światłocieniu i chłodnym kolorycie, wykazujące pokrewieństwo z caravaggionistami utrechckimi i antwerpskimi. Później malował głównie obrazy religijne o swobodnym wykończeniu oraz przytłumionej gamie barwnej o tematyce kontrreformacyjnej, realizując liczne zamówienia kościołów i klasztorów.

</doc>
<doc id="1673621" url="https://pl.wikipedia.org/wiki?curid=1673621" title="Roter Knopf">
Roter Knopf

Roter Knopf – szczyt w grupie Schobergruppe, w Wysokich Taurach w Alpach Wschodnich. Leży w Austrii, na granicy Karyntii i Tyrolu Wschodniego. To drugi co do wysokości szczyt Schobergruppe, jednak najwyższemu szczytowi Petzeck ustępuje tylko o 2 metry. Leży między Böses Weibl na północy, a Glödis na południu.
Pierwszego wejścia, w 1872 r., dokonali J. Pöschl, K. Gorgasser i P. Groder.

</doc>
<doc id="1673623" url="https://pl.wikipedia.org/wiki?curid=1673623" title="Hollywood Bowl">
Hollywood Bowl

Hollywood Bowl – amfiteatr znajdujący się w Los Angeles, w stanie Kalifornia, w Stanach Zjednoczonych. Używany przede wszystkim jako scena koncertowa. Widownia mieści widzów. Najbardziej charakterystycznym elementem budowli jest muszla koncertowa, za którą jest widoczny znak Hollywood Sign umieszczony w górach Santa Monica.
Hollywood Bowl jest siedzibą orkiestry "Hollywood Bowl Orchestra", latem gości Los Angeles Philharmonic (Orkiestrę Filharmoniczną Los Angeles). Właścicielem obiektu jest hrabstwo Los Angeles.
Historia.
Hollywood Bowl zostało oficjalnie otwarte 11 lipca 1922 roku. W 1929 roku powstała muszla koncertowa, która stała do 2003 roku. Zastąpiła ją nowa, większa i ulepszona akustycznie konstrukcja oddana do użytku w 2005 roku. Dwukrotnie koncertował w niej Jimi Hendrix, drugi koncert odbył się (14 września 1968).
Obiekt Hollywood Bowl pojawiał się w filmach kinowych i telewizyjnych.

</doc>
<doc id="1673624" url="https://pl.wikipedia.org/wiki?curid=1673624" title="SMS S 34">
SMS S 34

S 34 - niemiecki niszczyciel z okresu I wojny światowej. Czwarta jednostka typu "S 31". Okręt wyposażony w trzy kotły parowe opalane ropą. Zapas paliwa 220 ton. Zatopiony na Morzu Północnym przez minę 3 października 1918 roku.

</doc>
<doc id="1673627" url="https://pl.wikipedia.org/wiki?curid=1673627" title="Hornkopf">
Hornkopf

Hornkopf – szczyt w grupie Schobergruppe, w Wysokich Taurach w Alpach Wschodnich. Leży w Austrii, w Tyrolu Wschodnim. Leży na północny zachód od Petzeck i na zachód od Glödis i Roter Knopf. W pobliżu leżą dwa schroniska: Nossberger i Wagenitzsee.

</doc>
<doc id="1673628" url="https://pl.wikipedia.org/wiki?curid=1673628" title="Beara">
Beara

Beara (irl. "Béara") – półwysep na południowo-zachodnim wybrzeżu Irlandii, na wyspie o tej samej nazwie, od północy ogranicza zatokę Kenmare, a od południa zatokę Bantry. Na półwyspie znajdują się dwa pasma wzniesień, Caha i Slieve Miskish.
Beara była tradycyjną siedzibą klanu O'Sullivan Bere, a także jednym z ostatnich punktów oporu irlandzkiego oporu po bitwie pod Kinsale.
Na półwyspie znajdują się ruiny zamku Dunboy Castle oraz muzeum górnictwa miedzi.
&lt;br&gt;

</doc>
<doc id="1673629" url="https://pl.wikipedia.org/wiki?curid=1673629" title="Tlenek srebra(I)">
Tlenek srebra(I)

Tlenek srebra(I), – nieorganiczny związek chemiczny z grupy tlenków, w którym srebro występuje na I stopniu utlenienia. Jest to ciemny, brunatnoczarny związek, bardzo słabo rozpuszczalny w wodzie. Jego nasycone roztwory mają odczyn alkaliczny.
Otrzymywanie tego związku z pierwiastków jest trudne i wymaga do tego użycia wysokiego ciśnienia. Zazwyczaj otrzymuje się go w wyniku dodania wodorotlenku litowca (np. NaOH) do roztworu soli srebra(I), np. .
Służy często do przekształcenia chlorków innych metali w wodorotlenki. Pod wpływem wodoru, tlenku węgla oraz związków organicznych redukuje się do metalicznego srebra.
Używany jest do próby Tollensa, gdzie jest jednym z głównych substratów reakcji.

</doc>
<doc id="1673630" url="https://pl.wikipedia.org/wiki?curid=1673630" title="Tlenek srebra">
Tlenek srebra



</doc>
<doc id="1673633" url="https://pl.wikipedia.org/wiki?curid=1673633" title="Hochschober">
Hochschober

Hochschober – szczyt w grupie Schobergruppe, w Wysokich Taurach w Alpach Wschodnich. Leży w Austrii, we Wschodnim Tyrolu. Szczyt leży na południe od Glocknergruppe. Na północnym zboczu znajduje się jeden z niewielu lodowców w grupie Schobergruppe. Góra ma dwa szczyty: wyższy – Hochschober (3240 m) i niższy – Kleinschober (3125 m). Szczyt można osiągnąć ze schroniska Hochschober Hutte (2322 m) lub z doliny Lesachtal.
Pierwszego wejścia, 18 sierpnia 1852 r., dokonali Franz Keil i Paul Oblasser.

</doc>
<doc id="1673636" url="https://pl.wikipedia.org/wiki?curid=1673636" title="Port lotniczy Oakland">
Port lotniczy Oakland

Port lotniczy Oakland (IATA: OAK, ICAO: KOAK) – port lotniczy położony 7,4 km na południe od centrum Oakland, w stanie Kalifornia, w Stanach Zjednoczonych. Jest jednym z trzech międzynarodowych portów lotniczych obsługujących San Francisco Bay Area.

</doc>
<doc id="1673638" url="https://pl.wikipedia.org/wiki?curid=1673638" title="Tlenek disrebra(I) disrebra(III)">
Tlenek disrebra(I) disrebra(III)

Tlenek disrebra(I) disrebra(III), AgO – nieorganiczny związek chemiczny z grupy tlenków, w którym srebro występuje na I i III stopniu utlenienia.
Otrzymuje się go przez utlenianie soli srebra(I) za pomocą nadtlenodwusiarczanów lub na anodzie w procesie elektrolizy. Powstaje także podczas działania na srebro ozonem.
Związek ten jest diamagnetyczny. Z badań rentgenostrukturalnych wynika, że AgO zawiera dwa rodzaje atomów srebra o różnym skoordynowaniu, co wskazuje na występowanie w tym związku srebra na I i III stopniu utlenienia, a jego wzór to AgIAgIIIO2 lub .
Tlenek ten jest ciemnobrązowym albo czarnym proszkiem bez zapachu o właściwościach utleniających. Ogrzewany powyżej 100 °C rozkłada się do tlenku srebra(I) () i tlenu.
Znajduje zastosowanie w ogniwach galwanicznych.

</doc>
<doc id="1673641" url="https://pl.wikipedia.org/wiki?curid=1673641" title="Funkcja Cantora">
Funkcja Cantora

Funkcja Cantora (zwana również diabelskimi schodami), nazwana od Georga Cantora, jest jednym z przykładów funkcji osobliwej, czyli funkcji ciągłej, ale nie bezwzględnie ciągłej.
Formalnie funkcję Cantora formula_1 definiuje się następująco:
Przykłady:
Właściwości.
Funkcja Cantora jest wyzwaniem dla naiwnego intuicyjnego pojmowania ciągłości funkcji oraz pojęcia miary. Pomimo iż jest ona wszędzie ciągła i prawie wszędzie posiada zerową pochodną, formula_3 przechodzi od 0 do 1 w miarę jak formula_2 przechodzi od 0 do 1, i przyjmuje każdą wartość pośrednią. Funkcja Cantora jest najczęściej podawanym przykładem funkcji rzeczywistej, która jest jednostajnie ciągła (a więc ciągła), lecz nie bezwzględnie ciągła. Nie posiada ona bowiem pochodnej w żadnym punkcie zbioru Cantora, jest stała w przedziałach postaci formula_7 formula_8 a każdy punkt nienależący do zbioru Cantora leży w jednym z tych przedziałów. Tak więc jej pochodna jest równa 0 poza zbiorem Cantora.
Po rozszerzeniu wartości 0 zero z lewej i 1 z prawej, funkcja ta staje się dystrybuantą prawdopodobieństwa zmiennej losowej równomiernie rozłożonej nad zbiorem Cantora. Taki rozkład prawdopodobieństwa (zwany rozkładem Cantora) nie posiada żadnej dyskretnej składowej. To znaczy, że miara jej odpowiadająca jest bezatomowa. Dlatego też nie ma przeskoków nieciągłości w funkcji; każdy taki przeskok odpowiadałby atomowi w mierze. Jednakże żaden z niestałych fragmentów rozkładu Cantora nie może być również przedstawiony jako całka funkcji gęstości prawdopodobieństwa. Całkując dowolną funkcję gęstości prawdopodobieństwa, która nie jest prawie wszędzie równa zero, na dowolnym przedziale, da nam dodatnie prawdopodobieństwo dla pewnego przedziału, któremu rozkład Cantora przydziela prawdopodobieństwo zerowe.
Funkcja Cantora jest klasycznym przykładem funkcji osobliwej.
Funkcja Cantora jest funkcją monotonicznie niemalejącą, co pociąga za sobą, że jej wykres jest krzywą prostowalną. Długość łuku wykresu wynosi 2.
Inne definicje.
Konstrukcja iteracyjna.
Poniżej definiujemy ciąg funkcji formula_9 na przedziale jednostkowym, zbieżny do funkcji Cantora.
Niech formula_10
Następnie dla każdej liczby całkowitej formula_11 kolejną funkcję formula_12 wyrażamy za pomocą formula_13 następująco:
formula_14
Powyższe trzy przyporządkowania są zgodne w punktach granicznych 1/3 oraz 2/3, gdyż formula_15 i formula_16 dla każdego formula_17 poprzez indukcję. Można sprawdzić, że formula_18 jest zbieżne punktowo do funkcji Cantora zdefiniowanej powyżej. Ponadto zbieżność ta jest jednostajna. W szczególności rozdzielając na trzy przypadki zgodnie z definicją dla formula_19 dostrzegamy, że:
Jeśli formula_21 oznacza funkcję graniczną, to wnioskujemy, że dla każdego formula_22
Ponadto zwrócić należy uwagę, że wybór funkcji początkowej nie jest istotny, zakładając że formula_24 formula_25 oraz formula_26 jest ograniczona.
Objętość fraktalna.
Funkcja Cantora jest blisko spokrewniona ze zbiorem Cantora. Zbiór Cantora formula_27 może zostać określony jako zbiór tych liczb przedziału [0, 1], które nie zawierają cyfry 1 w rozwinięciu trójkowym (z wyjątkiem liczb zawierających tylko jedną cyfrę 1, po której występują same 0; można wtedy ciąg cyfr 1000... zastąpić ciągiem 0222..., co pozwoli pozbyć się jedynek bez zmiany wartości liczby). Okazuje się, że zbiór Cantora jest fraktalem z (nieprzeliczalnie) nieskończenie wieloma punktami (zero-wymiarową objętością), lecz długości zerowej (jedno-wymiarową objętością). Tylko D-wymiarowa objętość formula_28 (w sensie miary Hausdorffa) przyjmuje wartość skończoną niezerową, gdzie formula_29 jest wymiarem fraktalnym formula_30 Można by zdefiniować funkcję Cantora jako D-wymiarową objętość przedziałów zbioru Cantora: formula_31
Uogólnienia.
Niech
będzie dwójkowym rozwinięciem liczby rzeczywistej formula_33 za pomocą cyfr dwójkowych formula_34 Rozpatrzmy następującą funkcję:
Dla formula_36 funkcja odwrotna do funkcji formula_37 to funkcja Cantora. Tak więc, formula_38 jest funkcją Cantora. Ogólnie dla każdego formula_39 formula_40 wygląda jak funkcja Cantora przewrócona na bok, przy czym szerokość stopni rośnie wraz z tym jak formula_41 zbliża się do zera.
Funkcja pytajnika Minkowskiego z wyglądu przypomina funkcję Cantora, robiąc wrażenie „wygładzonej” funkcji Cantora. Można ją skonstruować przechodząc z rozwinięcia liczby w ułamek łańcuchowy do rozwinięcia dwójkowego, podobnie jak funkcję Cantora można skonstruować przechodząc z trójkowego rozwinięcia na dwójkowe rozwinięcie. Funkcja pytajnika posiada tę ciekawą cechę, że jej pochodna zanika dla wszystkich liczb wymiernych.

</doc>
<doc id="1673642" url="https://pl.wikipedia.org/wiki?curid=1673642" title="Glödis">
Glödis

Glödis – szczyt w grupie Schobergruppe, w Wysokich Taurach w Alpach Wschodnich. Leży w Austrii, we Tyrolu Wschodnim. Szczyt leży w sercu grupy, na północny wschód od Hochschober, na południe od Roter Knopf i na zachód od Petzeck.
Pierwszego wejścia, 13 lipca 1871 r., dokonali J. Pöschl, Gorgasser i Hutter.

</doc>
<doc id="1673643" url="https://pl.wikipedia.org/wiki?curid=1673643" title="Monilofity">
Monilofity

Monilofity ("Monilophyta" ) – klad obejmujący niemal wszystkie rośliny zarodnikowe określane mianem paprotników z wyłączeniem wcześniej oddzielonej linii rozwojowej widłaków. Stanowi grupę siostrzaną dla roślin nasiennych. Obejmuje pochodzące od wspólnego przodka rośliny, które współcześnie tworzą cztery monofiletyczne grupy o różnej randze systematycznej w zależności od systemu: nasięźrzałowe (psylotowe), skrzypowe, strzelichowe i paprotkowe. W niektórych systemach grupa jest tożsama ujmowanym szeroko paprociom (np. w systemie Ruggiero i in. 2015 oraz systemie PPG I).
Cechą apomorficzną tych roślin jest charakterystyczna budowa walca osiowego typu syfonosteli – z miękiszowym rdzeniem otoczonym cylindrem drewna z przyległym od zewnątrz, a czasem też od wewnątrz cylindrem tworzonym przez łyko.
Nazwa "Monilophyta" nie została dotychczas opublikowana jako ważna nazwa naukowa – pojawia się w różnych publikacjach, jednak bez opisu naukowego, w piśmiennictwie anglojęzycznym zwykle pod nazwą zwyczajową "Monilophytes" (od 2001). W zapisie z podaniem autorów: "Monilophyta" P.D. Cantino &amp; M.J. Donoghue 2007 została adoptowana jako formalna (tj. spełniająca wymagania PhyloCode) nazwa kladu. Nazwa utworzona została z łacińskiego słowa "monile" znaczącego naszyjnik i greckiego słowa φυτόν ("phyton") oznaczającego roślinę, w nawiązaniu do budowy anatomicznej przedstawicieli kopalnych. Jej synonimem w języku angielskim jest określenie "ferns" (paprocie) w szerokim ujęciu.
Wcześniej grupa ta opisana została przez Kenricka i Crane w 1997 jako „infragromada” (ranga nieformalna, nie ujęta w kodeksie nomenklatury botanicznej) "Moniliformopses". Ze względu na stosowaną formę łacińską zapisu nazwy i rangę systematyczną jednostek podrzędnych grupa ta bywa przypisywana do rangi gromady. 
Systematyka.
Monilofity nie mają określonej kategorii systematycznej i określane są mianem grupy lub kladu. Smith i in. robią tak z premedytacją, wskazując na generalnie dużą problematyczność w ustalaniu rang taksonomicznych dla monofiletycznych grup w randze wyższej niż klasa. Autorzy ci dzielą "Monilophyta" na cztery klasy, wskazując "Psilotopsida" jako bazalną dla pozostałych przedstawionych w politomii:
Smith i pozostali autorzy systemu paprotników odsyłają do Jamesa L. Reveala jako autorytetu w zakresie nomenklatury wyższych jednostek systematycznych roślin. Autor ten łączy dwie klasy (strzelichowe i paprociowe) w jedną podgromadę "Pteridophytina", podczas gdy inni systematycy pozostawiają te grupy wraz ze skrzypowymi w politomii. Podział systematyczny Reveala:
W systemie PPG I monilofity odpowiadają klasie paproci "Polypodiopsida" zgodnie z ujęciem Pryer i in. (2009) oraz Ruggiero i in. (2015). Należące tu rośliny dzielone są na cztery podklasy o następujących relacjach:
Mimo że od końca XX wieku systemy klasyfikacyjne na ogół włączają skrzypy jako grupę zagnieżdżoną w obrębie paproci, to jednak pojawiają się autorzy zwracający uwagę na to, że jest to rozwiązanie najwyraźniej nieuprawnione, ze względu na wiek najstarszych przedstawicieli skrzypów i ich zróżnicowanie już w dewonie. Postulują oni wyłączenie skrzypów w odrębną klasę "Sphenopsida".

</doc>
<doc id="1673644" url="https://pl.wikipedia.org/wiki?curid=1673644" title="Góry Seș-Meseș">
Góry Seș-Meseș

 
Góry Seș-Meseș (542.4) – grupa górska w Karpatach, stanowiąca północy skraj Gór Zachodniorumuńskich. Leży w zachodniej Rumunii (w Siedmiogrodzie).
W skład grupy Gór Kereszu wchodzą dwa niewielkie pasma górskie nie łączące się bezpośrednio, a tylko promieniście odgałęziające się od tego samego Masywu Biharu – Góry Seș na zachodzie i Góry Meseș na wschodzie, rozdzielone szeroką kotliną Șimleu. Od pozostałych pasm Gór Zachodniorumuńskich dzielą grupę Seș-Meseș kotlina Vad i dolina Szybkiego Kereszu. Na wschodzie góry Meseș opadają już w Wyżynę Samoszu.
Podział Gór Seș-Meseș: 

</doc>
<doc id="1673645" url="https://pl.wikipedia.org/wiki?curid=1673645" title="Aerolíneas de Baleares">
Aerolíneas de Baleares

Aerolíneas de Baleares - hiszpańska linia lotnicza z siedzibą w Palma de Mallorca, na Balearach. Głównym węzłem jest port lotniczy Palma de Mallorca.

</doc>
<doc id="1673648" url="https://pl.wikipedia.org/wiki?curid=1673648" title="Kruckelkopf">
Kruckelkopf

Kruckelkopf – szczyt w grupie Schobergruppe, w Wysokich Taurach w Alpach Wschodnich. Leży w Austrii, we Tyrolu Wschodnim. Leży na północny wschód od Glödis i Hochschober.

</doc>
<doc id="1673650" url="https://pl.wikipedia.org/wiki?curid=1673650" title="Nie dla oka">
Nie dla oka



</doc>
<doc id="1673652" url="https://pl.wikipedia.org/wiki?curid=1673652" title="SMS S 33">
SMS S 33

SMS S 33 - niemiecki niszczyciel z okresu I wojny światowej, trzecia jednostka typu "S 31". Okręt wyposażony był w trzy kotły parowe opalane ropą, a zapas paliwa wynosił 220 ton. Jednostka została zatopiona 3 października 1918 roku nieopodal Helgolandu, trafiona torpedą wystrzeloną z brytyjskiego okrętu podwodnego L10.

</doc>
<doc id="1673653" url="https://pl.wikipedia.org/wiki?curid=1673653" title="Garching-Forschungszentrum">
Garching-Forschungszentrum

Garching-Forschungszentrum - stacja początkowa Metra w Monachium, na linii U6. Znajduje się w północnej części Garching bei München, na terenie kampusu naukowo-uniwersyteckiego. Stacja została otwarta 14 października 2006

</doc>
<doc id="1673655" url="https://pl.wikipedia.org/wiki?curid=1673655" title="Garching (stacja metra)">
Garching (stacja metra)

Garching - stacja Metra w Monachium, na linii U6. Znajduje się w Garching bei München. Stacja została otwarta 14 października 2006

</doc>
<doc id="1673657" url="https://pl.wikipedia.org/wiki?curid=1673657" title="SMS S 35">
SMS S 35

S 35 – niemiecki niszczyciel z okresu I wojny światowej. Piąta jednostka typu "S 31". Okręt wyposażony w trzy kotły parowe opalane ropą. Zapas paliwa 220 ton. Brał udział w bitwie na Dogger Bank i bitwie jutlandzkiej. W trakcie tej drugiej został 31 maja 1916 roku zatopiony.

</doc>
<doc id="1673659" url="https://pl.wikipedia.org/wiki?curid=1673659" title="Šviesa Wilno">
Šviesa Wilno



</doc>
<doc id="1673663" url="https://pl.wikipedia.org/wiki?curid=1673663" title="Siarczek ołowiu(II)">
Siarczek ołowiu(II)

Siarczek ołowiu(II), PbS – nieorganiczny związek chemiczny, sól kwasu siarkowodorowego i ołowiu na +II stopniu utlenienia. Jego postać mineralna – galena stanowi najważniejszą rudę ołowiu.
Otrzymywanie.
Siarczek ołowiu(II) można przygotować w laboratorium w postaci czarnego osadu w wyniku przepuszczenia siarkowodoru przez rozcieńczony kwasowy roztwór soli ołowiu, jak na przykład azotan ołowiu(II) czy octan ołowiu(II):
Można go także otrzymać w bezpośredniej reakcji pierwiastków w podwyższonej temperaturze.
Występowanie i zastosowanie.
W przyrodzie występuje jako minerał galena. Większość ołowiu otrzymuje się właśnie z tej rudy. Czysty siarczek ołowiu(II) jest stosowany w technologii materiałów mikro- i optoelektronicznych (np. ogniwa fotoelektryczne, lasery). Stosowany jest także jako detektor w czujnikach promieniowania podczerwonego. Znajduje zastosowanie w wysokotemperaturowych i wysokociśnieniowych smarach oraz do glazurowania wyrobów ceramicznych. Używany jest także jako katalizator w procesie rafinacji ropy naftowej, usuwający tiole.

</doc>
<doc id="1673664" url="https://pl.wikipedia.org/wiki?curid=1673664" title="Subkarpaty Południowe">
Subkarpaty Południowe

Subkarpaty Południowe (532; t. Subkarpaty Getyckie) – region fizycznogeograficzny w Karpatach Południowych w południowej Rumunii (Wołoszczyzna). Zachodnie przedłużenie analogicznego pasma Subkarpat Wschodnich w Zewnętrznych Karpatach Wschodnich. 
Subkarpaty Południowe stanowią pas gór niskich o charakterze przejściowym między właściwym łukiem Karpat a zapadliskiem zewnątrzkarpackim. Wysokość tego terenu wynosi 300–600 m n.p.m. z pojedynczymi kulminacjami sięgającymi powyżej 1000 m n.p.m. Subkarpaty Południowe są zbudowane z osadów neogeńskich typu molasy, które powstały przy wypiętrzaniu Karpat południowych, a następnie uległy lekkiemu sfałdowaniu, wypiętrzeniu i rozcięciu erozyjnemu. 
Subkarpaty Południowe dzieli się na: 

</doc>
<doc id="1673665" url="https://pl.wikipedia.org/wiki?curid=1673665" title="SMS G 37">
SMS G 37

G 37 – niemiecki niszczyciel z okresu I wojny światowej, pierwsza jednostka typu "G 37". Okręt wyposażony był w trzy kotły parowe opalane ropą, a zapas paliwa wynosił 299 ton. Zatopiony przez minę na Morzu Północnym 4 listopada 1917 roku.

</doc>
<doc id="1673668" url="https://pl.wikipedia.org/wiki?curid=1673668" title="SMS G 38">
SMS G 38

G 38 – niemiecki niszczyciel z okresu I wojny światowej. Druga jednostka typu "G 37". Okręt wyposażony w trzy kotły parowe opalane ropą. Zapas paliwa 299 ton. G 38 był jednym z okrętów internowanych w Scapa Flow i podobnie jak inne jednostki niemieckie zgromadzone w tej bazie został zatopiony przez własną załogę 21 czerwca 1919 roku. Wrak okrętu został podniesiony i zezłomowany w 1924 roku.

</doc>
<doc id="1673669" url="https://pl.wikipedia.org/wiki?curid=1673669" title="Kopenhaga Nørreport">
Kopenhaga Nørreport

Kopenhaga Nørreport – stacja kolejowa w Kopenhadze, w Danii. Stacja jest obsługiwane przez pociągi S-tog. Znajduje się tu również stacja metra. Cała stacja znajduje się pod ziemią. Posiada 3 perony: 1 do obsługi pociągów S-tog, 1 dla pociągów InterCity i 1 dla metra.
Stacja została otwarta 1 lipca 1918 jako część linii łączącej stacje Østerport i Dworzec Centralny. Pociągi S-tog rozpoczęły kursowanie 15 maja 1934.

</doc>
<doc id="1673671" url="https://pl.wikipedia.org/wiki?curid=1673671" title="Perschitzkopf">
Perschitzkopf

Perschitzkopf – szczyt w grupie Schobergruppe, w Wysokich Taurach w Alpach Wschodnich. Leży w Austrii, we Wschodnim Tyrolu. Leży na północny wschód od Glödis i na południowy zachód od Kruckelkopf.

</doc>
<doc id="1673672" url="https://pl.wikipedia.org/wiki?curid=1673672" title="Carignan (winorośl)">
Carignan (winorośl)

Carignan – popularny szczep winorośli właściwej o ciemnej skórce, uprawiany tradycyjnie w południowej Francji (Langwedocja, Prowansja), a także w Hiszpanii, Algierii i Kalifornii. We Włoszech nazywany jest carignano, w Hiszpanii cariñena, mazuelo albo mazuela, we Francji też carignan noir. 
Odmiana pochodzi z Francji, choć niektóre źródła podają też Hiszpanię jako miejsce pochodzenia.
Charakterystyka.
Carignan wypuszcza pąki oraz dojrzewa dość późno, dlatego też nie jest podatny na wiosenne przymrozki. Wymaga dużego nasłonecznienia. Jest silną, chociaż niezbyt odporną winoroślą. Szczególnie wrażliwa jest na choroby grzybowe.
Do zalet odmiany zalicza się wysokie plony: jeden hektar uprawy carignan może wyprodukować od 25 do 30 ton winogron.
Wina.
Z winogron tłoczy się wina o wysokiej zawartości garbników i zauważalnym poziomem kwasów. Odmiana carignan w kupażu z m.in. grenache, cinsault i tempranillo stanowi surowiec na nieskomplikowane wina do picia w pierwszych latach.
Rozpowszechnienie.
Sadzenie tego szczepu stało się powszechne we Francji w roku 1960, kiedy to Algieria zyskała niepodległość i przestała być niedrogim źródłem dostaw czerwonych winogron. Areał obsadzony odmianą we Francji liczył  ha w 1968. Carignan najczęściej występuje w regionach Langwedocji, Dolinie Rodanu oraz południowo-wschodniej Francji. Obecnie szczep jest sukcesywnie zastępowany bardziej wyróżniającymi się i bardziej aromatycznymi odmianami winogron. Do 2006 roku uprawy na terenie Francji stopniały do  ha. Obszar obsadzony carignan powoli rósł za to w Hiszpanii (od  ha w 1989 do  ha w 2001).
Liczące się obszary upraw znajdują się jeszcze m.in. we Włoszech, Chile, Maroko i w Kalifornii.
W samej Algierii po 1962 znacząco ograniczono uprawę carignan.
Synonimy.
Istnieją odmiany carignan blanc i carignan gris.
Ze skrzyżowania carignan i cabernet sauvignon wyhodowano w Stanach Zjednoczonych odmianę ruby cabernet.

</doc>
<doc id="1673675" url="https://pl.wikipedia.org/wiki?curid=1673675" title="Tania Sachdev">
Tania Sachdev

Tania Sachdev () (ur. 20 sierpnia 1986 r. w Delhi) – indyjska szachistka, kobieca arcymistrzyni (WGM) od 2005 r., a także mistrz międzynarodowy (IM) od 2008 roku.
Kariera szachowa.
W latach 1995–2006 wielokrotnie reprezentowała Indie na mistrzostwach świata juniorek we wszystkich kategoriach wiekowych, największy sukces odnosząc w 1998 r. w Oropesa del Mar, gdzie zdobyła brązowy medal mistrzostw świata do 12 lat.
Tania Sachdev stała się znana w szachowym świecie w 2003 r., po opublikowanym w serwisie "ChessBase" artykule, w którym opisano jej pierwszy w życiu pojedynek z arcymistrzem (Surya Gangulym), który zakończył się remisem, a w którym mogła w wyniku kombinacji wygrać skoczka, a co za tym idzie – prawdopodobnie również całą partię. Dwa lata po tym wydarzeniu była już arcymistrzynią, normy zdobywając w Kolombo (2002, dz. I m. w mistrzostwach Azji juniorek), Abu Zabi (2004), Budapeszcie (2005) i Balatonlelle (2005). W 2006 r. podzieliła III m. (za Michałem Olszewskim i Wojciechem Morandą, wspólnie z Daanem Brandenburgiem i Naną Dzagnidze) w turnieju "Stork Young Masters" w Hengelo. W 2006 i 2007 r. dwukrotnie zdobyła tytuły indywidualnej mistrzyni Indii. Również w 2007 r. odniosła największy sukces w dotychczasowej karierze, zdobywając w Teheranie tytuł mistrzyni Azji. W 2008 r. wystąpiła w rozegranych systemem pucharowym w Nalczyku mistrzostwach świata (w I rundzie przegrała z Tan Zhongyi i odpadła z dalszej rywalizacji) oraz zdobyła tytuł wicemistrzyni kraju.
Wielokrotnie reprezentowała Indie w turniejach drużynowych, m.in.:
Najwyższy ranking w dotychczasowej karierze osiągnęła 1 września 2013 r., z wynikiem 2443 punktów zajmowała wówczas 40. miejsce na kobiecej światowej liście FIDE, jednocześnie zajmując 3. miejsce (za Humpy Koneru i Hariką Dronavalli) wśród indyjskich szachistek.
Inne.
W roku 2009 została laureatką nagrody Arjuna Award.
W 2014 roku została ambasadorem globalnego biegu "Wings For Life World Run".
W listopadzie 2014 roku wyszła pochodzącego z Delhi architekta Viraja Kataria.

</doc>
<doc id="1673676" url="https://pl.wikipedia.org/wiki?curid=1673676" title="Halowy Puchar Europy w lekkoatletyce">
Halowy Puchar Europy w lekkoatletyce



</doc>
<doc id="1673679" url="https://pl.wikipedia.org/wiki?curid=1673679" title="SMS G 39">
SMS G 39

G 39 – niemiecki niszczyciel z okresu I wojny światowej. Trzecia jednostka typu "G 37". Okręt wyposażony w trzy kotły parowe opalane ropą. Zapas paliwa 299 ton. G 39 był jednym z okrętów internowanych w Scapa Flow i podobnie jak inne jednostki niemieckie zgromadzone w tej bazie został zatopiony przez własną załogę 21 czerwca 1919 roku. Wrak okrętu został podniesiony i zezłomowany w 1925 roku.

</doc>
<doc id="1673680" url="https://pl.wikipedia.org/wiki?curid=1673680" title="Drabina do raju">
Drabina do raju

Drabina do raju (także Drabina cnót, Drabina cnót monastycznych, Drabina św. Jana Klimaka; gr. "Κλίμαξ", ros. "Лествица") – traktat napisany w pierwszej połowie VII w. przez św. Jana Klimaka pustelnika i mnicha z klasztoru św. Katarzyny na Synaju, opisujący cnoty życia duchowego w klasztorze, niezbędne do zbawienia. Oryginalnie napisany po grecku, wywarł duży wpływ na ruch monastyczny w kościele prawosławnym, stanowiąc jedno z głównych źródeł hezychazmu. Na łacinę został przetłumaczony w XVI w.
Traktat nawiązuje do Drabiny Jakubowej, której poszczególne stopnie prowadzą aż do stanów mistycznych, a w konsekwencji do zjednoczenia z Bogiem. Stał się podstawą popularnego w ikonografii wczesnochrześcijańskiej i prawosławnej przedstawienia drabiny, po której mnisi zmierzają w kierunku zbawienia: każdy szczebel odpowiada jednej z trzydziestu cnót opisanych w traktacie (często szczeble są podpisane), diabły ściągają z drabiny mnichów, którzy którejś z nich nie opanowali, a święci wznoszą modły ze wstawiennictwem za tych, którzy po drabinie się wspinają.

</doc>
<doc id="1673681" url="https://pl.wikipedia.org/wiki?curid=1673681" title="SMS G 40">
SMS G 40

G 40 – niemiecki niszczyciel z okresu I wojny światowej. Czwarta jednostka typu "G 37". Okręt wyposażony w trzy kotły parowe opalane ropą. Zapas paliwa 299 ton. G 38 był jednym z okrętów internowanych w Scapa Flow i podobnie jak inne jednostki niemieckie zgromadzone w tej bazie został zatopiony przez własną załogę 21 czerwca 1919 roku. Wrak okrętu został podniesiony i zezłomowany w 1929 roku.

</doc>
<doc id="1673682" url="https://pl.wikipedia.org/wiki?curid=1673682" title="SMS G 41">
SMS G 41

SMS G 41 – niemiecki niszczyciel z okresu I wojny światowej. Piąta jednostka typu "G 37", podobnie jak G 42 posiadała wydłużony o 2,5 m kadłub. Okręt wyposażony był w trzy kotły parowe opalane ropą, a zapas paliwa wynosił 326 ton. G 41 został samozatopiony 3 października 1918 roku, podczas niemieckiej ewakuacji z Belgii.

</doc>
<doc id="1673683" url="https://pl.wikipedia.org/wiki?curid=1673683" title="Henryk Bystroń">
Henryk Bystroń

Henryk Bystroń (ur. 20 października 1920, zm. 6 kwietnia 2013) – polski specjalista z dziedziny aerologii górniczej oraz wentylacji kopalń i pożarów podziemnych. Pracownik Głównego Instytutu Górnictwa, profesor zwyczajny, członek rzeczywisty PAN.

</doc>
<doc id="1673686" url="https://pl.wikipedia.org/wiki?curid=1673686" title="Bydgoscy urzędnicy ziemscy">
Bydgoscy urzędnicy ziemscy

Bydgoscy urzędnicy ziemscy – urzędnicy ziemscy na ziemi bydgoskiej od początku XIV wieku do czasu I rozbioru Polski.
Historia bydgoskich urzędów ziemskich.
Pierwszym ziemskim urzędem bydgoskim była kasztelania, powołana do istnienia w latach 20. XIII wieku.
Jednak dopiero początek XIV wieku przyniósł rozwój średnich i niższych urzędów ziemskich, które związane były z wyodrębnieniem księstwa bydgosko-wyszogrodzkiego.
Okres księstwa bydgosko-wyszogrodzkiego (1314-1325).
Wśród trzech dzielnicowych księstw zachodniokujawskich, tylko jedno z nich (inowrocławskie) posiadało pełną hierarchię urzędniczą.
Księstwo bydgosko-wyszogrodzkie uznawane za drugie w hierarchii „starszeństwa” posiadało jedynie podstawowe urzędy o funkcjach administracyjnych, sądowych, fiskalnych i obronnych.
Najważniejszym urzędem była kasztelania, następnie średnie urzędy ziemskie: podkomorstwo i sędstwo. Zajmowali je przedstawiciele najbogatszych i najbardziej wpływowych rodów (Leszczyce, Rolice, Kotwice, Pomianowie).
Spośród urzędów niższych znalazło się w Bydgoszczy i Wyszogrodzie: podczaszostwo, podkoni oraz podstolstwo (komornicy). Urzędnicy niższego szczebla mogli wywodzić się z drobnego rycerstwa.
Rozwój urzędów bydgosko-wyszogrodzkich został zahamowany po 1318 r., kiedy książę Leszek zrzekł się swej zwierzchności na rzecz Przemysława i odtąd wiele urzędów ziemskich dla dzielnicy inowrocławskiej i bydgosko-wyszogrodzkiej było wspólnych.
Okres rządów lenników (1370-1392).
Odtwórcą bydgoskich urzędów ziemskich był Kazimierz Słupski, w latach 1370-1377 panujący na zamku bydgoskim. Utworzył urząd podczaszego (1372), podsędka (1373), chorążego (1376).
Urzędy te raczej nie były kontynuacją średnich i niższych urzędów bydgosko-wyszogrodzkich funkcjonujących w latach 1310-1325, ponieważ poza podczaszym nie znalazły one swych odpowiedników w bydgoskim władztwie Kaźka.
Bydgoska hierarchia ziemska utworzona przez księcia nie była pełna. Brak było np. ważnego urzędu – sędstwa, gdyż książę rolę sędziego pozostawił sobie powołując tylko podsędka bydgoskiego. Wśród urzędników bydgoskich brakuje również innych obecnych w niektórych pełnych hierarchiach kujawskich: podkomorzego, skarbnika, stolnika, podkoniego, konarskiego, podłowczego, cześnika, miecznika.
Okres rządów Władysława Jagiełły (1392-1434).
W 1392 r. król Władysław Jagiełło włączył starostwo bydgoskie na prawach powiatu do nowo kształtowanego województwa inowrocławskiego, które odziedziczyło po okresie dzielnicowym aż trzy hierarchie urzędnicze: inowrocławską, bydgoską i gniewkowską.
Jagiełło nie zlikwidował urzędów ziemskich bydgoskich, a nawet w 1400 r. powołał nowego urzędnika: łowczego bydgoskiego. Jednak określenie terytorium bydgoskiego jako powiatu spowodowało stopniową redukcję urzędów i przenoszenie tytulatury na urzędników inowrocławskich. Znalazło to odzwierciedlenie w losach bydgoskiego podsędstwa, które zachowało się jedynie w tytulaturze jaką do połowy XV wieku dodawali sobie sędziowie i podsędkowie inowrocławscy.
Za czasów Jagiełły hierarchia bydgoska składała się z jednego urzędu wyższego – kasztelanii, dwóch urzędów średnich – chorąstwa i podsędstwa (w tytulaturze), oraz trzech niższych: podstolstwa, podczaszostwa, łowczostwa.
Zanik urzędów.
W miarę upływu czasu w kontekście tendencji do redukowania liczby urzędów ziemskich, tytulatura bydgoska zanikała. W województwie inowrocławskim złożonym z trzech terytoriów dzielnicowych gniewkowskie urzędy ziemskie zanikły do połowy XV wieku, natomiast bydgoskie uległy ograniczeniu.
Podczaszostwo i łowczostwo zanikło po śmierci nominatów jagiełłowych.
Z bydgoskich urzędów po 1480 r. zachowało się jedynie kasztelaństwo oraz chorąstwo, co miało przypominać o pewnej odrębności powiatu od reszty województwa i służyć celom reprezentacyjnym (pozostawiono chorągiew bydgoskiego pospolitego ruszenia).
W 1449 r. pojawił się ponadto bydgoski podstoli, ale urząd ten powstał i zanikł za rządów Kazimierza Jagiellończyka.
Odtworzenie urzędów.
Częściowe wzbogacenie urzędów ziemskich nastąpiło w XVII wieku, kiedy w 1685 r. pojawił się wojski bydgoski.
Na nowo bydgoską hierarchię ziemską powołano w szerszym zakresie dopiero w 1726 r. na podstawie konstytucji Sejmu. Powstały wtedy nowe urzędy ziemskie bydgoskie: cześnika, łowczego, miecznika, podstolego, skarbnika, stolnika.
W 1765 r. wojski bydgoski został przekształcony w wojskiego większego przy równoczesnym pojawieniu się wojskiego mniejszego.
Starostwo.
Odrębnym zagadnieniem jest bydgoskie starostwo grodowe, które powołane przez Kazimierza Wielkiego zachowało się do końca okresu staropolskiego. Starostowie byli urzędnikami ziemskimi mianowanymi przez króla i w jego imieniu sprawującymi administrację i sądownictwo na terenie Bydgoszczy i powiatu bydgoskiego.
Przegląd urzędników bydgoskich.
Chorążowie.
Urząd ten dawał sposobność uzyskania krzesła kasztelańskiego. Do godności chorążego pretendowali przedstawiciele miejscowego rycerstwa. Niektórzy z nich przejawiali aktywność polityczną, czasem nie ustępującą kasztelanom.
Sędziowie i podsędkowie.
Od 1392 r. tytulatura sędziów generalnych ziemskich województwa inowrocławskiego była trzyczłonowa inowrocławsko-bydgosko-gniewkowska. Od 1426 r. jest dwuczłonowa – inowrocławsko-bydgoska, a od 1462 r. jednoczłonowa – inowrocławska
Burgrabiowie.
O pierwszym burgrabim bydgoskim mowa jest w akcie lokacyjnym miasta Bydgoszczy. Burgrabia był instancją odwoławczą od wyroków sądów miejskich. Sprawami sądowym zajmował się sąd ławniczy, instancją odwoławcza była rada miejska. Dalej można było odwoływać się do rady miasta Inowrocławia. Gdy i to nie zadowalało, wtedy można było zwrócić się do burgrabiego bydgoskiego, jednak tylko ze sprawami dużej wagi. Na całym obszarze miasta przynależnym miastu jurysdykcja podlegała wójtowi, jednak miejski odcinek rzeki Brdy został wyjęty i pozostawiony kontroli burgrabiego.

</doc>
<doc id="1673690" url="https://pl.wikipedia.org/wiki?curid=1673690" title="Abu Haszim Abd Allah Ibn Muhammad Ibn al-Hanafijja">
Abu Haszim Abd Allah Ibn Muhammad Ibn al-Hanafijja

Abu Haszim Abd Allah Ibn Muhammad Ibn al-Hanafijja (? - zm. pomiędzy 700 a 703/81 - 84 A.H.) – syn Muhammada Ibn al-Hanafijji, uznawany za imama przez szyickie ugrupowanie kajsanitów.
Niewiele wiadomo o jego życiu. Jego część miał spędzić w Syrii, a po śmierci swojego ojca Muhammada Ibn al-Hanafijji miał być uznawany za imama przez większość kajsanitów, jednak o naturze tego przywództwa nic nie wiadomo. Jego ojciec ponoć osobiście mianował go swoim następcą, co oznaczałoby, że to właśnie wtedy po raz pierwszy w szyizmie została zastosowana idea „nassu” ("naṣṣ" – tekst), zgodnie z którą żyjący imam wyznacza swojego następcę. Niektórzy kajsanici uważali go jedynie za pełnomocnika ("waṣi") Muhammada Ibn al-Hanafijji, „który, jak twierdzono, żyje i przebywa w górach Raḍwā między Mekką a Medyną karmiony przez dzikie kozice i strzeżony przez dwa lwy”. Abu Haszim zmarł podobno wkrótce po złożeniu hołdu na dworze Umajjadów, według Al-Masudiego za panowania Abd al-Malika (685–705). Taka data wydaje się bardziej wiarygodna niż tradycyjnie podawany rok 716/717, ponieważ jest ona potwierdzona przez fakt, że zmarły w roku 703 Abd Allah Ibn Haris Ibn Naufal miał brać udział w jego ceremonii pogrzebowej. Z kolei poeta Kusajjir Azza w jednym ze swoich wierszy przepowiada, że syn Muhammada Ibn al-Hanafijji i jego następca jako przywódca wiernych (czyli Abu Haszim) nie dożyje do końca panowania Abd al-Malika.
Wiele lat po śmierci Abu Haszima walczący o względy szyitów przywódcy, Abbasyda Muhammad Ibn Ali i potomek brata Alego, Abd Allah Ibn Mu’awija, zaczęli twierdzić, że są w posiadaniu jego testamentu, w którym przekazał on imamat za pomocą "nassu" na ich rzecz. Z tekstu testamentu używanego przez abbasydzką propagandę wiadomo, że 100 rok hidżry (718/719) był uważany przez wiele szyickich grup za datę w której miały spełnić się ich eschatologiczne nadzieje. Wydaje się, że to właśnie wtedy przesunięto datę śmierci Abu Haszima na okres tuż przed tym rokiem, tak by udzielenie przez niego "nassu" mogło być uważane za początek wydarzeń ześrodkowanych wokół roku 100. Większość dawnych zwolenników Abu Haszima skupiła się wokół Abbasydów, a nazywali oni siebie "haszimijja", co sugerowało popieranie Haszymitów. Prawdopodobnie pierwotnie przez "haszimijję" rozumiano jednak nie zwolenników Haszymitów, ale konkretnie Abu Haszima. Ostatecznie nazwa ta zaczęła oznaczać zwolenników jedynie jednego odłamu Haszymitów, to jest Abbasydów. Kiedy Abbasydzi wzmocnili swoją władzę, trzeci kalif z tej dynastii, Al-Mahdi (775–785), zrezygnował z wywodzenia ich prawa do przywództwa od Abu Haszima i zaczął je wyprowadzać od protoplasty rodu, Abbasa, jako krewnego i prawowitego dziedzica Mahometa.

</doc>
<doc id="1673691" url="https://pl.wikipedia.org/wiki?curid=1673691" title="Siarczek rtęci(II)">
Siarczek rtęci(II)

Siarczek rtęci(II), HgS – nieorganiczny związek chemiczny z grupy siarczków, sól kwasu siarkowodorowego i rtęci na II stopniu utlenienia.
Występuje w przyrodzie jako odmiana czerwona (cynober), rzadziej jako czarna (metacynober). W wyniku wprowadzenia siarkowodoru do roztworu soli rtęci(II) otrzymuje się odmianę czarną, którą przez działanie roztworami wielosiarczków można przeprowadzić w odmianę czerwoną. W wyniku bezpośredniej syntezy z pierwiastków otrzymuje się odmianę czerwoną.
Zastosowanie.
Stosowany jako katalizator. Duże jego ilości używa się w technice pomiarowej i regulacyjnej.
W lecznictwie jako surowiec farmaceutyczny pod nazwą "Hydrargyrum sulfuratum rubrum" lub "Cinnabaris" (czerwony siarczek rtęciowy; cynober) stosowany jest w dermatologii w niektórych chorobach skóry (m.in. figówka brody, nużenica) w postaci preparatów sporządzanych w zakresie receptury aptecznej (maści, pasty, papki) w stężeniach zwykle 0,5–1% (dla past do 2%).

</doc>
<doc id="1673693" url="https://pl.wikipedia.org/wiki?curid=1673693" title="Ferrari California">
Ferrari California

Ferrari California – samochód sportowy klasy średniej produkowany przez włoską markę Ferrari w latach 2008–2017.
Historia modelu.
Samochód zadebiutował jesienią 2008 roku w Maranello oraz podczas targów motoryzacyjnych w Paryżu. Model ten wyposażono w system kontroli trakcji F1-Trac, który debiutował w modelu 599 GTB Fiorano, nowe tylne zawieszenie typu multilink oraz karbonowo-ceramiczne tarcze hamulcowe. Silnik to konstrukcja adaptowana z modelu F430. Jest to jednostka V8, która ma 4,3 litra pojemności, bezpośredni wtrysk paliwa i dysponuje mocą 460 KM przy 7500 obr./min. Zużycie paliwa obniżono o 30 procent. 
Silnik umieszczono z przodu za przednią osią, a by zachować dobry rozkład mas przed tylną osią znalazła się siedmiostopniowa przekładnia (w tzw. układzie transaxle) współpracująca z podwójnym sprzęgłem. Emisja spalin wynosi około 305-310 g CO2 na kilometr. Auto wyposażone jest w system kontroli trakcji opracowanej przy współpracy z zespołem F1 Scuderia Ferrari oraz aktywne zawieszenie z regulowanymi amortyzatorami MRC (Magnetic Ride Control).
Płyta podłogowa oraz nadwozie tego modelu wykonane zostały z aluminium. Dach sztywny jest składany. Ma on nowe tylne zawieszenie typu multilink oraz karbonowo-ceramiczne tarcze hamulcowe. Model California jest produkowany w liczbie do 6000 sztuk rocznie w fabryce Ferrari w Maranello. Na potrzeby wzrostu produkcji stworzono nową linię montażową. Głównym rynkiem zbytu są Stany Zjednoczone.
Oferta obejmuje 27 kolorów nadwozia, 12 odcieni skórzanej tapicerki, 3 wzory felg oraz 5 kolorów zacisków. W podstawowej wersji wyposażeniowej cena auta wynosi około 190 tys. dolarów. Po prezentacji zainteresowanie modelem California było tak duże, że zbieranie następnych zamówień przewidziano dopiero na rok 2011.
Przez cały okres produkcji Californii sprzedano jedynie dwa egzemplarze z manualną skrzynią biegów.

</doc>
<doc id="1673697" url="https://pl.wikipedia.org/wiki?curid=1673697" title="William Hook">
William Hook

William (Bill) Hook (ur. 28 maja 1925 w New Rochelle, zm. 9 maja 2010) – brytyjski szachista reprezentujący na arenie międzynarodowej Brytyjskie Wyspy Dziewicze.
Kariera szachowa.
William Hook był jednym z rekordzistów pod względem liczby startów w szachowych olimpiadach, pomiędzy 1968 a 2008 r. uczestniczył w nich 17 razy i według stanu na 2008 r. był czwartym szachistą świata (wspólnie z Wiktorem Korcznojem, za Lajosem Portischem, Eugenio Torre i Heikki Westerinenem) pod tym względem. Największy indywidualny sukces odniósł w 1980 r. w Valletcie, gdzie za wynik 11½ pkt w 14 partiach (na I szachownicy) otrzymał złoty medal olimpijski. W 1969 r. był uczestnikiem turnieju strefowego (eliminacji mistrzostw świata) w Quito, zajmując w stawce trzynastu szachistów IX miejsce.
W 2008 r. napisał książkę "Hooked On Chess: A Memoir" (), w której opisał swoje życie i pasje: szachy, malarstwo, podróżowanie, fotografowanie i blackjacka. Wspomina w niej m.in. swoje pojedynki z Stanleyem Kubrickiem, Haroldem Schonbergiem, Marcelem Duchampem i Miguelem Najdorfem, jak również z młodym Robertem Fischerem, którego czterokrotnie pokonał w partiach błyskawicznych.

</doc>
<doc id="1673708" url="https://pl.wikipedia.org/wiki?curid=1673708" title="Nadine Auzeil-Schoellkopf">
Nadine Auzeil-Schoellkopf

Nadine Auzeil-Schoellkopf (ur. 19 sierpnia 1964 w Barr) - francuska lekkoatletka, która specjalizowała się w rzucie oszczepem.
Trzykrotna uczestniczka igrzysk olimpijskich - Seul 1988, Atlanta 1996 oraz Sydney 2000. W żadnym z olimpijskich występów nie awansowała do finału. Dwa razy startowała w mistrzostwach świata - Tokio 1991 (nie awansowała do finału), Sewilla 1999 (nie awansowała do finału). W 1990 i 1994 bez powodzenia uczestniczyła w mistrzostwach Europy. W 1999 zajęła trzecie miejsce w zawodach pucharu Europy. Czterokrotna medalistka igrzysk śródziemnomorskich. W ciągu swojej kariery zdobyła 10. złotych medali mistrzostw Francji (w latach 1984 - 2001). Rekord życiowy: stary model oszczepu - 64,32 (1994); nowy model - 62,16 (27 czerwca 2000, Strasburg).

</doc>
<doc id="1673710" url="https://pl.wikipedia.org/wiki?curid=1673710" title="Ołeksandr Hodyniuk">
Ołeksandr Hodyniuk

Ołeksandr Ołehowycz Hodyniuk, ukr. Олександр Олегович Годинюк, ros. Александр Олегович Годынюк – Aleksandr Olegowicz Godyniuk (ur. 27 stycznia 1970 w Kijowie) – ukraiński hokeista, reprezentant Ukrainy. Trener hokejowy.
Kariera zawodnicza.
Wychowanek Sokiłu Kijów. W 1990 był draftowany do NHL z 115 miejsca przez Toronto Maple Leafs. W tych rozgrywkach rozegrał siedem sezonów, a ponadto w USA grał także w lidze IHL. Po powrocie do Europy w 1998 dwa lata grał w szwajcarskiej NLA i rok w niemieckiej DEL, po czym zakończył karierę w 2001.
W wieku juniorskim reprezentował ZSRR uczestnicząc w turniejach mistrzostw Europy juniorów do lat 18 edycji 1987, 1988 oraz mistrzostw świata juniorów do lat 20 edycji 1989, 1990. Pod koniec kariery został reprezentantem Ukrainy, w barwach której brał udział w turnieju mistrzostw świata edycji 1999.
Kariera trenerska.
Po zakończeniu kariery został trenerem. Początkowo pracował w USA. Po powrocie na Ukrainę był szkoleniowcem reprezentacji kraju do lat 18, następnie równolegle do lat 20. Zespół do lat 18 prowadził na turniejach mistrzostw świata juniorów do lat 18 edycji 2010, 2011, 2012, a kadrę do lat 20 w turniejach mistrzostw świata juniorów do lat 20 edycji 2012, 2013, 2014. Od 2011 do 2013 trenował Sokił Kijów. W 2013 został szkoleniowcem zespołu juniorskiego Mołoda Hwardija, stanowiącego zaplecze klubu Donbas Donieck w rosyjskich rozgrywkach juniorskich MHL (jego asystentem był Ihor Czybiriew). Podczas turnieju mistrzostw świata seniorów 2014 był asystentem głównego trenera, a w sierpniu 2014 został głównym trenerem reprezentacji seniorskiej Ukrainy. Prowadził kadrę na turniejach mistrzostw świata edycji 2015 (Dywizja IA). Po degradacji Ukrainy do Dywizji IB w 2015 odszedł z funkcji I trenera w maju 2015 (wraz z asystentem Ihorem Czybiriewem). Obaj zostali wówczas trenerami rosyjskiego klubu Sokoł Krasnojarsk. Pod koniec listopada 2015 został zwolniony ze stanowiska. Pod koniec 2015 podjął pracę w sztabie kadry Ukrainy do lat 20. W turnieju MŚ seniorów edycji 2016 był menedżerem generalnym.

</doc>
<doc id="1673711" url="https://pl.wikipedia.org/wiki?curid=1673711" title="Leopold Fuckel">
Leopold Fuckel

Karl Wilhelm Gottlieb Leopold Fuckel (ur. 3 lutego 1821 w Reichelsheim (Wetterau), zm. 8 maja 1876 w Wiedniu) – niemiecki botanik i mikolog. W nazwach naukowych opisanych przez niego roślin i grzybów stosuje się zapis (w dawniejszym piśmiennictwie można znaleźć skrót , obecnie rzadko stosowany).
Od 1836 do 1852 pracował jako farmaceuta. Potem żył z dochodów które przynosiła mu winnica, i mógł poświęcić się wyłącznie pracy naukowej. Badał grzyby, znalezione przez drugą niemiecką wyprawę na biegun północny w latach 1860–1870. W swojej pracy klasyfikował grzyby w zależności od stadium płciowego bądź bezpłciowego, wprowadził do botaniki pojęcie konidium.

</doc>
<doc id="1673712" url="https://pl.wikipedia.org/wiki?curid=1673712" title="Parafokalność">
Parafokalność

Parafokalność (gr. "παρά, pará" – przy, obok; łac. "focus" – ognisko) – zdolność do zachowania płaszczyzny ogniskowania przy zmianie ogniskowej. Parafokalność jest cechą okularów i obiektywów.
Mikroskopy i teleskopy.
Parafokalność okularów stosowanych w mikroskopach i teleskopach oznacza zdolność do zachowania ostrości przy zmianie okularu w przypadku okularów stałoogniskowych lub zmianie ogniskowej w przypadku okularu typu zoom.
Fotografia.
W fotografii parafokalność obiektywu zmiennoogniskowego (typu zoom) oznacza zdolność do zachowania ostrości w trakcie zmiany ogniskowej. Obiektywy takie nazywane są transfokatorami. Nie wszystkie obiektywy typu zoom posiadają tę cechę.
Historycznie, obiektyw zmiennoogniskowy nieparafokalny nosił angielską nazwę "varifocus". Z kolei "zoom" było nazwą oznaczającą obiektywy zmiennoogniskowe parafokalne. Współcześni producenci ze względów marketingowych nadużywają nazwy "zoom" używając jej do obiektywów nie posiadających parafokalności.

</doc>
<doc id="1673714" url="https://pl.wikipedia.org/wiki?curid=1673714" title="V Komenda WiN">
V Komenda WiN



</doc>
<doc id="1673716" url="https://pl.wikipedia.org/wiki?curid=1673716" title="Karl Wilhelm Gottlieb Leopold Fuckel">
Karl Wilhelm Gottlieb Leopold Fuckel



</doc>
<doc id="1673718" url="https://pl.wikipedia.org/wiki?curid=1673718" title="Hyundai Terracan">
Hyundai Terracan

Hyundai Terracan – samochód osobowy typu SUV klasy wyższej produkowany pod południowokoreańską marką Hyundai w latach 2001 – 2007.
Historia i opis modelu.
Studyjną zapowiedzą nowego, topowego SUV-a Hyundaia był prototyp "Highland Concept" przedstawiony w 1999 roku. W seryjnej postaci jako Hyundai Terracan pojazd został zaprezentowany po raz w pierwszy w 2001 roku jako następca modelu Galloper, kontynuując po nim koncepcję 5-drzwiowego SUV-a wykorzystującego napęd na cztery koła, niezależne zawieszenie przednie i reduktor. W ówczesnej gamie producenta pojazd uplasował się powyżej mniejszego Santa Fe.
W porównaniu do poprzednika, Terracan otrzymał jednak bardziej luksusowe wyposażenie na czele ze skórzaną tapicerką, automatyczną klimatyzacją, systemem ABS czy podgrzewaniem przednich foteli. Jednocześnie, Terracan zachował prosty wystrój kabiny pasażerskiej z dominacją prostokątnych form.
Lifting.
W 2004 roku Hyundai Terracan przeszedł obszerną restylizację. W wyglądzie zewnętrznym pojawiła się nowa ciemna atrapa chłodnicy, nowe wloty powietrza, prostokątne światła przeciwmgielne, inne wkłady lamp tylnych o przemodelowanym kształcie, a także zmieniona boczna listwa ochronna oraz inna listwa na tylnej klapie. Zmodyfikowano też materiały wykończeniowe w kabinie pasażerskiej oraz zmieniono listę wyposażenia.
Sprzedaż.
Hyundai Terracan był samochodem globalnym, poza rodzimym rynkiem Koreą Południową oferowanym także w Europie, Ameryce Południowej i Australii.
Między 2003 a 2011 Terracan był także produkowany i sprzedawany w Chinach na licencji udzielonej lokalnemu przedsiębiorstwu Hawtai pod nazwą Hawtai Terracan, bez głębszych różnic wizualnych.

</doc>
<doc id="1673721" url="https://pl.wikipedia.org/wiki?curid=1673721" title="Bernardo Cavallino">
Bernardo Cavallino

Bernardo Cavallino (ur. w 1616 w Neapolu, zm. w 1656 tamże) – włoski malarz okresu baroku.
Niewiele wiadomo o jego życiu i twórczości. Ulegał wpływom licznych malarzy epoki (Massimo Stanzione, Anton van Dyck, Pietro Novelli, Guido Reni).
Malował sceny religijne, mitologiczne i rodzajowe. 

</doc>
<doc id="1673722" url="https://pl.wikipedia.org/wiki?curid=1673722" title="System czasów elementarnych">
System czasów elementarnych

System czasów elementarnych – metoda, przy pomocy której można ustalić normatywy czasów, zadanych dla wykonania poszczególnych elementów przebiegu pracy, zależnych całkowicie od człowieka. Jej autorem był Frank Bunker Gilbreth, który chciał dzięki niej usprawnić organizację stanowiska pracy oraz stwierdzić, ile czasu zajmuje robotnikowi każdy elementarny ruch w pracy. Podczas filmowania niezliczonej ilości przebiegów ruchów Gilbreth stwierdził, że ruchy człowieka można podzielić na 17 elementarnych ruchów. Nazwał je od własnego nazwiska czytanego wspak threbligami. Threbligi są pierwowzorami podstawowych ruchów elementarnych MTM.
Wykorzystanie jakiegokolwiek systemu czasów elementarnych prowadzi do istotnych wskazówek dla kształtowania stanowiska i metody pracy oraz jest podstawowym narzędziem w zastosowaniu zasady ekonomiki ruchów elementarnych.
Gilbreth rozpoznał, że czas wykonania przebiegu przy:
zależy w rozsądnych granicach wyłącznie od zastosowanej metody.
Frederick Winslow Taylor wprowadził zmiany do systemu, uwzględniając pozostałe czynniki, mające wpływ na pracownika, jak np. rolę kierownictwa.
Dzisiaj wiadomo, że jest to bardzo „mechanistyczny pogląd”, ponieważ nie uwzględnia się wpływów np. motywacji pracującego człowieka, otoczenia środowiska lub właściwości przedmiotów pracy.
Słuszna jest natomiast obserwacja Gilbretha, że stosowana metoda pracy jest nadzwyczajnie ważnym czynnikiem wpływającym na wydajność.

</doc>
<doc id="1673724" url="https://pl.wikipedia.org/wiki?curid=1673724" title="Tomas Intas">
Tomas Intas

Tomas Intas (ur. 15 września 1981 w Kłajpedzie) – litewski lekkoatleta, który specjalizuje się w rzucie oszczepem.
W 1999 zdobył złoty medal mistrzostw Europy juniorów - uzyskał wówczas wynik 77,88. Rok później w Santiago zajął 10. miejsce w mistrzostwach świata juniorów. Dwukrotny uczestnik uniwersjady - Pekin 2001 (nie awansował do finału) oraz Izmir 2005 (10. miejsce). W 2005 zajął 11. miejsce mistrzostwach świata, a w 2006 bez powodzenia startował w mistrzostwach Europy. Reprezentant Litwy w pucharze Europy, drużynowych mistrzostwach Europy oraz zimowym pucharze Europy. Wielokrotny medalista mistrzostw kraju. Rekord życiowy: 82,94 (11 września 2004, Bańska Bystrzyca). Do 2017 rekordzista Litwy w rzucie oszczepem.

</doc>
<doc id="1673725" url="https://pl.wikipedia.org/wiki?curid=1673725" title="ZPR Media">
ZPR Media

ZPR Media S.A. (dawniej Murator S.A.) – polskie przedsiębiorstwo medialne wchodzące w skład holdingu ZPR S.A. Spółka prowadzi działalność wydawniczą, jest właścicielem stacji telewizyjnych i portali internetowych. Wraz z Grupą Radiową Time i kilkudziesięcioma powiązanymi podmiotami tworzy Grupę ZPR Media.
Działalność.
"Opracowano na podstawie materiału źródłowego"
Działalność Grupy ZPR Media obejmuje większość segmentów rynku medialnego, w tym media elektroniczne (internet, telewizję, radio) oraz rynek prasowy. Działalność wydawnicza (ogólnopolski dziennik Super Express i kilkanaście czasopism specjalistycznych) oraz telewizyjna skupione są w spółce ZPR Media S.A. Powiązana spółka Time S.A. koordynuje działalność radiową (rozgłośnie Eska, WAWA i VOX FM). Grupa ZPR Media jest także właścicielem kilkudziesięciu tematycznych serwisów internetowych. Działa również na rynku reklamowym, fonograficznym oraz jako organizator wydarzeń.
4 grudnia 2017 roku Telewizja Polsat ogłosiła, że kupiła 100 proc. akcji spółek Eska TV i Lemon Records nadawców kanałów Eska TV, Eska TV Extra, Eska Rock TV, Polo TV i Vox Music TV oraz 34 proc. udziałów spółki TV Spektrum nadawcy kanałów Fokus TV i Nowa TV.
Telewizja.
Spółki Grupy ZPR Media była nadawcą siedmiu tematycznych kanałów telewizyjnych. Ich program rozpowszechniany jest drogą satelitarną, w sieciach kablowych oraz poprzez Internet. Cztery kanały dostępne są ponadto w ofercie naziemnej telewizji cyfrowej DVB-T. Na ofertę telewizyjną grupy składały się:
Do 4 grudnia 2017 roku do Grupy ZPR Media należały stacje telewizyjne:
Wcześniej do Grupy ZPR Media należały też stacje telewizyjne:
Radio.
Działalność radiowa Grupy ZPR Media skupiona jest w spółce Time S.A. i jej podmiotach zależnych. Dysponują one kilkudziesięcioma koncesjami lokalnymi oraz jedną ponadregionalną, realizując łącznie pięć projektów radiowych:
Wcześniej do ZPR Media należało:
Prasa.
Spółka ZPR Media S.A. jest obecna na rynku prasy codziennej i czasopism specjalistycznych. W portfolio wydawnictwa znajdują się:
Internet.
Spółki Grupy ZPR Media są wydawcami serwisów internetowych, w większości powiązanych z projektami prasowymi i radiowymi. Należą do nich:
Do grupy należy również operator internetu światłowodowego i telewizji cyfrowej Supermedia Sp. z o.o.
Pozostałe.
ZPR Media jest właścicielem spółki Murator Expo – organizatora targów i imprez wystawienniczych (Warszawskie Targi Książki, Warszawskie Targi Turystyczne, „Rolexpo”, „Wiatr i Woda”). Grupa ZPR Media, pod patronatem swoich stacji radiowych i telewizyjnych, organizuje również imprezy muzyczne („Eska Music Awards”, „Letnia Scena Eski”, „WAWA Live”, „Polo TV Hit Festival”).
Poprzez wytwórnię płytową Lemon Records ZPR Media prowadzi też działalność fonograficzną.
Na rynku reklamowym Grupa ZPR Media obecna jest poprzez spółki Time S.A. (reklama radiowa) oraz IDM NET S.A. (reklama telewizyjna i internetowa).
Do spółki należy również prowadzony w zabytkowym pałacu Prymasowskim przy ulicy Senatorskiej w Warszawie butikowy hotel „Bellotto”.

</doc>
<doc id="1673728" url="https://pl.wikipedia.org/wiki?curid=1673728" title="Murator S.A">
Murator S.A



</doc>
<doc id="1673730" url="https://pl.wikipedia.org/wiki?curid=1673730" title="Metacynober">
Metacynober

Metacynober - minerał z grupy siarczków, dymorficzna odmiana cynobru.
Występowanie.
Złoża rtęci położone są płytko pod ziemią, utworzone w niskiej temperaturze.
Metacynober odnaleziono w Idriji w Słowenii i Kalifornii w USA.

</doc>
<doc id="1673736" url="https://pl.wikipedia.org/wiki?curid=1673736" title="SMS G 42">
SMS G 42

G 42 – niemiecki niszczyciel z okresu I wojny światowej. Szósta jednostka typu "G 37", podobnie jak G 41 posiadała wydłużony o 2,5 m kadłub. Okręt wyposażony w trzy kotły parowe opalane ropą. Zapas paliwa 326 ton. Zatopiony ogniem dział brytyjskich okrętów HMS "Swift" i HMS "Broke" 21 kwietnia 1917 roku podczas bitwy w Cieśninie Kaletańskiej. 

</doc>
<doc id="1673747" url="https://pl.wikipedia.org/wiki?curid=1673747" title="Święty Libert">
Święty Libert

Święty Libert, łac. "Libertus, Liethbertus", fr. Liébert, niem. Lietbert, Lietbrecht. (ur. ?, zm. 1140) – święty Kościoła katolickiego, benedykt, męczennik.
Był kapłanem i jako rekluz w klasztorze w Saint-Crespin udzielał pielgrzymom Bożego miłosierdzia. Codziennie odmawiał całą Księgę Psalmów.
Jego wspomnienie obchodzone jest 7 kwietnia.

</doc>
<doc id="1673749" url="https://pl.wikipedia.org/wiki?curid=1673749" title="Gargantua (album)">
Gargantua (album)

Gargantua – debiutancka płyta krakowskiej grupy avant-rockowej Gargantua. Ukazała się w 2003 roku nakładem wydawnictwa Ars Mundi w wersji kompaktowej.

</doc>
<doc id="1673751" url="https://pl.wikipedia.org/wiki?curid=1673751" title="Nowomęczennik">
Nowomęczennik

Nowomęczennik – jeden z tytułów świętych w Kościołach prawosławnych, w Kościele katolickim obrządku bizantyjsko-ukraińskiego, a także przyjęty w programie KKER , nadawany osobom, które poniosły bezpośrednią śmierć męczeńską za wiarę lub też zmarły w wyniku represji skierowanych przeciw chrześcijanom przez rządy związane z innymi religiami lub popierające doktrynę ateizmu państwowego. 
Poprzez dodanie przedrostka nowo- męczennicy ci są odróżniani od pierwszych męczenników chrześcijańskich, zamordowanych w czasie prześladowań w starożytnym imperium rzymskim. Wśród najważniejszych grup nowomęczenników wymienia się ofiary prześladowań tureckich w Grecji w XIX w. (wspomnienie w trzecią niedzielę po Zesłaniu Ducha Świętego) oraz ofiary totalitarnych rządów w Chinach i w ZSRR (wspomnienie w pierwszą sobotę po 25 stycznia w Rosyjskiej Cerkwi Prawosławnej). 

</doc>
<doc id="1673752" url="https://pl.wikipedia.org/wiki?curid=1673752" title="Erich Schmidt (historyk literatury)">
Erich Schmidt (historyk literatury)

Erich Schmidt (ur. 20 czerwca 1853 w Jenie, zm. 29 kwietnia 1913 w Berlinie) – niemiecki filolog, historyk literatury, profesor uniwersytetów w Strasburgu, Wiedniu i Berlinie. Rektor berlińskiego uniwersytetu w latach 1909–1910.
W latach 80. XIX w. dyrektor weimarskiego archiwum Goethego. Odkrył "Urfausta". Napisał wiele prac na temat Goethego. Opracował dwutomową biografię Lessinga. Zasłużył się jako wydawca pism pisarzy niemieckich.
Jednym z jego uczniów był Eduard Spranger.
Bibliografia.
 

</doc>
<doc id="1673753" url="https://pl.wikipedia.org/wiki?curid=1673753" title="Fosforan srebra">
Fosforan srebra

Fosforan srebra, Ag3PO4 – nieorganiczny związek chemiczny, sól kwasu fosforowego i srebra na +1 stopniu utlenienia. Występuje w postaci żółtawych kryształów, niezbyt dobrze rozpuszczalnych w wodzie. Używany jest w fotografice, medycynie i w optyce.

</doc>
<doc id="1673757" url="https://pl.wikipedia.org/wiki?curid=1673757" title="Ołeksij Ponikarowski">
Ołeksij Ponikarowski

Ołeksij Wołodymyrowycz Ponikarowski (ukr. Олексій Володимирович Понікаровський; ur. 9 kwietnia 1980 w Kijowie) – ukraiński hokeista, reprezentant Ukrainy, olimpijczyk.
Kariera.
Wychowanek klubu Sokił Kijów. W 1998 był draftowany do NHL z 87 miejsca przez Toronto Maple Leafs. W tym klubie rozegrał 9 sezonów. W 2007 roku otrzymał obywatelstwo kanadyjskie. Od stycznia 2012 zawodnik New Jersey Devils. Od 1 lipca 2012 w kanadyjskim klubie Winnipeg Jets, z którym podpisał roczny kontrakt. Od września 2012 do stycznia 2013 na okres lokautu w sezonie NHL (2012/2013) związany kontraktem z Donbasem Donieck). Po miesiącu gry nowego sezonu NHL, w połowie lutego 2013 został ponownie zawodnikiem New Jersey Devils. Od sierpnia 2013 do maja 2016 zawodnik SKA Sankt Petersburg. Od sierpnia 2016 zawodnik chińskiego klubu Kunlun Red Star, beniaminka w lidze KHL.
Uczestniczył w turnieju zimowych igrzysk olimpijskich 2002.

</doc>
<doc id="1673762" url="https://pl.wikipedia.org/wiki?curid=1673762" title="Friedrich Paulsen">
Friedrich Paulsen

Friedrich Paulsen (ur. 16 lipca 1846 w Langenhorn, zm. 14 sierpnia 1908 w Berlinie) – niemiecki filozof i pedagog.
Życiorys.
Studiował teologię na uniwersytecie w Erlangen, filozofię w Berlinie. W 1871 obronił u Friedricha Adolfa Trendelenburga pracę o formie i metodzie etyki Arystotelesa. W 1875 habilitował się na podstawie pracy o teorii poznania Kanta.
Jako jeden z pierwszych uczonych niemieckich prowadził wykłady z pedagogiki i otrzymał tytuł profesora pedagogiki i filozofii. Ciesząc się zasłużoną sławą, wykładał w Kilonii, Lipsku, Monachium, Breslau i Würzburgu. Proszono go o wykłady na uniwersytetach Cornella, Harvarda i Yale.
Był nauczycielem Edmunda Husserla, Alberta Schweitzera, Eduarda Sprangera oraz Ferdinanda Tönniesa.
Uznawano go za przedstawiciela idealizmu niemieckiego. Sięgał do dorobku Fechnera, Kanta, Milla, Spinozy, Wundta. Propagował reformę oświaty i wprowadzenie nowoczesnego programu nauczania w gimnazjach.
Napisał: "System der Ethik" (1889); "Einleitung in die Philosophie" (1892), które doczekało się wielu wydań; "Schopenhauer, Hamlet u. Mephistopheles" (1900), przekład polski: "Schopenhauer, Hamlet, Mefistofeles – Trzy rozprawy z historyi naturalnej pesymizmu", przełożył Jan Kasprowicz (Lwów 1905), przekład polski: "Kant i jego nauka" (Warszawa 1902) i – wydaną pośmiertnie – autobiografię "Aus meinem Leben" (1909).

</doc>
<doc id="1673769" url="https://pl.wikipedia.org/wiki?curid=1673769" title="Przybysław z Leszcz">
Przybysław z Leszcz

Przybyslaw z Leszcz – podsędek inowrocławski w latach 1299-1303, sędzia bydgosko-wyszogrodzki w latach 1310-1315, kasztelan bydgoski w latach 1315-1318.
Jego przynależność rodowa nie jest określona. Rodziców jego nie znamy. Pisał się z Leszcz w parafii Dźwierzchno; był pierwszym znanym dziedzicem tej wsi.
Jego bratem był Jakub z Leszcz – następca na urzędzie sędziego bydgosko-wyszogrodzkiego.
Przybysław zmarł między 6 kwietnia 1315 r., a 26 kwietnia 1318 r. Zachowane dokumenty pozwalają stwierdzić, że należał do bliskiego otoczenia księcia Przemysła i przy jego osobie zrealizował swoją karierę urzędniczą.

</doc>
<doc id="1673770" url="https://pl.wikipedia.org/wiki?curid=1673770" title="Wojciech Jerzy Boduszyński">
Wojciech Jerzy Boduszyński

Wojciech Jerzy Boduszyński (ur. 22 kwietnia 1768 w Rzeszowie, zm. 22 sierpnia 1832 w Krakowie) – polski lekarz, profesor na Uniwersytecie Jagiellońskim, wykładał patologię, terapię ogólną, farmakologię i historię medycyny. 
Pochodził z Rzeszowa, był synem Michała i Teresy z Radawieckich. Studiował filozofię we Lwowie (trzy lata) i medycynę w Wiedniu, gdzie jego mistrzem był Jan Piotr Frank. W 1797 uzyskał dyplom lekarza. Odbył podróż naukową po Czechach, Węgrzech i Niemczech, po czym osiadł we Lwowie; później przeniósł się do Przemyśla, wreszcie do Tarnowa, gdzie w 1805 pełnił obowiązki lekarza powiatowego. W 1811 został profesorem Uniwersytetu Jagiellońskiego, był także od 1816 protomedykiem Wolnego Miasta Krakowa.
Jako pierwszy w Polsce wprowadził szczepienie przeciwko ospie (1801).

</doc>
<doc id="1673772" url="https://pl.wikipedia.org/wiki?curid=1673772" title="Wojciech Boduszyński">
Wojciech Boduszyński



</doc>
<doc id="1673773" url="https://pl.wikipedia.org/wiki?curid=1673773" title="Otto Hintze">
Otto Hintze

Otto Hintze (ur. 27 sierpnia 1861 w Pyrzycach, zm. 25 kwietnia 1940 w Berlinie) – niemiecki historyk, profesor uniwersytetu berlińskiego, prekursor historii społecznej.
Studiował w Greifswald historię, filologię i filozofię. W 1884 przeniósł się do Berlina, gdzie obronił się pracą o Wilhelmie Holenderskim. Dodatkowo ukończył sześć semestrów prawa i nauk o państwie. Habilitację uzyskał w 1895 i został profesorem uniwersytetu berlińskiego.
Na prośbę Gustava von Schmollera, od 1887 opracowywał wydanie źródeł niemieckich - "Acta Borussica". Od 1893 do 1913 wydawał czasopismo "Forschungen zur brandenburgischen und preußischen Geschichte". Wykorzystując swoje umiejętności pracy z archiwaliami opracował wiele publikacji, dotyczących dziejów Prus. Interesował się także na dziejami powszechnymi. Jego główne dzieło to: "Die Hohenzollern und ihr Werk" (1915).
W swoich badaniach uwzględniał (w sposób prekursorski na ówczesne czasy) nie tylko historię polityczną, ale brał pod uwagę szeroki kontekst społeczny i gospodarczy. Korzystał z dorobku Hansa Kelsena, Franza Oppenheimera, Rudolfa Smenda, Wernera Sombarta, Ernsta Troeltscha i Maxa Webera. Jednym z jego uczniów był Eduard Spranger.
Pochodził z rodziny pomorskiego urzędnika Hermanna Hitze i Emmy Munckel (córki pastora). W 1912 ożenił się ze swoją (młodszą o 23 lata) uczennicą – badaczką historii Żydów – Hedwig Guggenheimer (1884–1942). W 1920 z powodu choroby serca i wzroku musiał przejść na wcześniejszą emeryturę. Po zdobyciu władzy przez nazistów wycofał się z życia publicznego. W 1933 protestował przeciwko wyrzuceniu żony z redakcji "Historische Zeitschrift" przez Friedricha Meinecke. Pięć lat później wystąpił z Pruskiej Akademii Nauk. W latach 1933–1939 przeżył rozłąkę z żoną, która szukając pracy poza granicami Niemiec, wyjeżdżała do Paryża i Holandii, skąd musiała wrócić do Berlina. Zmarł w 1940 izolowany przez władze, a jego żona zginęła w niewyjaśnionych okolicznościach w Utrechcie w 1942.

</doc>
<doc id="1673776" url="https://pl.wikipedia.org/wiki?curid=1673776" title="Jakub z Leszcz">
Jakub z Leszcz

Jakub z Leszcz – sędzia bydgosko-wyszogrodzki (wzmianka 25 lipca 1315 r.)
Jego przynależność rodowa nie jest określona. Rodziców jego nie znamy. Pisał się z Leszcz w parafii Dźwierzchno; był pierwszym obok brata Przybysława znanym dziedzicem tej wsi. 
Pierwsze wzmianki o Jakubie pochodzą z dwóch dokumentów księcia Przemysła z 18 lipca 1301 r. Występuje w testacji bez żadnego urzędu.
Jest ostatnim znanym sędzią wyszogrodzkim. Po 25 sierpnia 1315 r. nie ma już o nim żadnych informacji pisanych.

</doc>
<doc id="1673777" url="https://pl.wikipedia.org/wiki?curid=1673777" title="SMS V 43">
SMS V 43

V 43 – niemiecki niszczyciel z okresu I wojny światowej. Pierwsza jednostka typu V 43. Okręt wyposażony w trzy kotły parowe opalane ropą. Zapas paliwa 296 ton. Po wojnie przejęty przez Stany Zjednoczone i użyty jako okręt-cel. Zatopiony 15 lipca 1921 roku przez pancernik USS "Florida" (BB-30).

</doc>
<doc id="1673781" url="https://pl.wikipedia.org/wiki?curid=1673781" title="Râșca (okręg Suczawa)">
Râșca (okręg Suczawa)

Râșca – wieś w Rumunii, w okręgu Suczawa, w gminie Râșca. W 2011 roku liczyła 2681 mieszkańców.
We wsi znajduje się obronny monastyr z cerkwią pod wezwaniem św. Mikołaja zbudowaną w połowie XVI w. z fundacji hospodara Piotra Raresza i rozbudowaną na początku XVII w., jedną z malowanych cerkwi północnej Mołdawii.

</doc>
<doc id="1673783" url="https://pl.wikipedia.org/wiki?curid=1673783" title="Port morski Frombork">
Port morski Frombork

Port morski Frombork – mały port morski nad Zalewem Wiślanym na Warmii, położony w woj. warmińsko-mazurskim, we Fromborku. Port stanowi bazę dla floty rybackiej i posiada niewielkie nabrzeże dla jachtów. Jest przystankiem dla statków żeglugi pasażerskiej, które kursują na Zalewie Wiślanym.
W porcie funkcjonuje morskie przejście graniczne, na którym odbywa się ruch osobowy i towarowy. W sezonie letnim czynna jest komunikacja promowa z Krynicą Morską i portami rosyjskimi (Bałtyjsk, Kaliningrad).
Położenie.
Port Frombork znajduje się na południowym wybrzeżu Zalewu Wiślanego, zwanym Wybrzeżem Staropruskim, w północno-zachodniej części woj. warmińsko-mazurskiego, w północno-zachodniej części miasta Frombork.
Granice portu we Fromborku zostały ostatnio określone w 2011 r.
Do zachodniej części portu przylega zamulony basen, który zamyka kilkusetmetrowy pirs. Stanowi on nieczynną przystań jachtową.
Infrastruktura.
Kotwicowiska portu przy pławie „FRO” mają głębokość techniczną 2,2 m oraz obejmują powierzchnię 1,1 km². Do portu od pławy prowadzi tor podejściowy o głębokości technicznej 2,4 m, szerokości w dnie 30 m oraz długości 0,5 km do prawej główki wejściowej. Do portu mogą wchodzić statki o zanurzeniu do 1,5 m oraz jachty do 1,7 m.
Port stanowi podłużny kanał portowy zakończony szerszym basenem portowym przy końcu. Port posiada dwa falochrony, których głowice są pomalowane w skośne żółto-czarne pasy. Falochron wschodni o długości 61 m posiada na swojej głowicy czerwoną kolumnę z galerią, natomiast zachodni o długości 91 m kolumnę zieloną. Wschodnie umocnienia brzegowe przy falochronie wschodnim mają długość 89 m.
Katedra we Fromborku góruje ponad panoramą miasta i stanowi znak nawigacyjny widoczny z dużej odległości. W oknie wieży kościelnej przy katedrze znajduje się czerwone światło, które jest nabieżnikiem tylnym. Stawą nabieżnikową przednią jest kratowa wieża z trójkątem ze światłem czerwonym, która jest umiejscowiona na końcu basenu portowego.
W narożniku nabrzeża Czołowego i Zachodniego znajduje się wyciąg dla łodzi.
Przy głowicy zachodniej po obu stronach cumuje biała flota. Na zachodnim falochronie znajduje się także punkt odprawy granicznej. Przy wschodnich nabrzeżach basenu portowego cumują kutry rybackie, a w południowo-zachodniej części jest niewielkie nabrzeże dla jachtów i tutejszego klubu jachtowego „Dal”.
Ruchem statków kieruje Bosmanat Portu Frombork. Infrastrukturą portową administruje Urząd Morski w Gdyni.
Miejscowe statki rybackie pływają z sygnaturą FRO na burcie.
Historia.
W 1953 r. formalnie został ustanowiony port morski we Fromborku.
W 1972 roku wybudowano na zachód od starego basenu portowego nowy basen pasażersko-jachtowy. Nowy basen portowy miał tworzyć kilkusetmetrowy pirs, który zbudowano dla białej floty oraz dla jachtów. W nowym basenie pojawił się problem falowania i ruchów wody wywołanych przez statki pasażerskie, które spowodowały zamulanie się wejścia. Zamuliła się także i zarosła trzciną część brzeżna portu.
W 2005 r. wokół zachodniego falochronu i wejścia do portu (tj. dawnych granic portu), urząd morski ustanowił przystań morską, której obszar de facto powiększał formalnie powierzchnię portu. Nowe rozporządzenie Ministra Infrastruktury z 2011 r. włączyło już ten obszar przystani w granice portu morskiego.

</doc>
<doc id="1673784" url="https://pl.wikipedia.org/wiki?curid=1673784" title="Russell Westbrook">
Russell Westbrook

Russell Westbrook (ur. 12 listopada 1988 w Hawthorne) – amerykański koszykarz, występujący na pozycji rozgrywającego, od lutego 2023 zawodnik Los Angeles Clippers.
Dzieciństwo.
Dorastał w Hawthorne w Kalifornii. Ma młodszego brata, Raynarda, który próbował swoich sił w futbolu amerykańskim.
Kariera w NBA.
Został wybrany z czwartym numerem w drafcie w 2008 roku przez Seattle SuperSonics. Z przeniesionym do Oklahoma City zespołem Thunder podpisał umowę 5 czerwca 2008 roku.
Został wybrany najlepszym „pierwszoroczniakiem” Konferencji Zachodniej w miesiącach grudniu i lutym. W grudniu osiągał średnio 15,5 punktów, 5,1 asyst i 5,1 zbiórek na mecz, a w lutym – 20,6 punktów, 5,9 asyst i 6,1 zbiórek na mecz.
1 lutego 2009 roku pobił życiowy rekord, zdobywając 34 punkty w przegranej z Sacramento Kings. Trafił 7 z 18 rzutów z gry oraz 20 z 22 rzutów osobistych.
Był kandydatem do występu w konkursie wsadów NBA, ale w głosowaniu fanów przegrał z Hiszpanem Rudym Fernandezem.
2 marca 2009 zanotował triple-double, zdobywając 17 punktów oraz 10 zbiórek i 10 asyst. Był pierwszym debiutantem który to dokonał od czasu Chrisa Paula w sezonie 2005/06.
Zajął czwarte miejsce w głosowaniu na debiutanta roku, za Derrickiem Rosem, O.J. Mayo i Brookiem Lopezem.
19 czerwca 2012 w meczu przeciwko Miami Heat trafił do kosza rywali 20 razy i zdobył 43 punkty. Dziwić może fakt, iż to właśnie punkty Westbrooka w trzeciej i czwartej kwarcie pozwalały trzymać dystans do rywala. Drugi strzelec Thunder w tym meczu, Kevin Durant miał ich 28 punktów. Tym samym Russell dołączył do pozostałych koszykarzy NBA, którzy rzucili w play-off więcej niż 40 punktów.
Podczas Meczu Gwiazd NBA 2015 zdobył 41 punktów i został wybrany MVP tego spotkania. Tym samym zbliżył się do rekordu Wilta Chamberlaina z 1962 roku w największej ilości punktów zdobytych podczas Meczu Gwiazd NBA (42).
Pierwszy sezon po odejściu z Oklahomy Kevina Duranta był dla Westbrooka rekordowy. W sezonie 2016-17 został drugim, po Oscarze Robertsonie, zawodnikiem w historii NBA ze średnimi na poziomie triple-double (31,9 pkt, 10,7 zb i 10,4 as). W tym samym sezonie pobił też, należący również do Robertsona, rekord ilości triple-doubles w rozgrywkach zasadniczych (42 przy 41 triples-doubles Robertsona w sezonie 1961-62). 7 marca 2017 Westbrook w przegranym meczu przeciwko Portland Trail Blazers rzucił rekordowe w swojej karierze 58 punktów. Został także liderem strzelców NBA i trzecim najlepiej podającym (pod względem liczby zdobytych asyst) w lidze.
16 lipca 2019 trafił w wyniku wymiany do Houston Rockets. 2 grudnia 2020 trafił w ramach wymiany do Washington Wizards. 6 sierpnia 2021 został wytransferowany do Los Angeles Lakers. 9 lutego 2023 w wyniku wymiany trafił do Utah Jazz. 22 lutego 2023 dołączył do Los Angeles Clippers.
Statystyki w NBA.
Na podstawie Basketball-Reference.com 
"Stan na koniec sezonu 2019/20"

</doc>
<doc id="1673785" url="https://pl.wikipedia.org/wiki?curid=1673785" title="Barbara (Jakowlewa)">
Barbara (Jakowlewa)

Barbara, imię świeckie Warwara Aleksiejewna Jakowlewa (zm. w Ałapajewsku) – rosyjska święta nowomęczennica i mniszka prawosławna.
Życiorys.
Początkowo służąca wielkiej księżnej Elżbiety Fiodorowny, złożyła razem z nią śluby zakonne 15 kwietnia 1910 po śmierci męża księżnej, wielkiego księcia Sergiusza. Razem z nią żyła w monasterze św. św. Marty i Marii w Moskwie i prowadziła działalność religijną oraz dobroczynną wśród najbiedniejszych mieszkańców Moskwy, pracowała w szpitalu dla chorych na gruźlicę i w przytułku dla sierot.
Po rewolucji październikowej dobrowolnie towarzyszyła wielkiej księżnej w więzieniu i została razem z nią (oraz z kilkoma innymi członkami rodziny Romanowów) zamordowana w Ałapajewsku. Dzień jej wspomnienia przypada 5 lipca (według kalendarza juliańskiego), w rocznicę śmierci.

</doc>
<doc id="1673786" url="https://pl.wikipedia.org/wiki?curid=1673786" title="Warwara Jakowlewa (komunistka)">
Warwara Jakowlewa (komunistka)

Warwara Nikołajewna Jakowlewa, ros. Варвара Николаевна Яковлева (ur. 1885 w Moskwie, rozstrzelana 11 września 1941 pod Orłem) – rosyjska komunistka, działaczka partii bolszewickiej.
Życiorys.
Urodziła się w Moskwie w rodzinie mieszczańskiej, w roku 1904 wstąpiła do SDPRR (frakcja bolszewików). Na VI zjeździe SDPRR (b) w sierpniu 1917 wybrana na zastępcę członka Komitetu Centralnego, funkcję pełniła do 23 lutego 1918, kiedy to zrezygnowała na znak protestu przeciw traktatowi brzeskiemu. Od marca 1918 działała w moskiewskim oddziale Czeki, w roku następnym została przeniesiona do Ludowego Komisariatu Aprowizacji i współorganizowała rekwizycje żywności na terenie kraju.
W sporze o rolę związków zawodowych w państwie (1920-21) poparła stanowisko Nikołaja Bucharina. Mimo wcześniejszych różnic politycznych z Lwem Trockim w październiku 1923 podpisała zredagowany przez niego list otwarty do członków WKP(b) – tzw. Deklarację 46, z propozycjami zmian w systemie funkcjonowania partii bolszewickiej proponowanych przez Lewicową Opozycję.
Od 1922 do 1929 pracowała w Ludowym Komisariacie Edukacji RFSRR, ostatecznie jako wicekomisarz oświaty RFSRR. W 1929 została Ludowym Komisarzem Finansów RFSRR. W okresie „wielkiej czystki” aresztowana 12 września 1937 przez NKWD. W marcu 1938 uczestniczyła jako świadek w pokazowym trzecim procesie moskiewskim (Nikołaj Bucharin, Aleksiej Rykow i inni). 14 maja 1938 skazana przez Kolegium Wojskowe Sądu Najwyższego ZSRR z art 58 kk za szkodnictwo i terror na 20 lat więzienia i konfiskatę mienia. Karę odbywała w politizolatorze w Orle. Po ataku III Rzeszy na ZSRR w sytuacji ofensywy Wehrmachtu na Moskwę zasądzona zaocznie na wniosek Stalina przez Kolegium Wojskowe SN ZSRR na śmierć i rozstrzelana wraz z innymi więźniami politycznymi z Orła (Maria Spiridonowa, Chrystian Rakowski i in.) w ramach egzekucji w lesie Miedwiediewskim przeprowadzonych przez NKWD.
W 1958 została zrehabilitowana.
22 marca 1933 odznaczona Orderem Lenina.

</doc>
<doc id="1673787" url="https://pl.wikipedia.org/wiki?curid=1673787" title="Bădeuți">
Bădeuți

Bădeuți – miejscowość w Rumunii, położona w północnej części Mołdawii, na Bukowinie, w pobliżu Radowców. W dużej mierze zamieszkana przez ludność niemiecką.
W Bădeuți znajdowała się niegdyś cerkiew św. Prokopa zbudowana w drugiej połowie XV w. z fundacji Stefana Wielkiego, w XVI w. pokryta freskami zewnętrznymi (p. malowane cerkwie północnej Mołdawii), zburzona w 1916 r.

</doc>
<doc id="1673790" url="https://pl.wikipedia.org/wiki?curid=1673790" title="Andrij Michnow">
Andrij Michnow

Andrij Pawłowycz Michnow, ukr. Андрій Павлович Міхнов (ur. 26 listopada 1983 w Kijowie) – ukraiński hokeista, reprezentant Ukrainy.
Jego brat Aleksiej (ur. 1982) także został hokeistą, lecz reprezentantem Rosji.
Kariera.
Od czerwca 2012 zawodnik klubu Berkut Kijów. Od sierpnia 2013 w białoruskim klubie Mietałłurg Żłobin. Od czerwca 2015 był zawodnikiem Junosti Mińsk. W lipcu 2018 został graczem GKS Tychy. Po sezonie 2018/1019 odszedł z klubu. W lipcu 2019 bracia Aleksiej i Andriej Michnowowie zostali zawodnikami Mietałłurga Żłobin. Od października 2020 zawodnik reaktywowanego Sokiła Kijów. W połowie sierpnia 2022 został zawodnikiem rumuńskiego klubu Steaua Bukareszt.
Uczestniczył w turniejach mistrzostw świata w 2006 (Elita), 2009, 2010, 2011, 2012, 2013, 2014, 2015, 2016, 2018, 2019, 2022 (Dywizja I).

</doc>
<doc id="1673791" url="https://pl.wikipedia.org/wiki?curid=1673791" title="Bălinești">
Bălinești

Bălinești – wieś w Rumunii, w okręgu Suczawa, w gminie Grămești. W 2011 roku liczyła 567 mieszkańców. Jest położona w północnej części Mołdawii, w pobliżu Seretu.
We wsi znajduje się malowana cerkiew pod wezwaniem św. Mikołaja z końca XV w., w XVI w. ozdobiona freskami zewnętrznymi, jedna z malowanych cerkwi północnej Mołdawii.

</doc>
<doc id="1673796" url="https://pl.wikipedia.org/wiki?curid=1673796" title="Sfântu Ilie">
Sfântu Ilie

Sfântu Ilie – wieś w Rumunii, w okręgu Suczawa, w gminie Șcheia. W 2011 roku liczyła 3788 mieszkańców. 
Jest położona w północnej części Mołdawii, na Bukowinie, koło Suczawy. We wsi przez pewien czas mieszkała większa kolonia Polaków, którzy w XIX w. przybyli tutaj z okolic Kolbuszowej.
W Sfântu Ilie znajduje się cerkiew pod wezwaniem św. Eliasza z końca XV w., w XVII w. ozdobiona freskami zewnętrznymi, jedna z malowanych cerkwi Bukowiny. 

</doc>
<doc id="1673797" url="https://pl.wikipedia.org/wiki?curid=1673797" title="L70ETC">
L70ETC



</doc>
<doc id="1673798" url="https://pl.wikipedia.org/wiki?curid=1673798" title="L80ETC">
L80ETC



</doc>
<doc id="1673799" url="https://pl.wikipedia.org/wiki?curid=1673799" title="SMS V 44">
SMS V 44

V 44 - niemiecki niszczyciel z okresu I wojny światowej. Druga jednostka typu "V 43". Okręt wyposażony w trzy kotły parowe opalane ropą. Zapas paliwa 296 ton. W 1918 roku internowany w Scapa Flow. Złomowany w 1922 roku.

</doc>
<doc id="1673800" url="https://pl.wikipedia.org/wiki?curid=1673800" title="Level 80 Elite Tauren Chieftain">
Level 80 Elite Tauren Chieftain



</doc>
<doc id="1673804" url="https://pl.wikipedia.org/wiki?curid=1673804" title="SMS V 45">
SMS V 45

V 45 - niemiecki niszczyciel z okresu I wojny światowej. Trzecia jednostka typu "V 43". Okręt wyposażony w trzy kotły parowe opalane ropą. Zapas paliwa 296 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1924 roku.

</doc>
<doc id="1673806" url="https://pl.wikipedia.org/wiki?curid=1673806" title="Charles Gilbert Chaddock">
Charles Gilbert Chaddock

Charles Gilbert Chaddock (ur. 14 listopada 1861 w Jonesville, zm. 20 lipca 1936) – amerykański lekarz neurolog, tłumacz i poeta.
Życiorys.
Urodził się w Jonesville w Michigan, jako syn lekarza, służącego w Michigan Seventh Volunteer Infantry podczas wojny secesyjnej. Ukończył University of Michigan College of Medicine and Surgery w 1885. Następnie pracował jako lekarz w Northern Michigan Asylum w Traverse City.
Od 1888 do 1889 uzupełniał studia w Monachium. Po powrocie został ordynatorem w szpitalu w Traverse City, potem przeniósł się do St. Louis. Tam został profesorem chorób nerwowych i umysłowych w Marion-Sims College. W latach 1897–1899 przebywał w Paryżu i był asystentem Józefa Babińskiego. 
W 1899 jako pierwszy opisał objaw, znany dziś jako objaw Chaddocka.
Przypisuje mu się również pierwsze użycie słowa „homosexual” w języku angielskim – użył go w tłumaczeniu "Psychopathia Sexualis" Kraffta-Ebinga w 1887 roku.
Żonaty z Adelaide Gowans MacPherson (1890).

</doc>
<doc id="1673807" url="https://pl.wikipedia.org/wiki?curid=1673807" title="Ewa Ornacka">
Ewa Ornacka

Ewa Ornacka (ur. 2 czerwca 1964 w Szczecinie) – polska dziennikarka i scenarzystka.
Życiorys.
Z wykształcenia pedagog. Pracę dziennikarską rozpoczęła na początku lat 90. w redakcji „Głosu Szczecińskiego”. Związana z tygodnikiem „Wprost”, publikowała na łamach tygodników „Prawo i Życie”, „Newsweek Polska”, magazynu „Śledczy” oraz „Uważam Rze”.

</doc>
<doc id="1673808" url="https://pl.wikipedia.org/wiki?curid=1673808" title="Ponte Coperto">
Ponte Coperto

Ponte Coperto (znany również jako Ponte Vecchio "Stary most") - most łukowy kamienno-ceglany nad rzeką Ticino, w Pawii, we Włoszech.
Poprzedni most z 1354 został poważnie uszkodzony podczas działań wojennych aliantów w 1945. Debatowano nawet na temat tego, czy most należy odnowić czy zastąpić go nowym. Zawalił się jednak częściowo w 1947, co wymagało nowej konstrukcji, której budowę rozpoczęto w 1949. Nowy obiekt jest wzorowany na poprzedniej konstrukcji, która miała dziesięć łuków, a obecny most ma ich pięć.
Obecna budowla, tak jak jej poprzedniczka, posiada kaplicę.

</doc>
<doc id="1673809" url="https://pl.wikipedia.org/wiki?curid=1673809" title="Jasiek z Kościelca">
Jasiek z Kościelca

Jan (Jasiek) z Kościelca – podkoni bydgosko-wyszogrodzki w latach 1310-1315, podczaszy bydgosko-wyszogrodzki w latach 1318-1325, podczaszy inowrocławski od 1325 r., podkomorzy inowrocławski w latach 1326-1339, sędzia inowrocławski w latach 1339-1353.
Urodził się w latach 70. XIII wieku.
Należał do wpływowego kujawskiego rodu Leszczyców. Pisał się z Kościelca – wsi pod Inowrocławiem. Jego ojcem był Wilk, bratem rodzonym Stefan z Kościelca — prepozyt płocki. 
Na Pomorzu znalazł się w końcu XIII w. W młodości zetknął się z najważniejszymi osobami w państwie: w latach 1306-1308 przebywał na dworze Władysława Łokietka, a w 1308 r. znajdował się w otoczonym przez Krzyżaków Tczewie. Po wojnie 1308-09 r. pozostał przy osobie księcia Przemysła Siemomysłowica. 
Stopniowo awansował w hierarchii urzędniczej: do 1325 r. pełnił funkcje w księstwie bydgosko-wyszogrodzkim, później w inowrocławskim. W kwietniu 1332 r. znalazł się wraz z innymi dostojnikami księstwa w obleganym przez Krzyżaków Inowrocławiu. 
W procesie warszawsko-uniejowskim Jasiek złożył zeznania jako 82 świadek oskarżenia. Zaprzysiężony został 11 marca 1339 r. w Uniejowie, a przesłuchany 9 kwietnia tego roku w Gnieźnie jako rycerz pasowany. Poza zeznaniami z artykułów pomorskich i kujawskich składał też zeznania z artykułów dotyczących Ziemi Michałowskiej. Był poinformowany o jej zastawie, a słyszał o tym od samego księcia Leszka. Potwierdził przynależność tej ziemi do Królestwa Polskiego.
W latach 40. i 50. XIV wieku jest podpisany na wielu dokumentach kujawskich wystawianych przez Kazimierza Wielkiego. Zmarł przed 1357 r.

</doc>
<doc id="1673810" url="https://pl.wikipedia.org/wiki?curid=1673810" title="SMS V 46">
SMS V 46

V 46 - niemiecki niszczyciel z okresu I wojny światowej. Czwarta jednostka typu "V 43". Okręt wyposażony w trzy kotły parowe opalane ropą. Zapas paliwa 296 ton. W 1918 roku internowany w Scapa Flow. Później przejęty przez Francję i złomowany w 1924 roku.

</doc>
<doc id="1673811" url="https://pl.wikipedia.org/wiki?curid=1673811" title="Lexington Financial Center">
Lexington Financial Center

Lexington Financial Center - wieżowiec w Lexington, w stanie Kentucky, w Stanach Zjednoczonych, o wysokości 125 m. Budynek został otwarty w 1987 i posiada 32 kondygnacje.

</doc>
<doc id="1673816" url="https://pl.wikipedia.org/wiki?curid=1673816" title="One Astor Plaza">
One Astor Plaza

One Astor Plaza – wieżowiec przy Times Square, w dzielnicy Midtown Manhattan, w Nowym Jorku, w Stanach Zjednoczonych, o wysokości 227,08 m i 54 kondygnacjach. Budynek otwarto w 1972.

</doc>
<doc id="1673818" url="https://pl.wikipedia.org/wiki?curid=1673818" title="Riverplace Tower">
Riverplace Tower

Riverplace Tower - (dawniej Gulf Life Tower) wieżowiec i charakterystyczny punkt orientacyjny w Jacksonville, w stanie Floryda, w Stanach Zjednoczonych, o wysokości 132 m. Budynek został otwarty w 1974 i posiada 28 kondygnacji.

</doc>
<doc id="1673819" url="https://pl.wikipedia.org/wiki?curid=1673819" title="Monastyr Râșca">
Monastyr Râșca

Monastyr Râșca – obronny monastyr z cerkwią pod wezwaniem św. Mikołaja znajdujący się we wsi Râșca w północnej Rumunii.
Monastyr został zbudowany w latach 1540–1542 z fundacji hospodara mołdawskiego Piotra Raresza. Centrum monastyru stanowi cerkiew św. Mikołaja, rozbudowana znacząco o długi przedsionek w latach 1611–1617. Zbudowana na typowym dla mołdawskich cerkwi planie trójkonchowym, z dodatkowym gankiem od południowej strony, zwieńczona jest nietypowo dwoma wieżami (obok wieży nad nawą, posiada też wieżę nad dobudowanym przedsionkiem). W latach 1551–1552 ozdobiona została freskami zewnętrznymi wykonanymi przez Greka Stamatello Cotronasa. Znakomicie zachowały się dwie monumentalne sceny przedstawione na południowej ścianie cerkwi: Sąd Ostateczny oraz Drabina do raju. Oryginalna dekoracja malarska wnętrza nie zachowała się wskutek ich nieudanej renowacji w XIX w. Kompleks budynków otaczających cerkiew również pochodzi z XIX w.

</doc>
<doc id="1673820" url="https://pl.wikipedia.org/wiki?curid=1673820" title="Henryk Walpole">
Henryk Walpole

Henryk Walpole (ur. 1558 w Docking, zm. 7 kwietnia 1595 w Yorku) – święty katolicki, jezuita, męczennik, ofiara prześladowań antykatolickich.
Życiorys.
Studiował prawo w Londynie, następnie w Paryżu i Rzymie. Do Towarzystwa Jezusowego wstąpił w Rzymie w 1584 roku. Ukończył studia w Szkocji, a święcenia kapłańskie przyjął w Paryżu. Uwięziony wraz z Aleksandrem Rawlinsem poddany został torturom i skazany na karę śmierci za zdradę (tak potraktowano przyjęcie święceń za granicą) i wyrok wykonano.
Beatyfikowany przez papieża Piusa XI 15 grudnia 1929 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie obchodzone jest w "dies natalis" (7 kwietnia).

</doc>
<doc id="1673821" url="https://pl.wikipedia.org/wiki?curid=1673821" title="Orestes Jordán">
Orestes Jordán

Orestes Jordán (ur. 21 listopada 1913 w Chincha Alta - zm. 4 grudnia 1991 w Limie) - piłkarz peruwiański, pomocnik.
Jordán karierę piłkarską rozpoczął w 1932 roku w klubie Atlético Chincha, skąd wkrótce przeniósł się do Universitario Lima. W 1934 roku razem z klubem Universitario zdobył swój pierwszy tytuł mistrza Peru.
Będąc zawodnikiem Universitario wziął udział w Igrzyskach Olimpijskich w 1936 roku, gdzie zagrał w dwóch meczach - z Finlandią i Austrią. Znakomicie spisująca się drużyna Peru po zwycięstwie nad Austrią znalazła się w półfinale igrzysk, ale gdy komisja regulaminowa anulowała wynik meczu z Austriakami, nakazując jego powtórzenie, Peruwiańczycy na znak protestu wycofali się z turnieju.
Jako gracz klubu Universitario wziął udział w nieudanym turnieju Copa América 1937, gdzie Peru zajęło ostatnie, szóste miejsce. Jordán zagrał we wszystkich pięciu meczach - z Brazylią (zmienił go Segundo Castillo), Urugwajem, Argentyną, Chile (zmienił go Carlos Portal) i Paragwajem.
Był także w składzie reprezentacji podczas turnieju Copa América 1939, gdzie Peru zdobyło mistrzostwo Ameryki Południowej. Jordán nie zagrał jednak w żadnym meczu.
W 1939 roku razem z klubem Universitario zdobył swój drugi tytuł mistrza Peru.
Dwa lata później wziął udział w turnieju Copa América 1941, gdzie Peru zajęło przedostatnie, czwarte miejsce. Jordán zagrał w dwóch meczach - z Argentyną (zmienił Portala) i Urugwajem.
W 1941 roku Jordán po raz trzeci został mistrzem Peru.
Wciąż jako piłkarz klubu Universitario wziął udział w turnieju Copa América 1942, gdzie Peru zajęło piąte miejsce. Jordán zagrał w dwóch meczach - z Paragwajem (zmienił na boisku Máximo Lobatóna) i Brazylią (zastąpił go Portal). W 1944 roku zakończył karierę piłkarską - zaliczany jest do grona najwybitniejszych graczy w dziejach futbolu peruwiańskiego.
W latach 1936-1942 Jordán rozegrał w reprezentacji Peru 17 meczów.

</doc>
<doc id="1673822" url="https://pl.wikipedia.org/wiki?curid=1673822" title="Cerkiew św. Prokopa w Bădeuți">
Cerkiew św. Prokopa w Bădeuți

Cerkiew św. Prokopa – malowana cerkiew znajdująca się niegdyś w miejscowości Bădeuți w północnej Rumunii, na Bukowinie. 
Historia.
Cerkiew została wzniesiona w 1487 z fundacji hospodara mołdawskiego Stefana Wielkiego jako wotum za jego zwycięstwo nad hospodarem wołoskim Basarabem III Starym. Zbudowana została na typowym dla mołdawskich cerkwi planie trójkonchowym, zwieńczona wieżą nad nawą, składała się z dwóch pomieszczeń: nawy i przedsionka. Świątynia została ozdobiona malowidłami wewnętrznymi. W XVIII w. zatynkowano je i częściowo odkryto w końcu XIX w. Wśród nich znajdował się m.in. rzadko spotykany żywot św. Prokopa (w przedsionku), patrona świątyni. Z fresków zewnętrznych, które zapewne powstały pod koniec pierwszej połowy XVI w. zachowały się jedynie zarysy Drzewa Jessego.
Cerkiew została zniszczona w 1917 przez wojska austro-węgierskie. Do naszych czasów zachował się tylko fragment ściany, który można oglądać na wiejskim cmentarzu nieopodal drewnianej cerkwi.

</doc>
<doc id="1673823" url="https://pl.wikipedia.org/wiki?curid=1673823" title="Cerkiew św. Mikołaja w Bălinești">
Cerkiew św. Mikołaja w Bălinești

Cerkiew św. Mikołaja – malowana cerkiew znajdujący się we wsi Bălinești w północnej Rumunii. 
Cerkiew została wzniesiona w 1493 z fundacji kanclerza hospodara mołdawskiego Stefana Wielkiego, Iona Tăutu. Zbudowana na nieco nietypowym dla mołdawskich cerkwi planie – zamknięcie cerkwi od zachodu nie jest proste, a wieloboczne, ponadto od południa dostawiono do cerkwi (zamiast wieży) dwupiętrowy ganek-dzwonnicę (ganek posiada sklepienie gwiaździste, typowe dla architektury gotyckiej). Także w 1493 świątynia została ozdobiona malowidłami wewnętrznymi, wśród których zwraca uwagę m.in. żywot św. Mikołaja (patrona świątyni) oraz obraz wotywny przedstawiający fundatora. Pomiędzy 1535 a 1538 świątynię ozdobiono monumentalnymi freskami zewnętrznymi, z których fragmenty dotrwały do naszych czasów – Sąd Ostateczny od zachodu, oraz fragmenty hierarchii niebiańskiej na apsydzie wschodniej.

</doc>
<doc id="1673824" url="https://pl.wikipedia.org/wiki?curid=1673824" title="Orestes Jordan">
Orestes Jordan



</doc>
<doc id="1673826" url="https://pl.wikipedia.org/wiki?curid=1673826" title="Cerkiew św. Eliasza w Sfântu Ilie">
Cerkiew św. Eliasza w Sfântu Ilie

Cerkiew św. Eliasza – malowana cerkiew znajdująca się we wsi Sfântu Ilie w północnej Rumunii, na Bukowinie. 
Cerkiew została wzniesiona w 1488 z fundacji hospodara mołdawskiego Stefana Wielkiego. Pierwotnie stanowiła centrum nieistniejącego już dzisiaj monastyru. Zbudowana na typowym dla mołdawskich cerkwi planie trójkonchowym, zwieńczona wieżą nad nawą, składa się z dwóch pomieszczeń: nawy i przedsionka. Świątynia została ozdobiona malowidłami wewnętrznymi pod koniec XV w., które jednak zachowały się tylko częściowo (były przemalowywane w XVI w., zostały też mocno zniszczone). Wśród nich znajduje się żywot św. Eliasza (patrona świątyni), akatyst, obraz wotywny. Z fresków zewnętrznych wykonanych później zachowały się fragmenty Drabiny cnót na ścianie południowej.

</doc>
<doc id="1673827" url="https://pl.wikipedia.org/wiki?curid=1673827" title="Kamień przeznaczenia">
Kamień przeznaczenia



</doc>
<doc id="1673830" url="https://pl.wikipedia.org/wiki?curid=1673830" title="Uciekający kojot">
Uciekający kojot

Uciekający kojot (tytuł oryg. "Coyote Run", ameryk. tytuł tv "Sworn Enemies") – kanadyjski film fabularny z roku 1996, wyreżyserowany przez Shimona Dotana. W roli głównej wystąpił Michael Paré.
Opis fabuły.
Główny bohater, strażnik więzienny Pershing Quinn (Michael Paré), jest weteranem wojny w Wietnamie. Mężczyzna, dręczony wspomnieniami z lat służby wojskowej, zmaga się z nałogiem alkoholowym. Pewnego dnia w poszukiwanym przestępcy Cliftonie Santierze (Peter Greene) rozpoznaje dawnego towarzysza broni. Gangster próbuje podporządkować sobie środowisko przestępcze w Kansas. By wyzbyć się demonów przeszłości, Quinn postanawia schwytać Santiera.

</doc>
<doc id="1673831" url="https://pl.wikipedia.org/wiki?curid=1673831" title="Coyote Run">
Coyote Run



</doc>
<doc id="1673834" url="https://pl.wikipedia.org/wiki?curid=1673834" title="Michał Łaszewicz">
Michał Łaszewicz

Michał Łaszewicz (ur. 24 sierpnia 1977 w Białymstoku) – chórmistrz, kompozytor, dyrygent i aranżer, nauczyciel akademicki.
Absolwent I Liceum Ogólnokształcącego im. Adama Mickiewicza w Białymstoku, Państwowych Szkół Muzycznych I i II stopnia tamże oraz Akademii Muzycznej im. Ignacego Jana Paderewskiego w Poznaniu.
Z Teatrem Muzycznym w Poznaniu współpracuje od 1996. 
Pracę z muzyką teatralną rozpoczął w 1995, komponując i aranżując muzykę do młodzieżowego musicalu "Matura z polskiego" (reż. Sebastian Chondrokostas), wystawionego w Teatrze Dramatycznym im. A. Węgierki w Białymstoku.
Jest autorem muzyki do szeregu spektakli Teatru Muzycznego w Poznaniu:
Teatru Animacji w Poznaniu:
Teatru Polskiego w Poznaniu:
Teatru „Syrena” w Warszawie:
Białostockiego Teatru Lalek:
i Lubuskiego Teatru im. Leona Kruczkowskiego w Zielonej Górze:
Dla Teatru Muzycznego w Poznaniu zaaranżował musicale "Jedzie Rewizor", "Bal z Szekspirem, Nie ma jak lata 20., lata 30. (współautor)" oraz wiele utworów wykorzystywanych w formach koncertowych. W jego dorobku jako kierownika muzycznego znajdują się spektakle "Ania z Zielonego Wzgórza", "Piosenki stare jak świat", "Błękitne Anioły Białego Ekranu", "Edith i Marlene", "My Fair Lady, Kolędujmy Małemu, Śpiewanki Wielkopolskie, Rodzina Addamsów."
Jest twórcą muzyki do filmu animowanego „3, 2, 1, Trakt!” reż. Adam Pleskaczyński, zawierającej piosenkę „O Królewsko-Cesarskim Trakcie” do słów Sylwii Cyris, będącej nieformalnym młodzieżowym hymnem tej poznańskiej instytucji.
Jako kompozytor i aranżer współpracuje z wieloma teatrami, orkiestrami i chórami. Jego aranżacje wykonywano m.in. w ramach festiwalu „Transatlantyk” w Poznaniu.
Pod kierownictwem Michała Łaszewicza zespół Chóru Teatru Muzycznego w Poznaniu oprócz codziennej pracy artystycznej bierze udział w wydarzeniach kulturalnych Poznania
i regionu. Występował m.in. z teatrem Wierszalin z Supraśla ("Bóg Niżyński"), Placido Domingo ("Tu zaczęła się Polska"), Włodkiem Pawlikiem ("Stabat Mater").
Michał Łaszewicz prowadzi badania nad prawosławnym śpiewem liturgicznym we wschodniosłowiańskim obszarze kulturowym. Jest dyrektorem artystycznym Projektu „Partes” i męskiego Kameralnego Zespołu Śpiewu Cerkiewnego „Partes”.

</doc>
<doc id="1673837" url="https://pl.wikipedia.org/wiki?curid=1673837" title="Böses Weibl">
Böses Weibl

Böses Weibl – szczyt w grupie Schobergruppe, w Wysokich Taurach w Alpach Wschodnich. Leży w Austrii, we Wschodnim Tyrolu.
Szczyt leży na północ od Glocknergruppe, ze szczytu widać Grossglockner, jak i większość głównych szczytów Schobergruppe. Na północnych zboczach leży mały lodowiec Peischlachkesselkees.

</doc>
<doc id="1673839" url="https://pl.wikipedia.org/wiki?curid=1673839" title="SMS V 47">
SMS V 47

V 47 - niemiecki niszczyciel z okresu I wojny światowej. Piąta jednostka typu "V 43", pierwsza o wydłużonym o 3,5 m kadłubie. Okręt wyposażony w trzy kotły parowe opalane ropą. Zapas paliwa 338 ton. 2 listopada 1918 roku zatopiony podczas odwrotu z Belgii.

</doc>
<doc id="1673843" url="https://pl.wikipedia.org/wiki?curid=1673843" title="SMS V 48">
SMS V 48

V 48 - niemiecki niszczyciel z okresu I wojny światowej. Szósta jednostka typu "V 43", druga o wydłużonym o 3,5 m kadłubie. Okręt wyposażony w trzy kotły parowe opalane ropą. Zapas paliwa 338 ton. Uczestniczył w bitwie jutlandzkiej. W jej trakcie, 31 maja 1916 roku został zatopiony ogniem dział okrętowych.

</doc>
<doc id="1673849" url="https://pl.wikipedia.org/wiki?curid=1673849" title="Jeździectwo na Letnich Igrzyskach Paraolimpijskich 2008">
Jeździectwo na Letnich Igrzyskach Paraolimpijskich 2008

Jeździectwo na Letnich Igrzyskach Paraolimpijskich 2008 odbywało się w dniach 7 – 11 września w Hong Kong Olympic Equestrian Centre. Do rozdania było 11 kompletów medali.
Kwalifikacja.
Kwalifikację na igrzyska uzyskało 70 zawodników.

</doc>
<doc id="1673851" url="https://pl.wikipedia.org/wiki?curid=1673851" title="Gniew aniołów">
Gniew aniołów

Gniew aniołów (tytuł oryg. "Raging Angels") – amerykański film fabularny z roku 1995, powstały według powieści Chako van Leeuwena i Stensa Christensena.

</doc>
<doc id="1673853" url="https://pl.wikipedia.org/wiki?curid=1673853" title="Bogumił z Pakości">
Bogumił z Pakości

Bogumił z Pakości – starosta świecki do 1309 r., podkomorzy bydgosko-wyszogrodzki w latach 1315-1318, kasztelan bydgoski w latach 1326-1330.
Urodził się w latach 70. XIII wieku.
Był synem Bartosza Przezdrzewica z Kościelca, który zakończył swą urzędniczą karierę jako kasztelan inowrocławski w latach 1304-1311. Braćmi Bogumiła byli Florian — biskup płocki w latach 1318-1333, Wojciech - w latach 1325-1350 wojewoda brzeski, Grzymisław z Cieląt, Świętopełk, Gerward z Trzaskowa i Hektor z Łącka. 
Pochodził z wpływowego na Kujawach rodu Leszczyców. Pisał się z Pakości, w której współdziedziczył z bratem Wojciechem. 
Bogumił znajdował się w bliskim otoczeniu książąt Przemysła i Kazimierza, razem z nimi przebywał na Pomorzu Gdańskim, którego byli zarządcami z ramienia Władysława Łokietka. Bogumił kierował obroną Świecia podczas oblężenia krzyżackiego w 1309 r. 
Według starszej literatury był kasztelanem w Świeciu, mianowanym przez Przemysła. Nowsze opracowania wskazują, że był w 1309 r. starostą świeckim z ramienia Władysława Łokietka i osobą odpowiedzialną za zorganizowanie obrony południowej części Pomorza Gdańskiego. 
Źródła milczą o losach Bogumiła między 1309 a 1315 r. Później związał się z osobą księcia Przemysła i pełnił urząd podkomorzego w księstwie bydgosko-wyszogrodzkim, potem kasztelana. W dokumentach z 1315 r. występuje na czele testacji poprzedzając kasztelana bydgoskiego Przybysława, co świadczy o szczególnym znaczeniu jego osoby.
Zmarł bezpotomnie między 1330 a 1332 r.

</doc>
<doc id="1673857" url="https://pl.wikipedia.org/wiki?curid=1673857" title="FiloKod">
FiloKod



</doc>
<doc id="1673859" url="https://pl.wikipedia.org/wiki?curid=1673859" title="Cerkiew św. Mikołaja w Balinesti">
Cerkiew św. Mikołaja w Balinesti



</doc>
<doc id="1673860" url="https://pl.wikipedia.org/wiki?curid=1673860" title="Mistrzostwa Europy w Judo 2006">
Mistrzostwa Europy w Judo 2006

55. Mistrzostwa Europy w Judo odbywały się od 26 do 28 maja 2006 roku w Hakametsän jäähalli w Tampere (Finlandia). Turniej drużynowy rozegrano 28 października w Belgradzie. Zawody w kategorii Open miały miejsce 9 grudnia w Nowym Sadzie.

</doc>
<doc id="1673864" url="https://pl.wikipedia.org/wiki?curid=1673864" title="Weihai">
Weihai

Weihai (chiń. 威海; pinyin: "Wēihǎi") – miasto o statusie prefektury miejskiej we wschodnich Chinach, w prowincji Szantung, nad Morzem Żółtym. W 2010 roku liczba mieszkańców miasta wynosiła 174 648. Prefektura miejska w 1999 roku liczyła 2 462 245 mieszkańców. Ośrodek przemysłu maszynowego, włókienniczego, spożywczego i odzieżowego; liczne ośrodki sanatoryjno-wypoczynkowe. Miasto posiada kilka portów handlowych i rybackich oraz międzynarodowy port lotniczy. Stolica rzymskokatolickiej prefektury apostolskiej Weihai.
Przed 1949 rokiem miasto nosiło nazwę Weihaiwei (chin. upr. 威海卫, chin. trad. 威海衛, pinyin: "Wēihǎiwèi").
Historia.
W końcu XIX w. Weihaiwei stało się główną bazą Floty Beiyang, tworzonej od lat 1880. przez Li Hongzhanga. W 1889 zbudowano tam stację węglową, port remontowy, szpital i założono jedną z pierwszych w Chinach akademii morskich. Mimo silnych umocnień, w czasie I wojny chińsko-japońskiej 2 lutego 1895 zdobyte przez Japończyków. 16 lutego kapitulowała flota Beiyang i forty pozostające jeszcze pod chińską kontrolą. 
Weihaiwei pozostawało w rękach japońskich do lutego 1898 jako „zastaw”, dopóki Pekin nie wypłacił Japonii ustalonych przez traktat z Shimonoseki kontrybucji wojennych, by w marcu tego roku przejść pod panowanie brytyjskie. Weihaiwei było koncesją brytyjską do 1930 roku, kiedy to zwrócono je Chinom.

</doc>
<doc id="1673865" url="https://pl.wikipedia.org/wiki?curid=1673865" title="Richard Edmonds Luyt">
Richard Edmonds Luyt

Sir Richard Edmonds Luyt (ur. 8 listopada 1915 w Kapsztadzie, zm. 12 lutego 1994 tamże) – brytyjski dyplomata, absolwent Uniwersytetu Kapsztadzkiego. Gubernator kolonii Gujana od 1964 do 1966. Gubernator generalny niepodległej Gujany od 26 maja 1966 do 16 grudnia 1966. Po powrocie do Kapsztadu w 1967 wykładał na tamtejszym uniwersytecie.

</doc>
<doc id="1673866" url="https://pl.wikipedia.org/wiki?curid=1673866" title="SMS S 49">
SMS S 49

S 49 - niemiecki niszczyciel z okresu I wojny światowej. Pierwsza jednostka typu "S 49". Okręt wyposażony w trzy kotły parowe opalane ropą. Zapas paliwa 252 tony. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1924 roku.

</doc>
<doc id="1673867" url="https://pl.wikipedia.org/wiki?curid=1673867" title="Rugby na wózkach na Letnich Igrzyskach Paraolimpijskich 2008">
Rugby na wózkach na Letnich Igrzyskach Paraolimpijskich 2008

Rugby na wózkach na Letnich Igrzyskach Paraolimpijskich 2008 odbywała się w dniach 12 - 16 września w Hali Uniwersytetu Nauki i Techniki w Pekinie.
Klasyfikacja niepełnosprawności.
W zawodach mogą wystąpić osoby niepełnosprawne z niedowładem kończyn górnych, które niekoniecznie poruszają się na wózku inwalidzkim. Zawodnicy są klasyfikowani za pomocą punktów (0.5-3.5 pkt) określających stopień niesprawności rąk.
Program.
16 września
Linki zewnętrzne.
Strona Oficjalna Letniej Paraolimpiady 2008

</doc>
<doc id="1673868" url="https://pl.wikipedia.org/wiki?curid=1673868" title="Mistrzostwa Europy w Judo 2007">
Mistrzostwa Europy w Judo 2007

56. Mistrzostwa Europy w Judo odbywały się od 6 kwietnia do 8 kwietnia 2007 roku w Belgradzie (Serbia). Mistrzostwa Europy w kategorii open odbyły się 1 grudnia 2007 w Warszawie. Turniej drużynowy rozegrano 27 października w Mińsku.

</doc>
<doc id="1673869" url="https://pl.wikipedia.org/wiki?curid=1673869" title="Rudolstadt">
Rudolstadt

Rudolstadt (turyng. "Rudelstadt") – miasto w Niemczech, w kraju związkowym Turyngia, w powiecie Saalfeld-Rudolstadt. Liczy 25 115 mieszkańców (31 grudnia 2018).
1 stycznia 2019 do miasta przyłączono miasto Remda-Teichel.
W mieście rozwinął się przemysł włókienniczy, chemiczny, farmaceutyczny oraz szklarski.
Współpraca.
Miejscowości partnerskie:

</doc>
<doc id="1673870" url="https://pl.wikipedia.org/wiki?curid=1673870" title="SMS S 50">
SMS S 50

S 50 - niemiecki niszczyciel z okresu I wojny światowej. Druga jednostka typu "S 49". Okręt wyposażony w trzy kotły parowe opalane ropą. Zapas paliwa 252 tony. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1925 roku.

</doc>
<doc id="1673871" url="https://pl.wikipedia.org/wiki?curid=1673871" title="SMS S 51">
SMS S 51

S 51 - niemiecki niszczyciel z okresu I wojny światowej. Trzecia jednostka typu "S 49". Okręt wyposażony w trzy kotły parowe opalane ropą. Zapas paliwa 252 tony. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1922 roku.

</doc>
<doc id="1673873" url="https://pl.wikipedia.org/wiki?curid=1673873" title="Rexburg">
Rexburg

Rexburg – miasto w Stanach Zjednoczonych, w stanie Idaho, stolica hrabstwa Madison. W 2019 roku liczyło 29,4 tys. mieszkańców i jest dwunastym co do wielkości miastem w stanie. 
Historia.
Założone przez rolników mormońskich pod wodzą Thomasa Ricksa w 1883 roku. Leży w nawadnianym regionie rolniczym równiny Snake River i jest ośrodkiem produkcji zbożowej i mleczarskiej.
Dwie trzecie miasta zostało zniszczone w dniu 5 czerwca 1976 r., kiedy to zawaliła się Tama Grand Teton, wylewając ogromne ilości wody na równinę i zmuszając do ewakuacji ponad 300 tys. mieszkańców Idaho. W powodzi zginęło 11 osób. Miasto odrodziło się i odbudowało, a od lat 90. XX wieku znacznie wzrosło zaludnienie.
Religia.
Jest to najbardziej mormońskie miasto w Stanach Zjednoczonych, gdzie 91,4% populacji określa się jako mormoni. W mieście znajduje się Brigham Young University–Idaho, prywatna instytucja prowadzona przez Kościół Jezusa Chrystusa Świętych w Dniach Ostatnich.

</doc>
<doc id="1673874" url="https://pl.wikipedia.org/wiki?curid=1673874" title="Miroslav Slepicka">
Miroslav Slepicka



</doc>
<doc id="1673875" url="https://pl.wikipedia.org/wiki?curid=1673875" title="SMS S 52">
SMS S 52

S 52 - niemiecki niszczyciel z okresu I wojny światowej. Czwarta jednostka typu "S 49". Okręt wyposażony w trzy kotły parowe opalane ropą. Zapas paliwa 252 tony. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1924 roku.

</doc>
<doc id="1673877" url="https://pl.wikipedia.org/wiki?curid=1673877" title="Lider Chojna">
Lider Chojna



</doc>
<doc id="1673879" url="https://pl.wikipedia.org/wiki?curid=1673879" title="Al-Chamisat">
Al-Chamisat

Al-Chamisat (arab. الخميسات) – miasto w Maroku, w regionie Rabat-Sala-Zammur-Za'ir, 81 km na wschód od Rabatu. W 2010 liczyło 115 284 mieszkańców.

</doc>
<doc id="1673880" url="https://pl.wikipedia.org/wiki?curid=1673880" title="Ralfkopf">
Ralfkopf

Ralfkopf – szczyt w grupie Schobergruppe, w Wysokich Taurach w Alpach Wschodnich. Leży w Austrii, we Wschodnim Tyrolu. Sąsiaduje ze szczytami Debantgrat i Glödis.
Pierwszego wejścia, 24 lipca 1890 r., dokonał Ludwig Purtscheller.

</doc>
<doc id="1673882" url="https://pl.wikipedia.org/wiki?curid=1673882" title="SMS S 53">
SMS S 53

S 53 - niemiecki niszczyciel z okresu I wojny światowej. Piąta jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. S 53 brał udział w bitwie jutlandzkiej. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1927 roku.

</doc>
<doc id="1673884" url="https://pl.wikipedia.org/wiki?curid=1673884" title="Tlenek srebra(II)">
Tlenek srebra(II)



</doc>
<doc id="1673885" url="https://pl.wikipedia.org/wiki?curid=1673885" title="SMS S 54">
SMS S 54

S 54 - niemiecki niszczyciel z okresu I wojny światowej. Szósta jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1921 roku.

</doc>
<doc id="1673886" url="https://pl.wikipedia.org/wiki?curid=1673886" title="Security Identifier">
Security Identifier

Security Identifier, SID – jest numeryczną reprezentacją podmiotu zabezpieczeń w architekturze Windows NT.
Przegląd.
Windows zezwala lub zabrania na dostęp do zasobów na podstawie ACL, która używa SIDa do identyfikowania użytkowników i ich przynależności do grup.
Budowa SIDa może zostać wyjaśniona na następującym przykładzie: "S-1-5-21-7623811015-3361044348-030300820-1013"
Znane SIDy.
Istnieje lista znanych SIDów, po to aby pewne konta systemowe mogły być zawsze znalezione. Microsoft utrzymuje listę SIDów w artykule Supportu.

</doc>
<doc id="1673889" url="https://pl.wikipedia.org/wiki?curid=1673889" title="SMS S 55">
SMS S 55

S 55 - niemiecki niszczyciel z okresu I wojny światowej. Siódma jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1924 roku.

</doc>
<doc id="1673890" url="https://pl.wikipedia.org/wiki?curid=1673890" title="Państwowa Szkoła Morska w Gdyni">
Państwowa Szkoła Morska w Gdyni



</doc>
<doc id="1673891" url="https://pl.wikipedia.org/wiki?curid=1673891" title="Debantgrat">
Debantgrat

Debantgrat to szczyt w grupie Schobergruppe, w Wysokich Taurach w Alpach Wschodnich. Leży w Austrii, we Wschodnim Tyrolu. Szczyt można osiągnąć ze schronisk Lienzer Hütte (1977 m) i Hochschoberhütte (2322 m). Sąsiaduje ze szczytami Ralfkopf i Glödis.

</doc>
<doc id="1673892" url="https://pl.wikipedia.org/wiki?curid=1673892" title="SMS S 56">
SMS S 56

S 56 - niemiecki niszczyciel z okresu I wojny światowej. Ósma jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1928 roku.

</doc>
<doc id="1673893" url="https://pl.wikipedia.org/wiki?curid=1673893" title="Glyn Smallwood Jones">
Glyn Smallwood Jones

Glyn Smallwood Jones (ur. 9 stycznia 1908 w Chester, zm. 10 czerwca 1992 w Goudhurst) – brytyjski administrator kolonialny w Południowej Afryce. Był ostatnim gubernatorem kolonii Niasa (obecnie Malawi) od 1961 do uzyskania przez nią niepodległości w 1964. Następnie pełnił urząd gubernatora generalnego Malawi od 1964 do ogłoszenia kraju republiką w 1966.

</doc>
<doc id="1673895" url="https://pl.wikipedia.org/wiki?curid=1673895" title="Niederkassel">
Niederkassel

Niederkassel (do 14 sierpnia 1936 "Niedercassel") − miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Rhein-Sieg. W 2010 liczyło 37 552 mieszkańców.
Współpraca.
Miejscowości partnerskie:

</doc>
<doc id="1673896" url="https://pl.wikipedia.org/wiki?curid=1673896" title="Andreas Hölzl">
Andreas Hölzl

Andreas Hölzl (ur. 16 marca 1985 w Kitzbühel) – austriacki piłkarz, występujący na pozycji pomocnika. Były zawodnik Wackeru Innsbruck. Od 2008 roku do 2014 występował w Sturmie Graz. W 2014 odszedł do klubu Wacker Innsbruck.
Reprezentacja.
Hölzl zadebiutował w reprezentacji w meczu z Wyspami Owczymi.

</doc>
<doc id="1673897" url="https://pl.wikipedia.org/wiki?curid=1673897" title="Andreas Holzl">
Andreas Holzl



</doc>
<doc id="1673898" url="https://pl.wikipedia.org/wiki?curid=1673898" title="Maurice Henry Dorman">
Maurice Henry Dorman

Maurice Henry Dorman GCMG, CVO (ur. 7 sierpnia 1902, zm. 26 października 1993) – brytyjski dyplomata. Reprezentował monarchę brytyjskiego w Tanzanii, Trynidadzie i Tobago, Sierra Leone i Malcie. Studiował na Cambridge University. W Sierra Leone przebywał od 1956 do 1962. Od 27 kwietnia 1961 do 27 kwietnia 1962 był gubernatorem generalnym niepodległego kraju. Od 1962 do 1964 był gubernatorem kolonii Malta. Następnie pełnił urząd gubernatora generalnego Malty od 21 września 1964 do 4 lipca 1971.

</doc>
<doc id="1673901" url="https://pl.wikipedia.org/wiki?curid=1673901" title="Talleitenspitze">
Talleitenspitze

Talleitenspitze – szczyt w grupie Schobergruppe, w Wysokich Taurach w Alpach Wschodnich. Leży w Austrii, na granicy Wschodniego Tyrolu i Karyntii. Góra ma dwa szczyty: północny, niższy – Nördliche Talleitenspitze (3115 m) oraz południowy, wyższy – Südliche Talleitenspitze (3119 m).
Pierwszego wejścia na południowy szczyt, 12 sierpnia 1900 r. dokonali O. Haselberg i W. Frerichs. Natomiast północny szczyt został po raz pierwszy zdobyty przez R. Below i W. Frerichs'a 19 września 1900 r..

</doc>
<doc id="1673902" url="https://pl.wikipedia.org/wiki?curid=1673902" title="Gabriel de Borbón">
Gabriel de Borbón

Gabriel Antonio Francisco Javier Juan Nepomuceno José Serafin Pascual Salvador de Borbón y Sajonia (ur. 12 maja 1752 w Portici, zm. 23 listopada 1788) – infant hiszpański.
Urodził się jako czwarty syn (dziesiąte dziecko) Karola III, króla Hiszpanii, Neapolu i Sycylii, i jego żony Marii Amalii, księżniczki Polski i Saksonii. Dzieciństwo spędził na dworze ojca w Neapolu. Kiedy miał 7 lat, jego wuj – król Ferdynand VI zmarł bezdzietnie, a jego ojciec został królem Hiszpanii. Gabriel razem z rodziną przeniósł się do Madrytu, ale w Neapolu zostali dwaj jego starsi bracia; infant Filip, książę Kalabrii (który został wykluczony z sukcesji hiszpańskiej, ponieważ był opóźniony umysłowo) i Ferdynand I, nowy król Neapolu i Sycylii. Najstarszym bratem Gabriela i następcą tronu Hiszpanii był infant Karol. Zanim w 1711 Karol i jego żona Maria Ludwika Parmeńska doczekali się potomstwa, Gabriel był trzeci w linii sukcesji tronu Hiszpanii (po Karolu i Ferdynandzie I). 
Gabriel był najinteligentniejszy i najbardziej pracowity ze swoich braci. Antonio Soler uczył go muzyki i uważał za uzdolnionego ucznia. Gabriel był mecenasem sztuki. W 1771 rozkazał architektowi Juanowi de Villanueva wybudować tzw. "Casita del Infante". Był również Wielkim Przeorem Zakonu Szpitalników św. Jana w Kastylii i Leónie.
12 kwietnia w Lizbonie, a następnie 23 maja 1785 w Aranjuez poślubił Marię Annę, infantkę portugalską, córkę królowej Marii I i Piotra III. Para miała troje dzieci, ale tylko najstarszy syn przeżył wiek dziecięcy i otrzymał tytuł infanta Portugalii:
Kiedy urodził się Karol Józef, Gabriel z żoną rezydowali w Casita del Infante w Eskurialu. Tam Gabriel zaraził się ospą i zaraził swoją żonę, która zmarła 2 listopada w wieku 19 lat oraz syna, który zmarł tydzień po matce. Gabriel zmarł w wieku 36 lat. Cała trójka została pochowana w Eskurialu. Śmierć Gabriela przysporzyła jego ojcu wiele smutku, który zmarł miesiąc później w pałacu królewskim w Madycie 14 grudnia w wieku 72 lat. Najstarszy syn Gabriela i Marii Anny zamieszkał na dworze babki – królowej Marii I w pałacu królewskim w Queluz. 

</doc>
<doc id="1673903" url="https://pl.wikipedia.org/wiki?curid=1673903" title="Gainesville (Georgia)">
Gainesville (Georgia)

Gainesville – miasto w Stanach Zjednoczonych, w stanie Georgia, stolica hrabstwa Hall. Według spisu w 2020 roku liczy 42,3 tys. mieszkańców, w tym 40,2% stanowiły osoby białe nielatynoskie. Obszar metropolitalny obejmuje ponad 200 tys. mieszkańców.
Ze względu na dużą liczbę zakładów przetwórstwa drobiu jest często nazywane „Światową Stolicą Drobiu”.

</doc>
<doc id="1673904" url="https://pl.wikipedia.org/wiki?curid=1673904" title="SMS S 57">
SMS S 57

SMS S 57 - niemiecki niszczyciel z okresu I wojny światowej, dziewiąta jednostka typu "S 49". Okręt wyposażony był w trzy kotły parowe opalane ropą, a zapas paliwa wynosił 305 ton. Zatonął na minie w Zatoce Fińskiej 10 listopada 1916 roku.

</doc>
<doc id="1673905" url="https://pl.wikipedia.org/wiki?curid=1673905" title="Carlos Renato Frederico">
Carlos Renato Frederico

Renato, właśc. Carlos Renato Frederico (ur. 21 lutego 1957 w Morungaba) były brazylijski piłkarz. Podczas kariery występował na pozycji ofensywnego pomocnika.
Kariera klubowa.
Karierę piłkarską rozpoczął w 1975 roku w klubie Guarani FC, w którym występował do 1980 roku, gdy przeszedł do São Paulo FC. Największym sukcesem z Guarani było zdobycie Mistrzostwa Brazylii w 1978. W drużynie z São Paulo występował do 1984 roku i zdobył z nim dwukrotnie Mistrzostwo Stanu São Paulo - Campeonato Paulista w 1980 i 1981. W barwach "Trójkolorowych" zaliczył 92 spotkania strzeljąc przy tym 33 bramki. Rok 1985 spędził w Botafogo FR, w którym rozegrał 17 spotkań i strzelił 2 bramki. W latach 1986-1989 występował w drużynie Atlético Mineiro. Z Atletico dwukrotnie wywalczył Mistrzostwo Stanu Minas Geiras - Campeonato Mineiro w 1986 i 1988. W 1987 znalazł się w 11 sezonu Ligi Brazylijskiej, za co otrzymał nagrodę Srebrnego Buta - Bola de Prata. Jego bilans w klubie z Belo Horizonte to 67 meczów i 20 bramek.
W 1989 zdecydował się na opuszczenie ojczyzny i transfer do klubu Nissan Motors, który później zmienił nazwę na Jokohama Marinos. Z klubem z Jokohamy zdobył Mistrzostwo Japonii w 1990 oraz trzykrotnie Puchar Cesarza w 1990, 1992 i 1993 oraz dwukrotnie wywalczył tytuł króla strzelców Ligi Japońskiej w 1990 i 1991. W 1994 zdecydował się na powrót do Brazylii i występy w klubie Ponte Preta. Karierę zakończył w 1997 roku w klubie Esporte Clube Taubaté.
Kariera reprezentacyjna.
W reprezentacji Brazylii zadebiutował 26 lipca 1979 w meczu przeciwko reprezentacją Boliwii. W 1982 pojechał z reprezentacją na Mistrzostwa Świata rozgrywanych na stadionach Hiszpanii, jednakże nie wystąpił w żadnym meczu.Karierę reprezentacyjną zakończył 12 grudnia 1987 w meczu przeciwko reprezentacji RFN. Łącznie w reprezentacji rozegrał 22 spotkania w których strzelił 3 bramki.

</doc>
<doc id="1673908" url="https://pl.wikipedia.org/wiki?curid=1673908" title="SMS S 58">
SMS S 58

SMS S 58 - niemiecki niszczyciel z okresu I wojny światowej, dziesiąta jednostka typu "S 49". Okręt wyposażony był w trzy kotły parowe opalane ropą, a zapas paliwa wynosił 305 ton. Zatonął na minie w Zatoce Fińskiej 11 listopada 1916 roku.

</doc>
<doc id="1673909" url="https://pl.wikipedia.org/wiki?curid=1673909" title="Języki riukiu">
Języki riukiu



</doc>
<doc id="1673912" url="https://pl.wikipedia.org/wiki?curid=1673912" title="Walter Coutts">
Walter Coutts

Walter Coutts (ur. 30 listopada 1912 w Aberdeen, zm. 4 listopada 1988 w Perth) – brytyjski administrator kolonialny i ostatni gubernator kolonii Uganda od 1961 do 1962. Pierwszy gubernator generalny niepodległej Ugandy od 9 października 1962 do 9 października 1963. Administrator kolonii Saint Vincent i Grenadyny od 1948 do 1955.

</doc>
<doc id="1673913" url="https://pl.wikipedia.org/wiki?curid=1673913" title="SMS S 59">
SMS S 59

SMS S 59 - niemiecki niszczyciel z okresu I wojny światowej, jedenasta jednostka typu "S 49". Okręt wyposażony był w trzy kotły parowe opalane ropą, a zapas paliwa wynosił 305 ton. Zatonął na minie w Zatoce Fińskiej 11 listopada 1916 roku.

</doc>
<doc id="1673914" url="https://pl.wikipedia.org/wiki?curid=1673914" title="Równanie struny">
Równanie struny



</doc>
<doc id="1673921" url="https://pl.wikipedia.org/wiki?curid=1673921" title="SMS S 60">
SMS S 60

S 60 - niemiecki niszczyciel z okresu I wojny światowej. Dwunasta jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. Osadzony na płyciźnie w Scapa Flow. Zezłomowany w 1920 roku.

</doc>
<doc id="1673924" url="https://pl.wikipedia.org/wiki?curid=1673924" title="SMS S 61">
SMS S 61

S 61 - niemiecki niszczyciel z okresu I wojny światowej. Trzynasta jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. Zatopiony 2 listopada 1918 roku podczas niemieckiego odwrotu z Belgii.

</doc>
<doc id="1673926" url="https://pl.wikipedia.org/wiki?curid=1673926" title="Tim Healy">
Tim Healy

Timothy Michael Healy, znany jako Tim Healy (ur. 17 maja 1855 w Bantry, zm. 26 marca 1931 w Chapelizod) – irlandzki polityk nacjonalistyczny, dziennikarz, pisarz, barrister (adwokat). Pierwszy gubernator Wolnego Państwa Irlandzkiego od 1922 do 1927.

</doc>
<doc id="1673927" url="https://pl.wikipedia.org/wiki?curid=1673927" title="Helmold z Bozowa">
Helmold z Bozowa



</doc>
<doc id="1673928" url="https://pl.wikipedia.org/wiki?curid=1673928" title="SMS S 62">
SMS S 62

SMS S 62 – niemiecki niszczyciel z okresu I wojny światowej, czternasta jednostka typu "S 49". Okręt wyposażony był w trzy kotły parowe opalane ropą, a zapas paliwa wynosił 305 ton. Zatonął na minie na Morzu Północnym 10 lipca 1918 roku.
Dowódcą okrętu, poległym 10 lipca 1918 roku, był Diether von Roeder, na cześć którego nazwano w III Rzeszy niszczyciel „Diether von Roeder”.

</doc>
<doc id="1673931" url="https://pl.wikipedia.org/wiki?curid=1673931" title="Macross plus movie edition">
Macross plus movie edition



</doc>
<doc id="1673933" url="https://pl.wikipedia.org/wiki?curid=1673933" title="Macross Plus MOVIE EDITION">
Macross Plus MOVIE EDITION



</doc>
<doc id="1673934" url="https://pl.wikipedia.org/wiki?curid=1673934" title="SMS S 63">
SMS S 63

S 63 – niemiecki niszczyciel z okresu I wojny światowej. Piętnasta jednostka typu "S 49". Okręt wyposażony w trzy kotły parowe opalane ropą. Zapas paliwa 305 ton. Po wojnie przekazany Włochom i wcielony do Regia Marina pod nazwą "Ardemitoso". Złomowany w 1937 roku.

</doc>
<doc id="1673935" url="https://pl.wikipedia.org/wiki?curid=1673935" title="SMS S 64">
SMS S 64

SMS S 64 - niemiecki niszczyciel z okresu I wojny światowej, szesnasta jednostka typu "S 49". Okręt wyposażony był w trzy kotły parowe opalane ropą, a zapas paliwa wynosił 305 ton. Zatonął na minie na Bałtyku 18 października 1917 roku.

</doc>
<doc id="1673937" url="https://pl.wikipedia.org/wiki?curid=1673937" title="Droga wojewódzka nr 401">
Droga wojewódzka nr 401

Droga wojewódzka nr 401 (DW401) – droga wojewódzka o długości 42 km, łącząca Żłobiznę koło Brzegu z Pakosławicami niedaleko Nysy. Trasa ta leży na obszarze województwa opolskiego i przebiega przez teren powiatów brzeskiego i nyskiego.
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi do 11,5 tony z wyjątkiem określonych miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 401 była objęta ograniczeniami dopuszczalnego nacisku pojedynczej osi:

</doc>
<doc id="1673938" url="https://pl.wikipedia.org/wiki?curid=1673938" title="SMS S 65">
SMS S 65

S 65 - niemiecki niszczyciel z okresu I wojny światowej. Siedemnasta jednostka typu S 49. Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1925 roku.

</doc>
<doc id="1673939" url="https://pl.wikipedia.org/wiki?curid=1673939" title="Allone Jicchak">
Allone Jicchak

Allone Jicchak (hebr. אלוני יצחק; pol. "Dęby Icchaka") – wieś młodzieżowa położona w Samorządzie Regionu Menasze, w Dystrykcie Hajfy, w Izraelu.
Położenie.
Allone Jicchak leży na południe od masywu Góry Karmel, w otoczeniu miasteczek Binjamina-Giwat Ada i Kafr Kara, oraz kibucu Kefar Glikson. Wieś młodzieżowa jest typowym izraelskim rozwiązaniem, łączącym zalety szkoły rolniczej z internatem połączonej z praktyczną nauką zawodu w osadzie rolniczej.
Historia.
Wieś została założona w 1948 roku przez Jehiela Harifa w celu założenia domu dziecka dla opieki nad sierotami, które przeżyły Holocaust. Nazwano ją na cześć działacza syjonistycznego z Polski, Ichaka Grünbauma (1879-1970). W latach 50. XX wieku wieś przyjęła masową imigrację z Afryki Północnej i Indii. W latach 60. XX wieku przyjęto dzieci z Ameryki Północnej, Ameryki Południowej i Turcji, a w latach 70. ze ZSRR.
Edukacja.
We wsi znajduje się szkoła z internatem, w której uczy się około 400 uczniów. Na terenie szkoły znajduje się pełny kompleks obiektów sportowych, z basen pływackim, kortami tenisowymi, salą gimnastyczną i boiskiem do piłki nożnej.
Komunikacja.
Na wschód od wsi przebiega autostrada nr 6, brak jednak możliwości bezpośredniego wjazdu na nią. Ze wsi wyjeżdża się na zachód na drogę nr 6522, którą jadąc na południe dojeżdża się do kibucu Kefar Glikson, lub jadąc na północ dojeżdża się do miasteczka Binjamina-Giwat Ada i drogi nr 653.

</doc>
<doc id="1673940" url="https://pl.wikipedia.org/wiki?curid=1673940" title="SMS S 66">
SMS S 66

SMS S 66 - niemiecki niszczyciel z okresu I wojny światowej, osiemnasta jednostka typu "S 49". Okręt wyposażony był w trzy kotły parowe opalane ropą, a zapas paliwa wynosił 305 ton. Zatonął na minie na Morzu Północnym 10 lipca 1918 roku.

</doc>
<doc id="1673944" url="https://pl.wikipedia.org/wiki?curid=1673944" title="Knur">
Knur

Knur – dorosły osobnik męski świni domowej. Jest większych rozmiarów o wadze dochodzącej niekiedy do 400 kg oraz ma grubszą skórę pokrytą szczeciną w odróżnieniu od lochy. U starszych osobników kły są bardziej wydłużone podobnie jak szable odyńców u dzików. Knury rozpłodowe wydzielają specyficzną woń, niewystępującą u loch.
Knury w większym stopniu niż lochy wpływają na postęp hodowlany i produkcyjny, ponieważ pozostawiają po sobie więcej potomstwa.
Knurki czyli dorastające osobniki męskie świni domowej, uznaje się za przydatne do rozpłodu po uzyskaniu wagi 110-130 kg w wieku w zależności od rasy 8 do 10 miesięcy, choć sam wzrost trwa do wieku 2 do 3,5 lat. Przedwczesne rozpoczęcie użytkowania rozpłodowego knurków hamuje ich dalszy wzrost i skraca przydatność rozpłodową. Knury młode do 2 lat nie powinny oddawać więcej niż 10 skoków miesięcznie, a po każdym skoku wymagana jest przerwa dwudniowa. Knury starsze mogą oddawać 5 do 7 skoków tygodniowo. Największą skuteczność krycia mają knury w wieku 1,5 do 2 lat. Użytkowanie rozpłodowe w przypadku knurów wynosi przeważnie 3 do 4 lat.
Hodowla.
Warunki utrzymania powinny być jak najbardziej optymalne. Knury utrzymuje się w kojcach indywidualnych typu duńskiego o powierzchni minimalnej 6 m² z wybiegiem. Knury są bardzo wrażliwe na stres termiczny, który nie objawia się od razu. Spadek możliwości rozpłodowych pojawia się dopiero po około 2 tyg. W okresie upałów zdarzają się również upadki związane z niewydolnością krążenia.
Żywienie – Zbyt intensywne żywienie powoduje nadmierny wzrost masy ciała i otłuszczenie prowadząc do utraty sprawności niechęci do krycia. Intensywnie użytkowane knury wykazują zwiększone zapotrzebowanie na białko, lizynę i aminokwasy siarkowe.

</doc>
<doc id="1673946" url="https://pl.wikipedia.org/wiki?curid=1673946" title="SMS V 67">
SMS V 67

V 67 – niemiecki niszczyciel z okresu I wojny światowej. Pierwsza jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. Zatopiony 2 listopada 1918 roku podczas niemieckiego odwrotu z Belgii.

</doc>
<doc id="1673947" url="https://pl.wikipedia.org/wiki?curid=1673947" title="Prawo wychodu">
Prawo wychodu

Prawo wychodu w dawnej Polsce – prawo chłopa do opuszczenia wsi należącej do pana feudalnego. Wykształciło się w okresie lokacji wsi na prawie niemieckim i prawie polskim.
Chłop osiadły we wsi na prawie niemieckim mógł opuścić wieś kiedy chciał, ale musiał wcześniej doprowadzić gospodarstwo do porządku, obsiać ziemię, uiścić roczny czynsz i pozostałe świadczenia lub dać zastępcę. Od XV wieku miał obowiązek zarówno uiszczenia czynszu, jak i wskazania zastępcy.
Słabsze prawo wychodu przysługiwało chłopom osadzonym na prawie polskim. Mogli oni opuścić wieś raz do roku, w grudniu, blisko Bożego Narodzenia. Chłop powinien wtedy uprzedzić właściciela wsi, obrobić ziemię, uporządkować gospodarstwo, oddać inwentarz i zboże, które otrzymał, gdy obejmował gospodarstwo oraz uiścić specjalną opłatę (tzw. "wstanne") lub przedstawić zastępcę.
Ograniczone prawo wychodu przysługiwało chłopom ze wsi nowo lokowanych, którzy skorzystali z tzw. "wolnizny" (nie płacili czynszu przez pierwsze lata zamieszkiwania w nowo założonej osadzie). Osadnicy ze wsi lokowanych na prawie polskim, mogli – według statutów Kazimierza Wielkiego – opuścić wieś po tylu latach, przez ile korzystali z wolnizny. We wsiach na prawie niemieckim mogli odejść wcześniej, jeśli zapłacili czynsz za tyle lat, ile brakowało do spłacenia wolnizny. 
W XIV wieku i XV wieku szlachta ograniczyła uprawnienia chłopów. Statut wiślicki Kazimierza Wielkiego przyznał prawo opuszczenia wsi – bez konieczności uzyskiwania zgody właściciela wsi – jednemu lub dwóm chłopom rocznie. Natomiast statut warcki z 1432 zabronił chłopom opuszczenia gospodarstw w okresie wolnizny.
Jednakże nawet cała wieś mogła odejść od właściciela wsi, gdy ten:
Dlatego w statutach Kazimierza Wielkiego można przeczytac:
Jeśli chłop opuszczał wieś, porzucając gospodarstwo i nie dając zastępcy, nazywano to "zbiegostwem". Było ono powszechne w dobie średniowiecza. Wykształciła się więc instytucja rękojemstwa kmieci. Dzięki niej właściciel wsi, do którego uciekł chłop, mógł spłacić jego dług u poprzedniego właściciela. 
Od końca XV wieku chłopi utracili prawo wychodu, co było związane z rozwojem pańszczyzny, przywiązaniem chłopa do ziemi i poddaństwa chłopów.

</doc>
<doc id="1673952" url="https://pl.wikipedia.org/wiki?curid=1673952" title="SMS V 68">
SMS V 68

SMS V 68 - niemiecki niszczyciel z okresu I wojny światowej, druga jednostka typu "V 67". Okręt wyposażony był w trzy kotły parowe opalane ropą, a zapas paliwa wynosił 306 ton. Zatonął na minie u wybrzeży Flandrii 8 sierpnia 1918 roku.

</doc>
<doc id="1673955" url="https://pl.wikipedia.org/wiki?curid=1673955" title="Aleksis z Turioj">
Aleksis z Turioj

Aleksis z Turioj (ur. ok. 384 p.n.e. zm. 278 p.n.e.) – grecki dramatopisarz, reprezentant tzw. komedii średniej i poprzednik nowej. Pochodził z południowej Italii. Był krewnym Menandra. W komedii attyckiej Aleksisa z Turioj dominuje satyra polityczna i bufonada, które utorowały drogę ośmieszaniu mitów i krytyce ówczesnych filozofów i literatów.
Autor 245 komedii; zachowały się tytuły 130 z nich i wiele fragmentów. W utworach Aleksisa z Turioj częste są portrety charakterów i wątki erotyczne. 
Żył w Atenach. Zmarł na scenie w wieku 106 lat według Plutarcha.

</doc>
<doc id="1673956" url="https://pl.wikipedia.org/wiki?curid=1673956" title="SMS V 69">
SMS V 69

V 69 – niemiecki niszczyciel z okresu I wojny światowej. Trzecia jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. Zatopiony 2 listopada 1918 roku podczas niemieckiego odwrotu z Belgii.

</doc>
<doc id="1673957" url="https://pl.wikipedia.org/wiki?curid=1673957" title="Marek Łatyński">
Marek Łatyński

Marek Łatyński (ur. 22 marca 1930 w Warszawie, zm. 29 grudnia 2003 tamże) – polski dziennikarz, publicysta, komentator, dyplomata. Szef Rozgłośni Polskiej Radia Wolna Europa w Monachium w latach 1987–1989.
Życiorys.
Ukończył anglistykę na Uniwersytecie Warszawskim. Pracował w Polskim Radiu jako redaktor, a następnie szef redakcji angielskiej, zajmował się też tłumaczeniami. W 1967 wyjechał wraz z rodziną z Polski. Poprzez Zbigniewa Brzezińskiego nawiązał kontakt z Janem Nowakiem-Jeziorańskim. Był następnie wieloletnim dziennikarzem Rozgłośni Polskiej Radia Wolna Europa w Monachium. Po objęciu w 1982 kierownictwa Rozgłośni Polskiej RWE przez Zdzisława Najdera (po tym, jak wcześniej proponowano to stanowisko Łatyńskiemu) zrezygnował z pracy i wyjechał do Waszyngtonu, gdzie pracował w redakcji Głosu Ameryki. Jednak po odwołaniu Najdera przez amerykański zarząd RWE przyjął ponowną propozycję objęcia szefostwa Rozgłośni Polskiej RWE i powrócił do Monachium.
W latach 1991–1994 był ambasadorem Polski w Konfederacji Szwajcarskiej, akredytowanym także w Liechtensteinie. W 1997 wydał wspomnienia poświęcone swej pracy w Rozgłośni Polskiej RWE pt. "Ogród angielski 1. Wspomnienia z Radia Wolna Europa".
Pochowany na cmentarzu Powązkowskim (kwatera 192-2-21/22).

</doc>
<doc id="1673958" url="https://pl.wikipedia.org/wiki?curid=1673958" title="Archikatedra Najświętszej Maryi Panny w Perth">
Archikatedra Najświętszej Maryi Panny w Perth

Archikatedra Najświętszej Maryi Panny w Perth (ang. St Mary's Cathedral, Perth) - jest kościołem arcybiskupim archidiecezji Perth w Australii. Świątynia została zbudowana w stylu neogotyckim w latach 1863-1865. W 1973 została ogłoszona sanktuarium maryjnym. W 2005 roku rozpoczął się remont katedry, w 2010 roku zakończył się. Katedra mieści się przy Victoria Square.

</doc>
<doc id="1673960" url="https://pl.wikipedia.org/wiki?curid=1673960" title="SMS V 70">
SMS V 70

V 70 - niemiecki niszczyciel z okresu I wojny światowej. Czwarta jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1929 roku.

</doc>
<doc id="1673963" url="https://pl.wikipedia.org/wiki?curid=1673963" title="SMS V 71">
SMS V 71

V 71 - niemiecki niszczyciel z okresu I wojny światowej. Piąta jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. Złomowany w 1921 roku.

</doc>
<doc id="1673965" url="https://pl.wikipedia.org/wiki?curid=1673965" title="Ołeksandr Korczmid">
Ołeksandr Korczmid

Ołeksandr Korczmid, ukr. Олександр Корчмід (ur. 22 stycznia 1982) – ukraiński lekkoatleta, skoczek o tyczce.
Osiągnięcia.
Korczmid dwukrotnie reprezentował Ukrainę na igrzyskach olimpijskich – w Atenach w 2004 zajął 16. miejsce, a 4 lata później w Pekinie zajął 22. lokatę w eliminacjach, nie kwalifikując się do finału.
Kontrola dopingowa przeprowadzona 15 lutego 2009 po mityngu w Doniecku wykazała obecność efedryny, która jest niedozwolonym środkiem dopingującym, sankcje jakie spotkały Ukraińca nie okazały się jednak surowe – anulowane jego wyniki z tego mityngu oraz udzielono mu publicznego ostrzeżenia.

</doc>
<doc id="1673967" url="https://pl.wikipedia.org/wiki?curid=1673967" title="Oleksandr Korchmid">
Oleksandr Korchmid



</doc>
<doc id="1673969" url="https://pl.wikipedia.org/wiki?curid=1673969" title="SMS V 72">
SMS V 72

SMS V 72 - niemiecki niszczyciel z okresu I wojny światowej, szósta jednostka typu "V 67". Okręt wyposażony był w trzy kotły parowe opalane ropą, a zapas paliwa wynosił 306 ton. Zatonął na minie w Zatoce Fińskiej 11 listopada 1916 roku.

</doc>
<doc id="1673970" url="https://pl.wikipedia.org/wiki?curid=1673970" title="Juan Jesús Posadas Ocampo">
Juan Jesús Posadas Ocampo

Juan Jesús Posadas Ocampo (ur. 10 listopada 1926 w Salvatierra, zm. 24 maja 1993 w Guadalajarze) – meksykański duchowny katolicki, kardynał, arcybiskup metropolita Guadalajary, męczennik.
Życiorys.
Po ukończeniu metropolitalnego seminarium duchownego został 23 września 1950 roku wyświęcony na kapłana. W Morelii rozpoczął pracę duszpasterską, został wykładowcą seminaryjnym, następnie wicerektorem seminarium. 21 marca 1970 roku został mianowany biskupem Tijuany, 28 grudnia 1982 roku ordynariuszem Cuernavaca, a 15 maja 1987 roku arcybiskupem Guadalajary. 28 czerwca 1991 roku kreowany kardynałem z tytułem prezbitera Nostra Signora di Guadalupe e San Filippo Martire przez Jana Pawła II. W latach 1991-1993 był wiceprzewodniczącym Rady Episkopatów Ameryki Łacińskiej (CELAM). Wchodził w skład Papieskiej Rady ds. Rodziny i Papieskiej Komisji ds. Ameryki Łacińskiej. Kiedy Guadalajara stała się ośrodkiem nasilającego się handlu narkotykami, on zdecydowanie przeciwstawiał się tej pladze, dając temu wyraz między innymi podczas kazań w katedrze. 24 maja 1993 roku samochód, w którym znajdował się kardynał i kilka innych osób, został ostrzelany na lotnisku w Guadalajarze z bliska przez nieznanych sprawców, prawdopodobnie wynajętych przez handlarzy narkotyków. Wszyscy pasażerowie samochodu zginęli. Kardynał został pochowany w podziemiach katedry metropolitalnej.

</doc>
<doc id="1673971" url="https://pl.wikipedia.org/wiki?curid=1673971" title="Hombarki">
Hombarki



</doc>
<doc id="1673973" url="https://pl.wikipedia.org/wiki?curid=1673973" title="SMS V 73">
SMS V 73

V 73 - niemiecki niszczyciel z okresu I wojny światowej. Siódma jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1922 roku.

</doc>
<doc id="1673976" url="https://pl.wikipedia.org/wiki?curid=1673976" title="Ospałość">
Ospałość



</doc>
<doc id="1673977" url="https://pl.wikipedia.org/wiki?curid=1673977" title="SMS V 74">
SMS V 74

V 74 - niemiecki niszczyciel z okresu I wojny światowej. Ósma jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. Zatopiony 3 października 1918 roku podczas niemieckiego odwrotu z Belgii.

</doc>
<doc id="1673980" url="https://pl.wikipedia.org/wiki?curid=1673980" title="Archikatedra św. Franciszka Ksawerego w Adelaide">
Archikatedra św. Franciszka Ksawerego w Adelaide

Archikatedra św. Franciszka Ksawerego w Adelaide (ang. St. Francis Xavier’s Cathedral) – kościół arcybiskupi archidiecezji Adelaide w Australii. Świątynia została zbudowana w stylu neogotyckim. Kamień węgielny pod budowę świątyni został wmurowany w 1856, budowa rozpoczęła się w 1887 i ukończona została dopiero w 1996. Świątynia posiada wieżę wysoką na 36 metrów.

</doc>
<doc id="1673984" url="https://pl.wikipedia.org/wiki?curid=1673984" title="SMS V 75">
SMS V 75

SMS V 75 - niemiecki niszczyciel z okresu I wojny światowej, dziewiąta jednostka typu "V 67". Okręt wyposażony był w trzy kotły parowe opalane ropą, a zapas paliwa wynosił 306 ton. Zatonął na minie w Zatoce Fińskiej 10 listopada 1916 roku.

</doc>
<doc id="1673985" url="https://pl.wikipedia.org/wiki?curid=1673985" title="Andrew Baddeley">
Andrew Baddeley

Andrew Baddeley (ur. 20 czerwca 1982) – angielski lekkoatleta, średniodystansowiec.
Studiował w Gonville and Caius College na Uniwersytecie Cambridge, gdzie uzyskał tytuł inżyniera.

</doc>
<doc id="1673987" url="https://pl.wikipedia.org/wiki?curid=1673987" title="Cerkiew św. Mikołaja Cudotwórcy w Stężnicy">
Cerkiew św. Mikołaja Cudotwórcy w Stężnicy

Cerkiew św. Mikołaja Cudotwórcy w Stężnicy – nieistniejąca greckokatolicka drewniana cerkiew, wzniesiona we wsi Stężnica. Była świątynią filialną należącą do parafii w Baligrodzie.
Historia.
Cerkiew zbudowana została w roku 1824. W roku 1930 została odnowiona. W wyniku decyzji Urzędu ds. Wyznań z dnia 24 stycznia 1953 roku została, wraz z pięcioma innymi cerkwiami, przekazana Jednostce Wojskowej nr 2304 z Baligrodu "„z przeznaczeniem na rozbiórkę i prawem zużytkowania otrzymanego materiału do budowy urządzeń granicznych”". Krótko po tej decyzji została rozebrana. Obecnie pozostała po niej jedynie czytelna podmurówka.
Budowa.
Cerkiew w Stężnicy była świątynią o budowie dwudzielnej. Do prezbiterium przylegały z obu stron zakrystia i skarbczyk. Nad całością pokryty blachą dach kalenicowy. Poniżej linii okien całą cerkiew obiegał dach okapowy.
Wnętrze.
Monstrancje i kielichy, znajdujące się po zakończeniu wojny w cerkwi, zostały zabrane przez wyjeżdżających do ZSRR mieszkańców. Natomiast chorągwie i obrazy przewieziono do Baligrodu.
Wokół cerkwi.
Przy cerkwi stała drewniana dzwonnica o konstrukcji szkieletowej, z dachem namiotowym. Pozostała po niej podmurówka. W południowo-wschodnim narożniku cerkiewnego cmentarza, na którym nie zachowały się nagrobki, stała drewniana kostnica.

</doc>
<doc id="1673989" url="https://pl.wikipedia.org/wiki?curid=1673989" title="SMS V 76">
SMS V 76

SMS V 76 - niemiecki niszczyciel z okresu I wojny światowej, dziesiąta jednostka typu "V 67". Okręt wyposażony był w trzy kotły parowe opalane ropą, a zapas paliwa wynosił 306 ton. Zatonął na minie w Zatoce Fińskiej 11 listopada 1916 roku.

</doc>
<doc id="1673995" url="https://pl.wikipedia.org/wiki?curid=1673995" title="SMS V 77">
SMS V 77

V 77 - niemiecki niszczyciel z okresu I wojny światowej. Jedenasta jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. Zatopiony 2 listopada 1918 roku podczas niemieckiego odwrotu z Belgii.

</doc>
<doc id="1673996" url="https://pl.wikipedia.org/wiki?curid=1673996" title="Alectura">
Alectura



</doc>
<doc id="1673999" url="https://pl.wikipedia.org/wiki?curid=1673999" title="SMS V 78">
SMS V 78

V 78 - niemiecki niszczyciel z okresu I wojny światowej. Dwunasta jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1925 roku.

</doc>
<doc id="1674003" url="https://pl.wikipedia.org/wiki?curid=1674003" title="Polinik (szczyt)">
Polinik (szczyt)

Polinik – najwyższy szczyt pasma Kreuzeckgruppe, w Wysokich Taurach w Alpach Wschodnich. Leży w Austrii, w Karyntii. Podobnie jak reszta szczytów grupy nie osiąga nawet wysokości 2800 m, przez co nie cieszy się takim zainteresowaniem turystów jak chociażby położona na północ grupa Ankogelgruppe. Na szczyt można dostać się z doliny Mölltal, do schroniska Polinikhütte i dalej na szczyt. Droga nie jest trudna, choć trudniejsza niż w przypadku pozostałych szczytów grupy. Można też wejść na szczyt przez sąsiadujący Kreuzeck, drogą ze schroniska Feldnerhütte.

</doc>
<doc id="1674005" url="https://pl.wikipedia.org/wiki?curid=1674005" title="Port morski Tolkmicko">
Port morski Tolkmicko

Port morski Tolkmicko – niewielki port morski nad Zalewem Wiślanym na Warmii, położony w woj. warmińsko-mazurskim, w Tolkmicku. 
Stanowi bazę dla statków rybackich i przystań dla niedużych jachtów.
Położenie.
Port Tolkmicko znajduje się na południowym wybrzeżu Zalewu Wiślanego, zwanym Wybrzeżem Staropruskim, w północno-zachodniej części woj. warmińsko-mazurskiego, w północnej części miasta Tolkmicko.
Pierwotnie granice portu w Tolkmicku zostały określone w 1953 roku przez Ministra Żeglugi. Rozporządzenie z 1953 roku zostało uchylone przez nowe z 2016.
Infrastruktura.
Podejście do portu od głównego toru zaczyna się od pławy „TOL”. Do portu prowadzi tor podejściowy o głębokości technicznej 2,0 m, szerokości w dnie 40 m oraz długości 0,7 km do główek wejściowych. Kanał wejściowy ma szerokość 40 m, a dopuszczalne zanurzenie jednostek nie może przekraczać 1,2 m. 
Port Tolkmicko posiada dwa falochrony zewnętrzne: zachodni o długości 203,5 m oraz wschodni o długości 127 m. Na falochronie zachodnim znajduje się stawa główki wejściowej.
Port stanowi podłużny kanał portowy zakończony szerokim basenem portowym przy końcu. Długość basenu portowego (bez wejściowego) wynosi ok. 240 m, a jego szerokość od 60 do 70 m. W południowo-wschodniej części portu znajduje się slip i wyciąg dla łodzi rybackich.
Ruchem statków kieruje Bosmanat Portu Tolkmicko. Infrastrukturą portową administruje Urząd Morski w Gdyni.
Miejscowe statki rybackie pływają z sygnaturą TOL na burcie.
W Tolkmicku znajduje się stacja ratownictwa morskiego Służby SAR, na wyposażeniu której jest łódź ratownicza RIB typu Baltic Parker 900.
W latach 2011–2013 przeprowadzono gruntowny remont nabrzeży, a także wybudowano przystań żeglarską z infrastrukturą. Jachty mogą cumować do pływających pomostów przy Nabrzeżu Południowym. Przy Nabrzeżu Zachodnim znajduje się budynek z toaletami i prysznicami. Są tam też przyłącza prądu i możliwość nabrania wody. W 2013 roku w porcie rozpoczęto rozbiórkę i równoczesną budowę nowego falochronu wschodniego.

</doc>
<doc id="1674007" url="https://pl.wikipedia.org/wiki?curid=1674007" title="Leipoa ocellata">
Leipoa ocellata



</doc>
<doc id="1674008" url="https://pl.wikipedia.org/wiki?curid=1674008" title="Leipoa">
Leipoa



</doc>
<doc id="1674011" url="https://pl.wikipedia.org/wiki?curid=1674011" title="SMS V 79">
SMS V 79

V 79 - niemiecki niszczyciel z okresu I wojny światowej. Trzynasta jednostka typu V 67. Okręt wyposażony w trzy kotły parowe opalane ropą. Zapas paliwa 306 ton. W ramach reparacji wojennych przekazany Francji i wcielony do Marine nationale pod nazwą "Pierre Durand". Złomowany w 1933 roku.

</doc>
<doc id="1674013" url="https://pl.wikipedia.org/wiki?curid=1674013" title="Zetor 7711/7745">
Zetor 7711/7745

Zetor 7711 / 7745 – czeski ciągnik rolniczy produkowany w latach 1986–1992 z serii UR I.
Zastosowano w nim inne hamulce niż mniejszych modelach – tarczowe, nowy tłumik typu cygaro.
Dane techniczne.
Silnik
Sprzęgło
Skrzynia biegów
Wał odbioru mocy
Przedni most napędowy (model 7745)
Hamulce
Układ kierowniczy
Układ hydrauliczny
Kabina bezpieczna
Ogumienie
Wymiary (mm)
Inne opcje

</doc>
<doc id="1674015" url="https://pl.wikipedia.org/wiki?curid=1674015" title="Eliza Gawryluk">
Eliza Gawryluk

Eliza Anna Gawryluk (ur. 30 lipca 1988 w Olsztynie, zm. 17 lipca 2017 w Qionglai koło Chengdu) – polska lekkoatletka, specjalistka od długich dystansów, modelka.
Kariera.
Zawodniczka AZS UWM Olsztyn była wielokrotną medalistką mistrzostw w kraju w różnych kategoriach wiekowych. Szósta zawodniczka mistrzostw Europy juniorów w biegu na 3000 metrów z przeszkodami (2007). Reprezentantka Polski w mistrzostwach Europy w przełajach (65. miejsce wśród juniorek) i pucharze Europy w biegu na 10 000 metrów (2009, nie ukończyła biegu). Karierę sportową przerwała w wieku 23 lat ze względu na częste kontuzje i problemy ze zdrowiem.

</doc>
<doc id="1674018" url="https://pl.wikipedia.org/wiki?curid=1674018" title="Live from Oz">
Live from Oz

Live from Oz – drugi album instrumentalnego zespołu Planet X wydany w 2002 roku.

</doc>
<doc id="1674024" url="https://pl.wikipedia.org/wiki?curid=1674024" title="José Humberto Quintero Parra">
José Humberto Quintero Parra

José Humberto Quintero Parra (ur. 22 września 1902, zm. 8 lipca 1984) – wenezuelski duchowny katolicki, kardynał, arcybiskup metropolita Caracasu.
Życiorys.
Ukończył seminarium duchowne w Méridzie, a na Papieskim Uniwersytecie Gregoriańskim w Rzymie uzyskał doktorat z teologii i prawa kanonicznego. Pracował kolejno jako duszpasterz, sekretarz arcybiskupa Méridy, a w latach 1929-1953 sekretarz kurii archidiecezjalnej i wikariusz generalny. 7 września 1953 roku został mianowany arcybiskupem tytularnym Achrida i koadiutorem z prawem następstwa arcybiskupa Méridy. 31 sierpnia 1960 roku przeniesiony na stolicę metropolitalną w Caracas. 16 stycznia 1961 roku wyniesiony do godności kardynalskiej z tytułem prezbitera Santi Andrea e Gregorio al Monte Celio przez Jana XXIII. Brał udział w obradach Soboru Watykańskiego II. Przez wiele lata przewodniczący Konferencji Episkopatu Wenezueli. 24 maja 1980 zrezygnował z rządów archidiecezją. Był pierwszym kardynałem pochodzącym z Wenezueli. Zmarł w Caracasie. 

</doc>
<doc id="1674026" url="https://pl.wikipedia.org/wiki?curid=1674026" title="Kreuzeck (Wysokie Taury)">
Kreuzeck (Wysokie Taury)

Kreuzeck to szczyt w grupie Kreuzeckgruppe, w Wysokich Taurach w Alpach Wschodnich. Leży w Austrii, w Karyntii. Sąsiaduje z najwyższym szczytem grupy - Polinik. Na szczyt można dostać się ze schroniska Feldnerhütte. 

</doc>
<doc id="1674028" url="https://pl.wikipedia.org/wiki?curid=1674028" title="Operacja w Waziristanie">
Operacja w Waziristanie



</doc>
<doc id="1674034" url="https://pl.wikipedia.org/wiki?curid=1674034" title="Erik Cadée">
Erik Cadée

Erik Cadée (ur. 15 lutego 1984 w ’s-Hertogenbosch) – holenderski lekkoatleta, dyskobol.

</doc>
<doc id="1674037" url="https://pl.wikipedia.org/wiki?curid=1674037" title="Bryndzové Halušky">
Bryndzové Halušky



</doc>
<doc id="1674038" url="https://pl.wikipedia.org/wiki?curid=1674038" title="Scharnik">
Scharnik

Scharnik to szczyt w grupie Kreuzeckgruppe, w Wysokich Taurach w Alpach Wschodnich. Leży w Austrii, w Karyntii. Na szczyt można dostać się z miejscowości Irschen, drogą do schroniska Ochsnerhütte lub ze schroniska Hugo Gerbers Hütte.

</doc>
<doc id="1674040" url="https://pl.wikipedia.org/wiki?curid=1674040" title="Radio Luzzz FM">
Radio Luzzz FM



</doc>
<doc id="1674044" url="https://pl.wikipedia.org/wiki?curid=1674044" title="Cmentarz wojenny nr 42 – Sieklówka">
Cmentarz wojenny nr 42 – Sieklówka

Cmentarz wojenny nr 42 – Sieklówka – austriacki cmentarz z I wojny światowej, zaprojektowany przez Johanna Jägera, znajdujący się w gminie Kołaczyce we wsi Sieklówka.
Na cmentarzu pochowanych jest łącznie 32 żołnierzy poległych w dniach 20–28 grudnia 1914 roku:
Obiekt jest zachowany w bardzo dobrym stanie. Ma kształt prostokąta. Cmentarz został zrekonstruowany. Postawiono nowe krzyże zgodne z oryginałem. Krzyże mają wyjątkowy charakter, tworzą je dwa wyrzeźbione w drewnie miecze. Na cmentarzu znajduje się także kamienny pomnik zwieńczony drewnianym krzyżem.
Cmentarz jest obiektem Szlaku Frontu Wschodniego I Wojny Światowej na obszarze województwa podkarpackiego.

</doc>
<doc id="1674045" url="https://pl.wikipedia.org/wiki?curid=1674045" title="Dziewczęta z Nowolipek (powieść)">
Dziewczęta z Nowolipek (powieść)

Dziewczęta z Nowolipek – powieść Poli Gojawiczyńskiej, publikowana najpierw w odcinkach na łamach „Gazety Polskiej”, a następnie wydana w formie książkowej w 1935 roku. 
Opis.
Książka opowiada o losach kilku przyjaciółek, dorastających na warszawskiej ulicy Nowolipki i o konfrontacji ich marzeń z rzeczywistością. Utwór zawiera pierwiastki autobiograficzne. W 1937 roku Gojawczyńska opublikowała kontynuację "Dziewcząt z Nowolipek", zatytułowaną "Rajska jabłoń", obie części cyklu funkcjonują razem pod określeniem „dylogia warszawska”.
Powieść podzielona jest na dwie części i składa się z serii epizodów, dotyczących każdej z postaci. Pisana jest za pomocą mowy pozornie zależnej.
Została dwukrotnie zekranizowana: po raz pierwszy w 1937 przez Józefa Lejtesa i po raz drugi w 1985 przez Barbarę Sass (ta ekranizacja obejmuje również treść "Rajskiej jabłoni").

</doc>
<doc id="1674054" url="https://pl.wikipedia.org/wiki?curid=1674054" title="Ratusz w Głubczycach">
Ratusz w Głubczycach

Ratusz w Głubczycach – ratusz znajdujący się w Głubczycach na obszarze dawnego rynku miejskiego.
Historia.
Głubczycki ratusz po raz pierwszy był wzmiankowany w 1383 roku. Powstał jako efekt przebudowy znajdującego się w tym miejscu XIII-wiecznego domu kupieckiego. W 1570 roku przeprowadzono rozbudowę ratusza poprzez dostawienie do niego wieży i nadanie mu formy renesansowej z bogato zdobioną attyką. Podczas pożaru miasta w 1603 roku ratusz spłonął. Odbudowano go w 1606 roku; wtedy też wieża otrzymała sgraffitową dekorację. W latach 1862-1864 budynek głubczyckiego ratusza został przebudowany w stylu neogotyckim według projektu znanego wrocławskiego architekta Karla Lüdecke. Z kolei w 1931 roku pod kierunkiem Paula Klehra doszło do przebudowy hallu i pomieszczeń Kasy Oszczędnościowej w ratuszu. Do hallu przeniesiono stojący dotąd na zewnątrz u stóp wieży pomnik pruskiego feldmarszałka Remusa von Woyrscha, dłuta Paula Ondruscha, a stare sukiennice stały się hallem wejściowym. Zarazem przeniesiono główne wejście z zachodniej do północnej części ratusza.
W 1945 roku przez Głubczyce przetoczył się front wschodni II wojny światowej. Miasto zostało wtedy zbombardowane, a ratusz spłonął. Jego wypalona ruina była w późniejszych latach stopniowo rozbierana, aż wreszcie pozostał jedynie kikut wieży i obmurowanie parteru.
W 2006 roku władze miasta podjęły się odbudowy ratusza. Jej koszt oszacowano na ok. 13 mln zł (z czego 5 mln pochodziło ze środków UE). Otwarcie obiektu odbyło się w czerwcu 2008 roku. Odbudowany ratusz nawiązuje swym wyglądem do czasów posiadania przez pierwotną budowlę renesansowego wystroju fasady. Mieści się w nim Muzeum Ziemi Głubczyckiej i biblioteka, wieża służy za punkt widokowy, natomiast w przylegających do ratusza odbudowanych kamienicach kupieckich urządzono mieszkania i lokale usługowe.

</doc>
<doc id="1674055" url="https://pl.wikipedia.org/wiki?curid=1674055" title="Dziewczęta z Nowolipek">
Dziewczęta z Nowolipek



</doc>
<doc id="1674056" url="https://pl.wikipedia.org/wiki?curid=1674056" title="Wjaczesław Zawalniuk">
Wjaczesław Zawalniuk

Wjaczesław Dmytrowycz Zawalniuk (ukr. В'ячеслав Дмитрович Завальнюк; ur. 10 grudnia 1974 w Kijowie) – ukraiński hokeista, reprezentant Ukrainy, olimpijczyk. Działacz hokejowy.
Kariera.
W karierze występował w klubach superligi rosyjskiej. Uzyskał tytuł Mistrza Sportu Klasy Międzynarodowej.
W barwach juniorskiej kadry Ukrainy uczestniczył w turniejach mistrzostw świata juniorów do lat 20 w 1993 (Grupa C) i 1994 (Grupa B). W barwach kadry seniorskiej uczestniczył w turniejach mistrzostw świata 1997, 1998, 1999, 2000, 2001, 2002, 2003, 2004, 2005, 2006, 2007 oraz zimowych igrzysk olimpijskich 2002.
Kariera działacza.
Dwukrotnie pełnił funkcję menedżera generalnego Sokiłu Kijów. W sezonie PHL 2011/2012 był prezesem i sponsorem klubu Winnyćki Hajdamaky. Ponadto był menedżerem generalnym reprezentacji Ukrainy na turnieju MŚ 2011.

</doc>
<doc id="1674059" url="https://pl.wikipedia.org/wiki?curid=1674059" title="Penelope jacquacu">
Penelope jacquacu



</doc>
<doc id="1674061" url="https://pl.wikipedia.org/wiki?curid=1674061" title="Alaudidae">
Alaudidae



</doc>
<doc id="1674066" url="https://pl.wikipedia.org/wiki?curid=1674066" title="Małopłytkowość poprzetoczeniowa">
Małopłytkowość poprzetoczeniowa

Małopłytkowość poprzetoczeniowa, plamica poprzetoczeniowa (ang. "post-transfusion purpura", PTP) – skaza krwotoczna, pojawiająca się nagle, 5–15 dni po przetoczeniu krwi. Stanowi stan zagrożenia życia z powodu 10% ryzyka wystąpienia krwawień do OUN.
Epidemiologia.
Dotychczas opisano około 100 przypadków, głównie u wieloródek w średnim lub starszym wieku. Choroba występowała także u wielokrotnych biorców krwi.
Patogeneza.
Wystąpienie objawów małopłytkowości poprzetoczeniowej wiąże się głównie z występowaniem w większości przypadków przeciwciał anty-HPA-1a, powstających po przetoczeniu płytek HPA-1a dodatnich. W przebiegu choroby może dojść do spadku poziomu trombocytów poniżej 5 tys./mm³, co stanowi poważne ryzyko krwawień (w tym krwawień śródczaszkowych oraz z przewodu pokarmowego, będących stanem zagrożenia życia), stanowiących przeciwwskazanie do przeprowadzania wielu zabiegów diagnostycznych i leczniczych. Nie wiadomo dokładnie, dlaczego powstają alloprzeciwciała przeciwko płytkom zarówno dawcy, jak i biorcy.
Leczenie.
W leczeniu stosuje się wlewy dożylne IgG w dawce 1 g/kg m.c. przez 1–2 dni. Nie wskazane jest podawanie glikokortykosteroidów ze względu na ich nieskuteczność. Także przetaczanie koncentratu krwinek płytkowych jest przeciwwskazane.

</doc>
<doc id="1674067" url="https://pl.wikipedia.org/wiki?curid=1674067" title="Pipile pipile">
Pipile pipile



</doc>
<doc id="1674071" url="https://pl.wikipedia.org/wiki?curid=1674071" title="Chamaepetes unicolor">
Chamaepetes unicolor



</doc>
<doc id="1674072" url="https://pl.wikipedia.org/wiki?curid=1674072" title="Ratusz w Głogówku">
Ratusz w Głogówku

Ratusz w Głogówku – renesansowa budowla wzniesiona 1608 roku, w latach następnych kilkakrotnie remontowana i przebudowywana. W roku 1945 budynek został częściowo spalony, a następnie odbudowany w latach 1955–1957. Obecnie ratusz jest siedzibą władz Głogówka.
Historia.
Pierwszy ratusz w Głogówku istniał już w połowie XIV wieku, budowla ta miała charakter handlowy. W tym samym miejscu w roku 1608 wzniesiono nową siedzibę władz miejskich. W latach 1659–1660 przeprowadzono remont wieży zniszczonej przez wojska szwedzkie. W roku 1774 ratusz ozdobiono malarstwem ściennym i sztukateriami, a w roku 1880 budynek odrestaurowano i częściowo przebudowano w duchu historyzmu, oraz zmodernizowano wnętrza. W czasie II wojny światowej budynek został częściowo spalony, a następnie odbudowany w latach 1955–1957.
Architektura.
Ratusz w Głogówku jest budynkiem wzniesionym na planie prostokąta, podpiwniczonym, ma trzy kondygnacje i jest nakryty dachem dwuspadowym. Kondygnacje oddzielono gzymsami przebiegającymi wzdłuż całej bryły, przy czym gzyms koronujący zawieszony jest na konsolach. Ponad bryłą góruje ośmioboczna wieża, wyrastająca z północnej części dachu, z gzymsami dzielącymi kondygnacje, metalową galeryjką i zwieńczona hełmem z podwójną latarnią i ostrosłupowym daszkiem. Najbardziej dekoracyjny jest szczyt południowy, podzielony gzymsami i pilastrami, o falistym wykroju z renesansowymi spływami i obeliskowymi sterczynami. Na południowych narożach budynku widnieją dwa kamienne posągi z 1774 roku autorstwa Jana Schuberta: św. Florian i św. Jan Nepomucen. Na szczególną uwagę zasługuje pomieszczenie ze sklepieniem kolebkowym, w którym mieści się obecnie sala posiedzeń. Jego ściany zdobi siedem interesujących stylizowanych fresków, przedstawiających najistotniejsze wydarzenia z przeszłości Głogówka. Jest to dzieło wrocławskiego malarza Alberta Helma, wykonane w 1942 roku.
Obecnie ratusz jest siedzibą władz samorządowych i administracyjnych Głogówka.

</doc>
<doc id="1674079" url="https://pl.wikipedia.org/wiki?curid=1674079" title="Lekkoatletyka na Letnich Igrzyskach Paraolimpijskich 2008">
Lekkoatletyka na Letnich Igrzyskach Paraolimpijskich 2008

Lekkoatletyka na Letnich Igrzyskach Paraolimpijskich 2008 odbywała się w dniach 8 – 17 września na stadionie Beijing National Stadium. Do rozdania było 160 kompletów medali.
Kwalifikacja.
Kwalifikację na igrzyska uzyskało 1035 zawodników (710 mężczyzn i 325 kobiet)
Linki zewnętrzne.
Strona Oficjalna Letniej Paraolimpiady 2008

</doc>
<doc id="1674081" url="https://pl.wikipedia.org/wiki?curid=1674081" title="Victor Razafimahatratra">
Victor Razafimahatratra

 
Victor Razafimahatratra SJ (ur. 8 września 1921 we wsi Ambanitsilena-Ranomasina, zm. 6 października 1993 w Antananarywie) – madagaskarski duchowny katolicki, jezuita, kardynał, arcybiskup metropolita Antananarywy.
Życiorys.
Urodził się w rodzinie katechisty z miejscowej misji katolickiej. W 1939 roku rozpoczął naukę w niższym seminarium w stolicy wikariatu apostolskiego Fianarantsoa. Po 6 latach nauki wstąpił do Towarzystwa Jezusowego, święcenia kapłańskie przyjął 28 lipca 1956 roku. Po studiach w Brukseli został w 1960 roku rektorem niższego seminarium w Fianarantsoa. W 1963 roku stanął na czele misji w Ambositrze. W latach 1969 - 1971 był rektorem wyższego seminarium w stolicy Madagaskaru. 16 stycznia 1971 roku Paweł VI mianował go biskupem diecezji Farafangana. Po 5 latach powierzono mu metropolię stołeczną. Miesiąc po mianowaniu go arcybiskupem, 24 maja 1976 roku, został wyniesiony do godności kardynalskiej z tytułem prezbitera Santa Croce in Gerusalemme. Był uczestnikiem obu konklawe w 1978 roku.

</doc>
<doc id="1674082" url="https://pl.wikipedia.org/wiki?curid=1674082" title="Maria Teresa Burbon">
Maria Teresa Burbon



</doc>
<doc id="1674083" url="https://pl.wikipedia.org/wiki?curid=1674083" title="Gotówka (ekonomia)">
Gotówka (ekonomia)



</doc>
<doc id="1674088" url="https://pl.wikipedia.org/wiki?curid=1674088" title="Contrac Cobus 2400">
Contrac Cobus 2400

Contrac Cobus 2400 to oznaczenie autobusu lotniskowego produkowanego przez niemiecką firmę Contrac. 
Cobus 2400 to jeden z krótszych autobusów lotniskowych tej firmy. Jeden egzemplarz, co najmniej od 2007 roku, jest eksploatowany na Okęciu przez firmę Warsaw Airport Services.

</doc>
<doc id="1674094" url="https://pl.wikipedia.org/wiki?curid=1674094" title="Norman Holter">
Norman Holter

Norman Jefferis „Jeff” Holter (ur. 1 stycznia 1914 w Helenie, zm. 21 lipca 1983 tamże) – amerykański fizyk.
Życiorys.
Urodził się 1 stycznia 1914 r. w Helenie w Montanie jako syn Normana B. Holtera i Florence Jefferis Holter. Urodził się w rodzinnym domu, a poród odbierał jego przyszły teść. Już w dzieciństwie pasjonował się chemią i był niezadowolony, że nie może jej studiować przed ukończeniem szkoły średniej, w związku z czym rodzice zapewnili mu prywatne lekcje. Po ukończeniu koledżu uzyskał w 1937 r. magisterium z fizyki na Uniwersytecie Kalifornijskim w Los Angeles, a rok później magisterium z chemii na Uniwersytecie Południowej Kalifornii.
W czasie II wojny światowej służył jako fizyk w administracji Marynarki Wojennej USA, prowadząc badania fal oceanicznych, które pomogły planować operacje okrętów podwodnych. Po wojnie kontynuował te prace na czele zespołu 33 inżynierów oceanografów na atolu Bikini, gdzie przeprowadzano testowe eksplozje jądrowe. Po powrocie do Heleny w 1947 r. kontynuował badania, założył też Holter Research Foundation i został aktywistą promującym wiedzę o zagrożeniach związanych z bronią jądrową. Ponadto promował zastosowanie technologii jądrowej do wyższych celów, w tym biologii i medycyny.
Prowadził te prace, póki nie został ponownie powołany do służby i zaangażowany w prace nad bombą wodorową. Po zakończeniu programu wrócił do Heleny i własnych badań. Odparowując radioaktywny śnieg, jako pierwszy zaobserwował kropelki wody przyjmujące graniaste kształty. Najbardziej znany jest jednak z opracowania we współpracy z Williamem Glasscockiem monitora EKG, który mógł rejestrować pracę serca pacjenta przez dobę lub dłużej. Urządzenie powszechnie nazywane jest od jego nazwiska Holter EKG. Było to pierwsze urządzenie przenośne umożliwiające pacjentowi prowadzenie normalnej aktywności w czasie diagnostyki pracy serca, chociaż pierwszy prototyp ważył blisko 40 kg i był noszony jak plecak, a kolejne modele mogły mieć mniejsze rozmiary dopiero po opracowaniu tranzystora. Urządzenie opatentowano w 1965 r., a wkrótce Holter zaczął jego produkcję wraz z Bruce’em Del Marem.
Oprócz zaangażowania naukowego Holter był biznesmenem, zasiadając w zarządach wielu montańskich przedsiębiorstw, w tym First National Bank in Helena czy Mountain States Telephone Company w Denver. Prywatnie był rzeźbiarzem, tworzył w stali. Aktywny społecznie, współzałożyciel Society of Nuclear Medicine i jego przewodniczący w latach 1955–1956. Profesor na Uniwersytecie Kalifornijskim w San Diego od 1964 r., kierował także Instytutem Geofizyki i Fizyki Planetarnej.
W 1979 otrzymał nagrodę "Laufman-Greatbatch Prize" Fundacji Association for the Advancement of Medical Instrumentation (AAMI) za swój wkład w rozwój technologii medycznej.
Żonaty z chemiczką Joan Treacy, z którą miał czworo dzieci.
Zmarł 21 lipca 1983 r. w Helenie.

</doc>
<doc id="1674095" url="https://pl.wikipedia.org/wiki?curid=1674095" title="Skowronek kalandra">
Skowronek kalandra



</doc>
<doc id="1674097" url="https://pl.wikipedia.org/wiki?curid=1674097" title="Contrac">
Contrac

Contrac - marka autobusów lotniskowych produkowanych od 1978 roku przez firmę Contrac Cobus Industries GmbH.
Obecnie firma produkuje model Contrac Cobus 3000. Oprócz wersji podstawowej powstają odmiany o podwyższonym standardzie i z napędem CNG. Wcześniej produkowano również takie modele jak:

</doc>
<doc id="1674103" url="https://pl.wikipedia.org/wiki?curid=1674103" title="Żukowo Zachodnie">
Żukowo Zachodnie

Żukowo Zachodnie – nieczynna stacja kolejowa w Żukowie, w gminie Żukowo, w województwie pomorskim na linii kolejowej nr 229 Pruszcz Gdański – Łeba.
Położenie.
Stacja Żukowo Zachodnie położona jest w południowo-zachodniej części miasta przy drodze krajowej nr 20. Nie dociera do niej komunikacja miejska.
Historia.
1886-1945.
Żukowo Zachodnie było pierwszą stacją kolejową w Żukowie powstałą przy okazji budowy linii kolejowej łączącej Pruszcz Gdański z Kartuzami. Stacja została otwarta 1 sierpnia 1886 roku.
po 1989.
W 1994 roku ruch pasażerski został wstrzymany. 1 stycznia 1997 roku został wstrzymany ruch towarowy. 24 marca 2002 roku ruch towarowy został wznowiony. W 2008 roku na terenie tej nieczynnej stacji kolejowej nagrywane były sceny do filmu „Miasto z morza”.
Infrastruktura.
Linia kolejowa.
Przez Żukowo Zachodnie przebiega jednotorowa, niezelektryfikowana linia kolejowa nr 229 Pruszcz Gdański - Łeba obsługiwana przez dwa zarośnięte trawą perony. Obecnie ruch pociągów pasażerskich jest wstrzymany.
Dworzec.
Dworzec jest parterowy kryty papę otynkowany znacznie mniej okazały niż dworzec stacji Żukowo Wschodnie.

</doc>
<doc id="1674110" url="https://pl.wikipedia.org/wiki?curid=1674110" title="Reprezentacja Rodos w piłce nożnej">
Reprezentacja Rodos w piłce nożnej



</doc>
<doc id="1674111" url="https://pl.wikipedia.org/wiki?curid=1674111" title="LTTE">
LTTE



</doc>
<doc id="1674115" url="https://pl.wikipedia.org/wiki?curid=1674115" title="Jira">
Jira



</doc>
<doc id="1674116" url="https://pl.wikipedia.org/wiki?curid=1674116" title="GINO">
GINO



</doc>
<doc id="1674119" url="https://pl.wikipedia.org/wiki?curid=1674119" title="Międzynarodowy Sztab Wojskowy">
Międzynarodowy Sztab Wojskowy

Międzynarodowy Sztab Wojskowy (, IMS) – został utworzony 10 lutego 1967, pełni funkcję merytoryczną w Komitecie Wojskowym. W jego skład wchodzi kilkuset oficerów i podoficerów z państw członkowskich Paktu Północnoatlantyckiego. Do zadań należy planowanie, ocenianie i przedstawianie Komitetowi Wojskowemu zaleceń w sprawach wojskowych, ponadto jest odpowiedzialny za właściwe wdrażanie jego postanowień. Jego pracami kieruje dyrektor w randze generała. Podlega jemu sześciu asystentów, którzy odpowiadają za funkcjonowanie sekretariatu i oddziałów Sztabu.
Struktura sztabu.
Na czele sztabu stoi dyrektor w randze trzygwiazdkowego generała. Jest wyznaczany przez państwa członkowskie i akceptowany przez Komitet Wojskowy. Przyjęto zasadę, że jest innej narodowości niż przewodniczący Komitetu Wojskowego.
W skład Międzynarodowego Sztabu Wojskowego wchodziło sześć oddziałów:

</doc>
<doc id="1674121" url="https://pl.wikipedia.org/wiki?curid=1674121" title="Cristian Ansaldi">
Cristian Ansaldi

Cristian Daniel Ansaldi (ur. 20 września 1986 w Rosario) – argentyński piłkarz występujący na pozycji obrońcy we włoskim klubie Torino FC oraz w reprezentacji Argentyny. Posiada także obywatelstwo włoskie.
Kariera.
Ansaldi jest wychowankiem klubu Newell’s Old Boys wywodzącego się z jego rodzinnej miejscowości Rosario. W 2005 roku stał się członkiem kadry pierwszej drużyny, a w argentyńskiej Primera División zadebiutował 26 sierpnia w przegranym 0:2 wyjazdowym spotkaniu z Gimnasia y Esgrima Jujuy. W Newell’s Old Boys występował do końca roku 2007 i rozegrał dla niego łącznie 29 spotkań, w których zdobył dwa gole (oba w sezonie 2006/2007).
Na początku 2008 roku Ansaldi został zawodnikiem rosyjskiego Rubinu Kazań, a suma transferu wyniosła 3,6 miliona euro. Swoje pierwsze spotkanie w barwach Rubinu Argentyńczyk rozegrał 16 marca w zwycięskim 1:0 wyjazdowym meczu z Lokomotiwem Moskwa. Stał się podstawowym obrońcą Rubinu i w sezonie 2008 rozegrał 27 meczów, w których zdobył jedną bramkę, w meczu z Krylją Sowietow Samara (3:0). Przyczynił się do wywalczenia przez klub z Kazania pierwszego w historii tytułu mistrza Rosji. W 2009 roku ponownie został z Rubinem mistrzem kraju. W 2012 roku zdobył Puchar Rosji.
W 2013 roku Ansaldi przeszedł do Zenitu Petersburg. W tym sezonie rozegrał 9 meczów ligowych strzelając jednego gola w meczu z Anży Machaczakałą (mecz zakończył się wygraną Zenitu 3-0). Dodatkowo rozegrał 4 mecze w Lidze Mistrzów, z czego 3 w pełnym wymiarze czasowym (w ostatnim został zmieniony w 83 minucie w meczu z Austrią Wiedeń).
W sezonie 2014/15 był wypożyczony do Atlético Madryt, w barwach którego rozegrał 7 spotkań.
Po powrocie z Hiszpanii ponownie został wypożyczony, tym razem do włoskiej Genoi. Odgrywał tam kluczową rolę, rozgrywając w całym sezonie ligowym 24 spotkania.
Po udanym sezonie w Genoi zainteresowanie zakontraktowaniem zawodnika wykazywały Inter Mediolan i AS Roma. Ostatecznie trafił do Mediolanu, podpisując 3-letni kontrakt z "Nerazzurri" z możliwością przedłużenia umowy o rok. Kwota transferu wyniosła 4 miliony euro.

</doc>
<doc id="1674124" url="https://pl.wikipedia.org/wiki?curid=1674124" title="Contrac Cobus 2700">
Contrac Cobus 2700

Contrac Cobus 2700 to oznaczenie autobusu lotniskowego produkowanego przez firmę Contrac, głównie dostowanego do komunikacji lotniskowej. 
W budowie nadwozia wykorzystano wiele elementów wykonanych z aluminium. W Polsce, co najmniej od 2005 roku, znalazło się przynajmniej 16 sztuk, z czego 15 sztuk nadal jest eksploatowanych. Było to 10 sztuk w wersji standard i 6 sztuk w wersji S. Wszystkie są własnością firmy "LOT Ground Services" z siedzibą w Warszawie.

</doc>
<doc id="1674125" url="https://pl.wikipedia.org/wiki?curid=1674125" title="Pelplin (stacja kolejowa)">
Pelplin (stacja kolejowa)

Pelplin - stacja kolejowa w Pelplinie, w województwie pomorskim, w Polsce, leży na linii 131 Chorzów Batory – Tczew. Według klasyfikacji PKP ma kategorię dworca lokalnego. W roku 2018 stacja obsługiwała 700–1000 pasażerów na dobę.
W 2015 roku Dworzec w Pelplinie został wyremontowany. Na poczekalni znajduje się toaleta wraz z automatem do sprzedaży biletów.

</doc>
<doc id="1674131" url="https://pl.wikipedia.org/wiki?curid=1674131" title="Jerzy Zakrzewski">
Jerzy Zakrzewski

Jerzy Zakrzewski (ur. 6 stycznia 1945 w Dąbrowie) – polski polityk, prawnik, poseł na Sejm II i III kadencji.
Życiorys.
W 1977 ukończył Wyższą Szkoła Oficerską przy MSW, a w 1985 studia prawnicze na Uniwersytecie Gdańskim.
Od 1993 do 2001 sprawował mandat posła na Sejm II i III kadencji, wybranego z listy Sojuszu Lewicy Demokratycznej w okręgu gdańskim. W 2001 bez powodzenia ubiegał się o reelekcję.
W latach 1998–2000 był radnym sejmiku pomorskiego. Od 2002 do 2006 zajmował stanowisko dyrektora Departamentu Kontroli w Ministerstwie Spraw Wewnętrznych i Administracji. W 2009 bezskutecznie kandydował do Parlamentu Europejskiego.
Działacz Ruchu Społecznego NIE oraz Stowarzyszenia Parlamentarzystów Polskich, był marszałkiem tej organizacji.

</doc>
<doc id="1674132" url="https://pl.wikipedia.org/wiki?curid=1674132" title="Gnoma">
Gnoma

Gnoma, gnom (z gr. "gnōmē" – rozum, mniemanie) w retoryce lub w literaturze – zwięzłe zdanie wyrażające głębszą myśl, zwykle o charakterze moralnym. Pierwotną formą gnomy były przysłowia. Zaabsorbowana przez retorykę i literaturę zyskała bardziej wyrafinowaną formę. W literaturze często ma postać rymowanego dystychu.
Gnoma była najbardziej pierwotną odmianą liryczną w poezji greckiej. Uprawiana była we wszystkich epokach literackich, również przez autorów polskich, np.:

</doc>
<doc id="1674133" url="https://pl.wikipedia.org/wiki?curid=1674133" title="Callipepla californica">
Callipepla californica



</doc>
<doc id="1674134" url="https://pl.wikipedia.org/wiki?curid=1674134" title="SHAPE">
SHAPE

Supreme Headquarters Allied Powers Europe ("SHAPE") - Naczelne Dowództwo Sojuszniczych Sił Europy - jest siedzibą Sojuszniczego Dowództwa ds. Operacji (Allied Command Operations - ACO), jednego z dwóch dowództw strategicznych NATO. Jest ono zlokalizowane 5 km na północ od belgijskiej miejscowości Mons, a ok. 70 km na południe od Brukseli.
Jest to najwyższe dowództwo NATO do spraw operacji. Odpowiada ono za koordynację wszystkich operacji, podejmowanych przez siły Sojuszu zarówno na terytorium traktatowym, jak i poza nim.
WWW.
http://www.aco.nato.int/shape.aspx

</doc>
<doc id="1674136" url="https://pl.wikipedia.org/wiki?curid=1674136" title="Cospas-Sarsat">
Cospas-Sarsat

Cospas-Sarsat – międzynarodowy system satelitarny ratownictwa lądowego, powietrznego i morskiego. Został stworzony przez Związek Radziecki (system Cospas) i w 1979 uzupełniony przez Sarsat system stworzony przez USA, Kanadę i Francję – stąd nazwa Cospas-Sarsat.

</doc>
<doc id="1674137" url="https://pl.wikipedia.org/wiki?curid=1674137" title="Tampon">
Tampon

Tampon – zwitek (kłąb) chłonnego materiału (gąbki, waty), zwykle pochodzenia naturalnego (bawełna, wełna, celuloza), używany jako materiał opatrunkowy lub narzędzie do nanoszenia substancji płynnych (np. farb) na podłoże – tzw. tapowanie. Tampony wyposażone w sznureczki (tampony higieniczne) są również używane jako środki higieny osobistej podczas menstruacji.

</doc>
<doc id="1674138" url="https://pl.wikipedia.org/wiki?curid=1674138" title="Jerzy z Mityleny">
Jerzy z Mityleny

Święty Jerzy z Mityleny (ur. ok. 776, zm. 7 kwietnia 820 lub 821) – eremita, biskup Mityleny i święty Kościoła katolickiego.
Urodził się w Azji w zamożnej i religijnej rodzinie. W wieku siedemnastu lat rozdał swój majątek potrzebującym i wstąpił do klasztoru. Po upływie dwóch lat uciekł na wyspę Lesbos i wiódł tam pustelnicze życie. W 804 roku został wybrany biskupem Mityleny. W 813 roku przeniósł się do Konstantynopola. Występował w obronie kultu obrazów, co doprowadziło do jego zesłania. Poniósł karę chłosty, po czym powrócił do życia w odosobnieniu.
Jego wspomnienie liturgiczne obchodzone jest w dzienną pamiątkę śmierci.

</doc>
<doc id="1674141" url="https://pl.wikipedia.org/wiki?curid=1674141" title="Tenis stołowy na Letnich Igrzyskach Paraolimpijskich 2008 - Klasa 10 indywidualnie kobiet">
Tenis stołowy na Letnich Igrzyskach Paraolimpijskich 2008 - Klasa 10 indywidualnie kobiet

Zawody w tenisie stołowym na Letnich igrzyskach Paraolimpijskich 2008 w konkurencji "klasa 10 indywidualnie kobiet" odbywały się w dniach 7 - 10 września w Hali Uniwersytetu Pekińskiego. 
Złoto zdobyła Polka Natalia Partyka, która pokonała w finale reprezentantkę gospodarzy Fan Lei 3:0.
Natalia Partyka przez cały turniej nie straciła żadnego seta.
Linki zewnętrzne.
Strona Oficjalna Letniej Paraolimpiady 2008

</doc>
<doc id="1674143" url="https://pl.wikipedia.org/wiki?curid=1674143" title="Skowronek karłowaty">
Skowronek karłowaty



</doc>
<doc id="1674146" url="https://pl.wikipedia.org/wiki?curid=1674146" title="Davis Kamoga">
Davis Kamoga

Davis Kamoga (ur. 17 lipca 1968) – ugandyjski lekkoatleta, sprinter.
Kamoga późno zaczął trenować lekkoatletykę, do 1993 grał w piłkę nożną.

</doc>
<doc id="1674148" url="https://pl.wikipedia.org/wiki?curid=1674148" title="Remix &amp; Repent">
Remix &amp; Repent



</doc>
<doc id="1674151" url="https://pl.wikipedia.org/wiki?curid=1674151" title="Gnom (ujednoznacznienie)">
Gnom (ujednoznacznienie)



</doc>
<doc id="1674154" url="https://pl.wikipedia.org/wiki?curid=1674154" title="Katedra w Walencji">
Katedra w Walencji

Katedra w Walencji (znana po katalońsku jako „Seu”) – siedziba diecezji miasta Walencja w Hiszpanii. Jest poświęcona Matce Bożej. Kościół był poświęcony w 1238 przez biskupa Walencji Pere d'Albalata. Zbudowany w miejsce meczetu, który z kolei stał w miejscu dawnej katedry gockiej. Posiada architekturę gotycką, w wersji katalońsko-śródziemnomorskiej, a także elementy stylu romańskiego, gotyku francuskiego, renesansu, baroku oraz neoklasycystyczne.
Święty Kielich.
W bocznej kaplicy, po prawej stronie od głównego wejścia, znajduje się kaplica Świętego Kielicha (w legendach arturiańskich – Graal). Długowieczna tradycja chrześcijańska głosi, że z największym prawdopodobieństwem to właśnie ten kielich był używany przez Jezusa podczas Ostatniej Wieczerzy. Był używany przez papieży, Jana Pawła II i następnie przez Benedykta XVI, 9 lipca 2006. Kielich datowany na I wiek był podarowany katedrze przez króla Alfonsa V Aragońskiego w 1436.

</doc>
<doc id="1674155" url="https://pl.wikipedia.org/wiki?curid=1674155" title="George F. Kennan">
George F. Kennan



</doc>
<doc id="1674157" url="https://pl.wikipedia.org/wiki?curid=1674157" title="Sheep’s Head">
Sheep’s Head

Beara, Muntervary (irl. "Rinn Mhuintir Bháire") – półwysep na południowo-zachodnim wybrzeżu Irlandii, na wyspie o tej samej nazwie, stanowi południowy brzeg zatoki Bantry oraz północny zatoki Dunmanus.
Na półwyspie znajdują się trzy wioski, Durrus, Ahakista i Kilcrohane.

</doc>
<doc id="1674165" url="https://pl.wikipedia.org/wiki?curid=1674165" title="Dourdou de Camarès">
Dourdou de Camarès

Dourdou de Camarès – rzeka we Francji o długości 86,9 kilometrów, lewy dopływ Tarn. Źródło rzeki znajduje się w parku regionalnym Haut-Languedoc (fr. Parc naturel régional du Haut-Languedoc) w gminie Murat-sur-Vèbre.
Rzeka przepływa przez departamenty Tarn, Hérault oraz Aveyron. Łączna powierzchnia dorzecza wynosi 658 km².
Miasta przez które przepływa rzeka.
Rzeka wpada do Tarn w okolicach miasta Broquiès. Średni roczny przepływ wynosi 12,1 m³/s.

</doc>
<doc id="1674166" url="https://pl.wikipedia.org/wiki?curid=1674166" title="Alloimmunologiczna małopłytkowość noworodków">
Alloimmunologiczna małopłytkowość noworodków

Alloimmunologiczna małopłytkowość noworodków (NAITP) – skaza krwotoczna małopłytkowa występująca u noworodków spowodowana obecnością przeciwciał przeciwpłytkowych klasy IgG przenikających od matki przez łożysko do płodu. Przeciwciała te mogą powstać u matki w wyniku kontaktu z płytkami płodu. NAITP dotyka także 50% noworodków matek chorych na samoistną plamicę małopłytkową. W badaniach laboratoryjnych zwykle diagnozuje się znacznego stopnia małopłytkowość. U około 5% noworodków obserwuje się krwawienia do OUN stanowiące poważne zagrożenie życia. Śmiertelność okołoporodowa sięga 7%. Każda kolejna ciąża stanowi coraz to większe ryzyko NAITP u płodu.
Leczenie polega na podawaniu dożylnego wlewu IgG. Można stosować glikokortykosteroidy.

</doc>
<doc id="1674168" url="https://pl.wikipedia.org/wiki?curid=1674168" title="Język okinawski">
Język okinawski

Język okinawski (okinawski: 沖縄口 ucinā-guci; okinawa-go) – język należący do grupy języków riukiuańskich, używany głównie w południowej części wyspy Okinawa i na sąsiednich wyspach: Kerama, Kume-jima, Tonaki, Aguni. Jest spokrewniony z językiem japońskim oraz z innymi językami riukiuańskimi, lecz nie na tyle, aby umożliwiało to swobodną komunikację. Z tego powodu filmy z dialogami w języku okinawskim są dla japońskich widzów opatrzone napisami. Język okinawski powoli wychodzi z użycia. Posługują się nim wyłącznie osoby dorosłe.
Klasyfikacja.
Ze względu na znaczne różnice względem języka japońskiego, język okinawski zazwyczaj jest klasyfikowany jako odrębny język, tworzący wraz z japońskim i innymi językami riukiuańskimi tzw. japońską rodzinę językową. Tradycyjnie jednak, zwłaszcza w samej Japonii, traktowany często bywa jako dialekt języka japońskiego.

</doc>
<doc id="1674170" url="https://pl.wikipedia.org/wiki?curid=1674170" title="Jan Johnson">
Jan Johnson

Jan Johnson (ur. 11 listopada 1950) – amerykański lekkoatleta, skoczek o tyczce.
Jego córka – Chelsea również uprawiała skok o tyczce (jest m.in. srebrną medalistką mistrzostw świata).
Linki zewnętrzne.
Profil zawodnika w serwisie Sports-reference.com 

</doc>
<doc id="1674177" url="https://pl.wikipedia.org/wiki?curid=1674177" title="Taras Bulba (nowela)">
Taras Bulba (nowela)



</doc>
<doc id="1674181" url="https://pl.wikipedia.org/wiki?curid=1674181" title="Cmentarz żydowski w Bielsku-Białej (ul. Wyzwolenia)">
Cmentarz żydowski w Bielsku-Białej (ul. Wyzwolenia)

Cmentarz żydowski przy ul. Wyzwolenia w Bielsku-Białej – cmentarz żydowski, który znajdował się w Bielsku-Białej, w dzielnicy Biała Krakowska, przy ul. Wyzwolenia 59. Założony 1849 r. Na początku lat 60. XX w. władze miejskie i wojewódzkie podjęły decyzję o likwidacji cmentarza. Pomimo protestów Kongregacji Wyznania Mojżeszowego w 1966 r. cmentarz został zlikwidowany. Niewielką część grobów przeniesiono na cmentarz przy ul. Cieszyńskiej. W miejscu kirkutu powstały Zakłady Sprzętu Sportowego „Polsport”.
Historia.
Żydzi w Białej pojawili się w końcu XVII wieku. Pierwsza wzmianka o nich pochodzi z roku 1697. W 1752 r. w mieście mieszkało już stu Żydów, co stanowiło 20% wszystkich mieszkańców. Najprawdopodobniej społeczność ta zrzeszona była w gminie wyznaniowej. W latach 60. XVIII w. doszło do konfliktu pomiędzy ludnością żydowską a chrześcijańską, który doprowadził do wejścia w życie w 1765 r. prawa „De non tolerandis Judaeis” zakazującego osiedlania się Żydów na obszarze starostwa lipnickiego. Zniszczeniu uległa zarówno miejscowa synagoga, jak i pierwszy cmentarz. Nieznana jest dziś lokalizacja kirkutu, natomiast na podstawie zachowanego opisu z ok. 1812 r. szacuje się jego powierzchnię na 0,1 ha (1000 m²). Żydzi powrócili do miasta około roku 1805, jednak prawo „de non tolerandis Judeis” zniesiono formalnie dopiero w 1848 r.
Drugi bialski cmentarz żydowski powstał w 1849 r., być może pod wpływem zarządzenia Rządu Krajowego we Lwowie z 10 listopada 1849 r., które nakazywało ze względów sanitarnych zakładanie cmentarzy żydowskich we wszystkich miejscowościach, w których zamieszkuje większa liczba Żydów. Kirkut został założony przy drodze do Hałcnowa, na pograniczu Białej i Lipnika, przy Albrechtgasse. Teren cmentarza położony był na wysokości 309 – 315 m n.p.m. Od zachodu obszar urywał się kilkumetrową skarpą, poniżej której położony był XVIII-wieczny cmentarz wojskowy, na którym pochowano żołnierzy austriackich i rosyjskich. Nekropolia znajdowała się na terenie gminy katastralnej Lipnik, na parceli gruntowej nr 4365/4, która wchodziła w skład lwh 25 Lipnik. Parcela należała do dóbr tabularnych (prywatnych) w Lipniku, które w 1849 r. były własnością spadkobierców Jerzego Thomke, od których przedstawiciele społeczności żydowskiej wydzierżawili teren pod cmentarz. Powierzchnia nekropolii wynosiła 74 x 24 m².
W 1858 r. w wyniku konkursu większość dóbr spadkobierców Jerzego Thomke, w tym parcelę, na której znajdował się cmentarz, nabył arcyksiążę Albrecht Fryderyk Habsburg, który przedłużył umowę dzierżawy cmentarza. Odtąd Żydzi płacili 40 guldenów rocznego czynszu. Na początku lat 60. XIX wieku z parceli gruntowej nr 4365/4 wyodrębniono parcelę budowlaną nr 509 Lipnik. Wiązało to się z budową domu przedpogrzebowego. Był to niewielki, murowany budynek, wzniesiony na planie prostokąta, z przybudówką od strony północnej. Architekt pozostaje nieznany.
W 1902 r. Izraelicka Gmina Wyznaniowa w Białej (powstała w 1865 r.) nabyła od Karola Stefana Habsburga, spadkobiercy Albrechta Fryderyka, dzierżawiony dotychczas cmentarz. Obiekt ten odpisano wówczas z księgi wieczystej lwh 25 Lipnik, zakładając dla niego nowe ciało hipoteczne lwh 6989 Lipnik. Wzrastająca liczba pochówków spowodowała, że już na przełomie XIX i XX wieku cmentarz stawał się za mały. Bialska gmina żydowska wystąpiła z projektem powiększenia kirkutu poprzez zakup fragmentów sąsiednich działek, należących do Herminy Rost – spadkobierczyni znanego architekta Emanuela Rosta. W lipcu 1919 r. nastąpił podział dotychczasowych parcel gruntowych 4363/2, 4364/2 (lwh 325 Lipnik) oraz 4531 (lwh 292 Lipnik). Powstały nowe parcele gruntowe: 4363/3, 4364/3 i 4531/4, dla których utworzono ciało hipoteczne lwh 1022 Lipnik. W ten sposób obszar cmentarza zwiększył swoją powierzchnię do 109 x 13 m², przyjmując kształt nieregularnego rombu. Na mocy kontraktu kupna–sprzedaży z 24 lipca 1919 r. właścicielem wspomnianych parceli zostało Stowarzyszenie „Chewra Kadisza” w Białej, natomiast sam cmentarz pozostawał własnością gminy wyznaniowej (stowarzyszenie jedynie nim administrowało).
Po włączeniu Białej do Polski w 1918 r. Albrechtgasse. przemianowano na ul. Graniczną. W kwietniu 1925 r. Lipnik został włączony w skład miasta Białej, którego nazwę zmieniono na „Biała Krakowska”, i odtąd cmentarz znajdował się w jego granicach. W otoczeniu zaczęła powstawać zwarta zabudowa miejska – od zachodu i północy o charakterze przemysłowym, a od wschodu i południa o charakterze mieszkalnym. W połowie lat 20. XX w. cmentarz otrzymał od strony ul. Granicznej standardowe, betonowe ogrodzenie. W 1926 r. zburzono stary dom przedpogrzebowy, budując w jego miejscu nowy, o wiele większy i okazalszy. Był zorientowany, wieloczłonowy, pokryty mansardowym dachem. Przylegał bezpośrednio do muru od strony ul. Granicznej. Architekt, podobnie jak w przypadku wcześniejszego obiektu, pozostaje nieznany. W latach 30. XX w. kwestia własności i administrowania cmentarzem stała się przyczyną nieporozumień pomiędzy „Chewra Kadisza” a gminą żydowską, która chciała przejąć kontrolę nad finansami kirkutu. Nie doszło jednak do żadnych zmian. W końcu lat 30. dochodziło do licznych aktów dewastacji i profanacji grobów, m.in. w maju 1936 r. kilka macew zostało wyrzuconych poza teren cmentarza.
W czasie II wojny światowej cmentarz był użytkowany do końca 1942 r., kiedy zlikwidowano getto żydowskie i wysiedlono większość Żydów z miasta. W tym czasie pochowano na nim 49 osób. Znacznemu uszkodzeniu uległ dom przedpogrzebowy. W wyniku zmian administracyjnych w latach 1939–1945 znajdował się w granicach Bielska (Biała Krakowska była włączona w jego granice jako "Bielitz-Ost").
Zaraz po wojnie cmentarz miał adres: ul. 10 Lutego 55, natomiast po połączeniu Bielska i Białej Krakowskiej w jedno miasto – ul. Wyzwolenia 59. Na początku lat 50. rozebrano dom przedpogrzebowy.
Na początku lat 60. XX w. władze miejskie i wojewódzkie postanowiły zlikwidować cmentarz. Likwidacja ta była zdaniem władz konieczna dla rozbudowy Południowych Zakładów Sprzętu Sportowego (Polsport). Najpierw Prezydium Wojewódzkiej Rady Narodowej w Katowicach wyznaczyło likwidatora Stowarzyszenia „Chewra Kadisza”, które było właścicielem terenu. Następnie 4 lipca 1961 r. Miejska Rada Narodowa w Bielsku-Białej zwróciła się do katowickiej Wojewódzkiej Rady Narodowej o jego likwidację (uzasadniając, że stowarzyszenie od dawna nie działa), a także wnioskowała o przepisanie nieruchomości na własność Skarbu Państwa, bowiem ubiegają się o nią zakłady sportowe. Sprawa została załatwiona pozytywnie przez WRN i w 1961 r. „Chewra Kadisza” przestało istnieć, a 26 czerwca 1962 r. działki, na której znajdował się cmentarz stały się własnością państwową. W listopadzie 1965 r. Kongregacja Wyznania Mojżeszowego w Bielsku-Białej (prawny następca przedwojennej gminy żydowskiej) została poinformowana o prowadzeniu na cmentarzu bez jej zgody pomiarów geodezyjnych. Kongregacja w piśmie do Południowych Zakładów Sprzętu Sportowego uznała te działania za bezprawne. Miesiąc później Miejska Stacja Sanitarno-Epidemiologiczna zażądała danych dotyczących statystyki ostatnich pochówków w związku z planowanym zamknięciem cmentarza. Kongregacja odwołała się do WRN w Katowicach, argumentując, że ostatni pochówek miał miejsce w lutym 1956 r., a zgodnie z przepisami sanitarnymi nie można przeznaczyć terenów cmentarnych na inny cel w ciągu 40 lat od ostatniego pochówku. WRN podtrzymała decyzję likwidacyjną, pisząc, że "„nie istnieją inne możliwości rozbudowy zakładów, a zostały one objęte narodowym planem rozwoju gospodarczego (...)”". W kwietniu 1966 r. na terenie cmentarza pojawiła się komisja dokonująca kolejnych pomiarów i spisująca nagrobki. Spotkało się to z ponownym protestem ze strony Kongregacji. Mimo to Wydział Gospodarki Komunalnej Urzędu Miejskiego wywiesił ogłoszenie o likwidacji, wzywając jednocześnie zainteresowanych, aby w terminie dwóch tygodni zgłaszali w dyrekcji Polsportu wnioski o ekshumację. Ostatecznie Kongregacja zgodziła się na likwidację cmentarza, ustalając 31 maja warunki przeprowadzenia ekshumacji oraz rozpoczynając akcję powiadamiania o sytuacji rodzin zmarłych. Ekshumacja rozpoczęła się w czerwcu 1966 r. i zakończyła w maju następnego roku. W tym czasie ekshumowano prochy z zaledwie 170 spośród około 1700 wszystkich grobów. Trafiły one wraz z nagrobkami na cmentarz w Aleksandrowicach – na pustą działkę, stanowiącą dzisiejszy sektor G. Nie wiadomo, co się stało z pozostałymi nagrobkami. Obszar cmentarza po likwidacji podzielono pomiędzy dwie parcele – 4328/50 oraz 4369/35.
13 grudnia 1996 r. odsłonięto pomnik upamiętniający cmentarz. Ma kształt macewy, a na jego środku znajduje się płaskorzeźba z brązu przedstawiająca menorę oraz dwa siedzące u jej podstawy lwy – symbol Judy. Poniżej znajduje się napis w języku polskim: "W tym miejscu znajdował się cmentarz żydowski, założony w 1849 roku. Zlikwidowany w 1966 roku decyzją ówczesnych władz." oraz jego hebrajskie tłumaczenie. Autorem jest rzeźbiarz Bronisław Krzysztof, a całe przedsięwzięcie zostało sfinansowane ze środków Zakładów Sprzętu Sportowego „Polsport”, Urząd Miejski, Urząd Wojewódzki oraz inne instytucje.

</doc>
<doc id="1674183" url="https://pl.wikipedia.org/wiki?curid=1674183" title="Cmentarz żydowski przy ul. Wyzwolenia w Bielsku-Białej">
Cmentarz żydowski przy ul. Wyzwolenia w Bielsku-Białej



</doc>
<doc id="1674186" url="https://pl.wikipedia.org/wiki?curid=1674186" title="Eremophila alpestris">
Eremophila alpestris



</doc>
<doc id="1674191" url="https://pl.wikipedia.org/wiki?curid=1674191" title="Cmentarz żydowski w Bielsku-Białej (ul. Cieszyńska)">
Cmentarz żydowski w Bielsku-Białej (ul. Cieszyńska)



</doc>
<doc id="1674192" url="https://pl.wikipedia.org/wiki?curid=1674192" title="Skrzyp gałęzisty">
Skrzyp gałęzisty

Skrzyp gałęzisty ("Equisetum ramosissimum" Desf.) – gatunek roślin należący do rodziny skrzypowatych.
Rozmieszczenie geograficzne.
Występuje w Azji i Europie z wyjątkiem ich północnych części oraz w Afryce z wyjątkiem jej części zachodniej. Rozprzestrzenia się też gdzieniegdzie poza tymi regionami. W Polsce gatunek występuje głównie w dolinie środkowej Wisły. Poza tym znany z rozproszonych stanowisk na Wyżynie Lubelskiej i Roztoczu, w dolinie dolnego Sanu oraz w dolinach innych rzek karpackich. Na pojedynczych stanowiskach występuje na Dolnym i Górnym Śląsku, w Wielkopolsce, na Wyżynie Krakowsko-Częstochowskiej, na Pomorzu Zachodnim, na Podlasiu i na północ od Płocka.
Biologia i ekologia.
Bylina, geofit ryzomowy. Rośnie nad brzegami wód, na łachach powstałych z piasków i żwirów. Dość często spotykany na siedliskach antropogenicznych, np. na torach i nasypach kolejowych, na żwirowiskach, przyczółkach mostowych, na wałach. Występuje głównie na madach i na podłożu żwirowym lub kamienistym. Zarodniki dojrzewają od maja do lipca. Liczba chromosomów 2n = 216. Gatunek charakterystyczny dla związku (All.) "Vicio lathyroidis-Potentillion" i Ass. "Festuco rubrae-Equisetetum ramosissimi".
Zagrożenia i ochrona.
Gatunek umieszczony na polskiej czerwonej liście w kategorii NT (bliski zagrożenia).

</doc>
<doc id="1674193" url="https://pl.wikipedia.org/wiki?curid=1674193" title="Jana Jacková">
Jana Jacková

Jana Jacková (ur. 6 sierpnia 1982 we Frydku-Místku) – czeska szachistka, arcymistrzyni od 2001, posiadaczka męskiego tytułu mistrza międzynarodowego od 2004 roku.
Kariera szachowa.
W latach 1992–2002 wielokrotnie reprezentowała Czechy na mistrzostwach świata i Europy juniorek we wszystkich kategoriach wiekowych, trzykrotnie zdobywając srebrne medale, w latach 1992 (Rimavská Sobota, ME do 10 lat), 1993 Bratysława, MŚ do 12 lat) oraz 1999 (Erywań, MŚ do 20 lat). Była również wielokrotną medalistką mistrzostw kraju juniorek, m.in. złotą w latach 1993 (do 12 lat), 1995 (do 14 lat) i 1997 (do 16 lat), jak również wielokrotnie startowała w finałach indywidualnych mistrzostw Czech, zdobywając trzy medale: złoty (1998), srebrny (1997) i brązowy (1999).
Jeszcze jako juniorka awansowała do ścisłej czołówki czeskich szachistek, w której pozostaje do dzisiaj. Pomiędzy 1998 a 2008 uczestniczyła we wszystkich w tym okresie sześciu szachowych olimpiadach (w tym czterokrotnie na I szachownicy), była również czterokrotną reprezentantką kraju na drużynowych mistrzostwach Europy (w latach 1997–2005), największy sukces odnosząc w 1997 r. w Puli, gdzie zdobyła złoty medal za wynik na III szachownicy. W 2007 r. wystąpiła w pierwszych drużynowych mistrzostwach świata kobiet.
W 2001 r. podzieliła II m. (za Zacharem Jefimienko, wspólnie z Janem Werle i Joostem Berkvensem) w turnieju "Stork Young Masters" w Hengelo. W 2004 r. zakwalifikowała się do rozegranego w Eliście pucharowego turnieju o mistrzostwo świata, w pierwszych dwóch rundach pokonując Almirę Skripczenko i Corinę Peptan. W III rundzie uległa jednak Mai Cziburdanidze i odpadła z dalszej rywalizacji. W 2005 r. podzieliła II m. (za Pavlem Simackiem, wspólnie z m.in. Tomasem Polakiem, Leonidem Wołoszynem i Robertem Cvekiem) w otwartym turnieju w Havlíčkův Brodzie, natomiast w 2006 r. rozegrała mecz z Vlastimilem Hortem, zwyciężając w stosunku 2½–1½.
W 2008 r. zasłynęła w świecie szachowym zwycięstwem nad wielokrotnym mistrzem świata Anatolijem Karpowem w I rundzie rozegranego w Mariańskich Łaźniach meczu "weterani kontra kobiety". Partia ta, w której dla ataku poświęciła jakość (wieżę za skoczka) zakończyła się jej efektownym zwycięstwem po zaledwie 22 posunięciach, co byłemu mistrzowi świata zdarzyło się zaledwie kilkukrotnie w jego wieloletniej karierze. Oto przebieg tej partii:
Zwycięstwo w tej partii uhonorowane zostało w Czechach tytułem "Partia roku 2008".
Najwyższy ranking w dotychczasowej karierze osiągnęła 1 kwietnia 2007 r., z wynikiem 2423 punktów zajmowała wówczas 41. miejsce na światowej liście FIDE.

</doc>
<doc id="1674197" url="https://pl.wikipedia.org/wiki?curid=1674197" title="Equisetum ramosissimum">
Equisetum ramosissimum



</doc>
<doc id="1674199" url="https://pl.wikipedia.org/wiki?curid=1674199" title="Jana Jackova">
Jana Jackova



</doc>
<doc id="1674200" url="https://pl.wikipedia.org/wiki?curid=1674200" title="Savanté Stringfellow">
Savanté Stringfellow

Savanté Stringfellow (ur. 6 listopada 1978) – amerykański lekkoatleta, skoczek w dal.

</doc>
<doc id="1674201" url="https://pl.wikipedia.org/wiki?curid=1674201" title="Savante Stringfellow">
Savante Stringfellow



</doc>
<doc id="1674206" url="https://pl.wikipedia.org/wiki?curid=1674206" title="Elżbieta Wielka">
Elżbieta Wielka



</doc>
<doc id="1674208" url="https://pl.wikipedia.org/wiki?curid=1674208" title="Dato Kwirkwelia">
Dato Kwirkwelia

Dawit (Dato) Kwirkwelia (gruz. დავით (დათო) კვირკველია, ur. 27 czerwca 1980 w Lanczchuti) – gruziński piłkarz grający na pozycji lewego obrońcy.
Kariera klubowa.
Karierę piłkarską Kwirkwelia rozpoczął w klubie Kolcheti 1913 Poti. W sezonie 1999/2000 zadebiutował w pierwszej lidze gruzińskiej i do 2002 roku występował w niej jako piłkarz Kolcheti. Następnie przeszedł do stołecznego Dinama Tbilisi. W 2003 roku wywalczył z Dinamem zarówno mistrzostwo Gruzji, jak i zdobył Puchar Gruzji. W 2004 roku znów zdobył krajowy puchar, a w sezonie 2004/2005 po swój drugi tytuł mistrza gruzińskiej ligi.
W 2005 roku Kwirkwelia został zawodnikiem rosyjskiej Ałaniji Władykaukaz. W Premier Lidze swój debiut zaliczył 20 marca w przegranym 0:3 domowym spotkaniu z Zenitem Petersburg. Rozegrał 14 spotkań w Ałanii, jednak spadł z nią do Pierwszej Dywizji.
W 2006 roku Gruzin odszedł od ukraińskiego Metałurha Zaporoże. W Metałurhu Kwirkwelia występował do końca 2007 roku, a największym jesgo sukcesem w tym klubie był awans do finału Pucharu Ukrainy w 2006 roku, w którym Metałurh uległ 0:1 Dynamu Kijów.
Na początku 2008 roku Kwirkwelia został zawodnikiem rosyjskiego Rubinu Kazań, a suma transferu wyniosła 3,6 miliona euro. Swoje pierwsze spotkanie w barwach Rubinu Gruzin rozegrał 16 marca w zwycięskim 1:0 wyjazdowym meczu z Lokomotiwem Moskwa. Stał się podstawowym obrońcą Rubinu i w sezonie 2008 rozegrał 24 mecze, w których zdobył trzy bramki. Przyczynił się do wywalczenia przez klub z Kazania pierwszego w historii tytułu mistrza Rosji. W marcu 2010 do końca roku został wypożyczony do Anży Machaczkała. W styczniu 2011 podpisał kontrakt z greckim klubem Panionios GSS. Grał w nim do końca 2011 roku. Wiosną 2012 grał w Anorthosisie Famagusta.
Latem 2012 Kwirkwelia wrócił do Gruzji. W sezonie 2012/2013 grał w klubie Dila Gori. Latem 2013 powrócił do Dinama Tbilisi i wywalczył z nim dublet (mistrzostwo oraz Puchar Gruzji). W sezonie 2014/2015 grał w FC Samtredia, a latem 2015 powrócił do Dila Gori.
Kariera reprezentacyjna.
W reprezentacji Gruzji Kwirkwelia zadebiutował 2 kwietnia 2003 roku w zremisowanym 0:0 meczu eliminacji do Euro 2004 ze Szwajcarią. Od czasu debiutu jest podstawowym zawodnikiem kadry narodowej i ma za sobą występy także w kwalifikacjach do MŚ 2006, Euro 2008 i MŚ 2010.

</doc>
<doc id="1674214" url="https://pl.wikipedia.org/wiki?curid=1674214" title="Chaunté Howard">
Chaunté Howard

Chaunté Howard Lowe (ur. 12 stycznia 1984 w Templeton) – amerykańska lekkoatletka, skoczkini wzwyż.
Pierwszy międzynarodowy sukces odniosła w 2003 zdobywając brązowy medal mistrzostw obu Ameryk juniorów. W kolejnym sezonie zadebiutowała na igrzyskach olimpijskich odpadając w Atenach w eliminacjach. W 2005 została wicemistrzynią świata, a w marcu 2006 zajęła ósme miejsce w finale halowych mistrzostw świata. Na igrzyskach olimpijskich w Pekinie była szósta, a w 2009 zajęła siódmą lokatę podczas mistrzostw świata w Berlinie. Podczas halowych mistrzostw świata w Dosze (2010) wywalczyła brązowy medal, a dwa lata później w Stambule została halową mistrzynią świata. Zwyciężczyni łącznej punktacji Diamentowej Ligi 2012 w skoku wzwyż.
Wielokrotna medalistka mistrzostw National Collegiate Athletic Association oraz mistrzostw Stanów Zjednoczonych.
Jej mężem jest były trójskoczek Mario Lowe, mają dwie córki (ur. 2007 Jasmine i ur. 2011 Aurora Elizabeth).
Rekordy życiowe: stadion – 2,05 (26 czerwca 2010, Des Moines), rekord Ameryki Północnej; hala – 2,02 (26 lutego 2012, Albuquerque), halowy rekord Ameryki Północnej.

</doc>
<doc id="1674228" url="https://pl.wikipedia.org/wiki?curid=1674228" title="Paolo Vernazza">
Paolo Vernazza

Paolo Andrea Vernazza (ur. 1 listopada 1979 w Islington, Anglia) – piłkarz grający na pozycji pomocnika. Jest wychowankiem Arsenalu, zaś obecnie występuje w Grays Athletic. Zaliczył dwa występy w reprezentacji Anglii U-21.

</doc>
<doc id="1674230" url="https://pl.wikipedia.org/wiki?curid=1674230" title="Sielnická hora">
Sielnická hora

Sielnická hora (1051 m) – jeden z najwyższy szczytów w grupie Sielnickich Wierchów w Górach Choczańskich w Centralnych Karpatach Zachodnich na Słowacji.
Sielnická hora leży we wschodniej części Sielnickich Wierchów, pomiędzy Doliną Sesterską na wschodzie a górnym piętrem Doliny Kalameńskiej na zachodzie.

</doc>
<doc id="1674231" url="https://pl.wikipedia.org/wiki?curid=1674231" title="Przełęcz pod Bobrzakiem">
Przełęcz pod Bobrzakiem

 Przełęcz pod Bobrzakiem – przełęcz na wysokości 808 m n.p.m., w południowo-zachodniej Polsce w Sudetach Zachodnich w Rudawach Janowickich.
Położenie.
Przełęcz położona w południowo-środkowej części Rudaw Janowickich, na południe od Skalnika około 3,7 km na wschód od centrum Kowar, w Rudawskim Parku Krajobrazowym.
Fizjografia.
Przełęcz górska wyraźnie rozgraniczająca południową część grzbietu głównego Rudaw Janowickich, o wyrównanej powierzchni z kulminacją Rudnika (853 m n.p.m.), od rozległej kopuły Skalnika (945 m n.p.m.). Przełęcz stanowi wyraźne, rozległe, głębokie siodło wcinające się między Skalnik po północnej stronie a Bobrzak po południowo-zachodniej stronie. Przełęcz o stromym północnym skrzydle i zachodnim podejściu. Południowe skrzydło oraz wschodnie podejście są łagodniejsze. Podłoże przełęczy zbudowane jest z górnokarbońskiego granitu karkonoskiego, w którym spotyka się żyły aplitowe i kwarcowe. Obszar w okolicy przełęczy porastają dolnoreglowe lasy świerkowe. Na podejściach przełęczy położone są źródła potoków górskich, Bystrej po zachodniej stronie i Czarnowskiego Potoku po wschodniej stronie.
Turystyka.
Przez przełęcz prowadzą szlaki turystyczne:

</doc>
<doc id="1674239" url="https://pl.wikipedia.org/wiki?curid=1674239" title="622 upadki Bunga, czyli Demoniczna kobieta">
622 upadki Bunga, czyli Demoniczna kobieta

622 upadki Bunga, czyli Demoniczna kobieta – powieść autobiograficzna Stanisława Ignacego Witkiewicza (Witkacego) wydana pośmiertnie w 1972 w Warszawie przez Państwowy Instytut Wydawniczy ze wstępem i pod redakcją Anny Micińskiej.
Powstanie powieści.
Wiadomo, że swoją pierwszą powieść Witkacy zaczął tworzyć latem 1910 roku. W styczniu 1911 w liście do Heleny Czerwijowskiej pisał, że ma zamiar wydać powieść pod pseudonimem Tomasz Błuzden, dedykować ją bratu i pani Borkowskiej. W lutym 1911 zarzucił pomysł wydania książki, o czym napisał w liście do Romana Jaworskiego, stwierdzając, że powieść „nie nadaje się do druku”. Witkacy otrzymał propozycję opublikowania dzieła w „Krytyce” Feldmana, ale ojciec pisarza odradzał mu to (m.in. w liście z lipca 1911). Jeszcze w 1919 roku Witkacy sporządził korektę powieści (wtedy powstała przedmowa podpisana pseudonimem Genezyp Kapen). W końcu, w 1926 roku, we wstępie do "Pożegnania jesieni", autor napisał, że pierwsza powieść "z powodów niezależnych od niego nie może być wydana". Przyjaciele pisarza wspominali, że Witkacy lubił czytać na głos fragmenty debiutanckiej powieści z rękopisu przy różnych okazjach. Rękopis ten (283 strony) przetrwał wojnę i trafił do Biblioteki im. Ossolińskich we Wrocławiu, gdzie przechowywany jest do dziś (sygn, 12452/II).
Rodzina Witkacego przyjaźniła się z Tadeuszem Micińskim a ich wzajemna twórczość często przenikała się. Nie inaczej było z "622 upadkami Bunga", które to zawierają sporo parafraz, cytatów, czy przytoczonych całych scen z "Nietoty. Księgi tajemnej Tatr" Micińskiego.
Opis fabuły.
Powieść opatrzona jest "Przedmową"; składa się z trzech części i ośmiu rozdziałów oraz "Zakończenia":
Akcja powieści rozgrywa się w „podgórskiej okolicy”, bohater odbywa też dwie podróże, nad Adriatyk i do Paryża. Fabuła zaczyna się jesienią i kończy dwa lata później o tej samej porze roku.
Głównymi postaciami są:
Interpretacje.
Najpełniejsze omówienie powieści przedstawiła Anna Micińska. Krewna przyjaciela Witkacego obrała młodzieńczą powieść za temat swojej pracy magisterskiej, obronionej w 1960 roku. Jej staraniem zredagowane wydanie powieści ukazało się w końcu drukiem w 1972 roku.
Według Micińskiej, powieść daje się odczytać przez pryzmat biografii i sumę doświadczeń jej autora. Tym samym dzieło Witkacego jest powieścią „autobiograficzną, autotematyczną i (...) z kluczem”. Micińska podjęła próbę znalezienia pierwowzorów postaci w kręgu rodziny, przyjaciół i znajomych pisarza. Analizując poprawki rękopisu dokonała też kilku spostrzeżeń na temat ewolucji pierwotnego zamysłu powieści i warsztatu literackiego Witkacego.
Według podanego przez Micińską klucza, pierwowzorów postaci z "622 upadków" szukać należy w następujących osobach:

</doc>
<doc id="1674244" url="https://pl.wikipedia.org/wiki?curid=1674244" title="Kazimierz Iwicki">
Kazimierz Iwicki

Kazimierz Iwicki, właśc. Kazimierz Paprzyca-Iwicki (ur. 14 czerwca 1897 w Brzozówce, zm. 1940 w Katyniu) – inżynier rolnik, ziemianin, podporucznik intendent rezerwy Wojska Polskiego.
Życiorys.
Syn Bolesława i Barbary z Bogatków. Absolwent Szkoły Handlowej Edwarda Rontalera w Warszawie z 1917 roku i Wyższej Szkoły Rolniczej w Taborze, gdzie uzyskał tytuł inżyniera. Był po swym ojcu ichtiologiem. Pracownik starostwa w Rawie Mazowieckiej. W 1920 pełnił funkcję zastępcy kierownika rejonowej komisji zakupu zboża i bydła. Administrator rodzinnych majątków w powiecie Rawa Mazowiecka. Kawaler.
5 października 2007 minister obrony narodowej Aleksander Szczygło mianował go pośmiertnie na stopień porucznika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1674245" url="https://pl.wikipedia.org/wiki?curid=1674245" title="Kościół Wniebowzięcia Najświętszej Maryi Panny w Bąkowie">
Kościół Wniebowzięcia Najświętszej Maryi Panny w Bąkowie

Kościół Wniebowzięcia Najświętszej Maryi Panny – zabytkowa drewniana świątynia znajdująca się we wsi Bąków (gmina Kluczbork), jedna z najstarszych w powiecie kluczborskim, należąca do dekanatu Kluczbork w diecezji opolskiej. Dnia 26 listopada 1953 roku, pod numerem 59/53, kościół został wpisany do rejestru zabytków Narodowego Instytutu Dziedzictwa.
Historia.
Kościół zbudowano na przełomie XV i XVI wieku. Około 1550 roku został przejęty przez ewangelików i był w ich posiadaniu aż do 1945 roku.
Obiekt został wzniesiony w stylu późnogotyckim na ceglanym podmurowaniu; jest konstrukcji zrębowej, natomiast wieża szkieletowo-słupowej.
Wewnątrz zachowały się polichromie ścienne z XVI wieku, przedstawiające sceny Zwiastowania, Wniebowstąpienia i Zesłania Ducha Świętego. Ołtarz główny to najstarszy na Śląsku tryptyk gotycki z 1370 roku o wysokości prawie 3 metrów. Przeniesiono go do kościoła prawdopodobnie w 1810 roku, po sekularyzacji zakonu minorytów w Opolu, a odnowiono w 1913 roku. Przedstawia koronację Matki Boskiej, poniżej znajduje się obraz Ostatniej Wieczerzy namalowany na desce (z kartusza herbowymi von Seidlitz i von Stertzrodzin).
Ambona pochodzi z XVIII wieku, z kolei drewniane epitafium Elżbiety von Frankenberg z malowidłem wotywnym i napisem po polsku wykonano w 1676 roku.
W 1614 roku w kościele znalazł się dzwon, odlany przez Jakuba Goetza we Wrocławiu, ale w okresie II wojny światowej zarekwirowano go i odstawiono do składnicy dzwonów w Hamburgu. Obecnie znajduje się w kościele ewangelickim w Fulda.
Świątynia do dnia dzisiejszego służy wiernym jako jedyny obiekt sakralny Bąkowa.

</doc>
<doc id="1674246" url="https://pl.wikipedia.org/wiki?curid=1674246" title="Günter Dyhrenfurth">
Günter Dyhrenfurth



</doc>
<doc id="1674247" url="https://pl.wikipedia.org/wiki?curid=1674247" title="Kościół Najświętszego Ciała i Krwi Chrystusa w Dąbrowie Górniczej">
Kościół Najświętszego Ciała i Krwi Chrystusa w Dąbrowie Górniczej

Kościół Najświętszego Ciała i Krwi Chrystusa w Dąbrowie Górniczej - znajduje się w Dąbrowie Górniczej przy ulicy Żeromskiego.
Historia.
Obecną lokalizację świątyni ustalono w 1991 roku. Przyznany przez władze teren ogrodzono i wykonano pierwsze wykopy pod budowlę. Księża mieszkali w tym czasie w blokach. Duszpasterstwo łączono z pracami budowlanymi.
Projekt kościoła wykonał architekt Zygmunt Fagas, projektant całego osiedla Mydlice. Projekt konstrukcyjny jest autorstwa Krystiana Blaszczuka, ołtarz główny wykonał Jan Funek. 
18 września 2005 roku kościół konsekrował bp Adam Śmigielski. 

</doc>
<doc id="1674253" url="https://pl.wikipedia.org/wiki?curid=1674253" title="Cmentarz Rzymskokatolicki w Radomiu">
Cmentarz Rzymskokatolicki w Radomiu



</doc>
<doc id="1674257" url="https://pl.wikipedia.org/wiki?curid=1674257" title="Anthony Famiglietti">
Anthony Famiglietti

Anthony Famiglietti (ur. 8 listopada 1978) – amerykański lekkoatleta, długodystansowiec.
Osiągnięcia.
Famiglietti dwukrotnie reprezentował Stany Zjednoczone podczas igrzysk olimpijskich. W Atenach (2004) odpadł w eliminacjach, 4 lata później w Pekinie zajął 13. miejsce w finale biegu na 3000 metrów z przeszkodami, wcześniej notując 3. rezultat półfinałów.

</doc>
<doc id="1674258" url="https://pl.wikipedia.org/wiki?curid=1674258" title="Heinz Piontek">
Heinz Piontek

Heinz Piontek (ur. 15 listopada 1925 w Kluczborku, zm. 26 października 2003 w Rotthalmünster) – niemiecki pisarz, poeta, prozaik, krytyk, autor słuchowisk radiowych, tłumacz i wydawca.
Urodził się w Kluczborku na Górnym Śląsku, gdzie mieszkał do roku 1943, kiedy został wcielony do Wehrmachtu. W roku 1945 zwolniono go z amerykańskiego obozu dla jeńców wojennych. Po wojnie nie powrócił na Śląsk, zamieszkując na stałe w Niemczech. W Lauingen (Donau) kontynuował przerwaną wskutek wojny naukę, zdał maturę i rozpoczął studia germanistyczne w niedalekim Dillingen zaliczając trzy semestry.
Od 1948 poświęcił się wyłącznie pracy literackiej. W 1955 przeprowadził się do Dillingen, a od 1961 zamieszkał w Monachium.
Wyróżniony wieloma nagrodami, m.in. Nagrodą Literacką im. Andreasa Gryphiusa (1957), Nagrodą Tukana (1971), Nagrodą Literacką im. Eichendorffa (1978). W 1985 otrzymał Order Zasługi Republiki Federalnej Niemiec.
16 września 2008 roku w Kluczborku, przy ulicy Byczyńskiej 13 w miejscu urodzenia pisarza uroczyście odsłonięto tablicę pamiątkową.
Życiorys.
Ojciec Robert Piontek i matka Marie Seja wzięli ślub 1 listopada 1919 roku. Heinz Piontek urodził się 15 listopada 1925 w Kluczborku jako trzecie dziecko, miał starszego brata Christiana, który zmarł krótko po narodzeniu oraz starszą siostrę Ilse. Jego ojciec był rzeźnikiem i handlarzem bydła, natomiast matka pracowała jako pokojówka. " Czas mojego życia " ("Zeit meines Lebens") jest jedną z autobiograficznych powieści Heinza Piontka, która opowiada o dzieciństwie i młodości spędzonej w górnośląskiej ojczyźnie. Był on otwartym i ciekawskim dzieckiem, szczególnie interesował się historią i baśniami. W 1943 roku został zmuszony do opuszczenia murów szkolnych i przerwania edukacji, ponieważ został wcielony do Wehrmachtu i musiał walczyć w II wojnie światowej. Dwa lata później trafił do obozu jenieckiego. Po uwolnieniu zamieszkał w Waldmünchen, pracował w kamieniołomach w Górnym Palatynacie (Oberpfalz) oraz jako robotnik budowlany w Monachium. W swojej drugiej powieści autobiograficznej „Godzina ocalonych” („Stunde der Überlebenden”) opisał czas spędzony w wojsku, w obozie jenieckim oraz czas powojenny. W 1947 przeniósł się do Launingen, gdzie zdał maturę. W 1951 roku poślubił Giselę Dallmann. Później studiował germanistykę przez trzy semestry na uniwersytecie w Dillingen. W 1961 roku przeprowadził się do Monachium. Od 1948 roku utrzymywał się z pracy jako pisarz.
W 2003 roku Piontek zmarł w zakładzie opiekuńczym w Rotthalmünster. Swoimi różnorodnymi gatunkami literackimi oraz utworami współkształtował on niemiecką literaturę powojenną. Pochodzący z Kluczborka pisarz został uznany za jednego z ważniejszych poetów XX wieku.
Heinz Piontek był członkiem:
Twórczość.
Heinz Piontek rozpoczął swoją karierę pisarską w 1946 roku, pisząc artykuł do gazety Die Neue Zeitung. Po nim powstało wiele innych wierszy i opowiadań. Zaraz po wydaniu tomików poezji w 1956 roku Hans Egon Holthusen docenił i uznał znakomitą poezję Piontka. Ponadto Piontek zasłynął także jako krytyk literacki oraz eseista. Bardzo szybko została mu przypięta etykietka poety piszącego przede wszystkim o naturze ("Naturlyriker"). Należy jednak pamiętać, że prócz magicznej poezji, tworzył on także utwory w innych gatunkach literackich. Piontek zasłynął z wierszy określanych w języku niemieckim jako "Zeitgedichte" („wiersze naoczne”), np. „Rozproszeni” („Die Verstreuten”) poruszający tematykę wypędzeń i „Około 1800” („Um 1800”) utworu o niemieckiej klasyce. Ponadto w wierszach Piontka znaleźć można motywy religijne, które mają odzwierciedlenie przede wszystkim w cyklach opisujących starożydowskich proroków („Helldunkel”, 1987).
Z biegiem czasu liryka Piontka zmieniła się i stała się bardziej lakoniczna, m.in. poeta zrezygnował z rymów. Wyraźne uznanie piękna w wierszu „Tabu językowe” („Sprachtabus”, 1981) (...tak, mówię / że nie musimy lękać się piękna: // miodu, jabłka, łabędzia-) wzbudziło brak zrozumienia, a nawet szyderstwo. Pod pojęciem piękna nie kryło się dla niego estetyczne upiększanie rzeczywistości, lecz prawda zawarta w dziełach sztuki.
Piontek jako prozaik skupiał się początkowo na krótkich opowiadaniach ("Short Story"). Cechami charakterystycznymi jego twórczości są m.in.: różnorodność technik opowiadania, wciągająca fabuła, interesujące wewnętrzne monologi oraz niezmienna dokładność w opisywaniu każdego detalu. Z czasem Piontek zaczął tworzyć poważniejsze i obszerniejsze opowiadania. Powieść „Wiek średni” („Die mittleren Jahre”, 1967), zawierająca wątek małżeństwa, pokoleń i dużego miasta, jest pierwszą z jego trzech powieści monachijskich ("Münchner Romane").
W latach 1960 i 1970 twórczość Heinza Piontka stała się obiektem narastającej krytyki za jakoby brak zaangażowania społecznego w twórczości. Punktem kulminacyjnym okazało się wręczenie mu nagrody im. Georga Büchnera ("Georg-Büchner-Preis"), dlatego Piontek zaczął powoli wycofywać się z życia literackiego, który wziął na celownik w swojej drugiej powieści monachijskiej pt. „Życie poety” („Dichterleben”, 1976).
Opowiadania i wiersze Piontka zostały przetłumaczone na ponad 24 języki, a wybrane próby jego twórczości są tematem wielu antologii od lat 50. w kraju i za granicą. Ponadto istotna jest także jego działalność jako wydawcy. Oprócz wielu antologii prozy i liryki Piontek redagował w latach 1969–1979 literacki rocznik „Ensemble”. Od roku 1980 do roku 1986 wydawał założoną przez siebie „Münchner Edition”.
Literacką spuściznę Piontka znaleźć można w dziale rękopisów i starych druków w bibliotece landowej w Bawarii ("Bayerische Staatsbibliothek"). W muzeum Heinza Piontka w Lauingen przechowywane są dokumenty, listy i zdjęcia dotyczące jego pochodzenia i biografii, a także pierwsze wydania i rękopisy jego utworów. Ponadto muzeum posiada zbiór współczesnej liryki Piontka z lat 1945–2000, jego obrazów i akwareli, a także komentarzy prasowych i recenzji jego dzieł.

</doc>
<doc id="1674263" url="https://pl.wikipedia.org/wiki?curid=1674263" title="Mobile Softswitch Solution">
Mobile Softswitch Solution

Mobile Softswitch Solution (MSS) - rozwiązanie będące częścią ewolucji sieci szkieletowych używanych do budowy sieci komórkowych w standardach GSM i UMTS. Polega ono na rozdzieleniu funkcji związanych z obsługą rozmowy i komutacji łączy pomiędzy różne elementy sieciowe. Komutacja rozmowy odbywa się w MSS dzięki tzw. Media Gateways (MGW), używana jest do tego celu technologia ATM lub IP, jest to częścią trendu w telekomunikacji związanego z migracją do środowiska "All IP".
Kwestie techniczne.
Mobile Softswitch Solution opiera się na rozdzieleniu pewnych funkcji sieci szkieletowej (ang. "Core Network") na różne elementy sieciowe, które przedstawia się jako współpracujące ze sobą warstwy, dlatego czasami architekturę sieci budowanej przed wprowadzeniem MSS określa się jako "Monolithic Architecture", a późniejsze rozwiązanie jako "Layered Architecture" (architekturę warstwową).
Monolithic Architecture.
Pierwsze specyfikacje GSM publikowane przez ETSI, oraz późniejsze specyfikacje GSM i UMTS opublikowane przez 3GPP (tzw. "Release 99") przedstawiały sieć szkieletową związaną z komutacją łączy jako sieć zbudowaną na bazie central MSC. Centrale przesyłały pomiędzy sobą dane związane z połączeniem (tzw. "user payload") głosowym i wideorozmową (tylko UMTS) oraz tzw. "signalling", czyli informacje związane z zestawianiem połączenia na bazie protokołu ISUP ("ISDN User Part"). Używały do tego technologii TDM i bazujących na niej linków E1/T1 oraz ich wielokrotności. Komutacja łączy pomiędzy centralami dla poszczególnych połączeń odbywała się dzięki będącemu częścią MSC Group Switch.
BSC (GSM) lub RNC (UMTS) kontrolujące sieć radiową, na terenie której znajdował się terminal, który inicjował połączenie (lub do którego je zestawiano) jest połączone z MSC, które dokonuje komutacji łączy wewnątrz sieci szkieletowej oraz kontroluje połączenie (np. korzysta z połączonego z nim VLRa w celu zlokalizowania abonenta, uruchamia procedurę łączenia się z serverami oferującymi usługi dodatkowe na bazie sieci inteligentnych, generuje tzw. CDRy wykorzystywane do naliczania rachunków, itp. ).
Layered Architecture.
Konsorcjum standaryzacyjne 3GPP w specyfikacjach w wersji "Release 4" zaproponowało rozdzielenie architektury związanej z siecią szkieletową odpowiedzialną za obsługę połączeń głosowych i wideo rozmów. Jedna z warstw oparta na MSC serwerach odpowiedzialna jest za kontrolę rozmowy (ang. "call control"), druga oparta na Media Gateways (MGW) odpowiedzialna jest za kontrolę usług przenoszenia (ang. "bearer control"). 
 
Gdy użytkownik inicjuje połączenie, terminal poprzez stację bazową komunikuje się z kontrolującym ją BSC (GSM) lub RNC (UMTS), a ten przesyła informację do połączonego z nim MSC Servera. MSC server jest odpowiedzialny za uwierzytelnienie użytkownika, generowanie CDRów używanych do naliczania opłat za połączenie, kontakt z serverami oferującymi usługi dodane na bazie platformy sieci inteligentnych, itp. Łączy się on z innymi MSC serverami za pomocą protokołu BICC ("Bearer Independent Call Control"), którego używa do zestawienia połączenia (aby zapoznać się z procesem zestawiania połączenia zobacz ten artykuł).
Dla potrzeb komutacji łączy (poprzez które będą przesyłane dane (tzw. "user payload") związane rozmową lub wideo rozmową), MSC server przyznaje dla połączenia jeden z kontrolowanych przez siebie (za pomocą protokołu H.248) Media Gateways (MGW). To który z nich będzie wykorzystany, może zależeć na przykład od ich obciążenia. MGW wykorzystuje technologię ATM lub IP i jest to element ewolucji w telekomunikacji, związanej z migracją usług transportowych opartych na technologii TDM (linki E1/T1) w kierunku rozwiązań opartych na technologii IP.
Dane przesyłane są poprzez sieć radiową do BSC/RNC, które przesyła je do MGW wskazanego przez MSC server współpracujący z tym BSC/RNC. MGW zestawia połączenie poprzez wewnętrzna sieć ATM/IP i przesyła je do MGW kontrolowanego przez MSC server, który zarządza terminalem do którego zestawiane jest połączenie. 
Implementacje MSS w obecnie działających sieciach.
Obecnie wszystkie działające sieci UMTS używają architektury warstwowej opartej na bazie MSC serverów i Media Gateways.
Większość sieci GSM była budowana w czasach gdy sieć szkieletowa oparta była na centralach MSC (architektura monolityczna). Obecnie migrują one do architektury warstwowej, operatorzy wymieniają elementy sieciowe na takie, które wspierają architekturę opartą na MSS. Tak zaimplementowana sieć szkieletowa może być wykorzystywana wspólnie przez oba rodzaje sieci radiowych: GSM i UMTS.
W sieciach w których implementuje się Mobile Softswitch Solution, implementuje się też często funkcję MSC in Pool. W tym przypadku BSC/RNC nie jest połączone tylko do jednego MSC servera, ale do ich całej puli. Odpowiednie algorytmy, lub zmiany w konfiguracji przeprowadzone przez inżynierów zarządzających siecią determinują, do którego z MSC serverów zostanie skierowane żądanie nawiązania połączenia. W takiej puli elementy sieciowe zestawione są w relacji n:m, czyli może się w niej znajdować się np. n Msc Serverów i m Media Gateways, gdzie każdy z MSC Serverów może kontrolować każdy z m MGW.

</doc>
<doc id="1674266" url="https://pl.wikipedia.org/wiki?curid=1674266" title="Ernst Troeltsch">
Ernst Troeltsch

Ernst Troeltsch (ur. 17 lutego 1865 w Haunstetten k. Augsburga, zm. 1 lutego 1923 w Berlinie) − niemiecki teolog ewangelicki, filozof, socjolog i liberalny polityk.
Studiował w Augsburgu, Erlangen, Berlinie i Getyndze. Od 1892 profesor teologii w Bonn i Heidelbergu. Od 1912 członek korespondent Pruskiej Akademii Nauk. W 1914 został profesorem filozofii w Berlinie.
W 1917 zakładał "Volksbund für Freiheit und Vaterland" w opozycji do "Deutsche Vaterlandspartei". Od 1919 do 1921 zasiadał w pruskim zgromadzeniu narodowym z ramienia "Deutsche Demokratische Partei". Pracował też jako podsekretarz w ministerstwie kultury.
Jako teolog zajmował się istotą chrześcijaństwa; relacjami między państwem a kościołem oraz wzajemnymi wpływami - ukształtowanej przez chrześcijaństwo - europejskiej kultury oraz modernizmu (nowoczesności). Interesował się również metodologiczną stroną dociekań teologicznych. W swoich badaniach reprezentował nurt religijno - historyczny w teologii liberalnej. Był rzecznikiem tzw. interpretacji rozumiejącej w historii.
Najbardziej znaną pracą była "Die Absolutheit des Christentums und die Religiongeschichte" (1902). Napisał również: "Die Soziallehren der christlichen Kirchen und Gruppen" (1912); "Der Historismus und seine Überwindung" (1924); "Glaubenslehre" (1925); "Die Bedeutung des Protestantismus für die Entstehung der modernen Welt" (wyd. 1997); "Atheismus, Theologie und Christentum" (wyd. 2000). Po polsku wydano "Kościół a sekta. Społeczne oddziaływanie protestantyzmu", [w:] "Socjologia religii. Wybór tekstów" (1984). W latach 1912 - 1925 ukazało się 4 - tomowe wydanie zbiorowe jego dzieł.
W 1981 powstało towarzystwo jego imienia: "Ernst-Troeltsch-Gesellschaft".

</doc>
<doc id="1674268" url="https://pl.wikipedia.org/wiki?curid=1674268" title="Alexander Vieweg">
Alexander Vieweg

Alexander Vieweg (ur. 28 czerwca 1986 w Lipsku) – niemiecki lekkoatleta specjalizujący się w rzucie oszczepem.
W 2003 zajął 11. miejsce w mistrzostwach świata kadetów. Dwa lata później zdobył w Kownie srebrny medal mistrzostw Europy juniorów. W roku 2007 wywalczył tytuł młodzieżowego mistrza Europy uzyskując wynik 79,59. Uczestnik olimpijskiego konkursu na stadionie narodowym w Pekinie (2008) - z wynikiem 67,49 nie awansował do finału. Rekord życiowy: 83,27 (13 lipca 2008, Ateny).

</doc>
<doc id="1674272" url="https://pl.wikipedia.org/wiki?curid=1674272" title="Enid Blyton">
Enid Blyton

Enid Mary Blyton, także Mary Pollock (ur. 11 sierpnia 1897 w Londynie, zm. 28 listopada 1968 tamże) – angielska pisarka tworząca głównie książki dla dzieci i młodzieży.
Na podstawie jej biografii powstał film „Enid” (2009).
Życiorys.
Blyton urodziła się 11 sierpnia 1897 w East Dulwich w Londynie. Była najstarszym dzieckiem Thomasa Careya Blytona (1870 – 1920), sprzedawcy, oraz jego żony, Theresy Mary z domu Harrison (1874 – 1950). Miała dwóch młodszych braci, Hanly’ego i Careya, którzy urodzili się już po przeprowadzce rodziny na przedmieścia Beckenham. Od 1907 do 1915 r. Blyton uczyła się w St. Christopher’s School w Beckenham. Była utalentowaną pianistką, ale porzuciła swą muzyczną edukację, gdy odbywała praktyki jako nauczyciel w Ipswich High School.
Przez pięć lat uczyła w Bickley, Surbiton i Chessington, a w wolnym czasie pisała. Jej pierwsza książka, zbiór wierszy "Child Whispers", została opublikowana w 1922.
28 sierpnia 1924 Blyton wyszła za mąż za Hugh Alexandra Pollocka (1888 – 1971), redaktora wydziału książek w firmie wydawniczej George’a Newnesa, który w tym samym roku opublikował dwie z jej powieści. Para przeprowadziła się do to Buckinghamshire, a następnie do Beaconsfield. Mieli dwoje dzieci: Gillian Mary Baverstock (15 lipca 1931 – 24 czerwca 2007) i Imogen Mary Smallwood (ur. 27 października 1935).
W połowie lat 30. Blyton przeszła przez duchowy kryzys. Sprzeciwiła się wstępowaniu do Kościoła katolickiego z Kościoła anglikańskiego, ponieważ twierdziła, że był „zbyt restrykcyjny”. Choć rzadko uczęszczała na msze, obie jej córki zostały ochrzczone w anglikańskiej wierze i chodziły do lokalnej szkółki niedzielnej.
Do 1939 jej małżeństwo z Pollockiem przechodziło trudności. W 1941 spotkała Kenetha Frasera Darrella Watersa, londyńskiego chirurga, z którym przyjaźń szybko przekształciła się w związek. Oboje się rozwiedli, po czym wzięli ślub w Urzędzie Stanu Cywilnego w City of Westminster 20 października 1943. Pollock również się ożenił i miał nikły kontakt z córkami, więc Blyton zmieniła ich nazwiska na Darrell Waters. Drugie małżeństwo pisarki było szczęśliwe: pisarka odnalazła się w roli żony lekarza, żyjąc z nim i z dwiema córkami w Beaconsfield.
Mąż Blyton zmarł w 1967. Podczas kolejnych miesięcy pisarka zachorowała na chorobę Alzheimera i na trzy miesiące przed śmiercią przeniesiono ją do domu opieki. Zmarła w Greenways Nursing Home w Londynie 28 listopada 1968 w wieku 71 lat i została skremowana w Golders Green Crematorium, gdzie pozostały jej prochy.

</doc>
<doc id="1674273" url="https://pl.wikipedia.org/wiki?curid=1674273" title="Mary Pollock">
Mary Pollock



</doc>
<doc id="1674275" url="https://pl.wikipedia.org/wiki?curid=1674275" title="Diecezja utrechcka (starokatolicka)">
Diecezja utrechcka (starokatolicka)



</doc>
<doc id="1674276" url="https://pl.wikipedia.org/wiki?curid=1674276" title="Diecezja Utrechcka (starokatolicka)">
Diecezja Utrechcka (starokatolicka)



</doc>
<doc id="1674277" url="https://pl.wikipedia.org/wiki?curid=1674277" title="Katedra św. Gertrudy w Utrechcie">
Katedra św. Gertrudy w Utrechcie



</doc>
<doc id="1674279" url="https://pl.wikipedia.org/wiki?curid=1674279" title="Katsuyori Takeda">
Katsuyori Takeda

 (ur. 1546, zm. 3 kwietnia 1582) – japoński daimyō żyjący w okresie Sengoku, syn i następca legendarnego dowódcy Shingena Takedy i córki Yorishige Suwa.
Katsuyori, pierwotnie znany jako , najpierw został głową klasy Suwa z siedzibą w zamku Takatō. Po śmierci jego starszego brata Yoshinobu Takedy syn Katsuyoriego, Nobukatsu, został wyznaczony na następnego przywódcę rodu Takeda, co w praktyce oznaczało wyniesienie Katsuyoriego na to stanowisko. Po śmierci Shingena przejął on kontrolę nad rodziną i walczył z Ieyasu Tokugawą pod Takatenjin w 1574 i pod Nagashino w 1575. Wygrał pierwszą z tych bitew, czym zdobył sobie poparcie rodu Takeda.
W 1581 roku Katsuyori utracił Takatenjin, co doprowadziło do wycofania poparcia ze strony takich rodów jak Kiso i Anayama. Armia rodu Takeda została rozgromiona przez połączone siły Nobunagi Ody i Ieyasu Tokugawy pod Temmokuzan. Po tej bitwie Katsuyori i jego syn Nobukatsu popełnili samobójstwo.

</doc>
<doc id="1674280" url="https://pl.wikipedia.org/wiki?curid=1674280" title="Madara Palameika">
Madara Palameika

Madara Palameika (ur. 18 czerwca 1987 w Talsi) – łotewska lekkoatletka specjalizująca się w rzucie oszczepem.
Finalistka igrzysk olimpijskich w 2016 roku.
Na początku międzynarodowej kariery bez sukcesów startowała w mistrzostwach Europy juniorów (2005) oraz mistrzostwach świata juniorów (2006). W 2007 zdobyła brązowy medal młodzieżowych mistrzostw Europy. Dwa lata później została młodzieżową mistrzynią Europy – 19 lipca w Kownie wynikiem 64,51 ustanowiła rekord Łotwy, a zarazem nowy rekord mistrzostw Europy młodzieżowców. Po tym sukcesie bez powodzenia (odpadła w eliminacjach) uczestniczyła w mistrzostwach świata w Berlinie. Ósma zawodniczka czempionatu Starego Kontynentu z 2010. Medalistka mistrzostw Łotwy.
Rekord życiowy: 66,18 (9 września 2016, Bruksela), rekord Łotwy.

</doc>
<doc id="1674284" url="https://pl.wikipedia.org/wiki?curid=1674284" title="Giuseppe Garibaldi (1936)">
Giuseppe Garibaldi (1936)

Giuseppe Garibardi – włoski krążownik lekki typu "Duca degli Abruzzi" służący w Regia Marina podczas II wojny światowej i we włoskiej marynarce powojennej, przebudowany w latach 1957-1962 na krążownik rakietowy.
Budowa.
Budowany w latach 1933-1937 „Giuseppe Garibaldi” wraz z bliźniaczym „Luigi di Savoia Duca degli Abruzzi” należały do najlepszych krążowników lekkich zbudowanych na świecie przed wybuchem II wojny światowej. Stanowiły piątą grupę włoskich krążowników typu "Condottieri", zapoczątkowaną typem "di Giussano". W odróżnieniu od poprzedników zainstalowano na nich mocniejsze uzbrojenie i pogrubione opancerzenie, osiągnięte za cenę zmniejszenia prędkości maksymalnej.
Stępkę pod krążownik położono w grudniu 1933 roku w stoczni "Cantieri Riuniti dell'Adriatico (C.R.D.A.)" w Trieście. Wodowanie okrętu nastąpiło 21 kwietnia 1936 roku a oficjalne zakończenie budowy i wejście okrętu do służby w Regia Marina w grudniu 1937 roku. Był kolejnym okrętem nazwanym na cześć Giuseppe Garibaldiego.
Służba operacyjna.
W 1938 roku okręt operował (wraz z „Duca degli Abruzzi”) na wodach wokół Hiszpanii, w związku z toczącą się tam wówczas wojną domową. Na początku 1939 roku oba okręty popłynęły z wizytą kurtuazyjną do Lizbony. W kwietniu 1939 roku „Garibaldi” wziął udział w podporządkowaniu Włochom Albanii.
II wojna światowa.
Po przystąpieniu Włoch do II wojny światowej po stronie Osi, krążownik uczestniczył w działaniach przeciwko Royal Navy na Morzu Śródziemnym. Brał udział między innymi w bitwie koło przylądka Stilo 9 lipca 1940 roku, gdzie jego artylerzyści trafili jednym pociskiem w brytyjski krążownik lekki HMS „Neptune”, bitwie koło przylądka Matapan w marcu 1941 roku i działaniach Regia Marina przeciwko konwojowi MW-11 na Maltę w czerwcu 1942 roku (operacja "Vigorous"). 28 lipca 1941 roku został storpedowany przez brytyjski okręt podwodny HMS „Upholder” i lekko uszkodzony.
Ogółem „Giuseppe Garibaldi” do 8 września 1943 roku (kapitulacja Włoch) spędził w morzu 1332 godziny, wypełniając 36 zadań bojowych i przepłynął 23 633 mil morskich.
Po kapitulacji Włoch okręt znalazł się pod kontrolą Aliantów. Działał głównie na centralnym i południowym Atlantyku, zwalczając niemieckie łamacze blokady płynące na trasie z portów europejskich na Daleki Wschód. Potem krążownik wypełniał głównie zadania szkoleniowe i transportowe. W tym czasie przestarzałe karabiny przeciwlotnicze kal. 13,2 mm zastąpiono 10 działkami kal. 20 mm na pięciu zdwojonych podstawach. Po zakończeniu wojny okręt zwrócono Włochom.
Lata powojenne.
W latach 1945-1946 na „Garibaldim” zdemontowano wyrzutnie torped i wyposażenie lotnicze. W ich miejsce na przełomie 1950/1951 roku zainstalowano dwa dodatkowe pojedyncze działa kal. 100 mm L/47 służące do wystrzeliwania pocisków oświetlających. Wzmocniono wówczas uzbrojenie przeciwlotnicze, instalując dwa dalsze podwójne i dwa pojedyncze działka 37 mm i cztery pojedyncze działka 20 mm Oerlikon. Okręt otrzymał także wyposażenie radarowe, chociaż uboższe niż bliźniaczy „Duca degli Abruzzi”. Na początku lat 50. razem ze swym bliźniaczym okrętem „Garibaldi” stanowił trzon sił nawodnych Marina Militare. W 1954 roku wycofano jednak okręt do rezerwy, a w 1957 roku skierowano do daleko idącej przebudowy.
Krążownik rakietowy.
W 1957 roku rozpoczęto przebudowę „Garibaldiego” na krążownik rakietowy. Odbyła się ona w stoczni marynarki wojennej w La Spezia. W trakcie przebudowy usunięto z okrętu całe wyposażenie i uzbrojenie, zabudowano nowe nadbudówki, maszty i pomost dowodzenia, przebudowano rufę, poszerzając ją i zmieniając kształt na pawężowy (prostokątny). Zdemontowano dwa kotły z pierwszej kotłowni, gdzie umieszczono turbogeneratory elektryczne, i w konsekwencji zainstalowano pojedynczy szeroki komin. Moc słowni obniżyła się do 85 000 Km, a prędkość dp 30 węzłów (realnie 27). Okręt wyposażono w nowe radary: trójwspółrzędny Hughes SPS-39 Frescan o zasięgu 160 Mm na przednim maszcie i włoski Selenia Argos 5000 o zasięgu 400 Mm na tylnym maszcie. Głównym uzbrojeniem, o strategicznym znaczeniu, nietypowym jak na okręty nawodne, zostały cztery wyrzutnie pocisków balistycznych Polaris A-1 zamontowane pionowo w rufowej części kadłuba. Krążownik otrzymał ponadto dwuprowadnicową wyrzutnię Mk 9 Mod.1 pocisków rakietowych woda-powietrze Terrier na nadbudówce rufowej. Zasięg rakiet przeciwlotniczych wynosił 37 km, a pułap 24 km. Pozostałe uzbrojenie obejmowało cztery działa uniwersalne kal. 135 mm firmy OTO Melara w dwóch dwudziałowych wieżach na dziobie okrętu, o długości lufy L/45 i kącie podniesienia do 70°, oraz osiem pojedynczych dział przeciwlotniczych kal. 76 mm L/62 w wieżach umieszczonych na pokładzie po bokach nadbudówki dziobowej. Do kierowania ogniem armat służył radar SPQ-2. W 1968 roku wymieniono lufy armat 135 mm na dłuższe L/53.
Pierwsze próby odpalenia makiet pocisków przeciwlotniczych i "Polarisów" odbyły się w pobliżu La Spezia pod koniec 1961 i na początku 1962 roku. Pierwsze zaś prawdziwe pociski Polaris (bez głowic) wystrzelono na poligonie US Navy na wodach Morza Karaibskiego w sierpniu 1962 roku. Pociski te miały zasięg 2200 km i głowicę jądrową o mocy 600 kt. Pociski balistyczne nie były jednak zabierane na pokład „Garibaldiego” w czasie normalnej służby, ponieważ Włochy nie dysponowały głowicami jądrowymi, które miały być im wydane na wypadek wojny, a ostatecznie USA nie sprzedały Włochom także samych pocisków, w związku ze zmianą doktryny obronnej na doktrynę elastycznego reagowania, pozostawiającą broń strategiczną w gestii USA i Wielkiej Brytanii. Włochy rozpoczęły własny program rakiet balistycznych, lecz dopiero w 1971 roku, przy czym po czterech latach został on anulowany. 
Od stycznia 1963 roku krążownik z numerem burtowym C551 (malowanym w formie samej liczby) został okrętem flagowym Marina Militare. Pływał głównie po otaczających Włochy morzach Tyrreńskim i Adriatyckim, zawijał jednak również do portów greckich i tureckich.
„Giuseppe Garibaldi” pozostawał w aktywnej służbie aż do początku lat 70. XX wieku. W styczniu 1971 roku został postawiony w stan rozbrojenia, a 20 lutego 1971 roku skreślony z listy floty. 24 września 1977 roku został sprzedany na złom i w kolejnym roku złomowany.

</doc>
<doc id="1674286" url="https://pl.wikipedia.org/wiki?curid=1674286" title="Parafia św. Gertrudy w Utrechcie">
Parafia św. Gertrudy w Utrechcie

Parafia Archikatedralna Maryi Panny, św. Jakuba i św. Gertrudy w Utrechcie – starokatolicka parafia i siedziba archidiecezji utrechckiej oraz Kościoła Starokatolickiego w Holandii.
Siedziba parafii, diecezji i Kościoła oraz archikatedra św. Gertrudy znajduje się w Utrechcie, w prowincji Utrecht w Holandii.
Parafia św. Gertrudy w Utrechcie jest jedną z największych i najbardziej znanych gmin wyznaniowych Kościoła Starokatolickiego w Holandii, liczba jej członków wynosi obecnie około 500 wiernych – wierni zamieszkują jednak nie tylko Utrecht, ale również odległe od miasta gminy.

</doc>
<doc id="1674291" url="https://pl.wikipedia.org/wiki?curid=1674291" title="Małopłytkowość poheparynowa">
Małopłytkowość poheparynowa

Małopłytkowość poheparynowa (, HIT) – skaza krwotoczna, objawiająca się w trakcie terapii heparyną, zarówno niefrakcjonowaną jak i drobnocząsteczkową.
Patogeneza.
Heparyna łączy się z czynnikiem płytkowym 4 (PF4), uwalnianym z ziarnistości α trombocytów, tworząc neoepitop, przeciw któremu powstają przeciwciała IgG (przeciwciała HIT). Przeciwciała te są w stanie zarówno wbudowywać się za pomocą fragmentu "Fab" do kompleksu heparyna-PF4, jak i za pomocą fragmentu "Fc" do receptora Fc płytek krwi, przez co dochodzi do aktywacji płytek i dalszej degranulacji ziarnistości uwalniających PF4 oraz inne mikrocząsteczki prozakrzepowe. Skutkiem tego jest wzmożona agregacja płytek wewnątrz naczyń krwionośnych. Tworzące się zakrzepy, zawierające znaczne ilości trombocytów, są usuwane z krążenia, co prowadzi do małopłytkowości. W przebiegu choroby dochodzi także do uszkodzenia śródbłonka, na skutek wbudowywania się wydzielanego w większych ilościach PF4 do polisacharydów powierzchniowych śródbłonka i następującego atakowania powstałych kompleksów przez przeciwciała HIT. Prowadzi to do zwiększenia wydzielania czynnika tkankowego oraz wzrostu gotowości zakrzepowej. Opisane wyżej zmiany są przyczyną wielu groźnych powikłań zatorowo-zakrzepowych, takich jak:
Typy choroby.
HIT typu I.
HIT typu I charakteryzuje się zwykle niewielkim spadkiem liczby trombocytów (zazwyczaj PLT &gt; 100 000/μl) w ciągu 2–4 pierwszych dni stosowania heparyny (najczęściej niefrakcjonowanej). Zwykle nie dochodzi do żadnych klinicznych następstw, a liczba płytek wyrównuje się, pomimo ciągłego leczenia heparyną. Prawdopodobnie jest wywoływany mechanizmami nieimmunologicznymi. Dotyczy ok. 10–20% osób leczonych heparyną.
HIT typu II.
HIT typu II dotyczy 0,3–3% osób leczonych heparynami. Stwierdza się znaczny spadek liczby płytek (do 30 000–50 000/μl) w ciągu 4–10 dni od rozpoczęcia terapii. Ryzyko zakrzepicy żylnej lub tętniczej wzrasta 20–40 razy i obserwuje się ją u 30–75% chorych. Ta postać ma charakter immunologiczny.
Rozpoznanie.
Potwierdzeniem laboratoryjnym małopłytkowości poheparynowej jest immunoenzymatyczne oznaczenie przeciwciał przeciwko kompleksowi heparyna-PF4. 
Komercyjne immunologiczne testy wykrywające przeciwciała igG mogą one dawać niespecyficzne wyniki tj. wynik dodatni pojawia się nie tylko dla przeciwciał igG. Dlatego warto rozważyć wykonanie dodatkowo testu obecności serotoniny uwalnianej z trobocytów (platelet serotonine release assay SRA), który jest specyficzny dla diagnostyki HIT.
Leczenie.
Należy natychmiast odstawić stosowane heparyny. Kontynuacja leczenia przeciwzakrzepowego może być prowadzona przy pomocy bezpośrednich inhibitorów trombiny, czyli hirudyny () lub jej syntetycznych analogów (biwalirudyna, ). Należy przerwać podawanie acenokumarolu i podać witaminę K.

</doc>
<doc id="1674294" url="https://pl.wikipedia.org/wiki?curid=1674294" title="Irvington (New Jersey)">
Irvington (New Jersey)

Irvington – miasto w hrabstwie Essex, w stanie New Jersey w Stanach Zjednoczonych.
Nazwa miasta została nadana na cześć Washingtona Irvinga. Wcześniej było znane jako Camptown, część założonego w 1834 miasteczka Clinton. 27 marca 1874 osadę wydzielono w niezależną wioskę, a 2 marca 1898 przekształcono w miasto. W 1903 i 1908 podejmowano, zablokowane przez mieszkańców, próby włączenia Irvington w granice Newark.
W 2007 w Irvington zanotowano najwyższy współczynnik przestępczości w stanie New Jersey – 22,4 zdarzenia na 1000 mieszkańców. Nieoficjalnie, bo ranking nie uwzględnia miejscowości poniżej 75000 mieszkańców, miasto trafiło do pierwszej piątki najniebezpieczniejszych miast w całych Stanach.
W mieście rozwinął się przemysł metalowy, chemiczny oraz fotograficzny.
Z Irvington związani są m.in. Yaki Kadafi i Queen Latifah.

</doc>
<doc id="1674301" url="https://pl.wikipedia.org/wiki?curid=1674301" title="Sorgues (rzeka)">
Sorgues (rzeka)

Sorgues – rzeka we Francji o długości 46,4 kilometrów, prawy dopływ Dourdou de Camarès. Źródło rzeki znajduje się w źródle krasowym niedaleko miejscowości Cornus w departamencie Aveyron.
Łączna powierzchnia dorzecza wynosi 279 km².
Miasta, przez które przepływa rzeka.
Rzeka wpada do Dourdou de Camarès w okolicach miasta Vabres-l’Abbaye. Średni roczny przepływ wynosi 4,38 m³/s.

</doc>
<doc id="1674302" url="https://pl.wikipedia.org/wiki?curid=1674302" title="Jarosław Dziedzic">
Jarosław Dziedzic

Jarosław Dziedzic (ur. 1 kwietnia 1983 w Łodzi) – polski aktor.
Życiorys.
W latach 1998–2002 uczęszczał do łódzkiego XXXI Liceum Ogólnokształcącego im. Ludwika Zamenhofa o profilu biologiczno–chemicznym. Na trzecim roku studiów na Wydziale Aktorskim we wrocławskiej Państwowej Wyższej Szkoły Teatralnej im. Ludwika Solskiego wystąpił w roli Kadeta w sztuce Edmonda Rostanda "Cyrano de Bergerac" (2006). 
Po ukończeniu studiów zadebiutował rolą Szczęśliwego w przedstawieniu Małgorzaty Sikorskiej-Miszczuk "Śmierć Człowieka-Wiewiórki" (2007) w reżyserii Natalii Korczakowskiej na scenie Teatru im. C. K. Norwida w Jeleniej Górze, za którą w Wałbrzychu otrzymał Nagrodę Marszałka Dolnośląskiego. W latach 2009–2012 był związany z Teatrem Dramatycznym im. Jana Kochanowskiego w Opolu. W latach 2015–2020 występował w Teatrze Powszechnym w Łodzi.

</doc>
<doc id="1674304" url="https://pl.wikipedia.org/wiki?curid=1674304" title="McChord Air Force Base">
McChord Air Force Base

McChord Air Force Base – baza Sił Powietrznych Stanów Zjednoczonych w hrabstwie Pierce w stanie Waszyngton, położona 65 km na południe od Seattle.
Historia.
W 1931 roku u podnóża Mount Rainier wybudowano najnowocześniejsze wtedy lotnisko dla hrabstwa Pierce, nazwane "Tacoma Field". Koszty budowy lotniska wyniosły 370 tys. dolarów. Wielki Kryzys postawił przedsięwzięcie na skraju bankructwa. Przed upadkiem uratował lotnisko United States Army Air Corps, który przejął lotnisko w połowie lat 30. 3 lipca 1940 roku lotnisko "Tacoma Field" otrzymało imię pułkownika Williama Caldwella McChorda, który zginął 18 sierpnia 1937 roku, próbując ratować bombowiec Northrop A-17, pułkownik był szefem wyszkolenia i operacji lotnictwa.
Po japońskim ataku na Pearl Harbour na lotnisko zostały rozmieszczone dywizjony samolotów Curtiss P-40 i Republic P-43 Lancer. Przez bazę przechodziły samoloty i załogi kierowane do walk na Pacyfiku. To tutaj w 1941 roku brytyjskie załogi trenowały loty na B-17, które miały zostać później użyte do bombardowań strategicznych Niemiec, a załogi B-25 pułkownika Doolittle trenowały "na sucho" start z pasa startowego, na którym namalowano kontury pokładu startowego lotniskowca, z którego mieli wystartować do lotu nad Tokio.
W 1948 roku lotnisko oficjalnie zostało bazą "McChord Air Force Base", a rok wcześniej pojawiło się na nim 62 Skrzydło Transportu Lotniczego ("62d Airlift Wing"), które wraz z "446th Airlift Wing" były i są nadal odpowiedzialne za strategiczny transport US Air Force na całym świecie. Od 1966 roku "koniem roboczym" lotniczego transportu był Lockheed C-141 Starlifter, później zastąpiony przez McDonnell Douglas C-17. Od 1950 roku do 1989 baza była odpowiedzialna za transport głowic jądrowych, chroniona była wówczas przez własny dywizjon myśliwski "318 Fighter Interceptor Squadron".

</doc>
<doc id="1674308" url="https://pl.wikipedia.org/wiki?curid=1674308" title="Czytnik e-książek">
Czytnik e-książek



</doc>
<doc id="1674310" url="https://pl.wikipedia.org/wiki?curid=1674310" title="Bere">
Bere

Bere, Bear (irl. "An tOileán Mór") – wyspa w zatoce Bantry, przy południowo-zachodnim wybrzeżu Irlandii i wyspy o tej samej nazwie, ma powierzchnię 17,68km². Na wyspie do czasów II wojny światowej znajdowała się brytyjska baza wojskowa.
Wyspa położona jest w zatoce Bantry, w hrabstwie Cork, około 1,5 km od portu Castletownbere. Komunikacja z lądem utrzymywana jest za pomocą promów.
Najwyższym punktem na wyspie jest wzniesienie Knockanallig, o wysokości 270 m m.n.p. Główna miejscowość na wyspie to wieś Rerrin (Raerainn) na wschodnim brzegu.

</doc>
<doc id="1674315" url="https://pl.wikipedia.org/wiki?curid=1674315" title="City of Botany Bay">
City of Botany Bay

City of Botany Bay - jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Swoją nazwę czerpie od Zatoki Botanicznej, na której północnym brzegu jest położony. Obszar liczy 22 km2 powierzchni i jest zamieszkiwany przez 35 993 osób (2006). 

</doc>
<doc id="1674316" url="https://pl.wikipedia.org/wiki?curid=1674316" title="Whiddy">
Whiddy

Whiddy (irl. "Oileán Faoide") – wyspa w zatoce Bantry, przy południowo-zachodnim wybrzeżu Irlandii i wyspy o tej samej nazwie, ma powierzchnię ok. 13,6 km².
W czasie I wojny światowej stanowiła bazę lotnictwa amerykańskiego, a obecnie znajduje się tu skład paliw dla tankowców.

</doc>
<doc id="1674317" url="https://pl.wikipedia.org/wiki?curid=1674317" title="Czytnik ebooków">
Czytnik ebooków



</doc>
<doc id="1674319" url="https://pl.wikipedia.org/wiki?curid=1674319" title="ADSL Lite">
ADSL Lite



</doc>
<doc id="1674321" url="https://pl.wikipedia.org/wiki?curid=1674321" title="Urahan Iwano-Frankiwsk">
Urahan Iwano-Frankiwsk

Urahan Iwano-Frankiwsk (ukr. Народний Футбольний Клуб «Ураган» Івано-Франківськ, "Narodnyj Futbolnyj Kłub "Urahan" Iwano-Frankiwśk") – ukraiński klub futsalu, mający siedzibę w mieście Iwano-Frankiwsk, na zachodzie kraju. Od 2004 roku występuje w futsalowej Ekstra-Lidze Ukrainy.
Historia.
Chronologia nazw:
Klub futsalu Urahan Iwano-Frankiwsk został założony 25 października 2002 przez "Prykarpattiaobłenerho" SA, Urząd Miejski oraz Oddział Ministerstwa Spraw Wewnętrznych Ukrainy w Iwano-Frankiwsku.
W pierwszym sezonie 2002/03 zajął 8 miejsce w grupie zachodniej Pierwszej Ligi, a w następnym 2003/04 pierwsze miejsce i awans do Wyższej Ligi.
W 2011 roku klub osiągnął najwyższy sukces - zdobył mistrzostwo Ukrainy oraz Superpuchar Ukrainy. W 2019 do kolekcji trofeów dodał Puchar Ukrainy.
Obecnie gra w najwyższej klasie rozgrywek ukraińskiego futsalu.
Barwy klubowe, strój, herb, hymn.
Klub ma barwy czerwono-czarno-białe. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach. Na wyjeździe strój jest czerwony lub czarny.
Nazwa klubu "Urahan" (pol. "huragan") z jednej strony jest żywiołem, a z drugiej strony, po nim wszystko stare stare znika, pozostawiając miejsce nowemu. Nazwa klubu symbolizuje stały ruch.
Herb klubu powstał w 2002. Na okrągłej czarnej tarczy umieszczona litera ukraińska "U" z zaokrąglonymi elementami, od której zaczyna się nazwa klubu. Pod literą znajduje się piłka nożna, która jakby leciała do bramki. Wokół tarczy podana nazwa "Urahan" u góry i "Iwano-Frankiwsk" na dole.
Oficjalny hymn klubu, zwany "Urahan - mistrz!" po raz pierwszy zabrzmiał 3 kwietnia 2004 roku, podczas przerwy w meczu z MFK Równe. Słowa do niego napisali niezmienny rzecznik prasowy klubu Ołeh Łaniak, autor wielu tekstów piosenek dla wykonawców z Iwano-Frankiwska, m.in. dla zespołu Fantom-2. Roman Kałyn, lider grupy Gryndżoły, również dołączył do kreatywnego tandemu.
Oficjalną maskotką klubu jest smok o imieniu "Urakosza". Na początku 2011 roku odbył się konkurs na najlepszy talizman klubu. Spośród 11 wariantów wybrano smoka. Oficjalnie Urakosza został zaprezentowany 13 grudnia 2011 roku. Twórcą maskotki jest Ihor Olijnyk z Połtawy.
Statystyki.
Rekordy klubowe.
"Stan na 31 maja 2018."
Rekordy indywidualne.
Najwięcej występów w klubie.
"Stan na 19 czerwca 2018."
Najwięcej goli w klubie.
"Stan na 19 czerwca 2018."
Uwaga: czcionką pogrubioną wydzielono piłkarzy, którzy jeszcze grają w klubie.
Struktura klubu.
Stadion.
Klub rozgrywa swoje mecze domowe w Hali Kompleksu Sportowego Koledżu Wychowania Fizycznego w Iwano-Frankiwsku (zwanej Maneż Sportowy), znajdującej się przy ul. Bandery, 76000 Iwano-Frankiwsk. Pojemność: 1500 miejsc siedzących.

</doc>
<doc id="1674323" url="https://pl.wikipedia.org/wiki?curid=1674323" title="Puchar Wysp Owczych w piłce nożnej kobiet">
Puchar Wysp Owczych w piłce nożnej kobiet

Puchar Wysp Owczych w piłce nożnej kobiet (far. "Steypakappingin") - coroczne rozgrywki na Wyspach Owczych, odbywające się pomiędzy wszystkimi, żeńskimi klubami piłkarskimi na archipelagu. Jego organizatorem jest Związek Piłkarski Wysp Owczych ("Fótbóltssamband Føroya").
Historia.
Pierwszy żeński Puchar Wysp Owczych rozegrano w 1990 roku, pięć lat po założeniu pierwszej ligi kobiet. Rozegnano wówczas dwa mecze finałowe pomiędzy HB Tórshavn oraz Skála ÍF. Pierwszy z nich zakończył się remisem 1:1, a drugi zwycięstwem 2:0 drużyny z Tórshavn, która stała się tym samym pierwszym zdobywcą tego trofeum.
Przez kolejne lata najczęstszym triumfatorem była drużyna B36 Tórshavn, która do roku 1997 zdobyła pięć z siedmiu organizowanych Pucharów. W roku 1994 po raz pierwszy remis w meczu finałowym zakończył się dogrywką, a następnie rzutami karnymi.
Rok 2000 rozpoczął serię triumfów drużyny KÍ Klaksvík, która do 2016 jedynie dwukrotnie nie zdobyła Pucharu - w 2001 (przegrana w finale z HB Tórshavn) i 2006 (przegrana w finale z B36 Tórshavn). W roku 2004 drużyna EB/Streymur przegrała w finale z KÍ Klaksvík 0-15, co było najwyższą przegraną w finale Pucharu na Wyspach Owczych.
Zwycięzcy i finaliści.
1 - kobiece składy klubów Skála ÍF i EB/Streymur połączyły się w 2013 roku w jeden, EB/Streymur/Skála ÍF.
2 - w 2007 roku GÍ Gøta połączył się z LÍF Leirvík, tworząc Víkingur Gøta.
3 - VB Vágur i SÍ Sumba w 1995 roku połączyły się na jeden sezon w Sumba/VB, następnie od 2005 istniały wspólnie, jako VB/Sumba, który w 2010 przekształcono w FC Suðuroy. FC Suðuroy w 2017 roku połączył się z TB Tvøroyri i Royn Hvalba, tworząc nowy klub TB/FC Suðuroy/Royn. Klub ten ponownie rozpadł się na trzy na początku roku 2019.

</doc>
<doc id="1674326" url="https://pl.wikipedia.org/wiki?curid=1674326" title="Mitsunari Ishida">
Mitsunari Ishida

 – samuraj, który dowodził siłami koalicji zachodniej podczas bitwy pod Sekigaharą w 1600 roku.
Mitsunari urodził się na południu prowincji Ōmi (obecnie prefektura Shiga) jako drugi syn Masatsugu Ishidy, wasala rodu Azai. Ród Ishida wycofał się ze służby po klęsce rodu Azai w 1573 roku.
Mitsunari Ishida spotkał Hideyoshiego Toyotomi, kiedy ten ostatni był daimyō Nagahamy. Gdy Hideyoshi zaangażował się w kampanię w regionie Chūgoku, Mitsunari wspierał go w atakach na zamki Tottori i Takamatsu (obecnie prefektura Okayama).
Po dojściu Hideyoshiego do władzy Mitsunari wsławił się jako sprawny zarządca finansowy, znany z szerokiej wiedzy i zdolności kalkulacji. Od roku 1585 zarządzał prowincją Sakai razem ze swoim starszym bratem, Masazumim Ishidą. Został wyznaczony na jednego z pięciu Hideyoshiego. Ponadto Hideyoshi uczynił go daimyō Sawayamy w prowincji Ōmi, lenna przynoszącego 500 tys. koku ryżu. Zamek w Sawayamie był znany jako jeden z najlepiej ufortyfikowanych zamków tamtych czasów.
Mitsunari był przywódcą grupy biurokratów Hideyoshiego, znanym z surowego charakteru. Miał licznych przyjaciół i sojuszników, ale pozostawał w konflikcie z wieloma daimyō, m.in. z krewnym Hideyoshiego, Masanorim Fukushimą. Po śmierci Hideyoshiego, który nosił wówczas tytuł "taikō" rozdźwięk się pogłębił. Kwestią sporną stało się pytanie, czy Ieyasu Tokugawa nie stanowi zagrożenia dla rządu, którego nominalnym przywódcą był małoletni syn Hideyoshiego, Hideyori.
Narastający konflikt polityczny doprowadził do bitwy pod Sekigaharą w 1600 roku. Mitsunariemu udało się zorganizować armię dowodzoną przez Terumoto Mōri, ale koalicja utworzona przez Ieyasu okazała się potężniejsza i Mitsunari poniósł porażkę.
Po klęsce usiłował uciec, ale został schwytany przez wieśniaków i skazany na ścięcie. Egzekucja została przeprowadzona w Kioto wyjątkowo brutalnymi metodami: zakopano go w ziemi po szyję i zachęcano wieśniaków do odpiłowania mu głowy bambusową piłą. Po egzekucji wystawiono jego głowę na widok publiczny. Mówi się jednak, że kilka dni później głowa zniknęła w tajemniczych okolicznościach. Inni daimyō z koalicji zachodniej, tacy jak Yukinaga Konishi czy Ekei Ankokuji, również zostali skazani na śmierć.
Mitsunari miał trzech synów (Shigeie, Shigenari i Sakichi), trzy córki i dodatkowo jedno nieślubne dziecko.

</doc>
<doc id="1674327" url="https://pl.wikipedia.org/wiki?curid=1674327" title="Muzeum Nikifora">
Muzeum Nikifora



</doc>
<doc id="1674328" url="https://pl.wikipedia.org/wiki?curid=1674328" title="Kashihara">
Kashihara

 – miasto w Japonii, na wyspie Honsiu, w prefekturze Nara.
W mieście rozwinął się przemysł spożywczy oraz rzemiosło artystyczne.
Położenie.
Miasto leży w północno-zachodniej części prefektury, graniczy z miastami:
oraz wsią Asuka (dawna stolica Asuka-kyō).
Historia.
Miasto leży na terenie dawnej krainy, a następnie prowincji Yamato, uznawanej za kolebkę Japonii. 
Japończycy wierzą, że w tym miejscu w roku 660 p.n.e. cesarz Jimmu po pokonaniu „plemion barbarzyńców” ustanowił pierwszą stolicę ówczesnej Japonii i został pierwszym cesarzem. 
W latach 694–710 była tu stolica Fujiwara-kyō.
W 1890 roku został ukończony chram Kashihara-jingū, zbudowany w celu formalnego czczenia cesarza Jimmu i jego małżonki, Hime-tatara-Isuzu-Hime, w uznaniu ich statusu jako pierwszego pokolenia rodziny cesarskiej.

</doc>
<doc id="1674329" url="https://pl.wikipedia.org/wiki?curid=1674329" title="Terumoto Mōri">
Terumoto Mōri

 - syn Takamoto Mōriego i wnuk oraz spadkobierca wielkiego XVI-wiecznego dowódcy Motonariego Mōri. Znany jako budowniczy zamku w Hiroszimie.
Terumoto był członkiem rady wyznaczonej przez Hideyoshiego. W szczytowym momencie pod koniec XVI stulecia kontrolował ziemie warte 1,2 miliona koku i miał do dyspozycji ponad 120 tys. żołnierzy. 
Terumoto był przeciwnikiem Ieyasu Tokugawy, ale nie brał udziału w bitwie pod Sekigaharą. Znajdował się podówczas w Osace, trzymając pieczę nad Hideyorim. Wkrótce po klęsce pod Sekigaharą podporządkował się Tokugawom. Ieyasu odebrał mu część ziem, pozostawiając rodowi Mōri tylko prowincje Nagato i Suō, warte 369 tys. koku. 
Terumoto Mōri jest uważany za pośledniego dowódcę, pozbawionego motywacji i silnej woli. Jego wpływ na wydarzenia ostatnich lat okresu Sengoku był znikomy. Panuje opinia, że gdyby wziął udział w bitwie pod Sekigaharą, Ieyasu mógł zostać pokonany. Z drugiej strony, był dobrym zarządcą i działał z korzyścią dla rodu Mōri.

</doc>
<doc id="1674330" url="https://pl.wikipedia.org/wiki?curid=1674330" title="Mori Terumoto">
Mori Terumoto



</doc>
<doc id="1674331" url="https://pl.wikipedia.org/wiki?curid=1674331" title="Terumoto Mori">
Terumoto Mori



</doc>
<doc id="1674335" url="https://pl.wikipedia.org/wiki?curid=1674335" title="Bekaplermin">
Bekaplermin

Bekaplermin (łac. "becaplerminum") – rekombinowany ludzki czynnik wzrostu BB pochodzenia płytkowego, stosowany w celu przyspieszania ziarninowania.
Mechanizm działania.
Bekaplermin to rekombinowany ludzki czynnik wzrostu BB pochodzenia płytkowego (ang. "Platelet-derived Growth Factor", PDGF), otrzymywany z komórek drożdży "Saccharomyces cerevisiae" do których wprowadzono gen kodujący łańcuch B PDGF. Jest to białko dimeryczne o masie cząsteczkowej 24500 Da. Bekaplermin zachowuje aktywność endogennego PDGF, stymulując chemotaktyczne przyciąganie i proliferację komórek biorących udział w gojeniu się ran. Bekaplermin nasila przede wszystkim tworzenie ziarniny.Badania kliniczne dowiodły, że bekaplermin jest skuteczny w leczeniu owrzodzeń – całkowite wyleczenie zanotowano u 47% pacjentów stosujących miejscowo bekaplermin przez okres 20 tygodni.
Farmakokinetyka.
Badania kliniczne nad farmakokinetyką bekaplerminu prowadzono u pacjentów, u których średnia powierzchnia owrzodzenia wynosiła 10,5 cm2. Po 14 dniach stosowania stwierdzono nieistotne klinicznie wchłanianie bekaplerminu z powierzchni rany.
Wskazania.
Bekaplermin przeznaczony jest do leczenia głębokich, neuropatycznych, przewlekłych owrzodzeń cukrzycowych, których powierzchnia jest mniejsza bądź równa 5 cm2. Preparat powinien być stosowany razem z innymi metodami leczenia tego typu uszkodzeń skóry.Istnieją klinicznie uzyskane dowody, że bekaplermin jest skuteczny w leczeniu owrzodzeń pachwiny spowodowanych przez naczyniaka krwionośnego.
Interakcje.
Nie zaleca się jednoczesnego stosowania bekaplerminu i innych leków stosowanych miejscowo w leczeniu owrzodzeń, ze względu na brak badań w tym zakresie.
Działania niepożądane.
Występują często i mają różne nasilenie. Do najczęstszych objawów ubocznych zaliczyć można:
Rzadziej mogą pojawić się również:

</doc>
<doc id="1674337" url="https://pl.wikipedia.org/wiki?curid=1674337" title="Alfred Grosz">
Alfred Grosz



</doc>
<doc id="1674338" url="https://pl.wikipedia.org/wiki?curid=1674338" title="Alfred Grósz">
Alfred Grósz



</doc>
<doc id="1674339" url="https://pl.wikipedia.org/wiki?curid=1674339" title="Motonari Mōri">
Motonari Mōri

 – najważniejszy XVI-wieczny daimyō w rejonie Chūgoku.
Motonari urodził się w 1497 w prowincji Aki pod imieniem . Mówi się, że urodził się na zamku Suzuo, w ojczyźnie swojej matki. Jego ojciec Hiromoto, głowa rodu Mōri, przeszedł w stan spoczynku w 1500 i przeniósł się do zamku Tajihi-Sarugake, zabierając ze sobą Motonariego. Nowym przywódcą rodu został starszy brat Motonariego, Okimoto Mōri. W 1506 Hiromoto zmarł z powodu pijaństwa. W 1511 Shōjumaru, wraz z osiągnięciem pełnoletniości, zmienił imię na Motonari.
W 1516 umarł Okimoto. Nową głową klanu został jego syn, Kōmatsumaru, a Motonariego wyznaczono na stanowisko jego opiekuna. Kōmatsumaru zmarł osiem lat później i w 1523 Motonari zajął jego miejsce.
Zakleszczony pomiędzy potężnymi rodami Amago i Ōuchi, Motonari prowadził ostrożną politykę równowagi i dyplomacji. W konsekwencji udało mu się ostatecznie pokonać obu przeciwników i przejąć kontrolę nad regionem Chūgoku. Pod koniec życia Motonari zniszczył również ród Ōtomo z prowincji Bungo.
Motonari miał trzech synów: Takamoto Mōri, Motoharu Kikkawę i Takakage Kobayakawę, których zachęcał do współpracy dla dobra rodu Mōri. Legenda mówi, że pewnego dnia wezwał ich do siebie i wręczył każdemu z nich strzałę, po czym polecił im je złamać. Kiedy już to zrobili, Motonari wyjął kolejne trzy strzały i kazał synom złamać wszystkie trzy naraz. Kiedy okazało się, że nie potrafią tego dokonać, Motonari pouczył ich, że pojedynczą strzałę złamać łatwo, ale trzech trzymanych razem nic nie ruszy.
Ogółem, Motonari miał dziewięciu synów i dwie córki – czworo dzieci z żoną Myōkyū (jej imię używane za życia pozostaje nieznane; w serialu telewizji Nippon Hōsō Kyōkai "Mōri Motonari" została przedstawiona jako Mii-no-kata), troje z kobietą z rodu Nomi i czworo z kobietą z rodu Miyoshi.

</doc>
<doc id="1674340" url="https://pl.wikipedia.org/wiki?curid=1674340" title="Mori Motonari">
Mori Motonari



</doc>
<doc id="1674341" url="https://pl.wikipedia.org/wiki?curid=1674341" title="Motonari Mori">
Motonari Mori



</doc>
<doc id="1674342" url="https://pl.wikipedia.org/wiki?curid=1674342" title="Mouri Motonari">
Mouri Motonari



</doc>
<doc id="1674343" url="https://pl.wikipedia.org/wiki?curid=1674343" title="Taras widokowy Orange Gdynia Kolibki">
Taras widokowy Orange Gdynia Kolibki



</doc>
<doc id="1674345" url="https://pl.wikipedia.org/wiki?curid=1674345" title="Der Neue Pauly">
Der Neue Pauly



</doc>
<doc id="1674347" url="https://pl.wikipedia.org/wiki?curid=1674347" title="Chinul">
Chinul



</doc>
<doc id="1674351" url="https://pl.wikipedia.org/wiki?curid=1674351" title="622 upadki Bunga">
622 upadki Bunga



</doc>
<doc id="1674353" url="https://pl.wikipedia.org/wiki?curid=1674353" title="T’onghyo Pŏmil">
T’onghyo Pŏmil

T'onghyo Pŏmil (także P'umil, 범일/梵日; ur. 810, zm. 889) – koreański mistrz sŏn, założyciel szkoły sagul, jednej z 9 górskich szkół sŏn.
Życiorys.
Pochodził z rodziny Kim. Był synem gubernatora Myŏnhju.
Rozpoczął praktykę buddyjską w wieku 15 lat. W roku 831, w latach panowania króla Hŭngdŏka (826–836), odbył pielgrzymkę do Chin z jego synem Uijongiem. Studiował chan u mistrza Yanaguana Qi’ana, a później u mistrza Yaoshana Weiyana.
Po jakimś czasie rozpoczął wędrówkę po Chinach i kiedyś zatrzymał się w klasztorze mistrza chan Yaoshana Weiyana.
Po opuszczeniu klasztoru Yaoshana Pŏmil był bezpośrednim świadkiem prześladowania buddyzmu w Chinach za panowania Huizhenga (842-845), w wyniku którego zniszczono ponad 4600 dużych klasztorów i ponad 40000 mniejszych.
Do ojczyzny powrócił w 847 r. i założył szkołę sagul na górze Sagul. Następnie przez czterdzieści lat przebywał w klasztorze Kulsan w Kangnŭng nigdy nie opuszczając góry Sagul. Wybudował także klasztor Muryang, który obecnie jest jednym z najlepiej zachowanych w Korei.
Pewnego wiosennego dnia w 889 roku powiedział do swoich uczniów: "Wkrótce odejdę do innego świata. Idę już. Nie bądźcie sentymentalni. Po prostu uprawiajcie swoje umysły i starajcie się nie zaciemniać zasadniczego znaczenia buddyzmu." Następnego dnia zmarł.
Trzej kolejni królowie nadawali mu tytuł "Kuksa" (Narodowego Nauczyciela), jednak tytułu konsekwentnie nie przyjmował.
Po śmierci otrzymał tytuł T'onghyo taesa (wielki mistrz T'onghyo).
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1674358" url="https://pl.wikipedia.org/wiki?curid=1674358" title="Złamanie Monteggii">
Złamanie Monteggii

Złamanie Monteggii (ang. Monteggia fracture) – złamanie w ⅓ bliższej kości łokciowej z jednoczesnym zwichnięciem głowy kości promieniowej. Często powikłane uszkodzeniem głębokiej gałęzi nerwu promieniowego. Wyróżnia się trzy typy: wyprostne, zgięciowe i przywiedzeniowe. Większość świeżych złamań typu Monteggia powinna być leczona operacyjnie poprzez wykonanie osteosyntezy stabilnej złamania kości łokciowej. Nazwa uszkodzenia pochodzi od nazwiska włoskiego chirurga Giovanniego Battisty Monteggii.

</doc>
<doc id="1674359" url="https://pl.wikipedia.org/wiki?curid=1674359" title="Pierścień rotatorów">
Pierścień rotatorów

Pierścień rotatorów – grupa czterech mięśni, pokrywających głowę kości ramiennej i odgrywających rolę w stabilizacji barku. Należą do niej:

</doc>
<doc id="1674360" url="https://pl.wikipedia.org/wiki?curid=1674360" title="Podwichnięcie Chassaignac">
Podwichnięcie Chassaignac

Podwichnięcie Chassaignac – podwichnięcie głowy kości promieniowej u małych dzieci; powstaje przy szarpnięciu dziecka za rączkę przy wyprostowanym stawie łokciowym i nawróconym przedramieniu. Głowa kości promieniowej jest przemieszczona pod więzadło pierścieniowate kości promieniowej. Określane bywa jako "zwichnięcie piastunki" (ang. nursemaid's elbow). Wymaga natychmiastowego nastawienia przez lekarza.

</doc>
<doc id="1674361" url="https://pl.wikipedia.org/wiki?curid=1674361" title="Złamanie Galeazziego">
Złamanie Galeazziego

Złamanie Galeazziego (ang. Galeazzi fracture) – złamanie w ⅓ dalszej trzonu kości promieniowej z jednoczesnym zwichnięciem stawu promieniowo-łokciowego dalszego.

</doc>
<doc id="1674362" url="https://pl.wikipedia.org/wiki?curid=1674362" title="Złamanie Essexa-Loprestiego">
Złamanie Essexa-Loprestiego

Złamanie Essexa-Loprestiego (ang. Essex-Lopresti fracture) – złamanie głowy lub szyjki kości promieniowej z jednoczesnym zwichnięciem stawu promieniowo-łokciowego dalszego i przerwaniem błony międzykostnej. Jest stosunkowo rzadkim typem złamania. Powstaje najczęściej w mechanizmie pośrednim.

</doc>
<doc id="1674363" url="https://pl.wikipedia.org/wiki?curid=1674363" title="MZGKU">
MZGKU



</doc>
<doc id="1674365" url="https://pl.wikipedia.org/wiki?curid=1674365" title="Linia Rosera-Nelatona">
Linia Rosera-Nelatona

Linia Rosera-Nelatona – w ortopedii, umowna linia określająca stosunek krętarza większego kości udowej do miednicy. Biegnie od kolca biodrowego przedniego górnego do guza kulszowego.

</doc>
<doc id="1674366" url="https://pl.wikipedia.org/wiki?curid=1674366" title="Linia Nelatona">
Linia Nelatona



</doc>
<doc id="1674367" url="https://pl.wikipedia.org/wiki?curid=1674367" title="Ołeh Naduda">
Ołeh Naduda

Ołeh Mykołajowycz Naduda, ukr. Олег Миколайович Надуда, ros. Олег Николаевич Надуда, "Oleg Nikołajewicz Naduda" (ur. 23 lutego 1971 w Kijowie, Ukraińska SRR) – ukraiński piłkarz, grający na pozycji pomocnika, reprezentant Ukrainy, trener piłkarski.
Kariera piłkarska.
Kariera klubowa.
Wychowanek DJuSSz Dynamo Kijów. W 1990 rozpoczął karierę piłkarską w SKA Kijów, następnie grał w Nywie Winnica. Stąd w 1994 został zaproszony do Spartaka Moskwa. W 1995 doznał kontuzji brzucha, przez co nie mógł występować. Wyjechał leczyć się do Izraela, gdzie potem został zawodnikiem pierwszoligowego klubu Maccabi Herclijja. W 2001 powrócił do Ukrainy, gdzie bronił barw amatorskich zespołów Dnipro-Jewrosyb Kijów, Unisport-Budstar Kijów, Fakeł-HPZ Warwa, Jednist' Płysky i Metalist-UHMK Kijów. W 2006 zakończył piłkarską karierę w klubie Arsenał Biała Cerkiew.
Kariera reprezentacyjna.
26 kwietnia 1995 debiutował w reprezentacji Ukrainy w meczu kwalifikacyjnym Euro-96 z Estonią, wygranym 1:0.
Kariera trenerska.
W 2007 roku rozpoczął karierę trenerską. Do października 2008 trenował trzecioligowy ukraiński klub Arsenał Biała Cerkiew. W 2010 pomagał Wjaczesławowi Hroznemu trenować Arsenał Kijów.

</doc>
<doc id="1674368" url="https://pl.wikipedia.org/wiki?curid=1674368" title="Kostniak kostnawy">
Kostniak kostnawy



</doc>
<doc id="1674371" url="https://pl.wikipedia.org/wiki?curid=1674371" title="Armia Obrony Krajowej">
Armia Obrony Krajowej

Armia Obrony Krajowej – pomocnicze jednostki, zorganizowane we Lwowie przez gen. Mariana Januszajtisa we wrześniu 1939 podczas obrony Lwowa. 
Jednostki te składały się z ochotników, należących głównie do Przysposobienia Wojskowego, Związku Strzeleckiego, Związku Harcerstwa Polskiego, oraz oficerów rezerwy.
Oddziały te zostały rozwiązane 26 września 1939, cztery dni po zajęciu Lwowa przez ZSRR. Już 22 września przyjechał do Lwowa gen. Mieczysław Boruta-Spiechowicz, który został zastępcą gen. Januszajtisa.
26 września gen. Januszajtis utworzył "komórkę dyspozycyjną", czyli rodzaj sztabu odpowiedzialnego za walkę z propagandą sowiecką, informowanie społeczeństwa o bieżących wydarzeniach, utrzymywanie kontaktu z wyższymi oficerami, oraz organizację łączności kurierskiej.
Zaczęto powoli organizować siatkę konspiracyjną, bez zamiaru rozbudowy w organizację masową. Jednak z powodu nie zachowania podstawowych zasad konspiracji, oraz lekceważenia władz sowieckich, organizacja została rozbita, a część konspiratorów aresztowana w październiku 1939. Gen Januszajtisa aresztowano 26 października, dowództwo objął gen Boruta-Spiechowicz. Zdecydował się on wyjechać na Zachód do gen. Władysława Sikorskiego po instrukcje. Przekazał dowodzenie mjr Zygmuntowi Dobrowolskiemu, a sam opuścił Lwów 11 listopada 1939. Został aresztowany na granicy 14 listopada.
Nie zdekonspirowane komórki działały nadal, organizując się według rodzajów broni oraz przekonań politycznych. Kolejne impulsy do rozwoju konspiracji lwowskiej dał przyjazd kuriera z Paryża – mjra Tadeusza Strowskiego 15 grudnia 1939, oraz wysłannika gen. Michała Tokarzewskiego-Karaszewicza z Warszawy – mjra Aleksandra Klotza (około 22 grudnia).

</doc>
<doc id="1674373" url="https://pl.wikipedia.org/wiki?curid=1674373" title="Ford Squire">
Ford Squire

Ford Squire – samochód osobowy klasy miejskiej produkowany przez brytyjski oddział koncernu Ford Motor Company (Ford of Britain) w latach 1955–1959.
Historia i opis modelu.
Było to dwudrzwiowe kombi przystosowane do przewozu czterech osób. Samochód pod względem technicznym podobny był do modelu Prefect 100E, czterodrzwiowego sedana napędzanego przez ten sam czterocylindrowy silnik rzędowy o pojemności 1172 cm³, który generował moc 36 KM. Squire był znacznie krótszy od Prefecta, znacznych podobieństw można doszukać się w modelu Anglia 100E sedan. 
Squire konkurował z samochodami takimi jak Hillman Husky czy Austin A30 / A35 kombi; w czasach produkcji (lata 50.) małe kombi były znacznie popularniejsze od większych. Łącznie wyprodukowano 17 812 egzemplarzy.
Warianty.
Ford Squire był oferowany w różnych wariantach wyposażeniowych, które sprzedawane były pod różnymi nazwami. Tańsze odmiany nosiły nazwę Ford Escort 100E, z kolei wersja dostawcza oferowana była pod nazwą Ford Thames 300E.
Osiągi.
W 1955 roku brytyjski magazyn motoryzacyjny "Motor" miał okazję przetestować Forda Squire. Zmierzono maksymalną prędkość samochodu, wyniosła ona 112,5 km/h. Przyspieszenie od 0 do 80 km/h zajęło samochodowi 20,2 sekundy. Średnie zużycie paliwa zmierzone podczas testu wyniosło 7,91 l na 100 km. Testowany samochód wyposażony w opcjonalną nagrzewnicę kosztował po uwzględnieniu podatków 668 funtów.

</doc>
<doc id="1674374" url="https://pl.wikipedia.org/wiki?curid=1674374" title="Ctenophthirus cercomydis">
Ctenophthirus cercomydis

Ctenophthirus cercomydis – gatunek wszy z rodziny Hoplopleuridae, pasożytujący głównie na "Thrichomys apereoides". Powoduje wszawicę.
Samica wielkości 1,6 mm, samiec mniejszy wielkości 1,5 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Paragwaju w Ameryce Południowej.

</doc>
<doc id="1674380" url="https://pl.wikipedia.org/wiki?curid=1674380" title="Szebnie (przystanek kolejowy)">
Szebnie (przystanek kolejowy)

Szebnie – przystanek kolejowy w Szebniach w województwie podkarpackim, w Polsce, na linii Rzeszów Główny-Jasło. Znajduje się tu 1 peron. Przystanek jest obsługiwany wyłącznie przez pociągi osobowe Polregio.
W roku 2017 przystanek obsługiwał 0–9 pasażerów na dobę.

</doc>
<doc id="1674383" url="https://pl.wikipedia.org/wiki?curid=1674383" title="Bitwa o Ardeny">
Bitwa o Ardeny



</doc>
<doc id="1674384" url="https://pl.wikipedia.org/wiki?curid=1674384" title="Wystawa Psów Rasowych">
Wystawa Psów Rasowych



</doc>
<doc id="1674386" url="https://pl.wikipedia.org/wiki?curid=1674386" title="Port lotniczy Ras al-Chajma">
Port lotniczy Ras al-Chajma

Port lotniczy Ras al-Chajma (IATA: RKT, ICAO: OMRK) – międzynarodowy port lotniczy położony 18 km od miasta Ras al-Chajma, w emiracie o tej samej nazwie, w Zjednoczonych Emiratach Arabskich.

</doc>
<doc id="1674396" url="https://pl.wikipedia.org/wiki?curid=1674396" title="Batalion marszowy">
Batalion marszowy

Batalion marszowy – rezerwowy batalion w armiach europejskich, w składzie pułku. Analogicznie występowała kompania marszowa w składzie batalionu i pluton marszowy w składzie kompanii.
Przeznaczenie.
Jednostki marszowe nie były przeznaczone do walki. Żołnierze jednostek marszowych byli jedynie wyposażeni w broń osobistą, bez broni zespołowej (karabinów maszynowych czy moździerzy). Jednostki te przemieszczały się wraz z jednostkami bojowym. Żołnierzami z jednostek marszowych uzupełniano straty jednostek bojowych poniesione w walce. Znacznie skracało to czas niezbędny do odtworzenia stanu oddziałów pierwszoliniowych. 
Koncepcja jednostek marszowych przeżywała swój rozkwit przed I w.ś., dopóki jednostki piechoty były bardzo jednolite pod względem składu, uzbrojenia, wyposażenia i wyszkolenia. W trakcie I w.ś. rozpoczął się proces specjalizacji grup wewnątrz jednostek piechoty – obsługa karabinów maszynowych, moździerzy, środków łączności itd. Utrudniało to istotnie zastępowanie specjalisty przez żołnierza z jednostki marszowej. Drugim czynnikiem było spostrzeżenie, że oprócz indywidualnego wyszkolenia istotne jest zgranie zespołu, więc uzupełnienie poległych nowymi żołnierzami nie przywraca w pełni zdolności bojowych oddziałowi. W trakcie II w.ś. jednostki, które poniosły duże straty, raczej odsyłano na tyły, aby tam nie tylko uzupełnić skład oraz wyposażenie, ale również odtworzyć oddział jako zespół.
Kampania 1939.
We wrześniu 1939, z uwagi na napływ ochotników ponad przewidziane stany jednostek, nadmiar kierowano do jednostek marszowych. Jednostki te (w miarę możliwości) otrzymywały broń zespołową pochodzącą z nadmiarów magazynowych i czasami ich wyposażenie zbliżało się do regularnych jednostek bojowych. Stąd zdarzało się użycie ich jako oddziałów bojowych. 
W składzie Korpusu Ochrony Pogranicza walczył batalion marszowy 76 pp. pod dowództwem majora Józefa Balcerzaka.
Harcerski batalion marszowy Chorągwi Warszawskiej zorganizowany przez Lechosława Domańskiego opuścił Warszawę 6 września 1939, nie otrzymał broni.
Batalion marszowy w literaturze.
W Polsce wydana została książka "Batalion marszowy" autorstwa Svena Hassela. Oryginalny tytuł tej książki brzmi "Straffebataljonen" ("Karny batalion") i tematem jest odbywanie kary w (prawdopodobnie fikcyjnym) batalionie karnym.
Szwejk.
Pod nazwą marszbatalion występuje w Przygodach dobrego wojaka Szwejka, . Szwejk, podobnie jak Jaroslav Hašek, wyruszył na wojnę w składzie 11. marszbatalionu 91 pułku piechoty – zobacz: Szlak śladami dobrego wojaka Szwejka.

</doc>
<doc id="1674397" url="https://pl.wikipedia.org/wiki?curid=1674397" title="Citilink">
Citilink

Citilink – indonezyjska tania linia lotnicza z siedzibą w Dżakarcie. Została założona w 2001 r. jako część linii Garuda Indonesia. Głównym węzłem jest Port lotniczy Surabaja-Juanda.
Flota.
W styczniu 2013 flota linii lotniczych Citilink liczyła 20 samolotów o średnim wieku 9,3 lat:

</doc>
<doc id="1674398" url="https://pl.wikipedia.org/wiki?curid=1674398" title="Lenka Ptáčníková">
Lenka Ptáčníková

Lenka Ptáčníková (ur. 16 stycznia 1976) – czeska szachistka, reprezentantka Islandii od 2004, arcymistrzyni od 2000 roku.
Kariera szachowa.
W latach 1992–1996 czterokrotnie reprezentowała Czechy na mistrzostwach świata i Europy juniorek w różnych kategoriach wiekowych, najlepsze wyniki osiągając w latach 1994 (Szeged, MŚ do 18 lat – V m.) oraz 1996 (Medellín, MŚ do 20 lat – IV m.). Wielokrotnie startowała w finałach indywidualnych mistrzostw Czech, czterokrotnie zdobywając medale: dwa złote (1994, 1996), srebrny (1999) oraz brązowy (1997).
Do 2004 r. należała do ścisłej czołówki czeskich szachistek. W latach 1994–2002 pięciokrotnie uczestniczyła w szachowych olimpiadach, a po zmianie obywatelstwa – sześciokrotnie (2004–2014) w reprezentacji Islandii.
W 2000 r. podzieliła II-III m. (za Davidem Navarą) w kołowym turnieju w Ołomuńcu. Jest trzykrotną indywidualną mistrzynią Islandii (2003, 2004, 2006), a w 2005 r. zdobyła tytuł wicemistrzowski. Poza tym dwukrotnie (Vammala 2005, Helsingør 2007) zwyciężała w mistrzostwach krajów nordyckich.
Najwyższy ranking w dotychczasowej karierze osiągnęła 1 marca 2010 r., z wynikiem 2317 punktów zajmowała wówczas 1. miejsce wśród islandzkich szachistek.
Życie prywatne.
Mężem Lenki Ptáčníkovej jest mistrz świata juniorów (do 20 lat) z 1994 r., islandzki arcymistrz Helgi Áss Grétarsson.

</doc>
<doc id="1674399" url="https://pl.wikipedia.org/wiki?curid=1674399" title="Lenka Ptacnikova">
Lenka Ptacnikova



</doc>
<doc id="1674400" url="https://pl.wikipedia.org/wiki?curid=1674400" title="Garching-Hochbrück">
Garching-Hochbrück

Garching-Hochbrück - stacja Metra w Monachium, na linii U6. Znajduje się w Garching bei München. Stacja została otwarta 28 października 1995

</doc>
<doc id="1674401" url="https://pl.wikipedia.org/wiki?curid=1674401" title="Fröttmaning">
Fröttmaning

Fröttmaning - stacja Metra w Monachium, na linii U6. Znajduje się w pobliżu stadionu Allianz Arena. Stacja została otwarta 3 czerwca 1994

</doc>
<doc id="1674403" url="https://pl.wikipedia.org/wiki?curid=1674403" title="Radstädter Tauern">
Radstädter Tauern

Radstädter Tauern – podgrupa górska Niskich Taurów, pasma w austriackich Alpach Wschodnich. Grupa ta leży w kraju związkowym Salzburg, między rzekami Aniza i Mura. Nazwa grupy pochodzi od miasta Radstadt nad Anizą.
Grupa ta graniczy z: Schladminger Tauern na wschodzie, Alpami Gurktalskimi na południowym wschodzie, Ankogelgruppe na zachodzie oraz z Alpami Salzburgskimi na północy. Przez Radstädter Tauern przechodzi autostrada Tauernautobahn, przez przełęcz Radstädter Tauernpass (1738 m). Na północy i południu grupy przechodzą linie kolejowe przez doliny Ennstal i Murtal.
Znajdują się tu też ośrodki narciarskie, między innymi Obertauern i Altenmarkt im Pongau.
Najwyższe szczyty to:
Schroniska:

</doc>
<doc id="1674410" url="https://pl.wikipedia.org/wiki?curid=1674410" title="Valborg">
Valborg



</doc>
<doc id="1674412" url="https://pl.wikipedia.org/wiki?curid=1674412" title="Ronda (stacja kolejowa)">
Ronda (stacja kolejowa)

Ronda – stacja kolejowa w Rondzie, we wspólnocie autonomicznej Andaluzja, w prowincji Málaga, w Hiszpanii. Znajduje się na linii Bobadilla – Algeciras. Stacja położona jest na północ od miasta, w pobliżu centrów handlowych. Znajdują się tu 2 perony.

</doc>
<doc id="1674414" url="https://pl.wikipedia.org/wiki?curid=1674414" title="Nierówność tożsamościowa">
Nierówność tożsamościowa

Nierówność tożsamościowa – nierówność, którą spełniają wszystkie liczby rzeczywiste (lub elementy innej rozważanej algebry).
Przykład.
Zadanie polega na znalezieniu wszystkich formula_1 będących rozwiązaniem nierówności
Rozwiązanie:
Nierówność 5 &gt; 1 jest tożsamościowa, czyli spełnia ją każda liczba rzeczywista podstawiona pod zmienną "z", zatem i początkowa nierówność jest tożsamościowa.

</doc>
<doc id="1674416" url="https://pl.wikipedia.org/wiki?curid=1674416" title="Muzułmanie w Indiach XXI wieku">
Muzułmanie w Indiach XXI wieku

Muzułmanie w Indiach XXI wieku – największa z mniejszości religijnych Indii. To druga co do wielkości muzułmańska społeczność świata (po Indonezji). Obejmuje 138 188 240 mieszkańców co stanowi 13,4% ludności Indii. Stanowią większość w stanie Dżammu i Kaszmir oraz na wyspach Lakszadiwach. Ponadto wielu z nich mieszka w stanach Uttar Pradesh, Bihar, Bengalu, Asamie i w Kerali.
Przeważają wśród nich sunnici (80% praktykujących muzułmanów). Pozostali szyici są przeważnie sufici. Obie wspólnoty współpracują ze sobą np. w All India Muslim Personal Law Board, która w zgodzie z indyjską konstytucją ma prawo uzgadniać w oparciu o szariat sprawy małżeństw, rozwodów i dziedziczenia muzułmanów.
Mimo że muzułmanów jest w Indiach 10 razy mniej niż hindusów to jako druga co do wielkości grupa religijna są widoczni. Można to zauważyć na przykład w lutym i marcu, gdy odbywają się pielgrzymki do Mekki, tzw. hadżdż- lotniska są wypełnione pobożnymi muzułmanami.
Ich obecność w Indiach wiąże się też ze zdarzeniami dramatycznymi. Muzułmański Kaszmir jest punktem zapalnym od 1947 roku. Trwającą tam od 1989 roku wojnę domową muzułmanie nazywają powstaniem, a Indie działalnością terrorystyczną. Zginęło w niej 66 tysięcy (żołnierzy i cywilów -dane CNN z 16 stycznia 2006 roku). Wybuchające co pewien czas rozruchy na tle religijnym i zamachy terrorystyczne określają sytuacje muzułmanów w Indiach. Wpływ na nią mają też stosunki z muzułmańskimi sąsiadami Indii, z Bangladeszem, ale szczególnie z Pakistanem, z którym relacje pozostają wciąż napięte.
Zamachy terrorystyczne.
W XXI wieku wśród zamachów terrorystycznych w Indiach przypisywanych muzułmanom, do najistotniejszych zalicza się :
Indyjski 11 września.
Trzy miesiące po wstrząsie, jakim dla świata był zamach na World Trade Center, 13 grudnia 2001 roku Indie przeżyły własny szok – w Nowym Delhi zaatakowano serce kraju – gmach indyjskiego parlamentu. W samobójczym zamachu zginęło 5 terrorystów i 11 osób (w tym komandosi, kamerzysta TV). To zdarzenie zakończyło (rozpoczęte dwa miesiące wcześniej po ataku na kaszmirski parlament) dyskusje nad sensownością wprowadzenia prawa antyterrorystycznego. Uprzednio obawiano się, że może być ono nadużywane w stosunku do mniejszości muzułmańskiej. Nie chciano, aby walka z terroryzmem została odebrana jako inicjowanie domowej wojny religijnej. Jednak po zamachu na Parlament Indii nastroje zmieniły się. Kilka godzin po zamachu premier Vadźpaji ogłosił w telewizji:
Ze strony Sricanda Kripalani polityka z rządzącej wówczas Indiami Indyjskiej Partii Ludowej padły jeszcze twardsze słowa:
Uznano, że za zamachem stoi muzułmańska grupa terrorystyczna z Kaszmiru, Laszkar-e-Taiba wspierana przez Pakistan. Odwołano z Pakistanu ambasadora Indii. Zamknięto szlaki komunikacyjne łączące oba kraje. Przy granicy z obu stron zgromadzono milion żołnierzy. Niektórzy wzywali nawet do użycia broni nuklearnej. Obu państwom wyposażonym w broń nuklearną groziła w każdej chwili wojna.
Zamieszki na tle religijnym.
Między hinduską większością i muzułmańska mniejszością często dochodzi do zamieszek. Przeważnie ofiar więcej jest po stronie muzułmańskiej. Czasem zdarza się, że dramatyzm wydarzeń podkreśla bezczynność nieangażującej się policji, jak podczas zamieszek w Gudżaracie w 2002 roku. Aby rozwiązać te sytuacje muzułmańscy i hinduscy biznesmeni wzywali w prasie do spokoju.
Demografia.
Poniższa tabela pokazuje w statystyce sytuację muzułmanów na tle innych wyznań (spis z 2001 roku). Kategoria "Inni" obejmuje m.in. Żydów, Parsów, wyznawców wiary baha'i, animalistów z plemion i niewierzących.
Rosnąca najszybciej mniejszość muzułmańska jest najbardziej upośledzona społecznie i ekonomicznie. Muzułmanie mają wyższy od hindusów i chrześcijan wskaźnik analfabetyzmu, zaledwie połowa muzułmańskich kobiet umie czytać (najniższy wskaźnik w Indiach). Tylko 14,1% muzułmanek podejmuje pracę (dwa razy mniej niż hindusek i chrześcijanek). Mimo opinii o patriarchalnym modelu rodziny muzułmańskiej ma ona (na tle hindusów i sikhów) mniej uprzedzeń do pojawiania się na świecie dziewczynek (na 100 chłopców przypada 95 dziewczynek). O upośledzeniu ekonomicznym świadczą dane ze spisu ludności z 2001 roku – muzułmanie są grupą najbardziej dotkniętą bezrobociem, najuboższą i najgorzej wykształconą. W okresie niepodległych Indii, od 1947 roku sytuacja nie zmieniła się. Rosnący przyrost naturalny pogłębia ubóstwo. Różnice dotyczą tylko bogatszego południa (Tamilnadu, Kerali) i Andhra Pradesh, a biedniejszych ale i liczniej zaludnionych przez muzułmanów stanów Bihar, Uttar Pradesh i Radżastan.
Rozrodczość.
W 2007 roku w Indiach wskaźnik narodzin wynosił 2,81. Na tle innych religii dla muzułmanów przedstawia się to następująco:
Hindusi – 2,0, muzułmanie – 2,4, sikhowie – 1,6, chrześcijanie – 2,1, buddyści- 2,1, dżiniści – 1,4, animiści i inni – 2,99, lokalne plemiona – 3,16, dalici – 2,89
Spis ludności z 2001 roku został przez fundamentalistów hinduskich wykorzystany dla kreowania poczucia zagrożenia przed „pełzającą dominacją muzułmanów”. Wyższy przyrost muzułmanów niż hindusów i sikhów pokazuje perspektywę przyszłych Indii jako kraju z największą na świecie mniejszością muzułmańską. We wschodnich i południowo-wschodnich Indiach przyrost muzułmanów jest jeszcze wyższy (z powodu fali nielegalnej migracji z Bangladeszu). Stąd żądania zwolenników hindutwy "modyfikacji praw mniejszości" (tj. wprowadzenia ich dyskryminacji).
Kultura.
Zdarzenia określające relacje między hindusami i muzułmanami znajdują swój wyraz w sztuce używanej bądź dla podtrzymania uprzedzeń, bądź budowania ducha jedności indyjskiej. Przy tak wysokim poziomie analfabetyzmu na umysły i serca ludzi najbardziej oddziałuje w Indiach sztuka filmowa.
Zamach na parlament indyjski z grudnia 2001 roku i stojący za nim zapalny problem Kaszmiru przedstawiony został np. w filmie "Fanaa" (z najbardziej znanym – obok Shah Rukh Khana – muzułmańskim aktorem Aamir Khanem) (2006). Problemy wojny domowej w Kaszmirze pokazują też "Shaurya" (2008), czy "Yahaan" (2005).
Problemy hinduskich uprzedzeń do muzułmanów i muzułmańskiego terroru można zobaczyć w filmie "Aamir" (2008). Zamieszki w Bombaju pokazują filmy "Hey Ram" (2000), "Fiza" (2000 muzułmańskiego reżysera Khalid Mohameda). Dramatyzm relacji między muzułmanami a hindusami obrazuje też jego "Zubeidaa"(2001), a także, "Dharm" (2007) i "Dev" (2004). W tym ostatnim filmie podobnie jak w ilustrującym pogrom na muzułmanach w Gudżaracie "Parzania" (2007) pokazano bierność policji niebroniącej mniejszości przez atakiem fundamentalistów hinduskich.
Zamachy bombowe w Bombaju w 1993 roku obrazuje – "Black Friday" (2004 – według książki muzułmanina S. Hussain Zaidi).
Problem zamachów terrorystycznych separatystów kaszmirskich wspieranych przez Pakistan – w filmie "Parwana" (2003). Filmy zestawiają czasem ze sobą dwie postawy muzułmanów w Indiach – doświadczonych pogromem, wojną domową w Kaszmirze, stąd żądnych zemsty terrorystów organizujących zamachy bombowe i muzułmanów, w odwołaniu do Koranu broniących niewinnych przed atakiem tłumu, orędujących za miejscem dla muzułmanów w Indiach („Ten kraj należy nie tylko do was, ale i do nas, za jego wolność umierali i hindusi, i muzułmanie”), jak np. w filmie "Insan" (2005).
Wpływające na relacje hindusko-muzułmańskie wojny o Kaszmir (z Pakistanem) pokazują takie filmy jak "Tango Charlie" (2005), "LOC Kargil" (2003). Żal o niemożność odzyskania od Pakistanu jeńców wojny 1971 wyrażają – "Deewaar" (2004) "1971" (2007). Dramat uchodźców muzułmańskich z Bangladeszu w wyniku wojny 1971 i ich przedzieranie się przez granice do Pakistanu – "Refugee" (2000). Dramat exodusu podczas podziału Indii w 1947 roku – "Pinjar" (2003).

</doc>
<doc id="1674417" url="https://pl.wikipedia.org/wiki?curid=1674417" title="Celuloza mikrokrystaliczna">
Celuloza mikrokrystaliczna

Celuloza mikrokrystaliczna (E 460 I) – substancja wypełniająca, stosowana w gastronomii.
Sposób otrzymywania.
Oczyszczoną, częściowo zdepolimeryzowaną celulozę otrzymuje się przez chemiczną obróbkę alfacelulozy, otrzymanej z pulpy włóknistego surowca roślinnego.
Zastosowanie.
Obecnie wypiera w nowoczesnych technologiach tradycyjne środki wypełniające, takie jak skrobia czy laktoza i służy właśnie jako wypełniacz w żywności o obniżonej zawartości tłuszczu, wzmacnia strukturę. Przeciwdziała zbrylaniu i zlepianiu się cząsteczek, jest nośnikiem wody i oleju. Zapobiega zlewaniu się cząsteczek tłuszczu i stabilizuje emulsje (np. kremy, pianki). Zapobiega krystalizacji w produktach mrożonych i odmrażanych (np. lody)
Przechowywanie.
Należy przechowywać w opakowaniach chroniących przed wilgocią oraz składować w suchych pomieszczeniach.

</doc>
<doc id="1674422" url="https://pl.wikipedia.org/wiki?curid=1674422" title="Kotegarda">
Kotegarda

Kotegarda – drugi album krakowskiego zespołu avant-rockowego Gargantua, wydany w 2007 roku nakładem wytwórni Roadkill Music. Dystrybucją albumu zajmują się firmy: Rock-Serwis (na terenie Polski i Europy), Wayside Music (Ameryka Północna), Musea Records] (Francja).

</doc>
<doc id="1674423" url="https://pl.wikipedia.org/wiki?curid=1674423" title="Anna Szarewicz">
Anna Szarewicz

Anna Szarewicz, biał. Ганна Шарэвіч, ros. Анна Шаревич, ang. Anna Sharevich (ur. 18 grudnia 1985 w Brześciu) – białoruska szachistka, reprezentantka Stanów Zjednoczonych od 2014, arcymistrzyni od 2006 roku.
Kariera szachowa.
W szachy gra od piątego roku życia. W latach 1995–2005 wielokrotnie reprezentowała Białoruś na mistrzostwach świata i Europy we wszystkich kategoriach wiekowych, najlepszy wynik osiągając w 1999 w Litochoronie, gdzie w ME do 14 lat zajęła V miejsce. Czterokrotnie zdobyła złote medale w mistrzostwach kraju juniorek, była również czterokrotną indywidualną mistrzynią Białorusi (2002, 2005, 2007, 2011), a w 2003 w finałowym turnieju zajęła II miejsce (za Rachił Eidelson). W latach 2002–2012 sześciokrotnie wystąpiła na szachowych olimpiadach.
Normy na tytuł arcymistrzyni zdobyła w Sankt Petersburgu (2005, dz. II m. za Swietłaną Pietrenko, wspólnie z Niną Sirotkiną) oraz na olimpiadzie w Turynie (2006, na III szachownicy uzyskała czwarty wynik indywidualny, 9 pkt w 12 partiach). W 2007 zajęła II m. (za Aliną Moţoc) w kołowym turnieju rozegranym w Poniewieżu, odniosła również znaczny sukces w postaci zwycięstwa (wspólnie z Igorem Švõrjovem) w Ałuszcie. Na przełomie 2011 i 2012 zajęła II m. (za Sopiko Guramiszwili) w kobiecym turnieju festiwalu w Reggio Emilia.
Najwyższy ranking w dotychczasowej karierze osiągnęła 1 maja 2011, z wynikiem 2378 punktów zajmowała 85. miejsce na światowej liście FIDE, jednocześnie zajmując 1. miejsce wśród białoruskich szachistek.

</doc>
<doc id="1674424" url="https://pl.wikipedia.org/wiki?curid=1674424" title="Schladminger Tauern">
Schladminger Tauern

Schladminger Tauern to podgrupa górska Niskich Taurów, pasma w austriackich Alpach Wschodnich. Leży na terenie dwóch krajów związkowych: Salzburga i Styrii. Grupę to ograniczają Radstädter Tauernpass na zachodzie i Sölkpass na wschodzie. Nazwa grupy pochodzi od miasta Schladming nad Anizą. Grupa obfituje w jeziora.
Grupa graniczy z: Rottenmanner und Wölzer Tauern na wschodzie, Alpami Gurktalskimi na południu, Radstädter Tauern na zachodzie, Alpami Salzburskimi na północnym zachodzie oraz Dachstein na północy.
Schroniska: Gollinghütte i Preintalerhütte.
Najwyższe szczyty to:

</doc>
<doc id="1674426" url="https://pl.wikipedia.org/wiki?curid=1674426" title="Wondering (singel)">
Wondering (singel)

Wondering – tytuł utworu, który znalazł się na debiutanckim albumie "Waterloo to Anywhere" zespołu Dirty Pretty Things, a także trzeciego i ostatniego po "Deadwood" singla promującego ów album. W notowaniu "UK Singles Chart" najwyższą osiągniętą przez niego pozycją było 34. miejsce.
Wersje.
Singel "Wondering" wydany został w trzech wersjach:

</doc>
<doc id="1674430" url="https://pl.wikipedia.org/wiki?curid=1674430" title="91 Pułk Piechoty (austro-węgierski)">
91 Pułk Piechoty (austro-węgierski)

Czeski Pułk Piechoty Nr 91 (IR. 91) – pułk piechoty cesarskiej i królewskiej Armii. 
Historia pułku.
Pułk Piechoty Nr 91 został sformowany 1 stycznia 1883 roku z połączenia dwóch batalionów wydzielonych ze składu 11 i 75 Pułku Piechoty oraz 24 i 34 Batalionów Strzelców Polnych. 
Okręg uzupełnień nr 91 Czeskie Budziejowice () na terytorium 8 Korpusu.
Czesi stanowili 45% składu, Niemcy 54%.
W latach 1885-1902 szefem pułku był zbrojmistrz polny Ludwig von Elmbach und Groara (ur. 24 lutego 1823, zm. 12 listopada 1902). W 1904 roku nowym szefem pułku został zbrojmistrz polny Hubert von Czibulka (ur. 16 sierpnia 1842, zm. 28 lutego 1914). Po jego śmierci pułk nie otrzymał nowego szefa.
W 1890 roku sztab pułku razem z 1. i 2. batalionem stacjonował w Czeskich Budziejowicach, 4. batalion w Trzeboniu (niem. "Wittingau"), a 3. batalion był detaszowany w Trebinje na terytorium 15 Korpusu. Pułk (bez 3. batalionu) wchodził w skład 38 Brygady Piechoty należącej do 19 Dywizji Piechoty, natomiast detaszowany 3. batalion był podporządkowany komendantowi 2 Brygady Górskiej należącej do 18 Dywizji Piechoty. W następnym roku 4. batalion został przeniesiony z Trzebonia do Budziejowic. W 1893 roku pułk został przeniesiony do Pragi z wyjątkiem 2. batalionu, który pozostał w Budziejowicach. Cały pułk został włączony w skład 17 Brygady Piechoty 9 Dywizji Piechoty. W 1896 roku 2. batalion został przeniesiony do Pragi, a do Budziejowic wrócił 1. batalion.
W 1914 roku komenda pułku oraz II i III batalion stacjonował w Pradze. IV batalion i Kadra Batalionu Zapasowego stacjonowała w Czeskich Budziejowicach, natomiast I batalion był detaszowany w Teodo (obecnie Tivat w Czarnogórze).
W 1914 roku pułk wchodził w skład 17 Brygady Piechoty należącej do 9 Dywizji Piechoty. 
W pułku służył w 1915 pisarz Jaroslav Hašek, który wykorzystał swoje doświadczenia w powieści "Przygody dobrego wojaka Szwejka".

</doc>
<doc id="1674432" url="https://pl.wikipedia.org/wiki?curid=1674432" title="SMS V 80">
SMS V 80

V 80 - niemiecki niszczyciel z okresu I wojny światowej. Czternasta jednostka typu "V 67". Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1922 roku.

</doc>
<doc id="1674433" url="https://pl.wikipedia.org/wiki?curid=1674433" title="Sewilla (prowincja)">
Sewilla (prowincja)

Sewilla (hiszp. "Provincia de Sevila") – prowincja we wspólnocie autonomicznej Andaluzja w Hiszpanii. Graniczy z prowincjami: Málaga i Kadyks od południa, Huelva od zachodu, Badajoz od północy oraz Kordowa od wschodu. Stolicą prowincji jest miasto Sewilla.
Prowincję zamieszkuje 1,9 mln osób (według danych z 2009 roku), z czego 40% mieszka w stolicy prowincji. Prowincja jest 4. co do wielkości zaludnienia prowincją w Andaluzji. Na terenie prowincji znajduje się część Parku Narodowego Doñana.
Sewilla ma ciepły oceaniczny klimat z roczną średnią temperaturą 18,5 °C. Zimy są generalnie łagodne, a lata są bardzo ciepłe. Maksymalne temperatury latem często przekraczają 40 °C. Comarca de Écija jest znana jako „patelnia Andaluzji” z powodu gorących lat.
Prowincja Sewilla generuje 1,92% hiszpańskiego ruchu hotelowego.
Podział administracyjny.
W skład prowincji wchodzą następujące comarki:

</doc>
<doc id="1674434" url="https://pl.wikipedia.org/wiki?curid=1674434" title="Adret">
Adret

Adret ("dosłoneczny stok") – termin geograficzny określający stok góry lub wzgórza będące bardziej nasłonecznione w stosunku do przeciwnego stoku tego samego wzniesienia bądź pasma górskiego. Na półkuli północnej są to stoki południowe (eksponowane na południe), natomiast na półkuli południowej – północne (eksponowane na północ).
Stok dosłoneczny, jako poddany intensywniejszej insolacji charakteryzuje się wyższą temperaturą, która sprzyja rozwojowi roślinności na tym stoku. W związku z tym piętra roślinności górskiej są na tych stokach przesunięte o ok. 200 m w stosunku do stoku przeciwsłonecznego. Na półkuli północnej dosłonecznych stokach południowych, granice między poszczególnymi piętrami roślin przesuwają się w dół. Na półkuli południowej natomiast jest odwrotnie z powodu odmiennej strony górowania Słońca. Intensywniejsze nasłonecznienie stoków dosłonecznych sprzyja rozwojowi osadnictwa, upraw oraz wypasu zwierząt. Bardzo powszechną formą zagospodarowania tych stoków są m.in. winnice.

</doc>
<doc id="1674435" url="https://pl.wikipedia.org/wiki?curid=1674435" title="SMS V 81">
SMS V 81

V 81 - niemiecki niszczyciel z okresu I wojny światowej. Piętnasta jednostka typu "V 67". Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1922 roku.

</doc>
<doc id="1674438" url="https://pl.wikipedia.org/wiki?curid=1674438" title="SMS V 82">
SMS V 82

V 82 - niemiecki niszczyciel z okresu I wojny światowej. Szesnasta jednostka typu "V 67". Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1922 roku.

</doc>
<doc id="1674439" url="https://pl.wikipedia.org/wiki?curid=1674439" title="SMS V 83">
SMS V 83

V 82 – niemiecki niszczyciel z okresu I wojny światowej. Siedemnasta jednostka typu "V 67". Okręt wyposażony w trzy kotły parowe opalane ropą. Zapas paliwa 306 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w 1928 roku.

</doc>
<doc id="1674440" url="https://pl.wikipedia.org/wiki?curid=1674440" title="Katsuragi">
Katsuragi

 – miasto w Japonii, na wyspie Honsiu, w prefekturze Nara.
Położenie.
Miasto leży w zachodniej części prefektury, graniczy z miastami:
oraz miasteczka w prefekturze Osaka: Taishi, Kanan, Chihaya-Akasaka.
Historia.
Nowoczesne miasto Katsuragi powstało 1 października 1953 roku.

</doc>
<doc id="1674441" url="https://pl.wikipedia.org/wiki?curid=1674441" title="SMS V 84">
SMS V 84

SMS V 84 - niemiecki niszczyciel z okresu I wojny światowej, osiemnasta jednostka typu "V 67". Okręt wyposażony był w trzy kotły parowe opalane ropą, a zapas paliwa wynosił 306 ton. Zatonął na minie na Morzu Północnym 26 maja 1917 roku.

</doc>
<doc id="1674445" url="https://pl.wikipedia.org/wiki?curid=1674445" title="Las sawannowy">
Las sawannowy

Las sawannowy – typ formacji leśnej, zbiorowisko roślinne, które razem z sawanną tworzy grupę formacji sawannowych w strefie klimatów podrównikowych o wybitnej porze suchej i niskich opadach (400-600 mm rocznie). Tworzą go drzewa o parasolowatym kształcie, okresowo zrzucające liście (główne to akacja i baobab), rosnące pojedynczo lub w niewielkich grupach, które są otoczone przez twardolistne trawy.

</doc>
<doc id="1674448" url="https://pl.wikipedia.org/wiki?curid=1674448" title="Wavering Radiant">
Wavering Radiant

Wavering Radiant - piąty długogrający album grupy Isis.

</doc>
<doc id="1674449" url="https://pl.wikipedia.org/wiki?curid=1674449" title="Walencja (prowincja)">
Walencja (prowincja)

Prowincja Walencja (jęz. hiszp. "Provincia de Valencia"; jęz. walencki "València") – prowincja we wspólnocie autonomicznej o tej samej nazwie w Hiszpanii. Graniczy z prowincjami: Castellón i Teruel od północy, Cuenca i Albacete od zachodu i Alicante od południa. Od wschodu prowincję Walencji oblewa Morze Śródziemne. Stolicą prowincji jest miasto Walencja. 
Podział administracyjny.
W skład prowincji wchodzą następujące comarki:

</doc>
<doc id="1674450" url="https://pl.wikipedia.org/wiki?curid=1674450" title="Mistrzostwa Afryki w Lekkoatletyce 1993">
Mistrzostwa Afryki w Lekkoatletyce 1993

9. Mistrzostwa Afryki w Lekkoatletyce - ogólnoafrykańskie zawody lekkoatletyczne, które odbyły się w południowoafrykańskim Durbanie w roku 1993.

</doc>
<doc id="1674452" url="https://pl.wikipedia.org/wiki?curid=1674452" title="Olga Aleksandrowa">
Olga Aleksandrowa

Olga Aleksandrowa, ukr. Ольга Александрова (ur. 28 stycznia 1978) – ukraińska szachistka, reprezentantka Hiszpanii od 2009, arcymistrzyni od 1999, posiadaczka męskiego tytułu mistrza międzynarodowego od 2001 roku.
Kariera szachowa.
Pierwsze sukcesy na arenie międzynarodowej zaczęła odnosić w połowie lat 90. XX wieku. W 1996 podzieliła II m. (za Tatjaną Szadriną, wspólnie z Iriną Umańską) w kołowym turnieju w Moskwie, natomiast w 1997 zwyciężyła w otwartym turnieju we Frýdku-Místku. W 2001 zakwalifikowała się do pucharowego turnieju o mistrzostwo świata, w I rundzie przegrywając z Jeleną Sediną. W 2002 dwukrotnie podzieliła I m. turniejach rozgrywanych w Ałuszcie, a w 2003 w tym samym mieście zajęła III m. (za Aleksandrem Potapowem i Ołeksandrem Morozem). W 2004 zdobyła tytuł indywidualnej mistrzyni Ukrainy oraz po raz drugi w karierze wystąpiła w turnieju o mistrzostwo świata, awansując do II rundy (w której przegrała z Jekatieriną Kowalewską, wcześniej eliminując Anę Matnadze). W 2006 zajęła III m. w Pampelunie. W 2011 zdobyła brązowy medal w otwartym finale indywidualnych mistrzostw Hiszpanii, natomiast w 2013 zdobyła w Linares tytuł indywidualnej mistrzyni kraju.
Reprezentowała Ukrainę i Hiszpanię w rozgrywkach drużynowych, między innymi oraz .
Najwyższy wynik rankingowy w dotychczasowej karierze osiągnęła 1 stycznia 2003; mając 2462 punktów, zajmowała wówczas 15. miejsce na światowej liście FIDE (jednocześnie zajmując pierwsze miejsce wśród ukraińskich szachistek).

</doc>
<doc id="1674460" url="https://pl.wikipedia.org/wiki?curid=1674460" title="Bohdan Papiernik">
Bohdan Papiernik

Bohdan Papiernik (ur. 11 grudnia 1931 w Tomaszowie Mazowieckim, zm. 29 kwietnia 2009 w Zgierzu) – polski duchowny rzymskokatolicki, działacz Ruchu Obrony Praw Człowieka i Obywatela, twórca Ogólnopolskiego i Międzynarodowego Dziecięcego Festiwalu Piosenki i Pieśni Religijnej, proboszcz Parafii Najświętszej Eucharystii w Łodzi.
Życiorys.
W latach 1951–1955 i 1960–1962 studiował w łódzkim, diecezjalnym Wyższym Seminarium Duchownym. Święcenia diakonatu przyjął 6 maja 1962, a kapłańskie – 24 czerwca tego samego roku w Piotrkowie Trybunalskim (szafarzem sakramentu był biskup Jan Kulik). Jego pierwszą placówką była parafia św. Floriana w Sulejowie. Później był wikariuszem w Bedoniu i w łódzkich parafiach: św. Apostołów Piotra i Pawła, św. Antoniego i Serca Jezusowego na Retkini. Przygotował scholę dziecięcą, która śpiewała 13 czerwca 1987 podczas mszy św. sprawowanej przez Jana Pawła II na lotnisku Lublinek w Łodzi.
Od 1987 objął nowo erygowana parafię Najświętszej Eucharystii, gdzie w latach 1998–2007 przewodniczył budowie kościoła. Był kanonikiem honorowym Kapituły Katedralnej Łódzkiej.
W latach 1946–1948 i 1957–1960 należał do Związku Harcerstwa Polskiego. W 1967 rozpoczął na Katolickim Uniwersytecie Lubelskim studia z zakresu liturgiki. Tam poznał ks. Franciszka Blachnickiego i zaangażował się w ruch Światło-Życie. Od 1969 prowadził wakacyjne oazy rekolekcyjne dla dzieci i młodzieży w Tylce koło Krościenka nad Dunajcem. "Ksiądz Franciszek Blachnicki należy do grona kilku nieżyjących już kapłanów, którzy w istotny i bardzo głęboki sposób wpłynęli na moją duchowość kapłańską" – mawiał przed laty duchowny. "Wspominam go też jako człowieka bardzo naturalnego i na swój sposób wesołego. Lubił żartować, choćby z jedzenia" – opowiadał o założycielu ruchu Światło-Życie.
Był sygnatariuszem apelu Ruchu Obrony Praw Człowieka i Obywatela z marca 1977 i aktywnym członkiem ROPCiO. "Powstanie ROPCiO było długo wyczekiwanym momentem. Ani przez moment nie wahałem się, czy podpisać deklarację ruchu. Najważniejsze były w nim idee wolnościowe" – mówił w 2007 ks. Papiernik podczas konferencji z okazji 30. rocznicy powstania Ruchu. Za działalność w ROPCiO duchowny został odznaczony w 2007 przez prezydenta RP Krzyżem Kawalerskim Orderu Odrodzenia Polski. 
Ks. Papiernik zainicjował organizowany w Łodzi Ogólnopolski i Międzynarodowy Dziecięcy Festiwal Piosenki i Pieśni Religijnej, którym kierował aż do śmierci.
Dnia 29 kwietnia 2009 uległ wypadkowi samochodowemu na drodze krajowej nr 71, pomiędzy Strykowem a Zgierzem. Obrażenia doznane podczas wypadku okazały się na tyle poważne, że po kilku godzinach kapłan zmarł w zgierskim szpitalu.

</doc>
<doc id="1674467" url="https://pl.wikipedia.org/wiki?curid=1674467" title="Northrop BQM-74 Chukar">
Northrop BQM-74 Chukar

Northrop BQM-74 Chukar – amerykański bezzałogowy aparat latający (UAV – Unmanned Aerial Vehicle), wyprodukowany w połowie lat 60. XX wieku przez firmę Northrop.
Konstrukcja.
Northrop BQM-74 Chukar jest używany jako latający cel mogący symulować samoloty, pociski typu powietrze–powietrze, powietrze–ziemia lub ziemia–ziemia. Start odbywa się z wyrzutni, która może być umieszczona na ziemi lub na pokładzie okrętu, pocisk może być również przenoszony przez samoloty typu TA-4J, General Dynamics F-16 Fighting Falcon, Grumman Gulfstream I i Lockheed DC-130 będącego specjalną wersją C-130 przystosowaną specjalnie do przenoszenia i zdalnej kontroli celów latających. W przypadku startu z ziemi lub pokładu, aparat wznosi się w powietrze przy użyciu przyspieszaczy startowych. Lot "Chukara" może odbywać się autonomicznie po wcześniej zaplanowanej trasie jak również może być sterowany ze stanowiska kontroli lotu. Aparat może wylądować przy użyciu spadochronu. "Chukar" ma również możliwość przenoszenia flar zakłócających przechwycenie pocisku, może symulować pociski manewrujące, wysokość lotu od minimalnej, wynoszącej 10 metrów, do 12 000 metrów pozwala kopiować profile lotu wielu współcześnie używanych pocisków. Dzięki temu tworzy się realistyczne warunki do treningu obrony przeciwlotniczej.

</doc>
<doc id="1674468" url="https://pl.wikipedia.org/wiki?curid=1674468" title="Mickaël Conjungo">
Mickaël Conjungo

Mickaël Conjungo (ur. 6 maja 1969 w Bangi) – środkowoafrykański lekkoatleta specjalizujący się w rzucie dyskiem, który obecnie reprezentuje Francję. 
Trzykrotny uczestnik igrzysk olimpijskich - Barcelona 1992, Atlanta 1996 oraz Sydney 2000. W żadnym z występów nie awansował do finału. W 1991, 1993, 1995, 1997 oraz 1999 bez powodzenia startował w mistrzostwach świata. Trzy raz w ciągu swojej kariery stawał na podium mistrzostw Afryki - największym sukcesem było złoto podczas afrykańskiego czempionatu w roku 1993. W 1995 oraz 1999 wywalczył krążki igrzysk afrykańskich. Rekord życiowy: 63,78 (7 lipca 1994, Sorgues). Aktualny rekordzista Republiki Środkowoafrykańskiej w rzucie dyskiem.

</doc>
<doc id="1674473" url="https://pl.wikipedia.org/wiki?curid=1674473" title="Einsatzkommando zur besonderen Verwendung">
Einsatzkommando zur besonderen Verwendung

Einsatzkommando zur besonderen Verwendung ("Einsatzkommando Galizien") – niemiecka jednostka policyjna specjalnego przeznaczenia utworzona w 1941 przed atakiem Niemiec na ZSRR, w celu „oczyszczenia terenu ze szczególnie niebezpiecznych osób”.
Eufemizm nazwy oznaczał eksterminację części polskiej elity intelektualnej (uczonych, pedagogów, działaczy kultury), działaczy komunistycznych oraz Żydów.
Einsatzkommando liczyło ok. 230 osób. Dowódcą oddziału był Brigadeführer dr Karl Eberhard Schöngarth. Oddział kwaterował we Lwowie przy ulicy Pełczyńskiej (w gmachu Gestapo), jednak działał nie tylko w dystrykcie galicyjskim Generalnego Gubernatorstwa, ale i na terenie Wołynia (Komisariat Rzeszy Ukraina). Dzielił się na dwie komendantury:
W oddziale działali między innymi SS-Hauptsturmführer Hans Krüger, SS-Untersturmführer Walter Kutschmann, SS-Sturmbannführer Kurt Stawizki, SS-Hauptscharführer Felix Landau.
Oddział odpowiedzialny jest za mord profesorów lwowskich, wymordowanie personelu dydaktycznego Liceum Krzemienieckiego, oraz wiele masowych zbrodni na Żydach (około 4000 ofiar).
W sierpniu 1941 Einsatzkommando Galizien zakończyło swoją działalność, kierowników operacyjnych odwołano do Krakowa i w ciągu października nastąpiło przekształcenie tej jednostki na regularne urzędy komendanta Sicherheitspolizei dystryktu Galicja.

</doc>
<doc id="1674474" url="https://pl.wikipedia.org/wiki?curid=1674474" title="Chino XL">
Chino XL

Chino XL, właśc. Derek Keith Barbosa (ur. 8 kwietnia 1974 w East Orange) – amerykański raper i aktor.
Jego ojciec jest portorykaninem, a matka afroamerykanką.
Karierę rozpoczął w wieku 16 lat, gdy Rick Rubin wciągnął go do swojej wytwórni American Recordings. Od 2007 związany z wytwórnią Machete Music. Ma na swoim koncie 5 albumów.
Zagrał gościnnie w kilku filmach i serialach, m.in. w .
Jest członkiem Mensy.

</doc>
<doc id="1674476" url="https://pl.wikipedia.org/wiki?curid=1674476" title="Tenis stołowy na Letnich Igrzyskach Paraolimpijskich 2008 - Klasa 9-10 indywidualnie mężczyzn">
Tenis stołowy na Letnich Igrzyskach Paraolimpijskich 2008 - Klasa 9-10 indywidualnie mężczyzn

Zawody w tenisie stołowym na Letnich igrzyskach Paraolimpijskich 2008 w konkurencji „klasa 9-10 indywidualnie mężczyzn” odbywały się w dniach 7 – 11 września w Hali Uniwersytetu Pekińskiego.
Złoto zdobył reprezentant gospodarzy Ge Yang, który pokonał w finale swojego rodaka Ma Lin 3:1.

</doc>
<doc id="1674480" url="https://pl.wikipedia.org/wiki?curid=1674480" title="Dziwka (film)">
Dziwka (film)



</doc>
<doc id="1674481" url="https://pl.wikipedia.org/wiki?curid=1674481" title="Alicante (prowincja)">
Alicante (prowincja)

Alicante (; ) – prowincja we wspólnocie autonomicznej Walencji w Hiszpanii. Graniczy z prowincją Walencja od północy, ze wspólnotą autonomiczną Murcji i prowincją Albacete od zachodu. Prowincję oblewa Morze Śródziemne od południowego wschodu.
Podział administracyjny.
W skład prowincji wchodzą następujące comarki:

</doc>
<doc id="1674482" url="https://pl.wikipedia.org/wiki?curid=1674482" title="Bogusza z Kościelca">
Bogusza z Kościelca

Bogusza z Kościelca – kasztelan wyszogrodzki w latach 1297-1303. 
Przedstawiciel możnego kujawskiego rodu Leszczyców z Kościelca. 
Był synem Przezdrzewa — w 1241 r. podczaszego, a w 1246 r. podkomorzego księcia Kazimierza Kujawskiego. 
Bracia Boguszy to: Florian — podkomorzy inowrocławski, chorąży inowrocławski, Bartosz — kasztelan kruszwicki, podsędek inowrocławski, kasztelan bydgoski, sędzia inowrocławski, Wojciech — podłowczy inowrocławski, kasztelan słoński, kasztelan kruszwicki i Wilk - nie pełniący urzędów.
Bogusza był pierwszym kasztelanem wyszogrodzkim z ramienia książąt inowrocławskich. On i jego bracia cieszyli się wyjątkowo uprzywilejowaną pozycją na dworze książęcym.
Pierwsza o nim wzmianka znajduje się w testacji dyplomu księcia Leszka z 4 października 1297, kolejna 10 czerwca 1299 r. w dokumencie księcia Leszka, wydanego w Inowrocławiu i ostatnia 7 grudnia 1300 r. w dokumencie księcia Przemysła.
Bogusza pozostawił syna Wincentego ze Smogorzewa, później sędziego inowrocławskiego.

</doc>
<doc id="1674484" url="https://pl.wikipedia.org/wiki?curid=1674484" title="Warłaam (Riaszencew)">
Warłaam (Riaszencew)

Warłaam, imię świeckie Wiktor Stiepanowicz Riaszencew (ur. 8 czerwca 1878 w Tambowie – zm. w lutym 1942 w Wołogdzie) – prawosławny metropolita Permu.
Urodził się w zamożnej rodzinie kupieckiej. Ukończył gimnazjum klasyczne w rodzinnym Tambowie, następnie - w 1900 - studia w Kazańskiej Akademii Teologicznej z tytułem magistra (kandydata) teologii. Od września 1901 uczył w szkole teologicznej w Ufie, miesiąc później złożył śluby zakonne i uzyskał święcenia kapłańskie. Od 1903 był inspektorem seminarium w Ufie.
Blisko związany z biskupem Antoninem (Chrapowickim), otrzymał od niego zadanie opieki duchowej nad staroobrzędowcami, którzy zdecydowali się na powrót do Rosyjskiego Kościoła Prawosławnego. W 1906 otrzymał godność archimandryty i został rektorem seminarium w Połtawie. Opublikował szereg prac związanych z życiem chrześcijańskich ("Chrześcijańskie wychowanie dzieci", "Wiara i przyczyny niewiary") oraz prac polemizujących z teozofią.
W styczniu 1913 został mianowany biskupem homelskim, jednak w 1918 samowolnie wyjechał z tego miasta do Kijowa i nie wrócił do kwietnia 1919, za co został pozbawiony godności. W czerwcu tego samego roku (według różnych źródeł: w Homlu lub Smoleńsku) Czeka zatrzymała go pod zarzutem prowadzenia działalności kontrrewolucyjnej i uwolniła dopiero wtedy, gdy 5000 wiernych złożyło petycję z prośbą o uwolnienie popularnego kapłana.
W 1919 został biskupem mścisławskim, w 1922 tymczasowo administrował eparchią mohylewską. Na krótko przyłączył się do ruchu Żywej Cerkwi, który już w roku następnym porzucił. We wrześniu 1923 został biskupem pskowskim, administrował równolegle eparchią homelską. W 1924 został ponownie aresztowany i skazany na dwa lata więzienia, które odbył w Jarosławiu. W czerwcu 1927 został metropolitą Permu.
Po wydaniu przez metropolitę Sergiusza deklaracji o wierności Cerkwi prawosławnej wobec rządu Warłaam zdecydowanie zaprotestował i w lutym 1928 ogłosił zerwanie z Rosyjskim Kościołem Prawosławnym. Metropolita Sergiusz odpowiedział 11 kwietnia, potwierdzając wykluczenie metropolity Permu (razem z innymi kapłanami, którzy go poparli) z Kościoła. Warłaam wydał wówczas kolejne oświadczenie, w którym stwierdzał, że Cerkiew nie może wprawdzie prowadzić walki bezpośredniej, jednak powinna być nadal zaangażowana w walkę duchową z "bezbożnym rządem".
Według różnych źródeł metropolita wrócił do Rosyjskiej Cerkwi Prawosławnej w maju 1928, jednak równolegle uczestniczył w pracach Cerkwi Katakumbowej, z którą jednak nigdy nie związał się formalnie. We wrześniu 1929 został ponownie aresztowany i skazany na 3 lata więzienia. W 1933 jego wyrok został przedłużony do 10 lat. Przebywał w więzieniu na Sołowkach, Kotłasie, a następnie na zesłaniu w Wołogdzie, wypuszczony z więzienia ze względu na bardzo zły stan zdrowia.
W 1941 został ponownie aresztowany i skazany na 10 lat łagru. Zmarł w lutym 1942 w więzieniu w Wołogdzie.

</doc>
<doc id="1674485" url="https://pl.wikipedia.org/wiki?curid=1674485" title="Gametangia">
Gametangia



</doc>
<doc id="1674486" url="https://pl.wikipedia.org/wiki?curid=1674486" title="Chatham (Wirginia)">
Chatham (Wirginia)

Chatham – miasto w Stanach Zjednoczonych, w stanie Wirginia, stolica hrabstwa Pittsylvania. W 2000 r. miasto to zamieszkiwało 1 338 osób.

</doc>
<doc id="1674487" url="https://pl.wikipedia.org/wiki?curid=1674487" title="Mónica Calzetta Ruiz">
Mónica Calzetta Ruiz

Mónica Calzetta Ruiz (ur. 29 listopada 1972) – hiszpańska szachistka, arcymistrzyni od 2003 roku.
Kariera szachowa.
Do ścisłej czołówki hiszpańskich szachistek należy od początku lat 90. XX wieku. Pomiędzy 1992 a 2008 r. ośmiokrotnie reprezentowała narodowe barwy na szachowych olimpiadach (w tym 5 razy na I szachownicy), a w latach 1997–2007 – sześciokrotnie na drużynowych mistrzostwach Europy (3 razy na I szachownicy). Wielokrotnie startowała w finałach indywidualnych mistrzostw Hiszpanii, siedmiokrotnie zdobywając złote (1997, 2000, 2002, 2004, 2005, 2007, 2009) oraz trzykrotnie srebrne medale (1996, 1999, 2013).
W 1992 r. zajęła IV miejsce w rozegranych w Antwerpii mistrzostwach świata studentek, natomiast w 1995 r. uczestniczyła w turnieju międzystrefowym w Kiszyniowieoraz zwyciężyła w kołowym turnieju w Chambéry. W 1999 r. zajęła I m. w turnieju strefowym w Saint-Vincent, dzięki czemu zdobyła awans do rozegranego w 2000 r. w New Delhi pucharowego turnieju o mistrzostwo świata (w I rundzie przegrała z Coriną-Isabelą Peptan i odpadła z dalszej rywalizacji). W 2006 r. podzieliła III m. w otwartym turnieju w Chambéry (za Jurijem Sołodowniczenko i Józsefem Horváthem, wspólnie z m.in. Andą Šafranską i Csabą Horváthem). Kolejny sukces odniosła w 2008 r., zajmując IV m., ponownie w Chambéry (za Michaiłem Iwanowem, Józsefem Horváthem i Jurijem Sołodowniczenko, m.in. przed Thomasem Lutherem) i jednocześnie wypełniając normę na męski tytuł mistrza międzynarodowego.
Najwyższy ranking w dotychczasowej karierze osiągnęła 1 września 2009 r., z wynikiem 2386 punktów zajmowała wówczas 79. miejsce na światowej liście FIDE, jednocześnie zajmując 1. miejsce wśród hiszpańskich szachistek.

</doc>
<doc id="1674488" url="https://pl.wikipedia.org/wiki?curid=1674488" title="Monica Calzetta">
Monica Calzetta



</doc>
<doc id="1674491" url="https://pl.wikipedia.org/wiki?curid=1674491" title="Anatoli Polivoda">
Anatoli Polivoda



</doc>
<doc id="1674493" url="https://pl.wikipedia.org/wiki?curid=1674493" title="Iwan Edeszko">
Iwan Edeszko



</doc>
<doc id="1674495" url="https://pl.wikipedia.org/wiki?curid=1674495" title="Mitchell Kupchak">
Mitchell Kupchak



</doc>
<doc id="1674496" url="https://pl.wikipedia.org/wiki?curid=1674496" title="Gabaj">
Gabaj

Gabaj (hebr. גבאי; "skarbnik", "opiekun") – urzędnik gminy żydowskiej, pełniący funkcję administratora synagogi.
Początkowo zadaniem gabaja była organizacja pomocy dla biednych członków gminy żydowskiej. Ściągał podatki i składki oraz zbierał darowizny, a następnie decydował o rozdziale pieniędzy między ubogich. Dysponował funduszami na utrzymanie przytułków, szpitali, pomoc dla wdów, sierot i ubogich oraz na posagi dla ubogich panien. Rozdzielał datki tak, aby ubodzy mogli obchodzić szabat i święta. Z czasem te funkcje przejęły jednak gminne bractwa dobroczynne.
Obecnie do zadań gabaja należy administrowanie synagogą, zarządzanie jej funduszami, decydowanie o rozdziale miejsc siedzących i funkcjach honorowych podczas nabożeństw. Wyznacza osoby do otwierania Aron ha-kodesz oraz kolejność wywoływania wiernych do czytania Tory.

</doc>
<doc id="1674497" url="https://pl.wikipedia.org/wiki?curid=1674497" title="Rottenmanner und Wölzer Tauern">
Rottenmanner und Wölzer Tauern

Rottenmanner und Wölzer Tauern – podgrupa górska Niskich Taurów, pasma w austriackich Alpach Wschodnich. Leży w Austrii, na terenie kraju związkowego Styria. Grupę ograniczają przełęcze Sölkpass i Hohentauernpass.
Grupa ta graniczy z: Totes Gebirge na północy, Alpami Ennstalskimi na północnym wschodzie, Seckauer Tauern na wschodzie, Lavanttaler Alpen na południowym wschodzie, Alpami Gurktaliskimi na południowym zachodzie, Schladminger Tauern na zachodzie oraz Dachstein na północnym zachodzie.
Rottenmanner Tauern to północno-wschodnia część podgrupy, a Wölzer Tauern to środkowa i południowa część. Nazwa tej drugiej pochodzi od miejscowości Oberwölz i Niederwölz.
Najwyższe szczyty:

</doc>
<doc id="1674500" url="https://pl.wikipedia.org/wiki?curid=1674500" title="Las kserofityczny">
Las kserofityczny

Las kserofityczny (las suchy) – zespół leśny występujący w klimacie podrównikowym o niskich opadach, mieszczących się w przedziale 400-90 mm na rok i nieregularnej, stosunkowo krótkiej porze deszczowej.
Drzewa tworzące ten typ lasu mają grubą korę, drewno przystosowane do magazynowania wody, kolce, a także drobne liście, często przekształcone w ciernie w celu ograniczenia transpiracji. Często są to sukulenty (kaktusy, eukaliptusy, akacje i wilczomleczowate).
Jest charakterystyczny dla Afryki, Australii, Ameryki Południowej (głównie Brazylia), południowo-zachodniej Ameryki Północnej.

</doc>
<doc id="1674501" url="https://pl.wikipedia.org/wiki?curid=1674501" title="Artykuły grodzkie">
Artykuły grodzkie



</doc>
<doc id="1674505" url="https://pl.wikipedia.org/wiki?curid=1674505" title="Monastyr św. Jana Nowego w Suczawie">
Monastyr św. Jana Nowego w Suczawie

Monastyr św. Jana Nowego – monastyr z XVI w. znajdujący się w Suczawie w północnej Rumunii, na Bukowinie, którego malowana cerkiew pod wezwaniem św. Jerzego jest wpisana wraz z innymi malowanymi cerkwiami Bukowiny na listę światowego dziedzictwa UNESCO. 
Budowę monastyru zainicjował w 1514 hospodar mołdawski Bogdan Ślepy, a ukończył w 1522 jego syn i następca Stefan Młody. Przeznaczony był na nową siedzibę metropolity mołdawskiego po zniszczeniu dawnej cerkwi św. Jerzego zwanej „Mirăuți” oraz schronienie dla relikwii patrona Mołdawii św. Jana Nowego. Cerkiew monastyru była cerkwią metropolitarną do połowy XVI w., gdy metropolita mołdawski przeniósł się do Jass. Ponownie podniesiona została do tej rangi pod koniec XX w., wraz z powołaniem nowego prawosławnego arcybiskupstwa w Suczawie. 
Cerkiew, postawiona na typowym dla cerkwi mołdawskich tego okresu planie trójkonchowym, zwieńczona wieżą-latarnią ponad nawą, należy do grupy powstałych w XVI w. świątyń malowanych – nie tylko wewnątrz, ale i zewnątrz. Zachowały się jednak jedynie fragmenty malowideł zewnętrznych z 1534, z których najlepiej zachowało się przedstawienie Drzewa Jessego. Widoczne są także fragmenty akatystu, hierarchii niebiańskiej (na apsydzie ołtarzowej) oraz Sądu Ostatecznego na ścianie zachodniej. Z malowideł wewnętrznych najciekawsze są te znajdujące się w nawie i przednawiu, pochodzące z początku XVI w., niestety w pewnym stopniu w czasach późniejszych przemalowywane. 
Zarówno cerkiew, jak i monastyr przechodziły przekształcenia w swojej historii. Do cerkwi w 1579 dobudowany został przedsionek, a następnie w XIX w. otwarty przedsionek ("pridvor"). Z XIX w. pochodzi także dach cerkwi, w swoim kształcie zachowujący pierwotne rozwiązania typowe dla Mołdawii. Zlikwidowano też odrębną komorę grobową, usuwając mur dzielący ją od nawy – być może z uwagi na fakt, iż niewielkie pomieszczenie mieszczące grobowiec św. Jana Nowego nie mogło pomieścić pielgrzymów przybywających do jego relikwii.
W 1629 obok cerkwi dobudowano małą kaplicę. Ozdobiona ona jest malowidłami zewnętrznymi (tylko na fragmencie fasad) przedstawiającymi cykl scen związanych z patronem monastyru. Z kolei z 1589 pochodzi wieża prowadząca na dziedziniec klasztorny.
Fakt złożenia tu zwłok św. Jana Nowego (zostały wywiezione stąd przez Jana III Sobieskiego do Żółkwi, powróciły jednak pod koniec XVIII w.) czyni z monastyru najważniejsze prawosławne centrum pielgrzymkowe w Mołdawii.

</doc>
<doc id="1674506" url="https://pl.wikipedia.org/wiki?curid=1674506" title="John Rittmeister">
John Rittmeister

John Karl Friedrich Rittmeister (ur. 21 sierpnia 1898 w Hamburgu, zm. 13 maja 1943 w Berlinie-Plötzensee) – niemiecki lekarz, psychoanalityk i działacz antynazistowskiego ruchu oporu. 
Studiował w Hamburgu, Kilonii i Monachium, tytuł doktora medycyny otrzymał w 1925 roku w Hamburgu. Następnie specjalizował się w psychiatrii w Zurychu u Junga i praktykował w Zurychu i Münsingen.
W okresie III Rzeszy działał w ruchu oporu, w grupie dowodzonej przez Harro Schulzego-Boysena i Arvida Harnacka. W 1942 roku został aresztowany, a następnie stracono go przez ścięcie na gilotynie 13 maja 1943 roku w więzieniu w Berlinie-Plötzensee.
Przypisy.
 

</doc>
<doc id="1674507" url="https://pl.wikipedia.org/wiki?curid=1674507" title="Wydział Architektury Politechniki Poznańskiej">
Wydział Architektury Politechniki Poznańskiej

Wydział Architektury Politechniki Poznańskiej – jeden z wydziałów Politechniki Poznańskiej. Pierwotnie istniał w latach 1950–1954. Został reaktywowany w 1999. Współpracuje z wieloma uczelniami zagranicznymi, głównie w Niemczech i Włoszech.
Historia.
W 1919 utworzona została Państwowa Szkoła Budownictwa w Poznaniu, uważana za zalążek powstałego w 1945 Wydziału Budownictwa Wyższej Szkoły Inżynierskiej z Oddziałem Architektury. Skompletowanie w ciągu 5 lat kadry doświadczonych architektów, którzy objęli kierownictwa siedem Zakładów (Historii Architektury Powszechnej – kierownik Jarosław Ulatowski, Historii Architektury Polskiej – kierownik Zbigniew Zieliński, Projektowania Budynków Mieszkalnych – kierownik Stanisław Pogórski, Budownictwa Przemysłowego – kierownik Marian Andrzejewski, Budowy Osiedli – kierownik Władysław Czarnecki, Projektowania Budynków Użyteczności Publicznej – kierownik Kazimierz Ulatowski i Rysunku Odręcznego – kierownik Erwin Elster), umożliwiło przekształcenie 1 marca 1950 oddziału w autonomiczny Wydział Architektury. Jego pierwszym dziekanem wybrano prof. Władysława Czarneckiego. Mimo zaistniałych warunków do dalszego rozwoju podjęto w kręgach rządowych decyzję o likwidacji Wydziału, co nastąpiło 30 kwietnia 1954 (rekrutację wstrzymano 4 kwietnia 1952). Władze wydziału preferowały otwarte metody kształcenia, niezgodne z doktryną socrealizmu i nawiązujące do przedwojennych i brytyjskich metod kształcenia architektów (Politechniki Lwowska i Warszawska oraz Uniwersytet Liverpoolski), co było bezpośrednią przyczyną likwidacji wydziału, po wcześniejszej jego krytyce na łamach "Architektury".
Władze uczelni oraz środowisko akademickie i zawodowe podjęły działania zmierzające do reaktywacji szkoły. Z kolei kształcenie na kierunku „architektura” wznowiono dopiero w roku akademickim 1972/73, dzięki utworzeniu 1 sierpnia 1972 Oddziału Architektury przy Wydziale Budownictwa Lądowego. W maju 1973 powołano autonomiczny Zakład Architektury pod kierunkiem prof. Andrzeja Gałkowskiego w strukturach Wydziału Budownictwa. Do nielicznej jeszcze kadry dołączyli Marian Fikus i Jerzy Gurawski. Potem pozyskano kolejnych pracowników, głównie z Wydziału Architektury Politechniki Śląskiej. 
Liczba samodzielnych pracowników naukowo-dydaktycznych Instytutu w ramach Wydziału Budownictwa, Architektury i Inżynierii Środowiska spełniła wymagania do uzyskania uprawnień do nadawania stopnia doktora nauk technicznych na kierunku „architektura i urbanistyka”. Senat Politechniki Poznańskiej zdecydował o utworzeniu w roku akademickim 1999/2000 Wydziału Architektury. Podstawą tej decyzji był stan kadrowy i osiągnięcia Instytutu. Pierwszym dziekanem został Robert Ast, a w 2002 na tym stanowisku zastąpił go Wojciech Bonenberg. W latach 2008–2016 dziekanem wydziału był Jerzy Suchanek. W 2016 stanowisko to objęła Ewa Pruszewicz-Sipińska.
W 2012 Wydział Architektury wraz z Wydziałem Budownictwa i Inżynierii Środowiska Politechniki Poznańskiej zajęły 4. miejsce w grupie kierunków "Architektura i Budownictwo" Rankingu Szkół Wyższych "Perspektyw" i "Rzeczpospolitej".
Siedziba.
Baza lokalowa Wydziału Architektury obejmuje dwa budynki o łącznej powierzchni dydaktycznej 3559 m², które zlokalizowane są na nowym kampusie Politechniki Poznańskiej przy ulicy Nieszawskiej, zaprojektowanym przez architektów zatrudnionych na WAPP. Mieści 3 multimedialne amfiteatralne sale wykładowe, 12 laboratoriów – komputerowe, GIS (Geographic Information System), konserwacji i inwentaryzacji zabytków, do nauki języków obcych, rzeźby, malarstwa, ceramiki, rysunku, fotograficzne i materiałoznawstwa oraz sale do ćwiczeń seminaryjnych i projektowych, a także bibliotekę z czytelnią.
Współpraca międzynarodowa.
Za czasów działalności Instytutu podpisano umowy o współpracy z Uniwersytetami w Hanowerze i w Wiedniu. Przez wiele lat organizowano wspólnie z kadrą i studentami obu tych uczelni praktyki projektowe w różnych miejscowościach na terenie Polski, RFN oraz Austrii.
Obecnie otrzymywane są stałe kontakty z wydziałami architektury uczelniach w Niemczech (Cottbus, Stuttgart, Karlsruhe i Hannover), Włoszech (Rzym, Mediolan i Florencja), Danii (Horsens), Francji (Strasbourg), Belgii (Mons), Holandii (Tilburg) i USA (Heights – New Jersey). Umowy z Brandenburskim Uniwersytet Technicznmy w Chociebużu, Politechniką Mediolańską i Universiteit van Tilburg przewidują uzyskanie przez absolwentów podwójnych dyplomów. 

</doc>
<doc id="1674508" url="https://pl.wikipedia.org/wiki?curid=1674508" title="Bogusza (kasztelan bydgoski)">
Bogusza (kasztelan bydgoski)

Bogusza – podstoli inowrocławski w latach 1312-1314, podkomorzy inowrocławski w latach 1317-1318, kasztelan bydgoski w latach 1318-1326, kasztelan inowrocławski w latach 1326-1339.
Urodził się w latach 70. XIII wieku.
Należał do wpływowego na Kujawach rodu Leszczyców.
W latach 90. XIII wieku przebywał w Gdańsku, gdzie widział króla Przemysła II. 
W 1306 r. przebywał w otoczeniu książąt Przemysła, Kazimierza w Świeciu. Jesienią 1306 r. spotkał tam Władysława Łokietka podczas jego podróży na Pomorze Gdańskie.
W okresie najazdu krzyżackiego na Pomorze w latach 1308-1309 przebywał na Kujawach.
Zachowało się kilka dokumentów, w których złożył podpisy jako świadek.
Podczas najazdu krzyżackiego w 1332 r. przebywał na Kujawach. Był jednym z obrońców Inowrocławia w kwietniu 1332 r. 
Większość informacji o Boguszy pochodzi z jego zeznań złożonych w procesie warszawsko-uniejowskim w 1339 r.
Zeznawał jako 123 świadek oskarżenia. Został zaprzysiężony po raz pierwszy 11 marca 1339 r. w Uniejowie, powtórnie w 1339 r. w Gnieźnie i wtedy dopiero przesłuchany jako rycerz pasowany.
Zmarł po 1339 r., gdyż jego zeznania z 22 kwietnia tego roku są ostatnią o nim wiadomością.

</doc>
<doc id="1674510" url="https://pl.wikipedia.org/wiki?curid=1674510" title="Caha">
Caha

Caha (irl. "An Ceachach") – pasmo piaskowcowych wzniesień, określanych jako góry, na półwyspie Beara, w irlandzkim hrabstwie Cork. Wiek skał określono na dewon, a czas fałdowania jako orogenezę waryscyjską. Najwyższy szczyt to Hungry Hill, o wysokości 685 m n.p.m.

</doc>
<doc id="1674511" url="https://pl.wikipedia.org/wiki?curid=1674511" title="Gyula Dollinger">
Gyula Dollinger

Gyula Dollinger (ur. 10 kwietnia 1849 w Budapeszcie, zm. 2 marca 1937) – węgierski lekarz, chirurg i ortopeda.
Uważany za twórcę węgierskiej ortopedii. W 1894 przeprowadził pionierską operację mózgu u pacjenta z padaczką. Jego asystentem był Jenö Alexander Pólya.
Rzeźbiarka Enikő Szöllőssy wykonała w 1993 płaskorzeźbę Dollingera, umieszczoną w Państwowym Instytucie Onkologicznym w Budapeszcie.

</doc>
<doc id="1674512" url="https://pl.wikipedia.org/wiki?curid=1674512" title="Epoka astrologiczna">
Epoka astrologiczna

Epoka astrologiczna – jednostka podziału roku platońskiego według astrologów. Każda epoka trwa średnio około 2150 lat. Epoki astrologiczne biorą swoje nazwy od znaków zodiaku, ale następują w odwrotnej kolejności.
Szczegółowy podział epok astrologicznych znajduje się w artykule: Rok platoński.

</doc>
<doc id="1674513" url="https://pl.wikipedia.org/wiki?curid=1674513" title="Bitwa pod Mullaitivu">
Bitwa pod Mullaitivu

Bitwa pod Mullaitivu – starcie między siłami rządowymi Sri Lanki a bojownikami Tygrysów Wyzwolenia Tamilskiego Ilamu (LTTE) o przejęcie kontroli nad miastem Mullaitivu, będącym ostatnim bastionem rebeliantów w północnej części Sri Lanki.
Siły powietrzne Sri Lanki zbombardowały okolice Mullaitivu na kilka dni przed wkroczeniem lankijskiej armii do miasta. Rząd poinformował 25 stycznia 2009 roku o zajęciu miasta przez wojska rządowe.
Po bitwie pod Kilinochchi, gdy armia Sri Lanki weszła od północy, zachodu i południa do stolicy Tamilskiego Ilamu, Kilinochchi. Ministerstwo Obrony stwierdziło, że następnym celem jest miasto Mullaitivu, będące ostatnią twierdzą Tamilów.
Przed samym natarciem zostały zrzucone ulotki, wzywające ludność cywilną opuszczenia miasta oraz udania się do kontrolowanych przez rząd „bezpiecznych stref”. 
23 stycznia 2009 roku zamknięte zostały urzędy administracji cywilnej w mieście, aby umożliwić funkcjonariuszom publicznym ewakuację. Pomimo tych starań, około 230 tysięcy cywilów pozostało wewnątrz strefy wojny, w północnej części miasta.
Geneza.
LTTE zdobył Mullaitivu w 1996 roku, po wygranej bitwie, w której straty wyniosły co najmniej 1639 żołnierzy zabitych lub zaginionych. Rebelianci wykorzystywali od tamtego czasu miasto jako główną bazę wojskową. W mieście mieściła się również duża baza morskich sił rebeliantów, Morskich Tygrysów.
Mullaitivu było głównym celem militarnym rządu podczas ofensywy trwającej od 2008 roku.
Bitwa.
24 stycznia 2009 roku LTTE wysadziło zapory, powodując zalanie obszarów otaczających miasto. Rebelianci zbudowali także bariery ziemne otaczające miasto, które miały za zadanie utrudnić użycie czołgów.
Siły rządowe wkroczyły do miasta po zaciętej próbie oporu ze strony LTTE. Wojska lądowe zostały wsparte podczas przeprowadzania operacji przez uzbrojony helikopter należący do sił powietrznych Sri Lanki. Przeprowadzono także mały desant w zachodniej części Mullaittivu, przy użyciu małych łodzi. Pozostałości wojsk LTTE rozproszyły się na obszarze między osadami Vishwamadhu a Puthukkudiyiruppu.
Konsekwencje.
Po upadku Mullaitivu, LTTE w sumie stracił podczas konfliktu około 95 procent kontrolowanego przez siebie terytorium. Jeszcze przed samym zajęciem miasta, wojsko Sri Lanki poinformowało o zdobyciu dwóch budynków wykorzystywanych do produkcji bomb oraz min, zawierających około 4000 zapalników i 150 kg materiałów wybuchowych. Lankijska armia przeszukuje okolice, tropiąc rozproszone siły LTTE, ukrywające się w dżungli.

</doc>
<doc id="1674516" url="https://pl.wikipedia.org/wiki?curid=1674516" title="Mistrzostwa Europy w Biegach Przełajowych 1994">
Mistrzostwa Europy w Biegach Przełajowych 1994

1. Mistrzostwa Europy w Biegach Przełajowych - zawody lekkoatletyczne, które odbyły się w Alnwick na północy Wielkiej Brytanii w roku 1994.

</doc>
<doc id="1674519" url="https://pl.wikipedia.org/wiki?curid=1674519" title="Mistrzostwa Europy w Biegach Przełajowych 1995">
Mistrzostwa Europy w Biegach Przełajowych 1995

2. Mistrzostwa Europy w Biegach Przełajowych - zawody lekkoatletyczne, które odbyły się w Alnwick na północy Wielkiej Brytanii w roku 1995.

</doc>
<doc id="1674522" url="https://pl.wikipedia.org/wiki?curid=1674522" title="Seckauer Tauern">
Seckauer Tauern

Seckauer Tauern to podgrupa górska Niskich Taurów, pasma w austriackich Alpach Wschodnich. Grupa ta leży w kraju związkowym Styria. Ciągnie się do przełęczy Hohentauernpass do przełęczy Schoberpass. Graniczy z: Alpami Ennstalskimi na północy i wschodzie, Lavanttaler Alpen na południu oraz z Rottenmanner und Wölzer Tauern na zachodzie. Nazwa grupy pochodzi od miejscowości Seckau.
Schroniska: Sonnleitnerhütte (1215 m), Triebentalhütte (1104 m) i Hochreichhart-Schutzhaus (1483 m).
Najwyższe szczyty:

</doc>
<doc id="1674523" url="https://pl.wikipedia.org/wiki?curid=1674523" title="Pont de Nyons">
Pont de Nyons

Pont de Nyons - średniowieczny most nad rzeką Eygues, w Nyons, w południowej Francji. Most został ukończony w 1407. Posiada pojedyncze przęsło o długości 40,53 m.

</doc>
<doc id="1674524" url="https://pl.wikipedia.org/wiki?curid=1674524" title="Kwoka">
Kwoka

1. Kwoka (kura) – kura domowa w okresie lęgowym, potocznie nazywanym okresem kwoczenia. W okresie tym kwoka znosi jaja, wysiaduje je i wyprowadza lęg. Potomstwem kwoki są kurczęta.
Oznaki kwoczenia to: stroszenie piór, podwyższona temperatura ciała oraz charakterystyczne nawoływanie, czyli kwoczenie.
W gospodarstwach rolnych kwokom przygotowuje się sztuczne gniazdo, najczęściej w koszyku, i podkłada się jaja do wysiadywania. Jaja muszą być zalężone, czyli zapłodnione. Kwoka może wysiadywać jednocześnie od kilku do kilkunastu jaj.
2. Kwoka sztuczna – urządzenie wyposażone w elektryczne grzejniki oporowe lub promienniki podczerwieni do ogrzewania piskląt. Urządzenie to jest stosowane w wylęgarniach i w hodowli drobiu. Zapewnia ono pisklętom wychowywanym bez matki odpowiednią temperaturę, konieczną do rozwoju i wzrostu. Sztuczna kwoka zastępuje naturalną kwokę-matkę.

</doc>
<doc id="1674527" url="https://pl.wikipedia.org/wiki?curid=1674527" title="Alara Reborn">
Alara Reborn

Alara Reborn - dodatek do kolekcjonerskiej gry karcianej - Magic the Gathering. Premiera miała miejsce 30 kwietnia 2009, pokazy przedpremierowe miały miejsce 24 kwietnia 2009. Jest to trzeci dodatek z bloku "Shards of Alara". Na turniejach przedpremierowych kartą promocyjną była "Dragon Broodmother", na turniejach premierowych "Knight of New Alara".
Fabuła dodatku.
Rozbity Świat Alary znów jest całością, a wydarzenia zapoczątkowane w "Shards of Alara" zbliżają się do finału. Nicol Bolas, legendarny smok-planeswalker doprowadzając do połączenia wszystkich pięciu odłamów Alary wprowadził chaos i zniszczenie jakich nie widziano tam od czasów rozłamu.
Na drodze do zwycięstwa staje mu jednak pochodzący z Alary planeswalker Ajani.
Tematyka.
Jest to jedyny dodatek w historii Magic the Gathering, który w całości składa się z wielokolorowych (ang. multicolor) kart.
Mechaniki.
W "Alara Reborn" wykorzystane zostały następujące, wprowadzone wcześniej zdolności:
Nowe zdolności:
Ciekawostki.
Pokazy przedpremierowe tego dodatku zostały przesunięte o jeden dzień z okazji europejskich obchodów Święta Pracy.

</doc>
<doc id="1674529" url="https://pl.wikipedia.org/wiki?curid=1674529" title="Titanosauridae">
Titanosauridae



</doc>
<doc id="1674530" url="https://pl.wikipedia.org/wiki?curid=1674530" title="Kłębowo (gmina)">
Kłębowo (gmina)

Kłębowo – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Kłębowo.
Gmina Kłębowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu lidzbarskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 13 gromad: Blanki, Czarny Kierz, Jarandowo, Kierz, Klutajny, Kłębowo, Kochanówka, Kraszewo, Miłogórze, Stryjkowo, Suryty, Tolniki Wielkie i Żegoty.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674532" url="https://pl.wikipedia.org/wiki?curid=1674532" title="Piotraszewo (gmina)">
Piotraszewo (gmina)

Piotraszewo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Piotraszewo.
Gmina Piotraszewo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu lidzbarskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 13 gromad: Bieniewo, Bzowiec, Gronowo, Mawry, Piotraszewo, Poborowo, Praslity, Rogiedle, Różyn, Smolajny, Urbanowo, Wolnica i Zagony.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674534" url="https://pl.wikipedia.org/wiki?curid=1674534" title="The Residences at the Ritz-Carlton (Filadelfia)">
The Residences at the Ritz-Carlton (Filadelfia)

The Residences at the Ritz-Carlton – wieżowiec w Filadelfii, w stanie Pensylwania, w Stanach Zjednoczonych, o wysokości 157,9 m. Budynek został otwarty w 2009 i liczy 44 kondygnacje.

</doc>
<doc id="1674535" url="https://pl.wikipedia.org/wiki?curid=1674535" title="Sabrina Vega Gutiérrez">
Sabrina Vega Gutiérrez

Sabrina Vega Gutiérrez (ur. 28 lutego 1987 w Las Palmas) – hiszpańska szachistka, arcymistrzyni od 2007, posiadaczka męskiego tytułu mistrza międzynarodowego od 2013 roku.
Kariera szachowa.
W latach 1996–2007 wielokrotnie reprezentowała Hiszpanię na mistrzostwach świata i Europy juniorek we wszystkich kategoriach wiekowych, najlepsze wyniki osiągając w latach 1999 w Oropesa del Mar (MŚ do 12 lat – IV m.) oraz 1996 w Cala Galdana (MŚ do 10 lat – V m.).
W 2004 r. zwyciężyła (wspólnie z Marthą Fierro Baquero, przed m.in. Barbarą Jaracz i Tatianą Kononenko) w kołowym turnieju w Lorce, w 2005 r. zajęła I m. w Dos Hermanas, a w latach 2006 i 2007 – w Las Palmas. Normy na tytuł arcymistrzyni wypełniła w Mondariz (2005/06), Lorce (2007) i La Massanie (2007). W 2008 r. zdobywała w Novetlé tytuł indywidualnej mistrzyni Hiszpanii, natomiast w 2009 r. zajęła III m. (za Bojanem Kurajicą i Aleksą Strikoviciem, przed Draganem Barlovem) w dwukołowym turnieju w Las Palmas. W 2011 r. zdobyła srebrny, a w 2012 r. – złoty (po raz drugi w karierze) medal mistrzostw Hiszpanii. W latach 2013 i 2014 dwukrotnie zwyciężyła turniejach rozegranych w Belgradzie.
Wielokrotnie reprezentowała Hiszpanię w turniejach drużynowych, m.in.:
Najwyższy ranking w dotychczasowej karierze osiągnęła 1 maja 2014 r., z wynikiem 2410 punktów zajmowała wówczas 63. miejsce na światowej liście FIDE, jednocześnie zajmując 3. miejsce (za Olgą Aleksandrową i Aną Matnadze) wśród hiszpańskich szachistek.

</doc>
<doc id="1674537" url="https://pl.wikipedia.org/wiki?curid=1674537" title="Mistrzostwa Europy w Biegach Przełajowych 1996">
Mistrzostwa Europy w Biegach Przełajowych 1996

3. Mistrzostwa Europy w Biegach Przełajowych – zawody lekkoatletyczne, które odbyły się w mieście Charleroi na zachodzie Belgii w roku 1996.

</doc>
<doc id="1674539" url="https://pl.wikipedia.org/wiki?curid=1674539" title="Sabrina Vega Gutierrez">
Sabrina Vega Gutierrez



</doc>
<doc id="1674540" url="https://pl.wikipedia.org/wiki?curid=1674540" title="Bellevue Towers">
Bellevue Towers

Bellevue Towers – kompleks dwóch wieżowców w Bellevue, w stanie Waszyngton, w Stanach Zjednoczonych, o wysokości 137,2 i 131,1 m. Budynki zostały otwarte w 2008 i mają odpowiednio 43 i 42 kondygnacje.

</doc>
<doc id="1674544" url="https://pl.wikipedia.org/wiki?curid=1674544" title="CKCUA">
CKCUA



</doc>
<doc id="1674545" url="https://pl.wikipedia.org/wiki?curid=1674545" title="The Residences at the Westin">
The Residences at the Westin

The Residences at the Westin – wieżowiec w Providence, w stanie Rhode Island, w Stanach Zjednoczonych, o wysokości 116 m. Budynek został otwarty w 2007 i liczy 31 kondygnacji.

</doc>
<doc id="1674546" url="https://pl.wikipedia.org/wiki?curid=1674546" title="Lirainosaurus">
Lirainosaurus



</doc>
<doc id="1674547" url="https://pl.wikipedia.org/wiki?curid=1674547" title="Rocasaurus">
Rocasaurus



</doc>
<doc id="1674549" url="https://pl.wikipedia.org/wiki?curid=1674549" title="Herschel Grynszpan">
Herschel Grynszpan

Herszel Feibel Grynszpan, także: "Herschel Grünspan" lub "Herschel Greenspan" (ur. 28 marca 1921 w Hanowerze, zm. ok. 1942, prawdopodobnie w więzieniu w Magdeburgu) – zamachowiec pochodzenia żydowskiego, który 7 listopada 1938 r. dokonał politycznego zabójstwa Ernesta vom Ratha, niemieckiego dyplomaty, w Paryżu. Zabójstwo to posłużyło władzom III Rzeszy jako pretekst do wywołania "Kristallnacht" – nocy kryształowej, ogólnoniemieckiego pogromu Żydów dokonanego 9–10 listopada 1938 r.
Życiorys.
Był synem polskich Żydów – krawca Zendela Grynszpana i jego żony Ryfki z domu Silberberg urodzonych w Radomsku, którzy w 1911 r. wyemigrowali do Hanoweru. Rodzina Grynszpanów mimo zamieszkiwania w Niemczech, po 1918 r. uzyskała polskie obywatelstwo. Herschel Grynszpan w 1936 r. opuścił najbliższą rodzinę, zamierzając wyemigrować do Palestyny. Jego podróż zakończyła się jednak zaledwie w Paryżu, w którym zamieszkał ze swoją ciotką i wujem. W sierpniu 1938 r. otrzymał powołanie do francuskiej armii, jednak aby uniknąć poboru, został przez rodzinę ukryty.
Bezpośrednie okoliczności i motywy zamachu.
W marcu 1938 r. władze Polski wprowadziły ustawę pozbawiającą obywatelstwa polskiego osoby, które przez okres dłuższy niż pięć lat stale przebywały poza krajem. Adresatem tej ustawy było przede wszystkim ok. 70 tys. polskich Żydów, mieszkających w Niemczech i Austrii. Gdy stało się jasne, że prześladowani Żydzi będą uciekać z terenów III Rzeszy, władze II Rzeczypospolitej tą zmianą prawną chciały zablokować ich powrót i ponowne osiedlenie się w Polsce.
W sierpniu 1938 r. władze niemieckie ogłosiły, że zostają anulowane wszelkie dotychczasowe stałe pozwolenia na zamieszkanie dla cudzoziemców i wprowadziły obowiązek uzyskania nowych pozwoleń. Było oczywiste, że Żydzi pozwoleń tych nie otrzymają. Z dnia na dzień ogromna liczba emigrantów stała się praktycznie bezpaństwowcami. Władze polskie zadeklarowały, że Żydzi polskiego pochodzenia, na mocy wcześniejszej ustawy nie uznawani już za obywateli polskich, zostaną przyjęci do Polski wyłącznie w okresie do końca października 1938 r.
26 października Gestapo, aby zmieścić się w tym okresie, otrzymało polecenie natychmiastowego aresztowania i deportacji wszystkich polskich Żydów w Niemczech. Deportowani Żydzi w liczbie około 15 tysięcy znaleźli się na granicy polsko-niemieckiej w Zbąszyniu. Z kolei strona polska nie zezwoliła na ich wjazd na teren kraju i cała kilkunastotysięczna grupa deportowanych utknęła tam, nie mogąc ani wrócić, ani pojechać dalej, pilnowana przez dwa kordony wojska. Zostali pozostawieni sami sobie, a tylko nielicznym udało się przedostać do Polski. Nieregularnej pomocy udzielał im w tym czasie Polski Czerwony Krzyż oraz żydowskie organizacje dobroczynne. W tragicznej sytuacji – głodni i bez dachu nad głową – ludzie popadali w obłęd lub odbierali sobie życie.
Wśród deportowanych Żydów znalazła się również najbliższa rodzina Herszela Grynszpana – rodzice, Zendel i Ryfka Grynszpanowie oraz brat Mordechaj z żoną Bertą. 31 października Berta Grynszpan wysłała do Paryża do szwagra pocztówkę opisującą ich trudną sytuację, z prośbą o załatwienie możliwości wyemigrowania do USA. Kartka pocztowa dotarła do Herszla Grynszpana 3 listopada 1938 r.
Zamach.
Rano, 7 listopada, Grynszpan napisał pożegnalną pocztówkę do rodziców, którą schował w kieszeni:
W sklepie z bronią przy Rue du Faubourg St Martin kupił rewolwer kalibru 6,35 i pudełko z dwudziestoma pięcioma nabojami za dwieście trzydzieści pięć franków. Następnie pojechał metrem do stacji Solférino i wszedł do ambasady niemieckiej w Hôtel Beauharnais, przy Rue de Lille 78, z zamiarem zamachu na ambasadora Rzeszy we Francji, hr. Joannesa von Welczka (właściciela m.in. Łabęd i Czechowic). Tam wskazano mu trzeciego sekretarza ambasady Ernsta vom Ratha (a którego pomylił z ambasadorem). Grynszpan oddał pięć strzałów, dwoma raniąc vom Ratha ciężko w brzuch wołając: "Ohydny szkopie" [fr. "Un sale boche"] "to masz za dwanaście tysięcy Żydów" – po czym oddał się w ręce policji.
Konsekwencje zamachu.
Ernst vom Rath, choć leczony m.in. przez osobistego lekarza Hitlera, Karla Brandta, zmarł 9 listopada w wyniku ran postrzałowych. 17 listopada odbył się w Düsseldorfie pogrzeb vom Ratha. Uczestniczył w nim osobiście Hitler oraz szef MSZ III Rzeszy Joachim von Ribbentrop, który w mowie pogrzebowej określił zamach jako atak Żydów na naród niemiecki i powiedział: „Rozumiemy wyzwanie i przyjmujemy je”. Tego samego dnia doszło do rozpętania zamieszek na tle "rasowym" na terenie całych Niemiec.
Proces i dalsze losy.
Rozpoczęcie rozpraw przewlekało się z dwóch powodów: z jednej strony naziści niemieccy naciskali na utajnienie rozprawy, zaś z drugiej zamachowiec zyskał duży rozgłos i poparcie w kręgach społeczno-politycznych w USA, a tamtejsi zwolennicy Grynszpana postulowali otwartą, publiczną rozprawę. Kolejną zwłokę wywołał wybuch wojny. Herschel Grynszpan napisał z więzienia list do władz francuskich, prosząc o umożliwienie mu zaciągnięcia się do wojska i walki z Niemcami. Gdy Niemcy przekroczyli granicę Francji i zbliżali się do jej stolicy, zapadła decyzja o przetransportowaniu zamachowca wraz z innymi więźniami. Wiadomo również, że Grynszpan kilkukrotnie dostawał od strażników sugestie ucieczki z więzienia, z czego jednak nie skorzystał, jak się przypuszcza, obawiając się prowokacji i utraty życia podczas takiej próby. Ostatecznie otrzymał wyraźny „nakaz ucieczki” wraz z innymi więźniami, z czego skorzystał.
Herschel Grynszpan został wyśledzony i aresztowany przez aparat policyjny rządu Vichy w 1940 r. Po procesie skazano go we Francji na 20 lat pozbawienia wolności. W 1941 r. wydany został Niemcom, którzy przewieźli go do Berlina i osadzili w obozie koncentracyjnym Sachsenhausen. W tym czasie był traktowany przez Niemców stosunkowo łagodnie, ponieważ planowano wobec niego przeprowadzenie pokazowego procesu, więc ze względów propagandowych nie powinien on źle wyglądać na rozprawie. Podczas przygotowań do tej rozprawy Grynszpan zmienił taktykę obrony, zeznając, że był seksualnie wykorzystywany przez Ernsta vom Ratha. Choć taka wersja wydarzeń wydaje się nieprawdopodobna (vom Rath został zastrzelony przez pomyłkę), to jednak oskarżony zdołał uzyskać tyle, że jego publiczny proces stał się niewygodny dla nazistowskich propagandzistów.
Niektóre opracowania historyczne powtarzają spekulacje, że Grynszpan przeżył wojnę, zmienił tożsamość i zamieszkał po wojnie w Izraelu. Najprawdopodobniej jednak zginął na przełomie lat 1942/1943 – bez sądu stracony (zamordowany) potajemnie przez Niemców. Został oficjalnie uznany za zmarłego przez rząd Republiki Federalnej Niemiec w 1960 r. Wiadomo zaś na pewno, że rodzina Grynszpana ostatecznie przedostała się do Związku Radzieckiego, a potem wyemigrowała do Izraela. Jego ojciec był po wojnie jednym ze świadków podczas procesu nazisty Adolfa Eichmanna, współodpowiedzialnego za los rodziny Grynszpanów.
Memoria.
Postać Herschela Grynszpana i wydarzenia zamachu stały się inspiracją do napisania przez brytyjskiego kompozytora Michaela Tippetta oratorium zatytułowanego "A Child of Our Time", które powstało w latach 1939–1941. Grynszpan upamiętniony został również we francuskim filmie historyczno-biograficznym "Livrez-nous Grynszpan" w reżyserii Joëla Calmettesa nakręconym w 2008 r. Odtwórcą postaci Grynszpana został aktor Julien Tortora.
Nazwisko Herszela Grynszpana widnieje wygrawerowane na pomniku żydowskiej społeczności Hanoweru deportowanych przez Niemców, na liście osób zaginionych.

</doc>
<doc id="1674553" url="https://pl.wikipedia.org/wiki?curid=1674553" title="San Felipe (Kalifornia Dolna)">
San Felipe (Kalifornia Dolna)

San Felipe – miasto w Meksyku, w stanie Kalifornia Dolna, nad Zatoką Kalifornijską. W 2005 liczyło 14 831 mieszkańców.

</doc>
<doc id="1674555" url="https://pl.wikipedia.org/wiki?curid=1674555" title="Czerwonka (gmina w województwie olsztyńskim)">
Czerwonka (gmina w województwie olsztyńskim)

Czerwonka – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Czerwonka (Mazurska).
Gmina Czerwonka powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 11 gromad: Biesowo, Biesówko, Cegielnia, Czerwona, Łabuchy, Nojdymowo, Stryjewo, Węgój, Wilimy, Zarębiec i Zerbuń.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674558" url="https://pl.wikipedia.org/wiki?curid=1674558" title="Herszel Grynszpan">
Herszel Grynszpan



</doc>
<doc id="1674559" url="https://pl.wikipedia.org/wiki?curid=1674559" title="Franknowo (gmina)">
Franknowo (gmina)

Franknowo (do 1947 "Frankowo") – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Franknowo.
Gmina "Frankowo" powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Z końcem 1947 roku nazwę zmieniono na "Franknowo". Według stanu z 1 lipca 1952 roku gmina była podzielona na 11 gromad: Franknowo, Kramarzewo, Miejska Wieś, Modliny, Olszewnik, Pierwągi, Piszewo, Polkajmy, Prosity, Tłokowo i Żardeniki.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674560" url="https://pl.wikipedia.org/wiki?curid=1674560" title="Jérémy Sorbon">
Jérémy Sorbon

Jérémy Sorbon (ur. 5 sierpnia 1983 w Caen) – francuski piłkarz występujący na pozycji obrońcy w En Avant Guingamp.
Kariera klubowa.
Sorbon jest wychowankiem SM Caen. Do jego pierwszej drużyny, wówczas występującej w Ligue 1 został włączony w sezonie 2004/2005. W Ligue 1 zadebiutował 16 kwietnia 2005 w wygranym 1:0 meczu z OGC Nice. W 2005 roku dotarł z klubem do finału Pucharu Ligi Francuskiej, jednak Caen przegrało tam 1:2 z RC Strasbourg. W tym samym roku spadł z zespołem do Ligue 2. W 2007 roku awansował z klubem do Ligue 1. 29 sierpnia 2007 w zremisowanym 1:1 ligowym z RC Lens strzelił pierwszego gola w trakcie gry w Ligue 1. W 2009 roku ponownie spadł z klubem do Ligue 2.
26 czerwca 2013 roku podpisał kontrakt z pierwszoligowym En Avant Guingamp.

</doc>
<doc id="1674561" url="https://pl.wikipedia.org/wiki?curid=1674561" title="Grzęda (gmina)">
Grzęda (gmina)

Grzęda – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Grzęda.
Gmina Grzęda powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 9 gromad: Dąbrowa, Grzęda, Kokoszewo, Lędławki, Nowa Wieś Reszelska, Paluzy, Troszkowo, Unikowo i Wojkowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674562" url="https://pl.wikipedia.org/wiki?curid=1674562" title="Jeremy Sorbon">
Jeremy Sorbon



</doc>
<doc id="1674563" url="https://pl.wikipedia.org/wiki?curid=1674563" title="Daniel Wells">
Daniel Wells

Daniel Wells (ur. 31 lipca 1988 w Neath) – walijski zawodowy snookerzysta. W gronie zawodowców od 2008 roku. Pierwszy stypendysta "Paul Hunter Scholarship".
Kariera zawodowa.
Dzięki stypendium mógł ćwiczyć w World Snooker Academy w Sheffield razem z takimi zawodowcami jak Peter Ebdon i Ding Junhui. Wells zakwalifikował się do Main Touru na sezon 2008/2009 dzięki piątemu miejscu w "Pontins International Open Series".
Sezon 2008/2009.
W swoim pierwszym turnieju rankingowym – Northern Ireland Trophy, Wells wygrał w pierwszym meczu kwalifikacyjnym, pokonując Jin Longa 5-3. Przegrał jednak w drugiej rundzie z Barry Pinchesem 1-5.
W turnieju Shanghai Masters scenariusz był podobny: w pierwszej rundzie kwalifikacji wygrał z Wayne Cooperem 5-3, w drugiej zaś przegrał zw swoim rodakiem Ianem Preecem 1-5.
Walkę o udział w Grand Prix przegrał już w pierwszej rundzie kwalifikacji przegrywając 4-5, tym samym uznając wyższość zawodnika z Holandii – Stefana Mazrocisa.
W kwalifikacjach do Bahrain Championship doszedł do trzeciej rundy. W pierwszym meczu nie miał przeciwnika, dzięki czemu walkę o udział w fazie zasadniczej turnieju rozpoczął dopiero w drugiej rundzie. Tam spotkał się z Liu Songiem pokonując go 5-2. W trzeciej rundzie rozegrał pojedynek ze snookerowym weteranem Johnem Parrottem, który zakończył się przegraną Wellsa 3-5.
Kwalifikacje do UK Championship zakończył w pierwszej rundzie przegrywając z Chińczykiem Li Hangiem 3-9.
Na drodze do fazy zasadniczej nierankingowego turnieju Masters pokonał kolejno: w pierwszej rundzie Jimmy'ego Michie 4-0, w drugiej rundzie Lianga Wenbo 5-4. W trzeciej rundzie jednak przegrał w ostatnim framie z Fergalem O’Brienem 4-5.
W kwalifikacjach do Welsh Open w pierwszej rundzie pokonał Australijczyka Chrisa McBreena 5-0, w drugiej zaś Anglika Andrew Normana 5-4. Przegrał w trzeciej rundzie pokonany przez Toma Forda 2-5.
Kwalifikacje do China Open zakończył w drugiej rundzie pokonując najpierw Wayne'a Coopera 5-2, później jednak przegrywając z Rodem Lawlerem 4-5.
Najlepszym występem Daniela Wellsa w sezonie 2008/2009 był udział w kwalifikacjach do Mistrzostw świata. Podczas tych kwalifikacji rozegrał w sumie 76 frame'ów, bowiem doszedł do czwartej (ostatniej) rundy, a wszystkie mecze rozstrzygały się w ostatnich partiach. Pokonał kolejno: Li Hanga, Iana Preece'a oraz Marcusa Campbella. Przegrał w ostatniej rundzie pokonany przez Barry'ego Hawkinsa.
W swoim pierwszym sezonie, w Main Tourze wygrał 11 meczów a przegrał 9.
Dzięki udziałowi w kwalifikacjach do wszystkich turniejów rankingowych i niezłym wynikom, w światowym rankingu na sezon 2009/2010, Daniel Wells sklasyfikowany został na 68. pozycji.
Sezon 2009/2010.
W sezonie 2009/2010, Daniel Wells startował w kwalifikacjach do wszystkich sześciu turniejów rankingowych. Uczestniczył także w kwalifikacjach do nierankingowego turnieju Masters.
W kwalifikacjach do turnieju Shanghai Masters wygrał w pierwszym meczu pokonując swojego rodaka Iana Preece'a 5-3. W drugiej rundzie jednak przegrał z Irlandczykiem Joem Delaneyem 3-5.
Kwalifikacje do Grand Prix potoczyły się podobnie do poprzednich. W pierwszym pojedynku zwyciężył nad Samem Bairdem 5-2. W drugim meczu lepszym zawodnikiem jednak okazał się Barry Pinches, który pokonał Wellsa 2-5.
Walka o udział tego snookerzysty w fazie zasadniczej turnieju UK Championship zakończyła się już w pierwszej rundzie. Pokonany został przez Michaela White'a wynikiem 8-9.
W kwalifikacjach do nierankingowego turnieju Masters doszedł do drugiej rundy. W pierwszej pokonał Anglika Jimmy Robertsona 4-1, w drugiej zaś przegrał z późniejszym triumfatorem kwalifikacji Rory McLeodem 0-5.
Udział w kwalifikacjach do Welsh Open Daniel Wells zakończył w pierwszej rundzie przegrywając z Tajlandczykiem Jamesem Wattaną 4-5. Podobnie było w kwalifikacjach do kolejnego turnieju – China Open, gdzie przegrał w pierwszym meczu z reprezentantem Anglii – Shaileshem Jogią 3-5.
Kwalifikacje do najważniejszej imprezy sezonu – mistrzostw świata nie należały do najbardziej udanych. Zakończył je już w pierwszej rundzie przegrywając z Anglikiem – Davidem Grayem 7-10.
Ten sezon zakończył bilansem (mecze Main Touru): 3 wygrane i 7 przegranych.
Z powodu niezbyt udanych wyników osiągniętych w tym sezonie, Daniel Wells spadł o 15 pozycji w światowym rankingu na sezon 2010/2011 i został sklasyfikowany na 83 miejscu.

</doc>
<doc id="1674565" url="https://pl.wikipedia.org/wiki?curid=1674565" title="Klewno (gmina)">
Klewno (gmina)

Klewno – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Klewno.
Gmina Klewno powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 11 gromad: Dębnik, Kepa Tolnicka, Klewno, Mnichowo, Pleśno, Robawy, Sątopy, Tarniki, Tolniki Małe, Worpławki i Zawidy.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674566" url="https://pl.wikipedia.org/wiki?curid=1674566" title="Pretec">
Pretec

Pretec Electronics Corporation – amerykańskie przedsiębiorstwo informatyczne założone w 1993 z siedzibą w Fremont w Kalifornii. Posiada także przedstawicielstwa na Tajwanie i w Chinach, zajmujące się produkcją, oraz europejski oddział "PRETEC Europe GmbH" w Niemczech.
Pretec zajmuje się głównie produkcją pamięci flash i wyposażenia dla urządzeń przenośnych (telefonów komórkowych i palmtopów). W ofercie firmy znajdują się karty pamięci m.in. standardów Secure Digital, CompactFlash, MultiMedia Card, pamięci USB, urządzenia peryferyjne oparte na interfejsach SDIO, CompactFlash i Bluetooth.
Pretec intensywnie wykorzystuje standardy, nawet przekraczając ich zapisy. Przez pewien czas pamięci USB tej firmy miały najmniejsze na rynku wymiary, produkuje karty SD o pojemności 4 GB (standard mówi o maksymalnej pojemności 2 GB) lub karty SDHC o prędkości 166x (do 25 MB/s, gdzie najszybsze standardowe karty klasy 6 osiągają prędkość do 6 MB/s). Na targach CeBIT w 2008 zaprezentował największe wówczas karty CF 32 i 48 GB pracujące z prędkością 233x i 333x, a rok później ogłosił rozpoczęcie produkcji kart CF 100 GB 666x i SDXC 32 GB.

</doc>
<doc id="1674567" url="https://pl.wikipedia.org/wiki?curid=1674567" title="Lutry (gmina)">
Lutry (gmina)

Lutry – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Lutry.
Gmina Lutry powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 9 gromad: Górkowo, Kikity, Kruzy, Księżno, Lutry, Łądek, Wagsty, Wójtowo i Wysoka Dąbrowa.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674568" url="https://pl.wikipedia.org/wiki?curid=1674568" title="Hermogen (Dołganiow)">
Hermogen (Dołganiow)

Hermogen, imię świeckie Grigorij Jefremowicz Dołganiow (ur. 25 kwietnia 1858 w guberni chersoneskiej, zm. 16 czerwca 1918 w okolicach Tobolska) – prawosławny biskup Tobolska. 
Życiorys.
Urodził się w rodzinie byłego kapłana staroobrzędowców. Studiował matematykę, prawo i historię na uniwersytecie noworosyjskim w Odessie. W 1890 przyjął święcenia kapłańskie, ukończył studia w Akademii Teologicznej w Petersburgu. Pracował jako inspektor seminarium duchownego w Tyflisie, której rektorem – z godnością archimandryty – został w 1898. Prowadził liczne działania dobroczynne i popularyzujące zasady wiary w mieście, w którym pracował. 
W styczniu 1901 został biskupem pomocniczym eparchii saratowskiej, w 1903 – jej ordynariuszem. Również w tym mieście angażował się w tworzenie nowych klasztorów prawosławnych, budowę cerkwi i kaplic oraz wydawanie publikacji o tematyce religijnej. W czasie rewolucji 1905 zdecydowanie występował przeciwko socjalistom i zmianom przeprowadzanym na drodze rewolucyjnej, mimo słabego zdrowia organizował specjalne procesje, które miały być wyrazem sprzeciwu prawosławnych wobec bieżących wydarzeń. 6 lutego 1906 odprawił panichidę za zabitego w zamachu Iwana Kalajewa wielkiego księcia Sergiusza Aleksandrowicza Romanowa, w czasie której stwierdził, że współwinne jego śmierci było całe społeczeństwo, które kwestionowało panujący porządek społeczny. Domagał się również usunięcia z Rosyjskiej Cerkwi Prawosławnej części współczesnych pisarzy, którzy jego zdaniem zaangażowali się w krzewienie idei sprzecznych z chrześcijaństwem. Działał w Związku Narodu Rosyjskiego. Działania Hermogena zyskiwały poparcie najbardziej konserwatywnie nastawionej części duchowieństwa prawosławnego – z uznaniem o nim wypowiadał się m.in. Jan Kronsztadzki. 
W czasie posiedzenie Świętego Synodu w 1911 podjął polemikę z jego prokuratorem w sprawie obrzędów pogrzebowych, w rezultacie czego został zawieszony i oskarżony o znieważenie Synodu przed majestatem cara. Ze względu na odmowę wyjazdu z Petersburga i powrotu do Saratowa, motywowaną chorobą, prokurator Synodu doprowadził do pozbawienia go godności biskupiej i przeniesienia Hermogena do monasteru Zaśnięcia Matki Bożej w Żyrowiczach. Według niektórych relacji car zgodził się na takie rozwiązanie także ze względu na otwartą wrogość biskupa wobec Rasputina. 25 sierpnia 1915 Hermogen został przeniesiony do monasteru św. Mikołaja na Ugrieszy w eparchii moskiewskiej, zaś w dwa lata później mianowany biskupem Tobolska, dokąd – na skutek protestów ministerstwa wyznań religijnych – dotarł dopiero w grudniu 1917. 
Po rewolucji lutowej i obaleniu caratu Mikołaj II listownie prosił biskupa o przebaczenie, twierdząc, że nie mógł postąpić inaczej. Hermogen przyjął przeprosiny; w czasie pobytu byłej rodziny carskiej w Tobolsku był osobistym duszpasterzem zdetronizowanego cara, jego żony i dzieci. Chciał również pomóc Romanowom w ucieczce, do czego jednak nie doszło z powodu nieufności, jaką żywiła była caryca wobec człowieka niechętnego niegdyś Rasputinowi. W czasie pobytu w monasterach cieszył się wielkim szacunkiem miejscowych wiernych, był uważany za proroka (przewidywał katastrofę monarchii w Rosji) i jasnowidza. Również w Tobolsku Hermogen głosił zdecydowanie antyrewolucyjne poglądy, wzywając wiernych do czynnego sprzeciwiania się bolszewikom. Twierdził, że ateizm i komunizm są obce narodowemu charakterowi Rosjan. Szczególnie aktywny był po ogłoszeniu rozdziału państwa i Kościoła w 1918, kiedy porównywał rząd rosyjski do zabójców Chrystusa. 
Zdecydowanie postępowanie hierarchy spotkało się z reakcją miejscowej Czeki: 13 kwietnia 1918 została przeprowadzona rewizja w jego mieszkaniu, zapowiedziano również chęć jego zatrzymania i przesłuchania. Mimo tego w kolejną niedzielę biskup poprowadził tradycyjną, zabronioną procesję ulicami Tobolska, po której został aresztowany i oskarżony o zakłócanie porządku oraz wzywanie do pogromu. Został przewieziony do Jekaterynburga i uwięziony. W maju tego samego roku jego brat razem z grupą wiernych wystąpili o uwolnienie duchownego przed radą robotników i żołnierzy w mieście, po czym zapłaciła zażądany okup w wysokości 10 tys. rubli. Mimo tego hierarcha nie został uwolniony. 
13 czerwca Hermogen razem z grupą innych więźniów został przewieziony ponownie do Tobolska, a w trzy dni później bez sądu utopiony w rzece Turze. 3 lipca jego ciało zostało odnalezione na jej brzegu przez mieszkańców wsi Usolsk, którzy w tym samym miejscu dokonali prowizorycznego pogrzebu. Obecnie znajduje się tam krzyż pamiątkowy, zaś ciało Hermogena zostało ponownie pogrzebane w Tobolsku. 
Został kanonizowany przez Rosyjską Cerkiew Prawosławną w 1999 jako nowomęczennik.

</doc>
<doc id="1674569" url="https://pl.wikipedia.org/wiki?curid=1674569" title="Radostowo (gmina)">
Radostowo (gmina)

Radostowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Radostowo, lecz siedzibą władz gminy było miasto Jeziorany (odrębna gmina miejska).
Gmina Radostowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Frączki, Kostrzewy, Krokowo, Lekity, Radostowo, Studnica, Studzianka i Wilkiejmy.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674571" url="https://pl.wikipedia.org/wiki?curid=1674571" title="Rzeck (gmina)">
Rzeck (gmina)

Rzeck (początkowo przez krótki czas "Rydłowo") – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Rzeck (początkowo "Rydłowo"), lecz siedzibą władz gminy było miasto Biskupiec (odrębna gmina miejska).
Gmina "Rydłowo" powstała po II wojnie światowej na terenie tzw. Ziem Odzyskanych. 28 czerwca 1946 jako jednostka administracyjna powiatu reszelskiego gmina weszła w skład nowo utworzonego woj. olsztyńskiego. Przed 1947 rokiem nazwę gminy zmieniono na "Rzeck". Według stanu z 1 lipca 1952 gmina była podzielona na 8 gromad: Bredynki, Kojtryny, Pudląg, Rasząg, Rukławki, Rzeck, Stanclewo i Zabrodzie.
Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 po reaktywowaniu gmin.

</doc>
<doc id="1674572" url="https://pl.wikipedia.org/wiki?curid=1674572" title="Meckenheim (Nadrenia Północna-Westfalia)">
Meckenheim (Nadrenia Północna-Westfalia)

Meckenheim − miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Rhein-Sieg. W 2010 liczyło 24 241 mieszkańców.
Współpraca.
Miejscowość partnerska:

</doc>
<doc id="1674575" url="https://pl.wikipedia.org/wiki?curid=1674575" title="Mody Traoré">
Mody Traoré

Mody Traoré (ur. 14 lipca 1980 w Metz) – francuski piłkarz grający na pozycji prawego obrońcy w Valenciennes FC. Jego bracia – Dame Traoré i Mamadou Traoré również są piłkarzami.
Kariera klubowa.
Jest wychowankiem AS Nancy. W 2001 przeszedł do Valenciennes FC, gdzie stał się podstawowym zawodnikiem. W Ligue 1 zadebiutował 5 sierpnia 2006 roku w meczu z AJ Auxerre. W styczniu 2010 wypożyczono go do drugoligowego AC Ajaccio, a latem 2010 do Le Havre AC grającego również w Ligue 2.

</doc>
<doc id="1674577" url="https://pl.wikipedia.org/wiki?curid=1674577" title="Południowo-Azjatyckie Stowarzyszenie Współpracy Regionalnej">
Południowo-Azjatyckie Stowarzyszenie Współpracy Regionalnej



</doc>
<doc id="1674579" url="https://pl.wikipedia.org/wiki?curid=1674579" title="Musselburgh">
Musselburgh

Musselburgh (gael. "Baile nam Feusgan") – miasto w południowo-wschodniej Szkocji (Wielka Brytania), w hrabstwie East Lothian, położone nad ujściem rzeki Esk do zatoki Firth of Forth (Morze Północne), na wschód od Edynburga. W 2011 roku liczyło 22 639 mieszkańców.

</doc>
<doc id="1674581" url="https://pl.wikipedia.org/wiki?curid=1674581" title="Pepita Ferrer Lucas">
Pepita Ferrer Lucas

Pepita Ferrer Lucas (ur. 7 maja 1938 w Barcelonie, zm. 14 stycznia 1993) – hiszpańska szachistka, mistrzyni międzynarodowa od 1974 roku.
Kariera szachowa.
Od połowy lat 50. XX wieku do połowy 80. należała do ścisłej czołówki hiszpańskich szachistek. Wielokrotnie startowała w finałach indywidualnych mistrzostw kraju, zdobywając 8 złotych (1961, 1963, 1969, 1971, 1972, 1973, 1974, 1976) oraz 2 srebrne medali (1957, 1959). Była również czterokrotną mistrzynią Katalonii (1956, 1958, 1959, 1981).
W czasie swojej kariery siedmiokrotnie (w tym 2 razy na I szachownicy) uczestniczyła w szachowych olimpiadach, w latach 1974–1986 (przed 1974 r. zespół hiszpański nie startował w turniejach olimpijskich). Rozegrała łącznie 71 partii, w których zdobyła 38 punktów. Największy sukces odniosła w 1976 r. w Hajfie, gdzie szachistki hiszpańskie zdobyły brązowe medale.
Dwukrotnie zakwalifikowała się do turniejów międzystrefowych (eliminacji mistrzostw świata: w 1973 r. na Minorce zajęła XIV m. (w stawce 20 zawodniczek), natomiast w 1985 r. w Żełeznowodsku zajęła ostatnie XVI miejsce. Za pierwszy z tych wyników Międzynarodowa Federacja Szachowa przyznała jej w 1974 r., jako pierwszej hiszpańskiej szachistce w historii, tytuł mistrzyni międzynarodowej.

</doc>
<doc id="1674582" url="https://pl.wikipedia.org/wiki?curid=1674582" title="Żełeznowodsk">
Żełeznowodsk



</doc>
<doc id="1674583" url="https://pl.wikipedia.org/wiki?curid=1674583" title="Locationes mansorum desertorum">
Locationes mansorum desertorum



</doc>
<doc id="1674586" url="https://pl.wikipedia.org/wiki?curid=1674586" title="Jan z Płonkowa">
Jan z Płonkowa

Jan z Płonkowa – cześnik w 1298 r., kasztelan wyszogrodzki w latach 1303-1314, wojewoda inowrocławski w latach 1328-1343.
Urodził się w końcu lat 60. XIII wieku. Był jedną z najwybitniejszych postaci kujawskich I połowy XIV wieku.
Pochodził z rodu Pomianów - jednego z najstarszych, rdzennych rodów kujawskich, szczególnie wpływowych w XIII i XIV wieku. Ród ten poza Kujawami był też licznie reprezentowany w ziemi dobrzyńskiej, łęczyckiej i sieradzkiej.
Pisał się z Płonkowa – wsi w zachodniej części Kujaw.
Nie wiadomo, kto był jego ojcem, natomiast dziadem był prawdopodobnie Rozdział – kasztelan inowrocławski (1268-1271). Jego stryjem (młodszym bratem jego ojca) był Jarosław z Płonkowa – kasztelan bydgoski.
Niewiele wiadomo o jego potomkach. Jego synem lub wnukiem był Oswald z Płonkowa – kasztelan słoński (1356-1363), kasztelan inowrocławski. Znany jest także prawnuk - Jan Oswaldowic - podkomorzy poznański (1391-1395).
Pierwsze znane fakty z życia Jana były ściśle związane z sytuacją pogranicza kujawsko-pomorskiego na przełomie XIII i XIV wieku. Jan przebywał wielokrotnie na Pomorzu za rządów Mściwoja. Uczestniczył także w wiecu w Nakle (1291 r.), gdzie rycerstwo pomorskie przysięgało Przemysłowi II.
Również w 1296 r. uczestniczył w wiecu uznającym Łokietka za legalnego następcę Przemysła II na Pomorzu i w Wielkopolsce. Jego ruchliwość i aktywność polityczna oraz fakt posiadania pewnych dóbr ziemskich w okolicach Wyszogrodu predestynowały go do objęcia kasztelanii wyszogrodzkiej w 1303 r.
Zachowało się kilka dokumentów, w których złożył podpisy jako świadek.
W 1306 r. książęta kujawscy wysłali go z poselstwem do Krzyżaków w celu wykupu zastawionej uprzednio ziemi michałowskiej. Misja się nie powiodła, gdyż Krzyżacy nie zamierzali oddać tej ziemi.
W 1309 r., w czasie konfliktu polsko-krzyżackiego, Jan został ponownie posłany przez księcia Przemysła z poselstwem do wielkiego mistrza Henryka von Plotzke z przypomnieniem obietnicy przychylności Zakonu wobec rządów książąt inowrocławskich. I ta misja się nie powiodła – Krzyżacy zdobyli siłą Pomorze Gdańskie, korzystając ze słabości sił polskich.
Jan z Płonkowa świadkował na wielu dokumentach sprzedaży dóbr klasztorowi cysterskiemu w Byszewie (1304-1309), a także w dokumencie ugody między książętami a biskupem Gerwardem, zawartej 22 listopada 1311 r.
Jan był kasztelanem wyszogrodzkim do marca 1314 r., gdyż po podziale dzielnicy inowrocławskiej urząd ten zanikł.
W latach następnych źródła podają o nim informację jako o byłym kasztelanie. Nie wiadomo, czy pełnił wtedy jakiś pomniejszy urząd.
Między 1326, a 1328 r. objął natomiast urząd wojewody inowrocławskiego z rąk Władysława Łokietka. Jan zabiegał u króla o urząd starosty tej ziemi, ale Łokietek nie zaakceptował jego propozycji wcielając Kujawy Zachodnie w obręb starostw wielkopolskich.
Podczas wojny polsko-krzyżackiej w kwietniu 1332 r. kierował obroną Inowrocławia. Krzyżacy zdobyli miasto 26 kwietnia 1332 r., dając rycerstwu i mieszczanom możliwość wyboru: opuszczenie miasta w ciągu 8 dni lub pozostanie pod ich władzą. Jan skorzystał z pierwszej możliwości i razem z rycerstwem opuścił gród.
Schronił się następnie w ziemi sieradzkiej, w parafii bałdrzychowskiej, gdzie znajdowało się wiele posiadłości Pomianów.
Znaczącym epizodem w życiu Jana był udział w procesie warszawsko-uniejowskim w 1339 r.
Zeznawał w nim jako 25. świadek oskarżenia. Został zaprzysiężony i przesłuchany 25 lutego 1339 r. w Uniejowie. Jego zeznania należą do najobszerniejszych i najwartościowszych.
W latach 1339-1343 przebywał na Kujawach, świadkując na wielu dokumentach, m.in.:
Zmarł po 1345 r.

</doc>
<doc id="1674587" url="https://pl.wikipedia.org/wiki?curid=1674587" title="Arnedo">
Arnedo

Arnedo – miasto w Hiszpanii, we wspólnocie autonomicznej La Rioja. W 2008 liczyło 14 289 mieszkańców.

</doc>
<doc id="1674590" url="https://pl.wikipedia.org/wiki?curid=1674590" title="Reynald Lemaître">
Reynald Lemaître

Reynald Lemaître (ur. 28 czerwca 1983 w Chambray-lès-Tours) – francuski piłkarz występujący na pozycji pomocnika. Zawodnik klubu AS Dragon.
Kariera klubowa.
Lemaître jest wychowankiem SM Caen. Do jego pierwszej drużyny, wówczas występującej w Ligue 2 został włączony w sezonie 2002/2003. W Ligue 2 zadebiutował 5 lutego 2003 w zremisowanym 0:0 pojedynku z Grenoble Foot 38. W 2004 roku awansował z klubem do Ligue 1. W tych rozgrywkach pierwszy mecz zaliczył 7 sierpnia 2004 przeciwko FC Istres (1:1). 25 września 2004 w zremisowanym 2:2 spotkaniu z AC Ajaccio zdobył pierwszą bramkę w Ligue 1. W 2005 roku dotarł z zespołem do finału Pucharu Ligi Francuskiej, jednak Caen przegrało tam 1:2 RC Strasbourg. W tym samym roku spadł z klubem do Ligue 2. W 2007 roku powrócił z nim do Ligue 1, jednak w 2009 roku ponownie spadł do Ligue 2. Wówczas odszedł z Caen.
Latem 2009 został graczem pierwszoligowego AS Nancy. Zadebiutował tam 8 sierpnia 2009 w wygranym 3:1 meczu z Valenciennes FC. Zawodnikiem Nancy był do połowy 2012 roku. Następnie pozostawał bez klubu, a w styczniu 2013 podpisał kontrakt z En Avant Guingamp, gdzie występował do 2017 roku. W 2018 roku został zawodnikiem tahitańskiego AS Dragon.
W Ligue 1 rozegrał 199 spotkań i zdobył 9 bramek.

</doc>
<doc id="1674591" url="https://pl.wikipedia.org/wiki?curid=1674591" title="Reynald Lemaitre">
Reynald Lemaitre



</doc>
<doc id="1674593" url="https://pl.wikipedia.org/wiki?curid=1674593" title="Amara Karba Bangoura">
Amara Karba Bangoura

Amara Karba Bangoura (ur. 10 marca 1986 w Kamsar) - gwinejski piłkarz grający na pozycji pomocnika w Valenciennes FC. Reprezentant kraju.
Bangoura swoją karierę rozpoczynał w gwinejskim klubu Hafia Conakry. Następnie występował w marokańskim Olympique Khouribga. Latem 2008 roku przeszedł do Valenciennes FC. W Ligue 1 zadebiutował 30 sierpnia 2008 roku w meczu przeciwko OGC Nice, zaś pierwszego gola zdobył w zremisowanym spotkaniu z FC Sochaux-Montbéliard 26 kwietnia 2009 roku. W 2010 roku przeszedł do Vannes OC.

</doc>
<doc id="1674600" url="https://pl.wikipedia.org/wiki?curid=1674600" title="Dąbrowa (gmina w województwie olsztyńskim)">
Dąbrowa (gmina w województwie olsztyńskim)

Dąbrowa – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Dąbrowa, lecz siedzibą władz gminy były Bartoszyce (odrębna gmina miejska).
Gmina Dąbrowa powstała po II wojnie światowej na terenie tzw. Ziem Odzyskanych (powiat frydlądzko-bartoszycki). 28 czerwca 1946 roku jako jednostka administracyjna polskiego powiatu bartoszyckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Dąbrowa, Kiertyny Wielkie, Łapkiejmy, Plęsy, Sędławki, Skitno, Spytajny, Szylina Wielka, Tromity, Wipławki, Wirwilty i Żydowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674602" url="https://pl.wikipedia.org/wiki?curid=1674602" title="Sokolica (gmina)">
Sokolica (gmina)

Sokolica – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Sokolica.
Gmina Sokolica powstała po II wojnie światowej na terenie tzw. Ziem Odzyskanych (powiat frydlądzko-bartoszycki). 28 czerwca 1946 roku jako jednostka administracyjna polskiego powiatu bartoszyckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Bieliny, Drawa, Łabędnik, Maszewy, Pasławki, Różyna, Sokolica i Wiatrowiec.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674603" url="https://pl.wikipedia.org/wiki?curid=1674603" title="Fantasy of Flight">
Fantasy of Flight

 
 
Fantasy of Flight – amerykańskie muzeum lotnictwa, położone w Polk City na Florydzie.
Jest to jedna z największych prywatnych kolekcji samolotów i śmigłowców udostępniona dla publiczności. Właścicielem większości eksponowanych maszyn jest Kermit Weeks, entuzjasta lotnictwa i dwukrotny mistrz USA w akrobacji lotniczej. Najmłodszy prezentowany eksponat to śmigłowiec Hiller Hornet H-32 z 1956 roku. Samoloty prezentowane są w formie statycznej w hangarach jak również w dioramach przedstawiających wybrane wydarzenia z historii lotnictwa. Duża część prezentowanych samolotów pomimo upływu czasu może nadal latać. 
Na terenie muzeum znajdują się następujące maszyny:

</doc>
<doc id="1674604" url="https://pl.wikipedia.org/wiki?curid=1674604" title="Nikołaj Ruzski">
Nikołaj Ruzski

Nikołaj Władimirowicz Ruzski, ros. Николай Владимирович Рузский (ur. 18 marca 1854, zm. 18 października 1918 w Piatigorsku) – rosyjski wojskowy generał piechoty, generał adiutant, od 3 września 1914 r. do 17 marca 1915 r. głównodowodzący Armią Północną 
Po ukończeniu nauki w I Petersburskim gimnazjum wojskowym i zdobyciu wykształcenia w II Konstantynowskiej Szkole Wyższej awansowany w 1870 r. na stopień oficerski. W 1877 roku oddelegowany na wojnę rosyjsko-turecką, gdzie dowodził kompanią lejbgwardyjskiego (czyli Gwardii Cesarskiej) pułku grenadierów i został ranny. W 1881 roku ukończył Mikołajewską Akademię Sztabu Generalnego.
W czasie wojny rosyjsko-japońskiej w latach 1904-1905 wyznaczony na szefa polowego sztabu 2. Mandżurskiej Armii. W latach 1906–1909 dowódca korpusu. 29 marca 1909 r. awansowany do stopnia generalskiego. Od roku 1909 członek Rady wojskowej w Ministerstwie Wojny – zajmował się tworzeniem regulaminów, w tym Regulaminu walki 1912 roku.
W chwili wybuchu I wojny światowej gen. Ruzski objął dowództwo 3 Armii, od września 1914 roku do marca 1915 roku był dowódcą Frontu Północno-Zachodniego, od lipca do sierpnia 1915 roku dowódcą 6 Armii, a od sierpnia 1915 do kwietnia 1917 dowodził Frontem Północnym (z przerwą od grudnia 1915 roku do sierpnia 1916 roku). 25 października 1914 r. za zasługi w bitwie galicyjskiej otrzymał Order Świętego Jerzego. Podczas bitwy przasnyskiej zdołał pokonać wojska gen. Galwitza przy stratach własnych większych trzykrotnie niż przeciwnika i to była jedna z ostatnich bitew, w której odniósł sukces.
25 kwietnia 1917 r. na skutek choroby i nieporozumień z częścią wyższej kadry zrezygnował z dowodzenia i wyjechał do Kisłowodska na leczenie. W 1918 roku po zdobyciu miasta przez Kaukaską Armię Czerwoną aresztowany i rozstrzelany w Piatigorsku.

</doc>
<doc id="1674607" url="https://pl.wikipedia.org/wiki?curid=1674607" title="SMS G 85">
SMS G 85

G 85 – niemiecki niszczyciel z okresu I wojny światowej. Pierwsza jednostka typu "G 85". Okręt wyposażony w trzy kotły parowe opalane ropą. Zapas paliwa 326 ton. Zatopiony ogniem dział brytyjskich okrętów HMS "Swift" i HMS "Broke" 21 kwietnia 1917 roku podczas bitwy w Cieśninie Kaletańskiej.

</doc>
<doc id="1674610" url="https://pl.wikipedia.org/wiki?curid=1674610" title="Luca Dirisio">
Luca Dirisio

Luca Dirisio (ur. 18 czerwca 1978 w Vasto) – włoski piosenkarz.
Życiorys.
Urodził się w Vasto, w małej miejscowości we włoskim regionie Abruzji. Jako nastolatek chciał zaistnieć na boiskach piłkarskich w Serie A, jednak ostatecznie poświęcił swoje życie muzyce.
W 2004, mając 26 lat wydał swój pierwszy singiel "Calma e sangue freddo", zawierający piosenkę pod tym samym tytułem oraz "Per le mie mani". Stał się on od razu wielkim hitem wakacji 2004. Dzięki temu rytmicznemu utworowi Dirisio wygrał nagrodę "Rewelacji roku" na włoskim festiwalu muzyki Festivalbar. Płyta, zawierająca taneczny singiel, zyskała status złotej i rozeszła się w 20 tysiącach sprzedanych kopii.
Po tym niewątpliwym sukcesie Dirisio kontynuował komponowanie i po kilku miesiącach nagrał energetyczną płytę, zatytułowaną "Luca Dirisio", zawierającą: "Calma e sangue freddo", "Per sempre", "Usami", "Grano di sale". Album był sprzedawany w sklepach muzycznych i w kioskach wraz z czasopismem "Tv Sorrisi e Canzoni". Płytę wydano również w wersji hiszpańskojęzycznej. Osiągnął sukces na hiszpańskich i Niemczech listach przebojów.
W 2005 zaśpiewał "Non capiva che l'amavo" wraz z Paolo Meneguzzi'm na włoskim Festiwalu Muzyki San Remo. Rok później wziął udział w tym samym festiwalu w kategorii "Mężczyzn" wraz z piosenką "Sparirò", którą napisał po rozstaniu ze swoją wieloletnią partnerką. Po konkursie, w którym nie zajął znaczącego miejsca, wydał drugi album "La vita è strana". Latem 2006 wydaje drugi singiel płyty, "La ricetta del campione", wspaniale wpisujący się w wakacyjne klimaty.
W grudniu 2006 nagrał ścieżkę dźwiękową do filmu Disneya High School Musical, interpretując piosenkę "Breaking free" (tytuł włoski: "Se provi a volare"). Piosenka ta została później dodana do wznowionego wydania "La vita è strana".
W 2007 wydany został czwarty singiel "L'isola degli sfigati", w którym Dirisio w sposób sarkastyczny opowiada o popularnym włoskim reality show "L'sola dei famosi".
9 maja 2008 wydał trzeci album, "300 all'ora", zawierający singiel "Magica". Drugim singlem płyty był utwór "Fragole, ciliegie e miele". Tym samym skończył się kontrakt artysty z wytwórnią Sony BMG.

</doc>
<doc id="1674613" url="https://pl.wikipedia.org/wiki?curid=1674613" title="Rejon kamionecki">
Rejon kamionecki



</doc>
<doc id="1674614" url="https://pl.wikipedia.org/wiki?curid=1674614" title="Nieves García Vicente">
Nieves García Vicente

Nieves García Vicente (ur. 23 lipca 1955) – hiszpańska szachistka, mistrzyni międzynarodowa od 1978 roku.
Kariera szachowa.
Do ścisłej czołówki hiszpańskich szachistek należy od pierwszych lat 70. XX wieku. W 1978 r. otrzymała, jako druga w historii hiszpańska szachistka, tytuł mistrzyni międzynarodowej. Jest kilkunastokrotną medalistką indywidualnych mistrzostw kraju, w tym jedenastokrotnie złotą (1975, 1977, 1978, 1981, 1982, 1984, 1992, 1993, 1996, 1998, 2003) oraz sześciokrotnie srebrną (1976, 1986, 1988, 1990, 2000, 2007). Poza liczbą tytułów mistrzyni Hiszpanii jest również rekordzistką pod względem liczby startów w szachowych olimpiadach, w których pomiędzy 1974 a 2004 r. uczestniczyła 15 razy (w tym dziesięciokrotnie na najtrudniejszej, I szachownicy). W 1976 r. w Hajfie zdobyła dwa olimpijskie medale, srebrny (za indywidualny wynik na II szachownicy – 9½ pkt w 11 partiach) oraz brązowy (wspólnie z drużyną). Była również (w latach 1992–2003) czterokrotną uczestniczką turniejów o drużynowe mistrzostwo Europy, w 2003 r. zdobywając brązowy medal za wynik na III szachownicy.
Na przełomie lat 70. i 80. należała do szerokiej światowej czołówki, dwukrotnie osiągając dobre wyniki w turniejach międzystrefowych (eliminacji mistrzostw świata), w Alicante (1979, dz. IX-X m. wspólnie z Gertrude Baumstark) oraz w Tbilisi (1982, dz. IV-VI m. wspólnie z Jeleną Achmyłowską i Nino Gurieli). Do innych jej sukcesów w turniejach międzynarodowych należały m.in. dwukrotne samodzielne zwycięstwa w kobiecych turniejach w Biel (1979, 1981) oraz dz. I m. w turnieju strefowym w Delden (1993, wspólnie z Susan Lalić i Esther de Kleuver).
Najwyższy ranking w karierze osiągnęła 1 lipca 1996 r., z wynikiem 2275 punktów zajmowała wówczas 1. miejsce wśród hiszpańskich szachistek.

</doc>
<doc id="1674615" url="https://pl.wikipedia.org/wiki?curid=1674615" title="Nieves Garcia Vicente">
Nieves Garcia Vicente



</doc>
<doc id="1674617" url="https://pl.wikipedia.org/wiki?curid=1674617" title="SMS G 86">
SMS G 86

G 86 – niemiecki niszczyciel z okresu I wojny światowej. Druga jednostka typu "G 85". Okręt wyposażony w trzy kotły parowe opalane ropą. Zapas paliwa 326 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1925 roku.

</doc>
<doc id="1674621" url="https://pl.wikipedia.org/wiki?curid=1674621" title="SMS G 87">
SMS G 87

SMS G 87 – niemiecki niszczyciel z okresu I wojny światowej, trzecia jednostka typu "G 85". Okręt wyposażony był w trzy kotły parowe opalane ropą, a zapas paliwa wynosił 326 ton. Zatonął na minie na Morzu Północnym 30 marca 1918 roku.

</doc>
<doc id="1674622" url="https://pl.wikipedia.org/wiki?curid=1674622" title="Jarosław z Płonkowa">
Jarosław z Płonkowa

Jarosław z Płonkowa – kasztelan słoński w latach 1292-1305, kasztelan bydgoski w latach 1305-1306.
Był przedstawicielem znaczącego na Kujawach rodu Pomianów. Pisał się z Płonkowa, wsi położonej między Inowrocławiem, a Gniewkowem, której był pierwszym znanym właścicielem. 
Nie wiadomo, kto był jego ojcem, natomiast dziadem był prawdopodobnie Rozdział – kasztelan inowrocławski (1268-1271). Jego synowcem był Jan z Płonkowa – kasztelan wyszogrodzki, wojewoda inowrocławski.
Jego synami byli: Jan - późniejszy kanonik włocławski i kruszwicki, Rozdział – włodarz inowrocławski, podsędek sieradzki (od 1336 r.), Tomasz - późniejszy sędzia gniewkowski (1338-1358).
W latach 1296-1300 jako kasztelan słoński występował w testacjach dokumentów książęcych dotyczących sprzedaży dóbr klasztorowi byszewskiemu przez miejscowe rycerstwo:
W 1305 r. awansował na kasztelanię bydgoską. Na dokumencie z 14 marca 1306 r. wystąpił jako kasztelan bydgoski na pierwszym miejscu, a po nim jego bratanek kasztelan wyszogrodzki Jan z Płonkowa.
Ostatni dokument z udziałem Jarosława pochodzi z 6 kwietnia 1315 r. Występuje w nim jako osoba prywatna. Po tej dacie nie ma już o nim żadnych informacji.

</doc>
<doc id="1674628" url="https://pl.wikipedia.org/wiki?curid=1674628" title="Rejon michajłowski">
Rejon michajłowski



</doc>
<doc id="1674633" url="https://pl.wikipedia.org/wiki?curid=1674633" title="SMS G 88">
SMS G 88

G 88 – niemiecki niszczyciel z okresu I wojny światowej. Czwarta jednostka typu "G 85". Okręt wyposażony w trzy kotły parowe opalane ropą. Zapas paliwa 326 ton. Został zatopiony 8 kwietnia 1917 roku torpedą wystrzeloną przez brytyjski kuter torpedowy typu CMB pod Ostendą (kutry CMB 4, 5, 6, 9).

</doc>
<doc id="1674635" url="https://pl.wikipedia.org/wiki?curid=1674635" title="Aleksandr Bucharow">
Aleksandr Bucharow

Aleksandr Jewgienijewicz Bucharow (ros. Александр Евгеньевич Бухаров, ur. 12 marca 1985 w Nabierieżnych Czełnach) – piłkarz rosyjski grający na pozycji napastnika.
Kariera klubowa.
Jest wychowankiem klubu FC Krasnodar-2000 i w 2002 roku zadebiutował w Drugiej Dywizji. W 2003 roku zaliczył jedno spotkanie w zespole Czernomorca-2 Noworosyjsk, a w 2004 roku został piłkarzem Rubinu Kazań. W 2004 roku zaczął grać w rezerwach tego klubu, a w 2005 roku przeszedł do kadry pierwszej drużyny. 27 sierpnia tamtego roku zadebiutował w Premier Lidze w wygranym 1:0 wyjazdowym spotkaniu z FK Rostów, a w październikowym spotkaniu z CSKA Moskwa strzelił pierwszą bramkę dla Rubinu. W 2006 roku zaliczył 8 spotkań i zdobył 5 bramek, jednak w 2007 ani razu nie pojawił się na boisku. W sezonie 2008 z 6 golami był wraz z Christianem Noboą i Gökdenizem Karadenizem najlepszym strzelcem zespołu przyczyniając się do wywalczenia pierwszego w historii klubu tytułu mistrza Rosji. W 2009 roku obronił z Rubinem tytuł mistrzowski.
W połowie 2010 roku przeszedł do Zenitu Petersburg, z którym podpisał 4-letni kontrakt. Zadebiutował w nim 14 sierpnia 2010 w zremisowanym 1:1 domowym meczu z Dinamem Moskwa. W sezonie 2013/2014 był wypożyczony do Anży Machaczkała.
Latem 2014 został zawodnikiem FK Rostów. W sezonie 2018/2019 grał ponownie Rubinie, w którym zakończył karierę.
Kariera reprezentacyjna.
W 2005 roku rozegrał dwa spotkania w reprezentacji Rosji U-21. 14 października 2009 roku zadebiutował w dorosłej reprezentacji w zremisowanym 1:1 meczu z Azerbejdżanem. W kadrze narodowej rozegrał 9 meczów i strzelił 1 gola.

</doc>
<doc id="1674636" url="https://pl.wikipedia.org/wiki?curid=1674636" title="SMS G 89">
SMS G 89

G 89 – niemiecki niszczyciel z okresu I wojny światowej. Piąta jednostka typu "G 85". Okręt wyposażony w trzy kotły parowe opalane ropą. Zapas paliwa 326 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1926 roku.

</doc>
<doc id="1674637" url="https://pl.wikipedia.org/wiki?curid=1674637" title="Bukowiec (gmina w województwie olsztyńskim)">
Bukowiec (gmina w województwie olsztyńskim)

Bukowiec – dawna gmina wiejska istniejąca w latach 1946-1954 w województwie olsztyńskim (dzisiejsze województwo warmińsko-mazurskie). Siedzibą władz gminy był Bukowiec.
Gmina Bukowiec powstała po II wojnie światowej na terenie tzw. Ziem Odzyskanych (pruski powiat iławecki). 28 czerwca 1946 roku jako jednostka administracyjna polskiego powiatu iławeckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 6 gromad: Bukowiec, Dobrzynka, Grotowo, Kwiatkowo, Paprocin i Zięby.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674638" url="https://pl.wikipedia.org/wiki?curid=1674638" title="SMS G 90">
SMS G 90

SMS G 90 – niemiecki niszczyciel z okresu I wojny światowej, szósta jednostka typu "G 85". Okręt wyposażony był w trzy kotły parowe opalane ropą, a zapas paliwa wynosił 326 ton. Zatonął w Zatoce Fińskiej na minie 11 listopada 1916 roku.

</doc>
<doc id="1674639" url="https://pl.wikipedia.org/wiki?curid=1674639" title="Bałdrzych">
Bałdrzych

Bałdrzych – kasztelan bydgoski w latach 1296-1305.
Jego przynależność rodowa, ani rodzice nie są znani. Jednakże w dokumencie księcia łęczycko-kujawskiego Kazimierza z 1261 r. wystąpił Bałdrzych - synowiec Stefana i Mikołaja. 
Ze względu na rzadkość jego imienia można go identyfikować z prawnukiem Bałdrzycha - dziedzica wsi Bałdrzychów w ziemi sieradzkiej. 
Nie wiadomo czy poza kasztelanią bydgoską pełnił inne urzędy.
Podpisany jest na dokumentach książąt Leszka i Przemysława z 2 lutego oraz 9 czerwca 1296 r.
Później spotykany jest również w dokumentach:
Następca Bałdrzycha na urzędzie kasztelana pojawił się w 1305 r.

</doc>
<doc id="1674640" url="https://pl.wikipedia.org/wiki?curid=1674640" title="Villano (arcybiskup Pizy)">
Villano (arcybiskup Pizy)

Villano (zm. 1175) – włoski kardynał i arcybiskup Pizy.
Pochodził z Pistoi. W grudniu 1144 papież Lucjusz II mianował go kardynałem prezbiterem Santo Stefano al Monte Celio. Podpisywał bulle papieskie między 11 stycznia 1145 a 15 maja 1146. W maju 1146 Eugeniusz III mianował go arcybiskupem Pizy oraz legatem papieskim i prymasem Sardynii; zrezygnował wówczas z tytułu kardynalskiego. Już 29 maja 1146 uzyskał potwierdzenie przywilejów nadanych arcybiskupom Pizy przez Innocentego II.
Wkrótce po objęciu urzędu arcybiskupiego Villano popadł w konflikt z kanonikami z pizańskiej kapituły. Przyczyny tego konfliktu nie są do końca jasne, w każdym razie jednak w listopadzie 1147 papież Eugeniusz III przesłał kanonikom upomnienie, przypominając im o obowiązku posłuszeństwa względem metropolity. Kilka lat później (1151/52) udokumentowany jest spór jurysdykcyjny arcybiskupa Villano z biskupem Galganusem z Volterra, również rozstrzygnięty po myśli metropolity pizańskiego.
W 1159 Villano poparł prawnie obranego papieża Aleksandra III przeciwko cesarzowi Fryderykowi I i popieranym przez niego antypapieżom. Przez krótki czas (1161/62) towarzyszył wygnanemu z Rzymu papieżowi w jego podróży po Toskanii i Ligurii. W tym też czasie (26 stycznia 1162) uzyskał potwierdzenie przywilejów swojej archidiecezji. W 1164-65 w Pizie wzięła górę frakcja procesarska i arcybiskup Villano musiał uciekać z miasta. Na jego miejsce obrano schizmatyckiego arcybiskupa Benincasa (w marcu 1167), zatwierdzonego na urzędzie i konsekrowanego przez antypapieża Paschalisa III. Dopiero w 1170 Villano zdołał powrócić do Pizy i ponownie objąć swój urząd, który sprawował aż do śmierci pięć lat później.

</doc>
<doc id="1674642" url="https://pl.wikipedia.org/wiki?curid=1674642" title="SMS G 91">
SMS G 91

G 91 – niemiecki niszczyciel z okresu I wojny światowej. Siódma jednostka typu "G 85". Okręt wyposażony w trzy kotły parowe opalane ropą. Zapas paliwa 326 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1924 roku.

</doc>
<doc id="1674645" url="https://pl.wikipedia.org/wiki?curid=1674645" title="Galiny (gmina w powiecie iławeckim)">
Galiny (gmina w powiecie iławeckim)

Galiny – dawna gmina wiejska istniejąca w latach 1946–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Gałajny (początkowo jako "Galiny").
Gmina Galiny powstała po II wojnie światowej na terenie tzw. Ziem Odzyskanych (pruski powiat iławecki). 28 czerwca 1946 roku jako jednostka administracyjna polskiego powiatu iławeckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Bąsze, Gałajny, Lejdy, Molwity, Nowa Wieś, Solno, Toprzyny i Warszkajty.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.
Nie mylić z pobliską dawną gminą Galiny w powiecie bartoszyckim w tymże województwie, istniejącą do reformy w 1954 roku oraz przejściowo w latach 1973–77.

</doc>
<doc id="1674646" url="https://pl.wikipedia.org/wiki?curid=1674646" title="SMS G 92">
SMS G 92

G 92 – niemiecki niszczyciel z okresu I wojny światowej. Ósma jednostka typu "G 85". Okręt wyposażony w trzy kotły parowe opalane ropą. Zapas paliwa 326 ton. W 1918 roku internowany w Scapa Flow. 21 czerwca 1919 roku osadzony na płyciźnie po próbie samozatopienia. Złomowany w latach 1921-1922.

</doc>
<doc id="1674648" url="https://pl.wikipedia.org/wiki?curid=1674648" title="Pieszkowo (gmina)">
Pieszkowo (gmina)

Pieszkowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Pieszkowo.
Gmina Pieszkowo powstała po II wojnie światowej na terenie tzw. Ziem Odzyskanych (pruski powiat iławecki). 28 czerwca 1946 roku jako jednostka administracyjna polskiego powiatu iławeckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 8 gromad: Bądze, Burkarty, Głądy, Janikowo, Pieszkowo, Pudlikajmy, Wajsnoty i Zielenica.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674649" url="https://pl.wikipedia.org/wiki?curid=1674649" title="SMS G 93">
SMS G 93

SMS G 93 – niemiecki niszczyciel z okresu I wojny światowej, dziewiąta jednostka typu "G 85". Okręt wyposażony był w trzy kotły parowe opalane ropą, a zapas paliwa wynosił 326 ton. Zatonął na minie na Morzu Północnym 30 marca 1918 roku.

</doc>
<doc id="1674653" url="https://pl.wikipedia.org/wiki?curid=1674653" title="Wojciechy (gmina)">
Wojciechy (gmina)

Wojciechy – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Wojciechy.
Gmina Wojciechy powstała po II wojnie światowej na terenie tzw. Ziem Odzyskanych (pruski powiat iławecki). 28 czerwca 1946 roku jako jednostka administracyjna polskiego powiatu iławeckiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 7 gromad: Barciszewo, Kiersity, Piasek, Rodnowo, Tapilkajmy, Wargielity i Wojciechy.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674655" url="https://pl.wikipedia.org/wiki?curid=1674655" title="Jan Mark">
Jan Mark

Janet Marjorie „Jan” Mark z domu Brisland (ur. 22 czerwca 1943 w Welwyn Garden City, zm. 16 stycznia 2006 w Oksfordzie) - brytyjska pisarka, autorka literatury dla dzieci i młodzieży.
W 1965 ukończyła studia na Canterbury College of Art. W latach 1965-1971 pracowała jako nauczycielka w szkole średniej. Dwukrotnie otrzymała "Carnegie Medal" (w 1976 za "Thunder and Lightnings" (wyd. polskie "Niebo nad Norfolkiem" 1981) i w 1983 za "Handles")
Była rozwiedziona z Neilem Markiem i miała dwoje dzieci: córkę Isobel i syna Alexa, który popełnił samobójstwo 8 miesięcy po śmierci matki. Jan Mark była popularna w Belgii, gdzie brała udział w projektach edukacyjnych związanych z nauczaniem języka angielskiego.

</doc>
<doc id="1674658" url="https://pl.wikipedia.org/wiki?curid=1674658" title="Nete">
Nete

Nete (gr. "Nḗtē", łac. "Nete") - w mitologii greckiej jedna z trzech muz liry, córka Apollona. Była czczona przede wszystkim w Delfach. Razem z nią były czczone jej siostry Hypate i Mese. Jej imię oznacza także najniższy z siedmiu dźwięków liry.

</doc>
<doc id="1674661" url="https://pl.wikipedia.org/wiki?curid=1674661" title="SMS G 94">
SMS G 94

G 94 – niemiecki niszczyciel z okresu I wojny światowej, dziesiąta jednostka typu "G 85". Okręt wyposażony był w trzy kotły parowe opalane ropą, a zapas paliwa wynosił 326 ton. Zatonął na minie na Morzu Północnym 30 marca 1918 roku.

</doc>
<doc id="1674662" url="https://pl.wikipedia.org/wiki?curid=1674662" title="Góry Baskijskie">
Góry Baskijskie

Góry Baskijskie (hiszp. "Montes Vascos", bask. "Euskal Mendiak") – pasmo górskie w północnej Hiszpanii, będące częścią łańcucha górskiego Gór Kantabryjskich.
Wysokość gór to 1400–1500 m n.p.m.; zbudowane są głównie ze skał osadowych – margli, piaskowców, łupków ilastych, wapieni. Powstały w orogenezie alpejskiej. Wydobywa się rudę żelaza.
Góry Baskijskie składają się z dwóch mniejszych pasm – nadbrzeżnego na północy i wewnętrznego na południu.

</doc>
<doc id="1674663" url="https://pl.wikipedia.org/wiki?curid=1674663" title="Changan Suzuki">
Changan Suzuki

Chang’an Suzuki – spółka typu joint venture, założona w 1992 roku przez Chang’an Motors i Suzuki, zajmująca się produkcją wybranych modeli marki Suzuki. Siedziba przedsiębiorstwa mieści się w Chongqingu w Chinach.

</doc>
<doc id="1674664" url="https://pl.wikipedia.org/wiki?curid=1674664" title="Hypate">
Hypate

Hypate (gr. "Hypátē", łac. "Hypate") – w mitologii greckiej jedna z trzech muz liry, córka Apollona. Była czczona przede wszystkim w Delfach. Jej siostry to Nete i Mese. Jej imię oznacza także najwyższy z siedmiu dźwięków liry.

</doc>
<doc id="1674665" url="https://pl.wikipedia.org/wiki?curid=1674665" title="SMS G 95">
SMS G 95

G 95 – niemiecki niszczyciel z okresu I wojny światowej. Jedenasta jednostka typu "G 85". Po wojnie przekazany Wielkiej Brytanii w ramach reparacji wojennych. Złomowany w latach 1921-1922.

</doc>
<doc id="1674666" url="https://pl.wikipedia.org/wiki?curid=1674666" title="Niebezpieczeństwo (film)">
Niebezpieczeństwo (film)

Niebezpieczeństwo lub Anioły zemsty, ludzie cienie ( lub ) – amerykański film sensacyjny, wyreżyserowany w roku 1994 przez debiutantkę Marię Dantę oraz Roda Hewitta (także twórcę scenariusza).
Bohaterami filmu jest rodzeństwo – brat i siostra, wojownicy ninja – które mści się za śmierć siostry na dealerach narkotyków.

</doc>
<doc id="1674668" url="https://pl.wikipedia.org/wiki?curid=1674668" title="Mese (mitologia)">
Mese (mitologia)

Mese (gr. "Mḗsē", łac. "Mese") – w mitologii greckiej jedna z trzech muz liry, córka Apollona. Była czczona przede wszystkim w Delfach. Jej siostry to Nete i Hypate. Jej imię oznacza także średni z siedmiu dźwięków liry.

</doc>
<doc id="1674669" url="https://pl.wikipedia.org/wiki?curid=1674669" title="Ryszard Kozłowski (inżynier)">
Ryszard Kozłowski (inżynier)

Ryszard Henryk Kozłowski (ur. 2 listopada 1942 we Lwowie zm. 19 listopada 2022 w Krakowie ) – polski inżynier, nauczyciel akademicki, profesor nauk technicznych specjalizujący się w inżynierii materiałowej, polityk, były prezes Przymierza Narodu Polskiego.
Życiorys.
W 1965 uzyskał tytuł magistra na Wydziale Mechanicznym Politechniki Śląskiej. W 1972 otrzymał stopień naukowy doktora na Wydziale Metalurgii i Inżynierii Materiałowej na tej samej uczelni, a w 1986 został doktorem habilitowanym na tym samym wydziale. W 1996 otrzymał tytuł profesora tytularnego, a w 2002 profesora zwyczajnego.
W latach 1965–1982 pracował w Instytucie Metalurgii Żelaza w Gliwicach, w 1985 w Instytucie Odlewnictwa w Krakowie, a w 1986 w Instytucie Inżynierii Materiałowej Politechniki Krakowskiej. Na tej uczelni pełnił później funkcje prodziekana Wydziału Mechanicznego ds. dydaktyki (1990–1993), dyrektora Instytutu Materiałoznawstwa i Technologii Metali (1994–1996) oraz prorektora ds. dydaktyki (1996–2002).
Od 1998 do 2003 był delegatem Polski i przedstawicielem Ministerstwa Nauki w programie COST 522. Był także członkiem m.in. Światowej Rady Programów Edukacyjnych w Inżynierii Materiałów (2001) oraz Sekcji Tworzyw Metalicznych Komitetu Nauki o Materiałach Polskiej Akademii Nauk (2003–2006).
W 2009 założył partię polityczną Przymierze Narodu Polskiego, której został prezesem. W tym samym roku był kandydatem KW Libertas w wyborach do Parlamentu Europejskiego w okręgu wyborczym obejmującym województwo kujawsko-pomorskie, otrzymał 1408 głosów. W 2013 kierowane przez niego PNP zostało wyrejestrowane. W wyborach samorządowych w 2014 otwierał okręgową listę Ligi Polskich Rodzin do sejmiku województwa małopolskiego, jednak partia ta nie zdobyła mandatów. W wyborach parlamentarnych w 2015 był natomiast liderem krakowskiej listy KWW Grzegorza Brauna „Szczęść Boże!” do Sejmu, ugrupowanie to również nie osiągnęło progu wyborczego.
Publikacje.
Autor lub współautor ponad 80 publikacji z zakresu geotermii i materiałoznawstwa, w tym 6 podręczników i skryptów, redaktor 6 wydawnictw materiałów konferencyjnych, główny autor 11 patentów.
Był również publicystą Radia Maryja. Poniżej - tylko wybrane pozycje:
Odznaczenia.
W 1985 otrzymał Odznakę Zasłużony dla Energetyki, a w 2001 Medal Komisji Edukacji Narodowej. W tym samym roku, za "zasługi w działalności naukowo-badawczej, za zasługi w pracy dydaktycznej", został odznaczony Złotym Krzyżem Zasługi.

</doc>
<doc id="1674672" url="https://pl.wikipedia.org/wiki?curid=1674672" title="Kość przedczołowa">
Kość przedczołowa

Kość przedczołowa (łac. "os prefrontale") – kość oddzielająca kość łzową od kości czołowej.
Pojawiła się u płazów. Utraciły ją celurozaury i ssakokształtne, skutkiem czego nie mają jej ptaki oraz ssaki.

</doc>
<doc id="1674673" url="https://pl.wikipedia.org/wiki?curid=1674673" title="Artiomowsk">
Artiomowsk

Artiomowsk, ros. "Артёмовск"

</doc>
<doc id="1674675" url="https://pl.wikipedia.org/wiki?curid=1674675" title="Mistrzostwa Europy w Piłce Nożnej Kobiet 2009 (eliminacje)">
Mistrzostwa Europy w Piłce Nożnej Kobiet 2009 (eliminacje)

Eliminacje do Mistrzostw Europy w Piłce Nożnej Kobiet 2009 określiły 11 drużyn, które dołączyły do Finlandii, gospodarza mistrzostw, w turnieju finałowym.
Runda Wstępna.
20 zespołów zostało podzielonych na 5 grup po 4 drużyny. Zwycięzca każdej z grup zakwalifikował się do rzeczywistych eliminacji do turnieju. 25 reprezentacji zostało zwolnione z rundy wstępnej.
Grupa A1.
Rozegrana w Turcji.
Grupa A2.
Rozegrana w Bośni i Hercegowinie.
Grupa A3.
Rozegrana w Luksemburgu
Grupa A4.
Rozegrana w Rumunii
Grupa A5.
Rozegrana w Macedonii
Runda Eliminacyjna.
Rozlosowano sześć grup po pięć zespołów. Zwycięzcy grup automatycznie zakwalifikowali się do turnieju finałowego. Sześć zespołów z drugich miejsc oraz 4 najlepsze drużyny z miejsc trzecich awansowały do baraży rozegranych na zasadzie dwumeczu. W klasyfikacji drużyn z miejsc trzecich brano pod uwagę punkty zdobyte z drużynami, które zajęły pierwsze, drugie i czwarte miejsce w grupie. Punkty zdobyte w pojedynku z ostatnimi drużynami nie były liczone.
Grupa 1.
Klasyfikacja po zakończeniu eliminacji:
Grupa 2.
Klasyfikacja po zakończeniu eliminacji:
Grupa 3.
Klasyfikacja po zakończeniu eliminacji:
Grupa 4.
Klasyfikacja po zakończeniu eliminacji:
Grupa 5.
Klasyfikacja po zakończeniu eliminacji:
Grupa 6.
Klasyfikacja po zakończeniu eliminacji:
Baraże.
10 drużyn, które przeszły do tej rundy podzielono na 3 koszyki:
Zasady losowania: Do każdej z drużyn z pierwszego koszyka została rozlosowana drużyna z koszyka drugiego. Drużyny z koszyka trzeciego rozegrały mecz pomiędzy sobą jako najsłabsze drużyny z drugich miejsc.
Rewanże.
Islandia wygrywa w dwumeczu 4-1
Włochy wygrywają w dwumeczu 3-1
Remis w dwumeczu 4:4. Rosja wygrywa dzięki większej ilości zdobytych bramek na wyjeździe
Holandia wygrywa w dwumeczu 4:0.
Ukraina wygrywa w dwumeczu 5:0.

</doc>
<doc id="1674676" url="https://pl.wikipedia.org/wiki?curid=1674676" title="Rugratsy szaleją">
Rugratsy szaleją



</doc>
<doc id="1674677" url="https://pl.wikipedia.org/wiki?curid=1674677" title="Hepate">
Hepate



</doc>
<doc id="1674679" url="https://pl.wikipedia.org/wiki?curid=1674679" title="Takeda Katsuyori">
Takeda Katsuyori



</doc>
<doc id="1674680" url="https://pl.wikipedia.org/wiki?curid=1674680" title="SMS G 96">
SMS G 96

G 96 – niemiecki niszczyciel z okresu I wojny światowej. Wykorzystywał kadłub identyczny jak okręty typu "G 85", ale posiadał powiększoną dziobówkę. Okręt wyposażony w trzy kotły parowe opalane ropą. Zapas paliwa 332 ton. Zatonął 30 marca 1918 roku u wybrzeży Flandrii na minie.

</doc>
<doc id="1674683" url="https://pl.wikipedia.org/wiki?curid=1674683" title="María Luisa Cuevas Rodríguez">
María Luisa Cuevas Rodríguez

María Luisa Cuevas Rodríguez (ur. 8 sierpnia 1965) – hiszpańska szachistka, mistrzyni międzynarodowa od 1988 roku.
Kariera szachowa.
Od końca lat 70. XX wieku do końca 90. należała do ścisłej czołówki hiszpańskich szachistek. Pomiędzy 1978 a 1996 r. dziewięciokrotnie reprezentowała narodowe barwy na szachowych olimpiadach (w tym raz na I szachownicy), a także dwukrotnie (1992, 1997) na drużynowych mistrzostwach Europy, w 1992 r. zdobywając w Debreczynie brązowy medal za indywidualny wynik na II szachownicy. Wielokrotnie startowała w finałach indywidualnych mistrzostw Hiszpanii, zdobywając 7 złotych (1985, 1986, 1987, 1988, 1989, 1991, 1994) oraz 4 srebrne (1978, 1979, 1983, 1997) medale.
Jednym z jej największych sukcesów na arenie międzynarodowej było zdobycie tytułu wicemistrzyni świata studentek w 1992 r. w Antwerpii. Od 1999 r. nie uczestniczy w turniejach klasyfikowanych przez Międzynarodową Federację Szachową.
Najwyższy ranking w karierze osiągnęła 1 stycznia 1995 r., z wynikiem 2255 punktów dzieliła wówczas 1. miejsce (wspólnie z Nieves Garcíą Vicente) wśród hiszpańskich szachistek.

</doc>
<doc id="1674684" url="https://pl.wikipedia.org/wiki?curid=1674684" title="Joseph von Mering">
Joseph von Mering

Josef Freiherr von Mering (ur. 28 lutego 1849 w Kolonii, zm. 5 stycznia 1908 w Halle) – niemiecki lekarz, szlachcic.
Studiował na Uniwersytecie w Bonn, Greifswaldzie i Strasburgu, tytuł doktora medycyny otrzymał w 1873. Do 1877 był asystentem Frerichsa w Berlinie. W 1879 habilitował się z chemii fizjologicznej. Od 1890 na katedrze Uniwersytetu w Halle.
Pracując na Uniwersytecie w Strasburgu, razem z Oskarem Minkowskim odkrył, że trzustka pełni rolę w powstawaniu cukrzycy, co ukierowało badania, które ostatecznie doprowadziły do wyizolowania insuliny przez Fredericka Bantinga, Charlesa Besta oraz Jamesa Collipa.

</doc>
<doc id="1674685" url="https://pl.wikipedia.org/wiki?curid=1674685" title="József Árkövy">
József Árkövy

József Árkövy (ur. 8 lutego 1851 w Budapeszcie, zm. 19 maja 1922 tamże) – węgierski lekarz, stomatolog.
Studiował na Uniwersytecie w Budapeszcie, specjalizował się w stomatologii w Londynie. Od 1890 kierował nowo powstałą kliniką stomatologii w Budapeszcie, w 1891/92 roku został profesorem nadzwyczajnym.
Uznawany za twórcę węgierskiej stomatologii jako odrębnej specjalności medycznej.

</doc>
<doc id="1674686" url="https://pl.wikipedia.org/wiki?curid=1674686" title="Maria Luisa Cuevas Rodriguez">
Maria Luisa Cuevas Rodriguez



</doc>
<doc id="1674688" url="https://pl.wikipedia.org/wiki?curid=1674688" title="James Ewing">
James Ewing

James Ewing (ur. 25 grudnia 1866 w Pittsburghu, zm. 16 maja 1943 w Nowym Jorku) – amerykański lekarz, patolog. Był pierwszym profesorem patologii na Cornell University. Jako pierwszy opisał nowotwór, znany dziś jako mięsak Ewinga.
Urodził się 25 grudnia 1866 jako trzecie z pięciorga dzieci Thomasa i Julii Ewingów. Uczył się w Amherst College (Massachusetts), w 1888 został przyjęty do College of Physicians and Surgeons of New York które ukończył trzy lata później z tytułem doktora medycyny. W 1898 służył jako chirurg w amerykańskiej armii. Był współzałożycielem National Radium Institute i American Society for the Control of Cancer w 1913 roku. Zmarł 16 maja 1943 z powodu raka pęcherza moczowego.
Typ nowotworu kości znany obecnie jako mięsak (guz) Ewinga opisał w pracy z 1921 roku.

</doc>
<doc id="1674689" url="https://pl.wikipedia.org/wiki?curid=1674689" title="Otto Lanz">
Otto Lanz

Otto Lanz (ur. 14 października 1865 w Steffisburgu, zm. 23 marca 1935 w Amsterdamie) – szwajcarski lekarz, chirurg, kolekcjoner sztuki renesansowej.
Studiował medycynę w Genewie, Bazylei, Bernie, Lipsku i Monachium. W 1888 został asystentem Ludwiga Lichtheima. Od 1890 asystent w klinice chirurgicznej u Emila Theodora Kochera w Bernie. W 1893 został "privatdozentem". Od 1902 na katedrze w Amsterdamie. 
Jego imieniem nazwano punkt Lanza.

</doc>
<doc id="1674690" url="https://pl.wikipedia.org/wiki?curid=1674690" title="Alois Epstein">
Alois Epstein

Alois Epstein (ur. 1 stycznia 1849 w Kamenicach nad Lipou, zm. 28 października 1918 w Pradze) – czeski lekarz pediatra. Jako pierwszy opisał zmianę, znaną dziś jako perły Epsteina.
Studiował na Uniwersytecie Karola w Pradze, tytuł doktora medycyny otrzymał w 1873 roku. Pracował jako lekarz w Pradze, w 1880 został Privatdozentem, w 1884 profesorem pediatrii.

</doc>
<doc id="1674691" url="https://pl.wikipedia.org/wiki?curid=1674691" title="Pięknoskórnik modry">
Pięknoskórnik modry

Pięknoskórnik modry ("Terana coerulea" (Lam.) Kuntze) – gatunek grzybów z rodziny korownicowatych ("Phanerochaetaceae"). "Deutsche Gesellschaft für Mykologie" uznało ten gatunek za „grzyba roku” („Pilz des Jahres”) 2009.
Systematyka i nazewnictwo.
Pozycja w klasyfikacji według Index Fungorum: "Terana, Phanerochaetaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1779 r. Jean-Baptiste de Lamarck nadając mu nazwę "Byssus coerulea". Obecną, uznaną przez Index Fungorum nazwę nadał mu w 1891 r. Otto Kuntze, przenosząc go do rodzaju "Terana".
Synonimy naukowe:
Nazwę polską podał Władysław Wojewoda w 2003 r. W polskim piśmiennictwie mykologicznym gatunek ten opisywany był też jako nalotek modry, powłocznik modry i koralak błękitny.
Morfologia.
Wytwarza owocniki resupinatowe, czyli rozpostarte i ściśle przylegające do podłoża, z hymenium na wolnej powierzchni. Odznaczają się ciemnoniebieską barwą. Brzeg jest nieco uniesiony. Owocnik ma 2–6 mm grubości, jest ciemnoniebieski z jaśniejszym brzegiem. Ma woskowatą lub aksamitną w dotyku powierzchnię, gdy wyschnie jest kruchy i łamliwy. Zwykle wyrasta na martwym drewnie drzew liściastych, jesionów, wierzb, leszczyn. Wysyp jest biały. Zarodniki są elipsoidalne, gładkie, cienkościenne, bezbarwne lub jasnoniebieskie, o wymiarach 7–12 × 4–7  µm. Podstawki zawierają cztery zarodniki, są buławkowate, bezbarwne lub niebieskawe, o wymiarach 40–60 × 5–7 µm.
Występowanie i siedlisko.
Saprotrof. Występuje w ciepłym klimacie, opisywany był z Azji, Afryki, Nowej Zelandii, Ameryki Północnej, Wysp Kanaryjskich, Europy, Tajwanu, Tajlandii i Turcji. Obecnie w Polsce prawdopodobnie nie występuje (ostatnio notowany w 1933 z Poznania, umieszczony na Czerwonej liście z kategorią EX jako wymarły lub zaginiony.
Biochemia.
Wykazano, że barwnik odpowiedzialny za ciemnoniebieskie zabarwienie owocników "Terana caerulea" to polimer związków zbliżonych budową do kwasu teleforowego.
Grzyb eksponowany na działanie zewnętrznych czynników, takich jak wysoka temperatura (42° C), toksyczne opary rozpuszczalników lub roztwór toluenu wytwarza antybiotyk nazwany kortalkeronem (wodzian 2-hydroksy-6H-3-pirono-2-karboksyaldehydu), który hamuje wzrost "Streptococcus pyogenes". Zbadano szlak biosyntezy tego związku, wychodzący od glukozy. Z "T. caerulea" wyizolowano związki o tzw. szkielecie benzobisbenzofuranoidowym, nazwane kortycynami A, B i C.

</doc>
<doc id="1674693" url="https://pl.wikipedia.org/wiki?curid=1674693" title="Tajuña">
Tajuña

Tajuña (z łaciny Tagonius) – rzeka w środkowej Hiszpanii przepływająca przez prowincje Guadalajara i Madryt. Jest dopływem Jaramy, zaś ta jest dopływem Tagu. Źródło rzeki znajduje się w pobliżu miejscowości Maranchón w prowincji Guadalajara, w miejscu zwanym "Fuente del Carro". Rzeka płynie przez głębokie doliny, będące pozostałościami z epoki miocenu.
W dorzeczu rzeki występuje klimat śródziemnomorski suchy. Nasilenie częstości opadów deszczu występuje zazwyczaj w okresie jesieni i zimy.

</doc>
<doc id="1674694" url="https://pl.wikipedia.org/wiki?curid=1674694" title="Orange Trane">
Orange Trane

Orange Trane – polski zespół muzyczny wykonujący jazz.
Zespół powstał w 1994 roku w Kartuzach, a jego skład tworzyli wówczas młodzi muzycy z lokalnego środowiska muzycznego. Po roku 1997 grupa koncertowała w składzie: Piotr Lemańczyk, Sławek Jaskułke, Dariusz Herbasz i Tomasz Łosowski. Swą muzyką zespół wpisywał się w nurt współczesnego jazzu, łącząc w brzmieniu tradycję i nowoczesność z ekspresją i melodyjnością. Grupa koncertowała w klubach jazzowych na terenie całego kraju oraz na festiwalach, takich jak: Jazz Jantar, Jazz Juniors, Jazz nad Odrą, Pomorska Jesień Jazzowa, zdobywając wiele wyróżnień i nagród. W tym składzie zespół nagrał dwie płyty: bardzo dobrze przyjęty debiutancki album zatytułowany "Obertas", a następnie "My Personal Friend", przy gościnnym udziale Mieczysława Szcześniaka, i saksofonisty Macieja Sikały. W 2000 roku zespół zawiesił działalność koncertową.
W 2011 roku Piotr Lemańczyk wraz z Tomaszem Łosowskim reaktywowali zespół. Zaprosili do współpracy wibrafonistę Dominika Bukowskiego. W 2012 roku ukazała się pierwsza płyta nowego składu – "Orange Trane Acoustic Trio". Kolejna płyta "Fugu", ukazała się w 2014. W 2016 roku zespół wydał płytę "Interpersonal Lines" nagraną z brytyjskim saksofonistą altowym i raperem Soweto Kinchem, oraz z Jakubem Skowrońskim, polskim saksofonistą młodego pokolenia. W 2018 roku do składu dołączył saksofonista – Szymon Łukowski.
Obecnie zespół ukończył nagranie nowej płyty – premiera – jesień 2019. Wydawcą jest firma MTJ. Na płycie obok stałego składu (Lemańczyk, Łosowski, Łukowski, Bukowski) gościnnie zagrali: Raper Eskaubei (Bartłomiej Skubisz), Jakub Skowroński (saksofon) i Michał Ciesielski (saksofon).

</doc>
<doc id="1674696" url="https://pl.wikipedia.org/wiki?curid=1674696" title="Changan Ford Mazda">
Changan Ford Mazda

Changan Ford Mazda – dawna spółka typu joint venture, założona w 2003 roku przez Chang’an Motors i Ford Motor Company, zajmująca się produkcją wybranych modeli marki Ford. Siedziba przedsiębiorstwa mieści się w Chongqing w Chinach.

</doc>
<doc id="1674697" url="https://pl.wikipedia.org/wiki?curid=1674697" title="Włodzimierz (Bogojawleński)">
Włodzimierz (Bogojawleński)

Włodzimierz, imię świeckie Wasilij Nikiforowicz Bogojawlenskij (ur. w Małej Morszewce, zm. w Kijowie) – prawosławny metropolita kijowski i halicki, pierwszy nowomęczennik rosyjski. 
Młodość i wczesna działalność.
Urodził się w rodzinie kapłana prawosławnego. Ukończył seminarium duchowne w Tambowie, następnie uzyskał tytuł kandydata teologii w Kijowskiej Akademii Teologicznej. W 1915 uzyskał doktorat z teologii. 
Od 1874 był wykładowcą homiletyki, liturgiki i teologii pasterskiej w seminarium w Tambowie, w roku następnym zaczął prowadzić również zajęcia dotyczące Pisma Świętego i języka niemieckiego. Równolegle pracował jako nauczyciel geografii w gimnazjum dla dziewcząt. 
31 stycznia 1882 przyjął święcenia kapłańskie, pracował w cerkwi Św. Trójcy w Tambowie. Był żonaty i miał jedno dziecko, które zmarło w dzieciństwie. Pracował jako proboszcz parafii w Kozłowie. Po tym, gdy zmarła również jego żona, złożył w 1886 śluby zakonne. W tym samym roku został archimandrytą i przełożonym monasteru Św. Trójcy w Tambowie, a następnie monasteru św. Antoniego w Nowogrodzie.
Biskup i metropolita.
13 czerwca 1888 został biskupem pomocniczym eparchii nowogrodzkiej, a w trzy lata później – biskupem Samary. W swojej eparchii zakładał bractwa cerkiewne i szkoły religijne, zaangażował się w pomoc ofiarom epidemii cholery i głodu na Powołżu w latach 90. XIX wieku. Jego działalność zwróciła na niego uwagę prokuratora Świętego Synodu Konstantina Pobiedonoscewa, za sprawą którego Włodzimierz został w październiku 1892 egzarchą Gruzji. Również na jej terenie prowadził aktywną działalność dobroczynną. 
21 lutego 1898 został honorowym archimandrytą Ławry Troicko-Siergijewskiej i metropolitą moskiewskim i kołomieńskim. Rozwinął działalność edukacyjną wśród robotników, czynnie angażując się w polemikę z ideami marksizmu. Był zdecydowanym przeciwnikiem rewolucji 1905. Tworzył również organizacje zajmujące się walką z alkoholizmem oraz wspierał działalność Elżbiety Fiodorowny i jej klasztoru. Był honorowym członkiem Galicyjsko-Russkiego Towarzystwa Dobroczynnego.
W 1912 został metropolitą petersburskim i ładoskim oraz archimandrytą Ławry św. Aleksandra Newskiego, które to godności stracił na skutek sporu z carem o rolę Rasputina w państwie i w Rosyjskim Kościele Prawosławnym. W październiku 1915 został metropolitą kijowskim i halickim. W 1917, mimo swoich monarchistycznych poglądów, warunkowo poparł Rząd Tymczasowy.
Śmierć.
Został zamordowany po zdobyciu Kijowa przez bolszewików pod dowództwem Michaiła Murawjowa, po wycofaniu się z niego wojsk Ukraińskiej Republiki Ludowej. Oficjalnym powodem jego zatrzymania była pogłoska o tym, jakoby metropolita ukrywał w swoim mieszkaniu na terenie Ławry Peczerskiej część pieniędzy należących do metropolii kijowskiej i odmawiał ich prawidłowego wykorzystania. 
Metropolita Włodzimierz został zatrzymany przez pięciu żołnierzy i bez sądu rozstrzelany pod ścianą ławry. Zabójcy hierarchy działali samodzielnie, będąc pod wpływem alkoholu. Ciało zamordowanego zostało porzucone w miejscu egzekucji i odnalezione dopiero następnego dnia. Jego pogrzeb odbył się po wystawieniu ciała w cerkwi św. Michała Archanioła w kompleksie ławry. 4 kwietnia 1992 został kanonizowany przez Rosyjski Kościół Prawosławny jako pierwszy rosyjski nowomęczennik – ofiara prześladowań komunistycznych. Na miejscu jego śmierci znajduje się dziś pamiątkowy krzyż. Relikwie świętego znajdują się w cerkwi Zwiastowania w kompleksie Dalekich Pieczar Ławry Pieczerskiej.

</doc>
<doc id="1674698" url="https://pl.wikipedia.org/wiki?curid=1674698" title="Projekty architektoniczne Stanisława Witkiewicza">
Projekty architektoniczne Stanisława Witkiewicza

Stanisław Witkiewicz był polskim malarzem, pisarzem i teoretykiem sztuki. Zajmował się również architekturą i był twórcą stylu zakopiańskiego.
Wille.
Pierwszym projektem, który zapoczątkował oryginalny styl, była willa Koleba, późniejsza willa „Koliba”, zaprojektowana dla hr. Zygmunta Gnatowskiego w 1891. Budowę domu przy ul. Kościeliskiej trwała w latach 1892–1893. Obiekt nawiązywał do sztuki podhalańskiej, a jego wnętrza przepełnione były elementami ludowymi i miejscowego rzemiosła. W 1901 Gnatowski dobudował od strony zachodniej duże skrzydło, zmieniając bryłę domu, a tym samym koncepcję Witkiewicza. Obecnie w Willi Koliba mieści się Muzeum Stylu Zakopiańskiego. 
Projekt Willi Koliba spotkał się z ogromnym uznaniem. Witkiewicz otrzymał wiele zamówień na podobne projekty. 
Jeszcze przed 1900 rokiem zaprojektował szereg willi. W latach 1894–1895 przy ulicy Zamoyskiego 25, na zlecenie Wincentego Korwina-Kossakowskiego wybudowano Willę Korwinówkę. Budynek został zbudowany z drewna na kamiennej podmurówce. Zaraz po wybudowaniu willa przeszła w ręce Marcina Nałęcz-Kęszyckiego, który zmienił nazwę willi na "Oksza". W 1900 roku dom przeszedł w posiadanie rodziny Reyów. W latach dwudziestych w willi znajdował się pensjonat a następnie internat uczniów zakopiańskiego gimnazjum. W okresie II wojny światowej znajdowało się tam liceum gospodarcze, a następnie konspiracyjna filia Politechniki Warszawskiej. Po wojnie w willi Oksza mieścił się internat a następnie Dom Zdrowia Dzieci i Młodzieży. Znajdował się tu ośrodek szkoleniowo-wypoczynkowy „Jurek-Oksza Zakopane”. Obecnie to jedna z filii Muzeum Tatrzańskiego. Pomimo licznych przeróbek budynku, zachowały się elementy dekoracyjne we wnętrzach, głównie powały i sosręby. Budynek został wpisany do rejestru zabytków województwa małopolskiego w 2006 roku. 
Do najbardziej udanych dzieł autorstwa Witkiewicza należą nieistniejącą już dziś Willa Zofiówka (rok budowy 1895–1896, inwestor Stanisław Sas Doliński, budorz Jan Obrochta, spłonęła w 1946) zbudowana dla rodziny Dolińskich oraz największa Willa pod Jedlami na ulicy Koziniec 1 wybudowana w latach 1896–1897. 
Kolejnym projektem Witkiewicza była Willa Konstantynówka znajdująca się przy ulicy Jagiellońskiej 16. Budynek został wybudowany w 1900 roku. W jego murach mieszkał m.in. Joseph Conrad, willa należała bowiem do jego kuzynki Anieli Zagórskiej. Przed wojną w Konstantynówce swoją pracownię malarską miał Tymon Niesiołowski, a jej gośćmi byli między innymi Józef Piłsudski, Stanisław Ignacy Witkiewicz i Stefan Żeromski. Znajdowała się tu dyrekcja przedsiębiorstwa turystycznego „Polskie Tatry”. Obecnie to pensjonat z restauracją.
Do końca XIX wieku Witkiewicz w Zakopanem zaprojektował kilka innych nieistniejących już willi: willę "Skoczyńska" i willę "Pepita" (później nazwaną "Łada"). Ta ostatnia od 1910 do 1921 roku należała do rodziny Jerzego Żuławskiego i jego synów Marka, Wawrzyńca i Juliusza. W nim prowadzono otwarty dom literacki, gdzie gościło wielu polskich pisarzy i artystów m.in. Kazimierz Przerwa-Tetmajer, Jan Kasprowicz, Tymon Niesiołowski, Bronisław Malinowski. Na temat willi "Łada" opowiada Juliusz Żuławski w filmie dokumentalnym z cyklu "Zdobywcy Karpat. Jerzy Żuławski". W 1921 roku willa trafiła do rąk Marii Sanokowskiej. W styczniu 1928 roku budynek spalił się a działka została odkupiona przez dyrektora Włodzimierza Schneidera, który wybudował murowany pensjonat "Palace". W czasie II wojny światowej w miejscu tym znajdowała się siedziba gestapo i więzienie. Obecnie (2009) mieści się tu Muzeum Walki i Męczeństwa „Palace” – katownia Podhala.
W 1902 roku Witkiewicz był autorem projektu między innymi drewnianej Willi Ślimak znajdującej się na ulicy Krupówki 77. Dom zbudował Jędrzej Ślimak. W willi początkowo mieszkał Jan Witkiewicz, brat Stanisława. Do wybuchu I wojny światowej w willi "Ślimak" znajdował się pensjonat Stanisława Ciszewskiego "Janina". Po wojnie pensjonat zmienił nazwę na "Zośka", a właścicielem została Maria Witkiewiczowa. Po II wojnie światowej willa była zamieszkana przez zwykłych lokatorów i mieściła spółdzielnie lekarską. Obecnie znajdują się tu sklepy i pub. 
Prócz willi Witkiewicz zaprojektował kilka większych budynków. Do dziś zachowało się Sanatorium Dra Hawranka (obecnie "Rialto" przy ulicy Chałubińskiego). Budynek powstał w 1898 roku, a jego właścicielem był dr Marian Hawranek. Znajdował się w nim pierwsze sanatorium przeciwgruźlicze. Innym projektem była Chałupa pod Wykrotem (Droga na Szymoszkową).
Obiekty sakralne.
Witkiewicz zaprojektował również klasztor/kaplicę sióstr Albertynek pw. Świętego Krzyża na Kalatówkach. Świątynia powstała w 1898 roku na ziemiach Władysława Zamoyskiego, który grunt ofiarował Adamowi Chmielowskiemu. Kaplica została zbudowana przez sześciu zakonników w tym samego Brata Alberta. Obecnie klasztor zajmują Siostry Albertynki, a Bracia Albertyni mają swoją pustelnię na Śpiącej Górce. 
Na początku XX wieku Witkiewicz zaprojektował kaplicę pw. Najświętszego Serca Pana Jezusa w Jaszczurówce. Był również autorem wyposażenia nowego, murowanego kościoła pw. najświętszej Rodziny i współprojektował murowany budynek Muzeum Tatrzańskiego im. Dra Tytusa Chałubińskiego w Zakopanem.

</doc>
<doc id="1674701" url="https://pl.wikipedia.org/wiki?curid=1674701" title="Dionizy z Koryntu">
Dionizy z Koryntu

Święty Dionizy, "Dionizy z Koryntu" (zm. ok. 171) – biskup Koryntu ok. 170, Ojciec Kościoła, święty katolicki i męczennik Kościoła wschodniego.
O życiu świętego niewiele wiadomo. Pisali o nim św. Hieronim i Euzebiusz z Cezarei. Dionizy zmarł w 11. roku panowania Marka Aureliusza. Krzyżowcy, za czasów Innocentego IV przewieźli ciało św. Dionizego do Rzymu i oddali pod opiekę klasztoru pod wezwaniem Świętego.
Dionizy jest autorem 7. listów („Katolickie listy do kościołów”) skierowanych do różnych biskupów, będących źródłem wiedzy o zasadach wiary i moralności wczesnego chrześcijaństwa. Jest również autorem „Listu do Rzymian”.
Jego wspomnienie w Kościele katolickim obchodzone jest 8 kwietnia.

</doc>
<doc id="1674702" url="https://pl.wikipedia.org/wiki?curid=1674702" title="Peregryn z Auxerre">
Peregryn z Auxerre

Święty Peregryn, "Peregryn z Auxerre" (ur. ?, zm. IV wieku) – święty katolicki, biskup, męczennik.
Był pierwszym biskupem Auxerre. W czasie prześladowań w IV wieku, za panowania Dioklecjana był więziony i torturowany za odmowę składania ofiar bogom, a następnie został zamordowany.
W ikonografii przedstawiany jest w szatach pielgrzymich. Jego atrybutem jest wąż symbolizujący herezję.
Papież Leon III zbudował kościół poświęcony św. Peregrynowi z Auxerre w Rzymie.
Jego wspomnienie w Kościele katolickim obchodzone jest 16 maja.

</doc>
<doc id="1674703" url="https://pl.wikipedia.org/wiki?curid=1674703" title="Tauno Luiro">
Tauno Luiro

Tauno Johannes Luiro (ur. 24 lutego 1932 w Rovaniemi, zm. 29 października 1955 w Muurola) – fiński skoczek narciarski, uczestnik Zimowych Igrzysk Olimpijskich 1952, rekordzista świata w długości skoku narciarskiego w latach 1951–1961.
2 marca 1951 skoczył 139 metrów na skoczni w Oberstdorfie i tym samym poprawił ówczesny rekord świata w długości lotu narciarskiego Dana Netzella. Rekord poprawił dziesięć lat później Jože Šlibar (141 m). Jednocześnie Luiro został pierwszym Finem, który oddał skok ponadstumetrowy i pierwszym fińskim rekordzistą świata.
W 1952 wystartował w konkursie skoków w ramach igrzysk w Oslo. Po pierwszej serii konkursowej plasował się na 30. miejscu, wspólnie z Hiroshi Yoshizawą i Tatsuo Watanabe. W drugiej serii uzyskał 64 metry, co było szóstą odległością serii i dziewiątym rezultatem punktowym. Pozwoliło to Finowi awansować w klasyfikacji konkursu na 18. miejsce, "ex aequo" z amerykańskim skoczkiem, Artem Toklem.
Był wujem Tauno Käyhkö – fińskiego, a później kanadyjskiego skoczka narciarskiego, olimpijczyka w 1972 i 1980 oraz bratem Erkki Luiro – fińskiego dwuboisty klasycznego, olimpijczyka w 1964. Tauno Luiro był cukrzykiem. W październiku 1955, w wieku 23 lat, zmarł na gruźlicę.

</doc>
<doc id="1674704" url="https://pl.wikipedia.org/wiki?curid=1674704" title="Manfred Wolf">
Manfred Wolf

Manfred Wolf (ur. 11 stycznia 1948) – niemiecki skoczek narciarski reprezentujący NRD.
Kariera.
W 1969 pobił rekord świata w długości lotu narciarskiego skacząc na mamuciej skoczni w Planicy (165 m). Swoje największe sukcesy odniósł w 1972, kiedy to zajął piąte miejsce na Igrzyskach Olimpijskich w Sapporo oraz szóste miejsce w Mistrzostwach Świata w Lotach w Planicy. W czasie swojej kariery reprezentował klub ASK Vorwärts Oberhof.

</doc>
<doc id="1674705" url="https://pl.wikipedia.org/wiki?curid=1674705" title="Fikobilisomy">
Fikobilisomy

Fikobilisomy – struktury białkowe uczestniczące w procesie fotosyntezy, pełniące funkcje anten absorbujących światło w zakresie 470-650 nm. Występują u sinic, krasnorostów i glaukocystofitów. Fikobilisomy połączone są z błoną tylakoidów i kierują energię wzbudzenia do centrów reakcji fotoukładu II.
Pojedynczy fikobilisom jest kompleksem o masie kilku milionów Da, składającym się z wielu podjednostek białkowych określanych jako fikobiliproteiny. Każda z nich zawiera grupy prostetyczne – fikobiliny oraz polipeptydy łącznikowe. Układ białek w kompleksie umożliwia przekazanie do centrów reakcji ponad 95% zaabsorbowanej energii. Przekazanie energii z anten absorbujących światło do centrum reakcji dokonuje się w czasie krótszym niż 100 ps.
Fikobilisomy umożliwiają wykorzystanie w procesie fotosyntezy długości fal świetlnych nie absorbowanych przez chlorofile.

</doc>
<doc id="1674706" url="https://pl.wikipedia.org/wiki?curid=1674706" title="Dionizy Wielki">
Dionizy Wielki

Dionizy Wielki, "Dionizy z Aleksandrii" (ur. ok. 190 w Aleksandrii, zm. 264 lub 265 tamże) – teolog, biskup, święty Kościoła katolickiego, prawosławnego, ormiańskiego oraz koptyjskiego. Autor licznych dzieł literackich i prekursor tradycji przesyłania listów paschalnych.
Życiorys.
Obszernym źródłem informacji o św. Dionizym jest "Historia Ecclesiastica" Euzebiusza z Cezarei, który też nadał mu przydomek Wielki (księga VII, prolog). Dionizy Wielki był majętny i pełnił ważną funkcję w miejscowej hierarchii społecznej. Był żonaty i miał dzieci, w tym syna Tymoteusza, któremu zadedykował napisane w formie listu pismo "Peri fyseos" („O naturze”), zwalczające atomistyczną teorię epikurejczyków. Pod wpływem Orygenesa nawrócił się na chrześcijaństwo, przyjmując chrzest, i oddał się studiom teologicznym. Od ok. 231 r. zastąpił Heraklasa w prowadzeniu aleksandryjskiej szkoły katechetycznej. Około 247 r. wybrany został na biskupa rodzinnej Aleksandrii. W okresie piastowania przez Dionizego Wielkiego funkcji biskupa przez miasto przetoczyły się kolejne fale prześladowań chrześcijan. Pełniąc tę funkcję, dał się poznać jako erudyta i człowiek wysokiej kultury, a także osoba obeznana z pismami heretyckimi. W czasie zarządzonych przez cesarza Decjusza prześladowań został uwięziony i przebywał w odosobnieniu na pustyni. Po uwolnieniu przez wieśniaków pod koniec 251 roku mógł wrócić do stolicy biskupiej. Prześladowania za Waleriana I przyniosły mu postawienie przed prefektem Emilianem i zesłanie do Kefro (Libia), a następnie do Mareotis (258–262). Zgodnie z treścią zarządzenia cesarskiego powinien ponieść śmierć podobnie jak biskup Kartaginy Cyprian. Nie wiadomo, dlaczego zapadł inny wyrok. Mimo doświadczonych represji, jak wielu mu współczesnych, nie wyparł się wiary&gt;. Na rozkaz Galiena uwolniono go w 262 r. Do tradycji, zachowanej w Kościołach egipskich do IX wieku, weszło wysyłanie listów pasterskich przez biskupów aleksandryjskich na rozpoczęcie wielkiego postu, które zapoczątkowały jego listy paschalne ("Epistolai heortastikai") do Flawiusza, Domicjusza i Dydyma Ślepego. Dionizy Wielki zmarł w czasie trwania synodu w Antiochii.
Poglądy teologiczne.
Dionizy Wielki, określany przez św. Atanazego „nauczycielem Kościoła powszechnego”, uznawany jest za jednego z najwybitniejszych uczniów Orygenesa i najwybitniejszego biskupa swoich czasów. Jego refleksja teologiczna rozwijała się pod wpływem filozofii neoplatońskiej. Poglądy Dionizego, podobnie jak jego mistrza Orygenesa, spotykały się z wieloma zarzutami. Zwalczając modalizm i sabelianizm, naraził się na zarzuty tryteizmu i subordynacjonizmu. Użycie w pismach niefortunnego języka stało się przyczyną licznych kontrowersji. Kiedy grupa współwyznawców z Aleksandrii obraziła się na słowa swojego biskupa, udali się do Rzymu i oskarżyli go o sabelianizm i subordynacjonizm. Dionizy bowiem w listach, w których zwalczał modalizm, rozróżnił odrębność osoby Ojca i Syna. Czynił to, polemizując z poglądami zwolenników Sabeliusza, którzy głosili jedność Boga tak silną, że nie pozostawiała miejsca na realne istnienie Ojca, Syna i Ducha Świętego. Biskup Aleksandrii przejaskrawiał odrębność osób Trójcy Świętej, niewiele zajmując się ich jednością, gdyż na tym skupiali się jego adwersarze. Oni również, wypaczając poglądy Dionizego, wysłali wybrane fragmenty jego listów i przedstawili papieżowi Dionizemu jako dowody na błędy doktrynalne patriarchy. Reakcją biskupa Rzymu były dwa listy, które wysłał do Aleksandrii ok. 260 r. Jeden z tych listów miał charakter prywatny, drugi natomiast był dokumentem oficjalnym traktującym o relacjach Osób Trójcy Świętej. Patriarcha odpowiedział tylko na list prywatny, dlatego papież Dionizy na zwołanym w Antiochii synodzie, prócz kwestii nauk Pawła z Samosaty, poruszył także stawiane biskupowi Dionizemu zarzuty. Dionizy Wielki nie wziął w synodzie udziału ze względu na zły stan zdrowia. W piśmie "Elenchus et apologia" rozwiał podejrzenia co do swego stosunku do Bóstwa Syna Bożego, przedstawiając ortodoksyjne ujęcie nauki o Trójcy Świętej i uznając niewłaściwość wcześniej używanych sformułowań. Wynikiem prac tego gremium było pismo w obronie Dionizego Wielkiego.
Obrony Dionizego Wielkiego podjął się również jego późniejszy następca, Atanazy Wielki (zm. 373), który wydał "De sententia Dionysii". Natomiast inny Ojciec Kościoła, Bazyli Wielki (zm. 379), uważał Dionizego Wielkiego za nieortodoksyjnego i, podobnie jak później Gennadiusz z Marsylii (zm. ok. 500), twierdził, że pisma patriarchy Aleksandrii ułatwiły rozwój arianizmu.
Dzieła.
Dionizy pozostawił po sobie liczne dzieła literackie, najczęściej w formie listów. Tylko dwa (do Nowacjana i do Bazylidesa) zachowały się w całości. Pozostałe znane są we fragmentach cytowanych przez Euzebiusza z Cezarei. Dionizy był między innymi autorem pisma "O męczeństwie Orygenesa". Do Bazylidesa z Pentapolis pisał o warunkach, jakie musi spełniać penitent, by przyjąć komunię, oraz o długości wielkiego postu. W liście adresowanym do Hermammona przedstawił relacje z przebiegu prześladowań chrześcijan w okresie rządów cesarzy Decjusza Trajana, Gallusa i Waleriana.
Zachowały się listy późniejszego papieża Dionizego do Dionizego Wielkiego, będące fragmentem korespondencji dotyczącej możliwości chrztu heretyków i schizmie Nowacjana. Podobną tematykę rozwijał także w listach do innych osób: papieża Stefana i rzymskiego kapłana Filemona. W listach do papieża Sykstusa II i bpa Germana występował przeciwko odmawianiu odstępcom prawa do nawrócenia, potępiał chiliastów, quartodecimanów, wystąpił też z krytyką błędów Pawła z Samosaty, a także Sabeliusza. W dwóch księgach „O obietnicach”, ale także w prowadzonych dysputach, zwalczał millenaryzm, któremu ulegli współcześni mu mnisi. Temat ten poruszał w kontekście opublikowanego przez biskupa egipskiego Arsinoe, Neposa, dzieła o Księdze Apokalipsy "Peri euangelion" („Odrzucenie alegoryzujących”), w którym propagował pogląd o mającym trwać 1000 lat nadchodzącym królestwie Chrystusa – okresie cielesnych rozkoszy. Dionizy Wielki, odnosząc się z szacunkiem do Apokalipsy, wyraził powątpiewanie co do Janowego autorstwa księgi. Te jego poglądy miały później zaważyć na dystansie Wschodu wobec Apokalipsy, a nawet jej odrzuceniu jako księgi nienatchnionej. "Elenchus et apologia", "Peri fyseos" oraz „O obietnicach” zachowały się jedynie we fragmentach u Euzebiusza z Cezarei (w "De praeparatione evangelica" 14, 23–27) i Atanazego Wielkiego. Euzebiusz wykorzystał listy Dionizego jako źródło historyczne do napisania VII księgi "Historii Kościelnej".
Dzień obchodów.
Wspomnienie Dionizego Wielkiego w Kościele katolickim obchodzone jest 17 listopada (dawniej także 27 stycznia, 18 lutego, 31 sierpnia, 14 września, 2 października) oraz błędnie u ormian i w greckich menologiach 3 października, zaś u koptów 3 marca.
Cerkiew prawosławna wspomina świętego męczennika 5/18 października, tj. 18 października według kalendarza gregoriańskiego. W prawosławiu, pomimo tego, iż nie zginął śmiercią męczeńską, tytułowany jest mianem męczennika, w uznaniu jego postawy w okresach prześladowań.

</doc>
<doc id="1674707" url="https://pl.wikipedia.org/wiki?curid=1674707" title="Kasylda z Toledo">
Kasylda z Toledo

Kasylda z Toledo (ur. ?, zm. 1087) - święta katolicka.
Według tradycji opisywana jest jako wychowana w religii muzułmańskiej. Przypisuje się jej wielkoduszność w stosunku do więźniów chrześcijańskich.
Życiorys.
Po wyzdrowieniu z nieznanej choroby za sprawą wody ze źródła św. Wincentego przyjęła chrzest i została anachoretką. Do końca życie przebywała w pustelni. Pochowana została w kościele San Vincenzo, ale 21 sierpnia 1750 jej relikwie przeniesiono do nowo powstałej świątyni.
Jej wizerunek odtwarzali Bartolomé Esteban Murillo, Francisco de Zurbarán i Francisco Bayeu y Subías.
Kościół ze szpitalem pod wezwaniem św. Kasyldy z Toledo znajduje się w Briviesca.
Jej wspomnienie obchodzone jest 9 kwietnia.

</doc>
<doc id="1674708" url="https://pl.wikipedia.org/wiki?curid=1674708" title="Fat Lip">
Fat Lip

Fat Lip - pierwszy singel kanadyjskiego zespołu rockowego Sum 41 promujący album "All Killer No Filler", wydany 3 lipca 2001 (USA) i 1 października (Wielka Brytania) za pośrednictwem Island Records. Singel osiągnął największy sukces spośród wszystkich singli grupy, osiągnął 1. miejsce listy Modern Rock Tracks, jak również przodował listom programów "Total Request Live" i "Countdown" nadawanych przez MTV.
Piosenka jest nagrana w szybkim tempie; łączy nurty rapcore'u, hip-hopu (wzorowanie się na Beastie Boys) i pop punku. Jocz, Baksh i Whibley wymieniają się w trakcie piosenki rapowanymi fragmentami tekstu.
Tytuł został zainspirowany kolokwialnym amerykańskim powiedzeniem określającym nos po uderzeniu w twarz. Magazyn "Rolling Stone" określił utwór jako połączenie Blink-182, Beastie Boys i Black Sabbath.
Piosenka została zawarta w grze NHL 2002, Guitar Hero i filmie "American Pie 2". Utwór znalazł się w soundtracku do jednego z odcinków serialu "Tajemnice Smallville" pt. "Leech".

</doc>
<doc id="1674709" url="https://pl.wikipedia.org/wiki?curid=1674709" title="BT Group">
BT Group

BT Group plc (dawniej British Telecom) – przedsiębiorstwo telekomunikacyjne w Wielkiej Brytanii.
Zatrudnia ok. 128 100 pracowników.

</doc>
<doc id="1674710" url="https://pl.wikipedia.org/wiki?curid=1674710" title="♀">
♀

♀ (symbol Wenus):
Symbol Wenus w Unikodzie odpowiada sekwencji U+2640.

</doc>
<doc id="1674712" url="https://pl.wikipedia.org/wiki?curid=1674712" title="Trójkąt (film)">
Trójkąt (film)

Trójkąt lub W kręgu przemocy (tytuł oryg. "Triplecross") – amerykański film telewizyjny, wyreżyserowany w roku 1995 przez Jenö Hodi.

</doc>
<doc id="1674713" url="https://pl.wikipedia.org/wiki?curid=1674713" title="Avifilopluma">
Avifilopluma

Avifilopluma – klad obejmujący wszystkie zwierzęta mające pióra. W przeciwieństwie do większości kladów, których nazwy definiowane są w oparciu o pokrewieństwo, definicja Avifilopluma jest oparta o apomorfię, czyli cechę występującą wyłącznie w danej grupie (w tym przypadku pióra).
Definicja.
Termin Avifilopluma został ukuty w 2001 roku przez Jacques'a Gauthiera i Kevina de Queiroza wraz z nazwami kilku innych kladów typu "apomorphy-based" związanych z ptakami. Według definicji Gauthiera i de Queiroza Avifilopluma to klad pochodzący od pierwszego przedstawiciela Panaves mającego pióra homologiczne z piórami "Vultur gryphus".
Według autorów piórem jest każda wydrążona nitkowata struktura wyrastająca z brodawek skórnych homologiczna z piórami współczesnych ptaków.
Przedstawiciele.
Początkowo, na podstawie skamieniałych odcisków piór, Gauthier i de Queiroz przypisali do tej grupy liczne prehistoryczne gatunki, w tym uznane przez nich za nieptasie dinozaury "Sinornithosaurus" i "Archaeopteryx" oraz Enantiornithes, z których wszystkie miały już prawdziwe pióra. Wstępnie uznali, że prymitywne pióra innych dinozaurów, takich jak "Sinosauropteryx" i "Beipiaosaurus" są homologiczne z piórami ptaków – dzięki czemu zwierzęta te także należałyby do Avifilopluma – przez co tak definiowane Avifilopluma objęłoby większość przedstawicieli kladów Maniraptora i Coelurosauria. Gauthier i de Queiroz spekulowali o obecności piór już u najstarszych teropodów. Pomysł ten uzyskał wstępne poparcie w 2009 roku, po odkryciu "Tianyulong confuciusi" – dinozaura ptasiomiednicznego z nitkowatymi, przypominającymi pióra strukturami pokrywającymi ciało. Zhang i współpracownicy, autorzy opisu "Tianyulong", zauważyli podobieństwa pomiędzy jego piórami a piórami celurozaurów, wspierając hipotezę o homologii tych struktur z piórami współczesnych ptaków.
Niektórzy naukowcy sugerują, że struktury pokrywające ciała pterozaurów także są piórami. Jeśli hipoteza ta jest prawdziwa, pióra powstały jeszcze przed rozdzieleniem się linii rodowej archozaurów na dinozaury i pterozaury – u najbardziej bazalnego przedstawiciela kladu Ornithodira.

</doc>
<doc id="1674714" url="https://pl.wikipedia.org/wiki?curid=1674714" title="Rejon ołeksandriwski (obwód doniecki)">
Rejon ołeksandriwski (obwód doniecki)

Rejon ołeksandriwski – jednostka administracyjna wchodząca w skład obwodu donieckiego Ukrainy.
Rejon ma powierzchnię 1000 km² i liczy około 23 tysięcy mieszkańców. Siedzibą władz rejonu jest Ołeksandriwka.

</doc>
<doc id="1674715" url="https://pl.wikipedia.org/wiki?curid=1674715" title="Bartosz z Kościelca">
Bartosz z Kościelca

 Bartosz z Kościelca – kasztelan kruszwicki w 1284 r., podsędek inowrocławski w latach 1296-1297, kasztelan bydgoski w 1294 r., sędzia inowrocławski w latach 1294-1303, kasztelan inowrocławski w latach 1304-1311.
Przedstawiciel możnego kujawskiego rodu Leszczyców z Kościelca. Był synem Przezdrzewa - w 1241 r. podczaszego, a w 1246 r. podkomorzego księcia Kazimierza Kujawskiego oraz bratem Floriana - podkomorzego i chorążego inowrocławskiego, Wojciecha - podłowczego inowrocławskiego, kasztelana słońskiego, kasztelana kruszwickiego, Bogusza – kasztelana wyszogrodzkiego i Wilka - nie pełniącego urzędów.
W końcu lat 60. XIII w. ożenił się prawdopodobnie z córką Przybysława Wyszelica, dzięki czemu nastąpiło przejście Pakości w ręce rodu Leszczyców.
Pierwszym urzędem Bartosza była kasztelania kruszwicka. Urząd ten pełnił z ramienia księcia Ziemomysła inowrocławskiego, lecz tylko nominalnie. Było to wyrazem pretensji terytorialnych Ziemomysła do tej kasztelanii, która w 1282 r. należała do książąt kujawsko-łęczyckich Władysława i Kazimierza. Kruszwica nie wróciła pod panowanie Ziemomysła, choć podejmował on próby jej odzyskania przy pomocy możnych m.in. przedstawicieli rodu Leszczyców.
Kolejnym urzędem było podsędstwo inowrocławskie. Sprawowanie przez Bartosza tego urzędu potwierdzają testacje dwóch dokumentów księcia Ziemomysła: z 23 czerwca 1286 r. oraz 29 października 1287 r.
Później nastąpiła zmiana, gdyż na liście świadków dokumentu księcia Leszka z 8 maja 1294 r. podpisał się jako kasztelan bydgoski.
Z kolejnego okresu kariery: sędstwa inowrocławskiego zachowało się sporo dokumentów, m.in.:
Ukoronowaniem kariery Bartosza był awans na kasztelanię inowrocławską w 1304 r.
Z tego okresu pochodzi kilka podpisów na dokumentach książęcych:
Częsta obecność Bartosza w dokumentach wynikała z charakteru pełnionych przezeń urzędów. Należał do najbliższego otoczenia książąt kujawskich Ziemomysłowiców i był jednym z ich najbardziej zaufanych współpracowników. Zmarł przed 22 listopada 1311 r.

</doc>
<doc id="1674716" url="https://pl.wikipedia.org/wiki?curid=1674716" title="Mistrzostwa Świata w Koszykówce Kobiet 2006">
Mistrzostwa Świata w Koszykówce Kobiet 2006

Mistrzostwa Świata w koszykówce kobiet 2006 odbyły się w dniach 12-23 września 2006 roku w Brazylii. Wygrała reprezentacja Australii, pokonując w finale Rosję. Trzecie miejsce zajęły Stany Zjednoczone. MVP turnieju została Australijka Penny Taylor-Gil.
Podział na grupy.
Szesnaście reprezentacji zostało podzielonych na cztery grupy:
Faza pucharowa (São Paulo).
Miejsca 13 - 16.
MISTRZ ŚWIATA 2006
Australia PIERWSZY TYTUŁ

</doc>
<doc id="1674718" url="https://pl.wikipedia.org/wiki?curid=1674718" title="Wolisko (powiat piski)">
Wolisko (powiat piski)

Wolisko (niem. "Wallisko") - dawna wieś w powiecie piskim, położona na południowy wschód od Pogorzeli Wielkiej, między wsiami: Czyprki, Bzury, Pogorzel Wielka, Pogorzel Mała (obecnie obszar dawnej wsi znajduje się powiecie piskim, gminie Biała Piska, województwie warmińsko-mazurskim). W wieku XV i XVI w dokumentach wieś zapisywana była pod nazwą: "Valiβken".
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni), z obowiązkiem służby rycerskiej (zbrojnej). Wieś powstała pod koniec wojny trzynastoletniej, w 1465 lub 1466 r., jako nowa osada nad strumykiem Krzywym. Wieś służebna nadana przez prokuratora piskiego "Ulryka von Ottenberga" za wiedzą komtura" Zygfryda Flacha von Schwartzburga" "Stańkowi Okurowskiemu", obejmowała 10 łanów na prawie magdeburskim z obowiązkiem jednej służby zbrojnej, z okresem jednego roku wolnizny.
Obecnie.
Na niemieckiej mapie w miejscu zgodnym z opisem powyżej znajduje się zagroda (folwark) opisana nazwą "Wallisko". Obecnie zabudowanie ma adres Monety 21. Na zdjęciu satelitarnym widać ruiny budynków, zawalone dachy stoją ściany budynków.

</doc>
<doc id="1674720" url="https://pl.wikipedia.org/wiki?curid=1674720" title="Osiedle Grunwaldzkie w Bielsku-Białej">
Osiedle Grunwaldzkie w Bielsku-Białej



</doc>
<doc id="1674722" url="https://pl.wikipedia.org/wiki?curid=1674722" title="Kobieta w Berlinie">
Kobieta w Berlinie

Kobieta w Berlinie (, 2008) – niemiecki dramat wojenny w reżyserii Maxa Färberböcka. Film opowiada o doświadczeniach kobiet w ostatnich dniach wojny podczas zdobywania Berlina przez żołnierzy Armii Czerwonej, szczególnie o gwałtach wojennych. Premiera w Niemczech miała miejsce 23 października 2008, polska premiera odbyła się 8 maja 2009.
Scenariusz filmu powstał na podstawie wydanej anonimowo w latach 50. autobiograficznej książki niemieckiej dziennikarki Marty Hillers "Eine Frau in Berlin" (wyd. pol.: Anonyma, "Kobieta w Berlinie", Warszawa 2009). Muzykę do filmu skomponował Zbigniew Preisner. Zdjęcia plenerowe kręcono we Wrocławiu i Legnicy.
Film otrzymał dwie nominacje do Niemieckiej Nagrody Filmowej ("Deutscher Filmpreis"): za najlepszy dźwięk oraz za najlepszą drugoplanową rolę kobiecą dla Irm Hermann. Reżyser zdobył nagrodę na MFF w Santa Barbara za najlepszy film zagraniczny.
Obsada.
i inni

</doc>
<doc id="1674723" url="https://pl.wikipedia.org/wiki?curid=1674723" title="Adelfo Magallanes">
Adelfo Magallanes

Adelfo Magallanes Campos (29 sierpnia 1913, zm. 15 czerwca 1988) – piłkarz peruwiański noszący przydomek " El Bólido", napastnik. Później trener.
Życiorys.
Urodzony w San Luis de Cañete Magallanes w piłkę zaczął grać w 1928 roku w klubie Alianza Lima. W 1930 roku został graczem pierwszej drużyny klubu Alianza, któremu pozostał wierny do końca kariery. Razem z Alianzą zdobył trzy tytuły mistrza Peru z rzędu - w 1931, 1932 i 1933.
Magallanes wziął udział w Igrzyskach Olimpijskich w 1936 roku, gdzie zagrał w dwóch meczach - z Finlandią i Austrią. Znakomicie spisująca się drużyna Peru po zwycięstwie nad Austrią znalazła się w półfinale igrzysk, ale gdy komisja regulaminowa anulowała wynik meczu z Austriakami, nakazując jego powtórzenie, Peruwiańczycy na znak protestu wycofali się z turnieju.
Wziął udział w nieudanym turnieju Copa América 1937, gdzie Peru zajęło ostatnie, szóste miejsce. Magallanes zagrał w czterech meczach - z Brazylią (zastąpił go Jorge Alcalde), Urugwajem (zdobył bramkę), Chile (wszedł na boisko za Teodoro Fernándeza) i Paragwajem (zmienił Pedro Ibáñeza).
W 1938 roku razem z reprezentacją Peru wygrał Igrzyska boliwaryjskie. Jako gracz klubu Alianza wziął udział w turnieju Copa América 1939, gdzie Peru zdobyło mistrzostwo Ameryki Południowej. Magallanes zagrał w dwóch meczach - z Ekwadorem (zastąpił go Teodoro Alcalde) i Paragwajem (wszedł na boisko za Teodoro Alcalde).
Dwa lata później wziął udział w turnieju Copa América 1941, gdzie Peru zajęło czwarte miejsce. Magallanes zagrał w czterech meczach - z Chile, Argentyną (wszedł na boisko za Leopoldo Quiñóneza), Ekwadorem i Urugwajem.
Następnie wziął udział w turnieju Copa América 1942, gdzie Peru zajęło piąte miejsce. Magallanes zagrał we wszystkich sześciu meczach - z Paragwajem (zdobył bramkę), Brazylią, Argentyną, Ekwadorem, Urugwajem (zastąpił na boisku Teodoro Fernándeza) i Chile.
Magallanes w 1945 roku zakończył karierę piłkarską - w klubie Alianza rozegrał 144 mecze i zdobył 32 bramki. Natomiast w reprezentacji Peru w latach 1936-1942 rozegrał 22 mecze i zdobył 4 bramki. Zaliczany jest do grona najwybitniejszych piłkarzy w historii peruwiańskiej piłki nożnej.
Po zakończeniu kariery piłkarskiej Magallanes został trenerem - w latach 1946-1948 i 1954-1956 trenował pierwszą drużynę w klubie Alianza Lima, doprowadzając swój zespół do trzech tytułów mistrza Peru - w 1948, 1954 i 1955. Trenował także w Kolumbii - w 1949 razem z drużyną Deportivo Cali zdobył wicemistrzostwo Kolumbii, następnie w 1951 pracował w klubie América Cali.
Zmarł 15 czerwca 1988 roku w Limie.

</doc>
<doc id="1674726" url="https://pl.wikipedia.org/wiki?curid=1674726" title="Adolfo Magallanes">
Adolfo Magallanes



</doc>
<doc id="1674727" url="https://pl.wikipedia.org/wiki?curid=1674727" title="Open fm">
Open fm



</doc>
<doc id="1674728" url="https://pl.wikipedia.org/wiki?curid=1674728" title="Rejon nikolski">
Rejon nikolski

Rejon nikolski – jednostka administracyjna wchodząca w skład obwodu donieckiego Ukrainy.
Rejon utworzony w 1925, ma powierzchnię 1200 km² i liczy około 32 tysięcy mieszkańców. Siedzibą władz rejonu jest Nikolśke.

</doc>
<doc id="1674729" url="https://pl.wikipedia.org/wiki?curid=1674729" title="W mieście Sylwii">
W mieście Sylwii

W mieście Sylwii - to film hiszpańskiego dokumentalisty José Luisa Guerína. Film ukazuje marzycielski obraz o poszukiwaniu utraconej miłości.
Opis fabuły.
Film opowiada historię młodego obcokrajowca, włóczącego się po ulicach Strasburga we Francji, który obserwuje i szkicuje dostrzeżone przez siebie przypadkiem ludzkie gesty i spojrzenia. Wrócił tu z nadzieją odnalezienia kobiety, którą poznał kilka lat wcześniej. Jej wspomnienie wciąż unosi się nad miastem, które staje się jednym z bohaterów ...
Nagrody.
MFF Wenecja 2007: nominacja do Złotego Lwa.

</doc>
<doc id="1674731" url="https://pl.wikipedia.org/wiki?curid=1674731" title="Łapszanka">
Łapszanka



</doc>
<doc id="1674733" url="https://pl.wikipedia.org/wiki?curid=1674733" title="Pozwól mi wejść (film 2008)">
Pozwól mi wejść (film 2008)

Pozwól mi wejść (szw. "Låt den rätte komma in") – szwedzki horror filmowy z 2008 roku w reżyserii Tomasa Alfredsona powstały na podstawie powieści pt. "Wpuść mnie" autorstwa Johna Ajvidego Lindqvista. Opowiada historię dwunastoletniego chłopca i jego przyjaźni z dziewczynką, która jest wampirem. Akcja dzieje się na Blackebergu, na przedmieściach Sztokholmu, we wczesnych latach 80. 
"Pozwól mi wejść" miało swoją premierę na Göteborg Film Festival 26 stycznia 2008. Podczas 63. ceremonii wręczenia nagród Brytyjskiej Akademii Filmowej film nominowany był za najlepszy film nieanglojęzyczny.
W 2010 roku zrealizowano remake filmu, obraz "Pozwól mi wejść" w reżyserii Matta Reevesa.
Opis fabuły.
Oskar jest nieśmiałym dwunastoletnim chłopcem. Mieszka razem z matką na Blackebergu na przedmieściach Sztokholmu. Jest dręczony przez kolegów z klasy. Czas po szkole spędza na wyobrażaniu sobie zemsty na swoich oprawcach. Zbiera też wycinki z gazet o zbrodniach i morderstwach. Pewnej nocy na placu zabaw spotyka Eli, dziewczynkę w swoim wieku. Przeprowadziła się ona ostatnio do mieszkania obok razem ze starszym mężczyzną, Håkanem. Na początku ostrzega Oskara, że nie mogą zostać przyjaciółmi. Któregoś wieczora wpadają na siebie ponownie i chłopiec pożycza jej kostkę rubika. Po tym zdarzeniu z upływem czasu dwójka staje się sobie bliższa. 
W międzyczasie Håkan zabija losowego przechodnia, by pozyskać krew dla Eli. Przerywają mu nadchodzący spacerowicze z psem. Mężczyzna zabiera swoje rzeczy z miejsca zbrodni i ucieka, zostawiając za sobą ciało. Eli jest zła, że nie udało mu się wykonać zadania. Wobec tego decyduje się sama zająć problemem. Napada i zabija mieszkającego w okolicy mężczyznę, Jocke'a, który wraca do domu po tym, jak pożegnał się ze znajomym, Lacke'em. Atak ze swojego mieszkania zauważa Gösta, który po zobaczeniu szokującego zdarzenia opowiada o nim swoim znajomym. Grupa bada miejsce zbrodni, lecz znajduje tylko ślady krwi. Håkan ukrywa ciało Jocke'ego w dziurze lodowej pobliskiego jeziora. 
Eli dowiaduje się, że Oskar jest prześladowany w szkole. Pyta go o ranę na policzku, po czym chłopiec wyjawia jej, że odpowiedzialni są za nią chłopcy ze szkoły. Dziewczynka mówi mu, że powinien postawić się tym, którzy mu dokuczają. Obiecuje, że gdy zajdzie taka potrzeba, pomoże mu. Dzięki jej radzie Oskar zapisuje się na zajęcia treningu siłowego.
Håkan ponownie stara się zdobyć krew dla Eli poprzez uwięzienie nastoletniego chłopca w szatni po szkole. Zostaje zauważony przez znajomych ofiary, po czym ucieka i chowa się w łazience obok. Zdaje sobie jednak sprawę z tego, że już nie może uciec. Oblewa twarz kwasem, by ją zniekształcić i sprawić, by nie został rozpoznany i powiązany z Eli. Po incydencie dziewczynka odwiedza Håkana w szpitalu. Dostaje się do jego pokoju poprzez wspięcie się po zewnętrznych ścianach budynku. Mężczyzna ofiaruje jej swoją krew, by mogła się posilić, z czego dziewczynka korzysta. Po tym Eli udaje się do mieszkania Oskara. Prosi go, by pozwolił jej wejść do środka.
Podczas szkolnej wyprawy nad zamarznięte jezioro dręczyciele prowokują Oskara, grożąc mu. Tym razem jednak chłopiec przeciwstawia się im i uderza lidera grupy kijem, raniąc go w ucho. Inne dzieci natomiast odkrywają zwłoki Jocke'ego pod lodem. Wezwana jest policja i ciało zostaje wydobyte na powierzchnię. Jakiś czas później Oskar spotyka się z Eli. Wpada na pomysł, by rozciąć sobie dłoń, aby mógł zawrzeć z nią pakt krwi. Nie jest świadomy tego, że jest ona wampirem i może ją to sprowokować. Dziewczynka zlizuje z podłogi krew, po czym, nie chcąc skrzywdzić przyjaciela, ucieka.
Następnie Gösta nakłaniany jest przez znajomych do złożenia zeznań w sprawie morderstwa Jocke'go. Mężczyzna upiera się jednak i odmawia. Podczas spotkania grupy Virginia kłóci się ze swoim partnerem, Lacke'em. Wychodzi z mieszkania i zostaje zaatakowana przez Eli. Lacke zauważa incydent i ratuje ją, kopiąc dziewczynkę. Virginia przeżywa napad, ale odkrywa potem, że stała się bardzo wrażliwa na światło słoneczne. Odwiedza Göstę, ale zostaje brutalnie zaatakowana przez jego koty. Po tych zdarzeniach Oskar konfrontuje się z Eli, która przyznaje się do bycia wampirem.
Podczas pobytu w szpitalu Virginia prosi personel, by odsłonięte zostały rolety w jej pokoju. Gdy do pomieszczenia wpada światło słoneczne, kobieta staje w ogniu. Lacke pragnie zemsty i tropi Eli, aż dociera do jej mieszkania. Włamuje się do środka i znajduje ją śpiącą w wannie. Przygotowuje się do tego, by ją zabić, ale Oskar interweniuje. Eli budzi się, skacze na mężczyznę i pożywia się jego krwią, pozbawiając go życia. Chłopiec na początku jest w szoku, nie odrzuca jednak dziewczynki. Sąsiad z góry, niezadowolony z hałasów, uderza w sufit. Eli rozumie, że nie jest bezpiecznie, by dłużej zostać w mieszkaniu. Całuje Oskara na pożegnanie.
Następnego dnia Oskar pojawia się na basenie, by kontynuować ćwiczenia. Grupa jego dręczycieli rozpala ogień, by wywabić nauczyciela na zewnątrz. Po tym, gdy się to udaje, wchodzą do środka i nakazują wszystkim dzieciom oprócz Oskara, by opuściły budynek. Jeden z chłopców każde mu wytrzymać pod wodą trzy minuty i grozi, że jeśli mu się nie uda, wydłubie mu oko. Gdy Oskar jest podtapiany, Eli zjawia się na miejscu i ratuje go poprzez zabicie oprawców. 
Później Oskar jedzie pociągiem razem z Eli. Dziewczynka schowała się w pudle, które chłopiec trzyma obok siebie. Ze środka Eli wystukuje słowo "pocałunek" w kodzie Morse'a, na co Oskar odpowiada tym samym, wystukując "mały pocałunek". 
Wampiryzm.
W filmie nie pojawiają się drewniane kołki, krzyże, czosnek czy widoczne kły, które są stałymi elementami w opowieściach o wampirach. Uwidocznione są jednak inne wampiryczne wartości: nieprzyjemny zapach ciała, wrażliwość na promienie słoneczne, nadludzka siła oraz konieczność zaproszenia wampira do środka, by mógł on wejść do domu, do czego nawiązuje tytuł. 

</doc>
<doc id="1674739" url="https://pl.wikipedia.org/wiki?curid=1674739" title="Miodunka miękkowłosa">
Miodunka miękkowłosa

Miodunka miękkowłosa ("Pulmonaria mollis" Wulfen ex Hornem.) – gatunek roślin z rodziny ogórecznikowatych ("Boraginaceae"). Występuje naturalnie na obszarze od Europy, przez Azję Środkową i Syberię po Czukotkę. Ponadto jest uprawiany jako roślina ozdobna.
Rozmieszczenie geograficzne.
Rośnie naturalnie na obszarze od Europy, przez Azję Środkową i Syberię po Czukotkę. W Europie jest spotykany w takich państwach jak Wielka Brytania, Francja, Niemcy, Polska, Czechy, Słowacja, Węgry, Austria, Szwajcaria, Słowenia, Chorwacja, Serbia, Albania, Bułgaria, Rumunia, Mołdawia, Ukraina i Białoruś. W Rosji został zaobserwowany w europejskiej części kraju, na Kaukazie Północnym, w republikach Ałtaju, Tuwy i Jakucji, w obwodach czelabińskim, irkuckim, magadańskim, nowosybirskim, omskim i tiumeńskim oraz w regionie autonomicznym Czukotki. W Azji, oprócz wymienionych powyżej regionów Rosji, występuje także w Gruzji, Turkmenistanie, Uzbekistanie, Kazachstanie, Kirgistanie, Tadżykistanie, Mongolii oraz Chinach (w regionie autonomicznym Mongolia Wewnętrzna i prowincji Shanxi). W Polsce spotykany jest na południu na rozproszonych siedliskach.
Biologia i ekologia.
Rośnie na terenie w lasach górskich, mieszanych lasach liściastych i w zaroślach, na wysokości do 1900 m n.p.m. W klasyfikacji zbiorowisk roślinnych gatunek charakterystyczny dla rzędu (O.) "Quercetalia pubescenti-petraeae". Kwitnie od kwietnia do czerwca. 
Zagrożenia i ochrona.
Umieszczona na polskiej czerwonej liście w kategorii VU (narażony).

</doc>
<doc id="1674741" url="https://pl.wikipedia.org/wiki?curid=1674741" title="Afroxyidris">
Afroxyidris



</doc>
<doc id="1674742" url="https://pl.wikipedia.org/wiki?curid=1674742" title="Pulmonaria mollis">
Pulmonaria mollis



</doc>
<doc id="1674744" url="https://pl.wikipedia.org/wiki?curid=1674744" title="Kwoczenie">
Kwoczenie

Kwoczenie – zespół objawów u kwoki wywołanych chęcią wysiadywania jaj i wodzenia piskląt. Występowanie kwoczenia, o ile się go nie przerwie, powoduje przerwę w nieśności trwającą do 7 tygodni. Objawy te pojawiają się pod wpływem wydzielania przez przedni płat przysadki mózgowej hormonu – prolaktyny. 
Warunki sprzyjające występowaniu kwoczenia.
Oprócz różnic osobniczych w obrębie rasy istnieją różnice między poszczególnymi rasami w skłonności do występowania kwoczenia. Wynika to z różnej intensywności wydzielania prolaktyny oraz różnej wrażliwości na ten hormon. Obecnie większość rodów wyselekcjonowanych na wysoką nieśność ma tę niepożądaną cechę zupełnie wyeliminowaną.

</doc>
<doc id="1674747" url="https://pl.wikipedia.org/wiki?curid=1674747" title="Adlerzia">
Adlerzia



</doc>
<doc id="1674751" url="https://pl.wikipedia.org/wiki?curid=1674751" title="Bernard Lichtenberg">
Bernard Lichtenberg

Bernard Lichtenberg (ur. 3 grudnia 1875 w Oławie, zm. 5 listopada 1943 w Hof) – niemiecki duchowny rzymskokatolicki, błogosławiony i męczennik Kościoła katolickiego, proboszcz katedry św. Jadwigi Śląskiej w Berlinie. Uwięziony przez nazistów za przekonania, ratowanie i pomoc berlińskim Żydom. Zmarł w drodze do niemieckiego obozu koncentracyjnego Dachau (KL).
Życiorys.
Urodził się w Oławie na Dolnym Śląsku w zamożnej rodzinie kupieckiej jako syn Augusta i Emilii z domu Hubrich. 12 marca 1895 ukończył Królewskie Gimnazjum w Oławie, zdając egzamin dojrzałości z wyróżnieniem. Po maturze studiował teologię najpierw w Innsbrucku, a następnie od 26 października 1895 r. do 3 października 1898 r. w Uniwersytecie Wrocławskim. 21 czerwca 1899 r. kardynał Georg Kopp udzielił mu święceń kapłańskich w katedrze wrocławskiej.
Jako neoprezbiter przez pierwszy rok posługiwał w parafii św. Jakuba w Nysie.
W 1931 biskup diecezji berlińskiej mianował go kanonikiem kapituły katedralnej w berlińskiej katedrze św. Jadwigi Śląskiej, a w 1938 proboszczem katedry i polecił mu niesienie pomocy Żydom.
Po nocy kryształowej publicznie modlił się za Żydów w czasie nieszporów. Protestował także przeciw wprowadzonej eutanazji. W październiku 1941 został aresztowany i 22 maja 1942 skazany na 2 lata więzienia. Uznany za osobę „niezdolną do poprawy” został wysłany do KL Dachau, ale w drodze zasłabł i zmarł w bawarskiej miejscowości Hof. Jego grób znajduje się w krypcie katedry św. Jadwigi Śląskiej w Berlinie.
Proces beatyfikacyjny.
23 czerwca 1996 na stadionie olimpijskim w Berlinie papież Jan Paweł II dokonał beatyfikacji ks. Bernarda Lichtenberga wraz z ks. Karolem Leisnerem.

</doc>
<doc id="1674757" url="https://pl.wikipedia.org/wiki?curid=1674757" title="Muszaki (gmina)">
Muszaki (gmina)

Muszaki – dawna gmina wiejska istniejąca w latach 1945–1954 w woj. olsztyńskim (dzisiejsze woj. warmińsko-mazurskie). Siedzibą władz gminy były Muszaki.
Gmina Muszaki powstała pod koniec 1947 roku w powiecie nidzickim w woj. olsztyńskim w związku z przemianowaniem gminy Jagarzewo na Muszaki. Według stanu z 1 lipca 1952 roku gmina była podzielona na 11 gromad: Grabowo, Grzegórzki, Jagarzewo, Komorowo, Magdaleniec, Módłki, Muszaki, Puchałowo, Róg, Wichrowiec i Więckowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674760" url="https://pl.wikipedia.org/wiki?curid=1674760" title="Napiwoda (gmina)">
Napiwoda (gmina)

Napiwoda – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy była Napiwoda.
Gmina Napiwoda powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu nidzickiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 10 gromad: Bartoszki, Dobrzyń, Frąknowo, Jabłonka, Likusy, Łyna, Napiwoda, Radomin, Waszulki i Wietrzykowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674762" url="https://pl.wikipedia.org/wiki?curid=1674762" title="Salesletter">
Salesletter

Salesletter (sales letter), zwany także w wolnym tłumaczeniu "listem sprzedażowym", jest narzędziem marketingu bezpośredniego ("ang." direct marketing) wykorzystywanym do sprzedaży produktów (towarów i usług). 
List sprzedażowy zazwyczaj przypomina w formie zwykły list, jest bardzo długą formą reklamową napisaną z wykorzystaniem języka perswazji przez copywritera - wolnego strzelca lub pracującego w wyspecjalizowanej agencji reklamowej. 
Salesletter wykorzystywany jest zazwyczaj w dwóch formach:
Listy sprzedażowe cechują się zazwyczaj dużą skutecznością sprzedażową (dużym współczynnikiem konwersji), o ile treść, język, produkt i warunki sprzedaży dopasowane są do potrzeb grupy docelowej.

</doc>
<doc id="1674763" url="https://pl.wikipedia.org/wiki?curid=1674763" title="Dominik (kasztelan bydgoski)">
Dominik (kasztelan bydgoski)

Dominik – skarbnik inowrocławski w latach 1280-1284, kasztelan bydgoski w latach 1286-1292.
Jego przynależność rodowa nie określona, być może pochodził z rodu Roliców. Występował w otoczeniu księcia inowrocławskiego Ziemomysła, a po jego śmierci u boku jego żony, regentki, opiekunki małoletnich synów zmarłego - Salomei. 
Pierwsza wzmianka o Dominiku – skarbniku księcia Ziemomysła znajduje się w dwóch dokumentach: z 29 marca 1280 r. i z 18 maja 1284 r.
Natomiast pierwszą wzmiankę o Dominiku jako kasztelanie bydgoskim zawiera dokument Ziemomysła z 23 czerwca 1286 r.
Później jako kasztelan występuje również w dokumentach:
Źródła milczą o jego losach po 1294 r.

</doc>
<doc id="1674764" url="https://pl.wikipedia.org/wiki?curid=1674764" title="Szkudaj (gmina)">
Szkudaj (gmina)

Szkudaj – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Szkudaj, lecz siedzibą władz gminy było Kanigowo.
Gmina Szkudaj powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu nidzickiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 18 gromad: Bartki, Gniazdki, Górowo, Kamionka, Kanigowo, Krokowo, Napierki, Piątki, Piotrowice, Powierz, Safronka, Siemienowo, Szkudaj Szymany, Ważyny, Wiłunie, Wola i Zabłocie Kanigowskie.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674765" url="https://pl.wikipedia.org/wiki?curid=1674765" title="Ożanka górska">
Ożanka górska

Ożanka górska ("Teucrium montanum" L.) – gatunek rośliny z rodziny jasnotowatych. 
Występowanie.
Występuje w środkowej i południowej Europie, w Algierii oraz Turcji. W Polsce w Tatrach, Pieninach.
Biologia i ekologia.
Bylina, hemikryptofit. W Polsce kwitnie od czerwca do sierpnia. Rośnie na suchych murawach, skałach, suchych zboczach, na glebach kamienistych do wysokości 1800 m n.p.m. W klasyfikacji zbiorowisk roślinnych gatunek charakterystyczny dla Cl. "Festuco-Brometea".

</doc>
<doc id="1674766" url="https://pl.wikipedia.org/wiki?curid=1674766" title="Teucrium montanum">
Teucrium montanum



</doc>
<doc id="1674767" url="https://pl.wikipedia.org/wiki?curid=1674767" title="Wały (gmina)">
Wały (gmina)

Wały – dawna gmina wiejska istniejąca w latach 1945–1954 w woj. olsztyńskim (dzisiejsze woj. warmińsko-mazurskie). Nazwa gminy pochodzi od wsi Wały, lecz siedzibą władz gminy był Kot (przez co niektóre publikacje podają niepoprrawną nazwę "gmina Kot").
Gmina Wały powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu nidzickiego gmina weszła w skład nowo utworzonego woj. olsztyńskiego. Według stanu z 1 lipca 1952 gmina była podzielona na 7 gromad: Kot, Małga, Piduń, Rekownica, Sucz, Wały i Zimna Woda.
Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 po reaktywowaniu gmin.

</doc>
<doc id="1674768" url="https://pl.wikipedia.org/wiki?curid=1674768" title="Gloria Beck">
Gloria Beck

Gloria Beck (ur. 4 stycznia 1968 w Kolonii) – niemiecka autorka książek z dziedziny retoryki i doradca zarządzania. Z wykształcenia jest filozofem, pedagogiem dorosłych, germanistką i specjalistką ds. pracy. W Polsce znana jest przede wszystkim jako autorka książki "Zakazana retoryka" (niem. "Verbotene Rhetorik"), w której przedstawia techniki manipulacji.
Wychowywała się w Konstancji nad Jeziorem Bodeńskim. Po maturze zdawała najpierw prawo w Konstancji, Heidelbergu i Mannheim. Często uczestniczyła w seminariach i wykładach poświęconych literaturze i historii sztuki. Następnie studiowała filozofię i germanistykę w Koblencji. Na Uniwersytecie w Bochum studiowała też nauki o ergonomii pracy oraz angragogikę na Uniwersytecie w Kaiserslautern.
Jako specjalistka w dziedzinie retoryki napisała wiele artykułów i książek, wśród których "Zakazana retoryka" stała się światowym bestsellerem.
Aktualnie mieszka i pracuje w Zurychu i Berlinie.

</doc>
<doc id="1674769" url="https://pl.wikipedia.org/wiki?curid=1674769" title="H.A.A.R.P">
H.A.A.R.P



</doc>
<doc id="1674772" url="https://pl.wikipedia.org/wiki?curid=1674772" title="RIAS">
RIAS

RIAS (czyt. /'ri:as/, , „Radio w amerykańskim sektorze”) – rozgłośnia radiowa z siedzibą w Berlinie Zachodnim w dzielnicy Schöneberg, działająca w latach 1946–1993 pod kontrolą rządu amerykańskiego. Nadawała dwa programy radiowe oraz program telewizyjny (w latach 1988–1992). Powstała rok po zakończeniu II wojny światowej, początkowo jako radiowęzeł nadający w systemie kablowym. Program rozgłośni przeznaczony był dla mieszkańców Berlina, jak również pozostałych miast Niemieckiej Republiki Demokratycznej, będąc elementem rywalizacji propagandowej z blokiem komunistycznym, prowadzonej podczas zimnej wojny. Rozgłośnia była zagłuszana przez władze NRD do 1976 r. Po zjednoczeniu Niemiec została sprywatyzowana; część przeszło do struktur Deutschlandradio, a tzw. drugi program RIAS (RIAS 2) działa jako rozgłośnia komercyjna.
Powstanie rozgłośni.
W trzy miesiące po wkroczeniu Armii Czerwonej do Berlina władze strefy radzieckiej otworzyły rozgłośnię radiową w budynku przedwojennej radiostacji berlińskiej przy Masurenallee, zajętym w maju 1945. Kluczowe funkcje w tym radio pełnili ludzie zaufani radzieckiej władzy. Pozostałe państwa okupujące Berlin na próżno starały się o własny czas nadawania w rozgłośni berlińskiej; nie udało im się również podporządkować nadajnika. Amerykanie i Brytyjczycy rozpoczęli więc próby założenia własnych rozgłośni. Wskutek braku sprzętu do nadawania naziemnego, 17 grudnia 1945 Amerykanie rozpoczęli transmisję programu w systemie kablowym. Radio to przyjęło później nazwę DIAS ("Drahtfunk im amerikanischen Sektor" – Radio kablowe w sektorze amerykańskim).
Do transmisji programu użyto starej sieci kabli, wykorzystywanej podczas II wojny światowej do ostrzegania mieszkańców Berlina przed nalotami. W całym sektorze amerykańskim istniało 1500 połączeń. Początkowo program nadawano z nieużywanego budynku pocztowego przez 7 godzin dziennie. Pierwszy nadajnik uruchomiono jesienią 1946 w dzielnicy Britz. Zarówno nadajnik, jak i wyposażenie techniczne pochodziło z wojskowego radia Belgrad oraz jednej z byłych radiostacji amerykańskich.
Przynależność stacji.
Radio RIAS było własnością amerykańską i do połowy lat 50. XX wieku finansowaną wyłącznie ze środków przeznaczonych z funduszy rządowych. Personel stacji był wyłącznie niemiecki, opłacany jednak przez Departament Stanu USA i podlegał amerykańskiemu prawu pracy. W początkowym okresie istnienia stacji dziennikarze niemieccy byli ściśle kontrolowani przez oficerów amerykańskich. Cenzurze podlegały teksty wszystkich dzienników radiowych. W latach 60. XX wieku, kiedy stacji groziło zamknięcie z powodów finansowych, utrzymanie rozgłośni przejął w 90 procentach rząd Republiki Federalnej Niemiec.
Zarząd.
W pierwszych latach istnienia stacja podlegała służbom informacyjnym kwatery głównej amerykańskiej strefy okupacyjnej. Od 1965 r. przeszła w gestię Agencji Informacji Ministerstwa Spraw Zagranicznych Stanów Zjednoczonych. Od tego momentu zarządzana była przez czteroosobowy zarząd w składzie: dyrektor, zastępca, dyrektor produkcji i dyrektor administracyjny. Wszystkie stanowiska obsadzane były przez stronę amerykańską; od 1968 funkcja amerykańskiego dyrektora przestała istnieć. Kształt programu pozostawiono Niemcom. W latach 1950–1959 redaktorem naczelnym był późniejszy polityk SPD Egon Bahr.
RIAS a polityka.
Radio RIAS zawsze było postrzegane jako medium polityczne, a wiadomości i programy publicystyczne zawsze były jego ważną częścią. Rozgłośnia nie służyła żadnej partii, starając się – w odróżnieniu od stacji radiowych strony radzieckiej – zachować polityczną neutralność i obiektywizm. Było radiem aktywnym społecznie. Podczas pierwszych wyborów do rady miejskiej Berlina (1946) prezentowało kandydatów wszystkich opcji politycznych, podczas gdy rozgłośnia w strefie radzieckiej – wyłącznie kandydatów SPD. Do linii politycznej rozgłośni należało popieranie zjednoczenia Niemiec i pod tym względem stacja była konsekwentna, choć pracowali w niej również dziennikarze, którzy nie podzielali tego poglądu. Radio popierało również akcje społeczne, uczestnicząc w życiu politycznym i społecznym. Rozgłośnia brała udział w organizacji pomocy podczas blokady Berlina w 1948, nadając program w mieście z głośników na samochodach, a także wspierała strajkujących robotników we wschodnim Berlinie w 1953 r. Radio wezwało do dobrowolnego zwiększenia norm produkcji dla robotników w radzieckiej strefie okupacyjnej, co było działalnością obliczoną na wywołanie strajków i masowego oporu wobec władz wschodnioniemieckich. Podniesienie norm istotnie wywołało strajk w dniu 16 lipca 1953, jednak RIAS, mimo propagandowego zaangażowania w całość akcji, nie brało w nim udziału.
Program radia RIAS adresowany był do mieszkańców Berlina Zachodniego, jak również mieszkańców Niemieckiej Republiki Demokratycznej i część jego oferty programowej przeznaczona była wyłącznie dla NRD. W jednej z audycji "Aus der Zone für die Zone" z imienia i nazwiska podawano osoby, które donosiły do Stasi na swoich znajomych, sąsiadów i przyjaciół. W innej audycji, nadawanej trzy razy dziennie "Sendung für Mitteldeutschland", informowano obywateli NRD o życiu i wydarzeniach w Republice Federalnej Niemiec.
Radio RIAS a władze NRD.
Przez władze radzieckiej strefy okupacyjnej, a następnie Niemieckiej Republiki Demokratycznej rozgłośnia była od początku postrzegana jako organizacja propagandowa, działająca przeciw interesom socjalistycznego państwa. Przewodniczący rady państwa NRD, Walter Ulbricht stwierdził:
 Prowadzono intensywne zagłuszanie stacji; pod koniec 1953 r. działało pięć zagłuszarek, a w ciągu całej historii radia funkcjonowało ich sześćdziesiąt. W 1955 r. odbył się pokazowy proces pięciu obywateli NRD współpracujących z amerykańską rozgłośnią. W procesie tym cztery osoby skazano na karę długoletniego pozbawienia wolności, a jedną – przy braku jednomyślności sędziów – na karę śmierci, 29-letniego Joachima Wiebacha, dekoratora z zawodu. Prezydent NRD Wilhelm Pieck nie skorzystał z prawa łaski, na skutek czego wyrok został wykonany. Nieustannie trwała akcja Stasi pod nazwą "Enten stellt sich das Ziel" („kaczki na cel”), która miała na celu wyszukanie tzw. agentów RIAS we wschodnim Berlinie i NRD. W ramach akcji ujęto 49 osób. Jednym z działań odwetowych rządu NRD w dziedzinie propagandy była telewizyjny program "Der schwarze Kanal" emitowany w latach 1960–1989, w którym selektywnie przedstawiano wiadomości nadawane przez zachodnie media, głównie RIAS oraz telewizje ARD i ZDF i opatrywano je odpowiednim komentarzem.
Program.
Radio RIAS nadawało program słowno-muzyczny. Mottem rozgłośni było hasło "Eine freie Stimme der freien Welt" („Wolny głos wolnego świata”). W warstwie politycznej radio skupiało się na wydarzeniach z Republiki Federalnej Niemiec oraz z Niemieckiej Republiki Demokratycznej, z której przekazywano informacje uzyskane poza oficjalnym kanałem oraz komentarze. Bez precedensu była cykliczna audycja zapoczątkowana przez prezydenta Berlina Ernsta Reutera "Wo uns der Schuh drückt" („gdzie nas but uwiera”), będąca formą rozmowy z mieszkańcami miasta. Audycję nadawano od początku lat 50. do 1978. Radio było aktywne również w dziedzinie kultury i rozrywki. Dysponowało chórem kameralnym, orkiestrą symfoniczną, orkiestrą taneczną oraz big bandem. Radio nadawało również muzykę rozrywkową, zwłaszcza po utworzeniu drugiego programu, skierowanego głównie do młodego słuchacza. Jako pierwsze w Niemczech wprowadziło formułę listy przebojów, a 17 lipca 1987 nadało najdłuższą tego typu audycję na świecie, prezentując 750 przebojów.
Radio po zjednoczeniu Niemiec.
Po obaleniu muru berlińskiego i zjednoczeniu Niemiec sytuacja radia RIAS stała się niepewna. W 1990 r. Komisja Doradcza Dyplomacji Publicznej USA zapowiedziała dalsze istnienie radiostacji jako istotnego źródła informacji dla rządu USA i 16 milionów Niemców. W 1992 r. telewizja RIAS została przejęta przez Deutsche Welle, która produkuje i nadaje programy przeznaczone za granicę. 16 maja 1992 rządy Niemiec i Stanów Zjednoczonych osiągnęły porozumienie w sprawie powołania Komisji RIAS. Komisja w składzie pięciu obywateli niemieckich i pięciu amerykańskich rozpoczęła działalność 26 października 1992. Jej zadaniem było rozstrzygnięcie przyszłych losów rozgłośni, a także wymiana informacji i współpraca medialna między Niemcami a USA. Efektem końcowym prac komisji było podpisanie paktu o przekształceniu radia w dniu 17 czerwca 1993. 1 czerwca 1992 rozgłośnia została częściowo sprywatyzowana a drugi program RIAS zmienił swą nazwę na "rs2" i nadaje do chwili obecnej na częstotliwości wykorzystywanej przez RIAS – 94,3 MHz. Częstotliwość 855 kHz na fali średniej została przekazana rozgłośni "Deutschlandradio" i obecnie wykorzystywana jest do nadawania w systemie DRM. Radio RIAS1 połączyło się z radiem "DS Kultur" i od 1 stycznia 1994 nadaje jako "Deutschlandradio Kultur" z dawnej siedziby RIAS.
Szczegóły techniczne.
Nadawanie programu rozpoczęto 7 lutego 1946 w sieci kablowej. Od 1946 nadawano program na falach długich o częstotliwości 210 i 245 kHz w godzinach od 17.00 do północy. Pierwszy nadajnik średniofalowy, należący do armii amerykańskiej, uruchomiono 5 września 1946 – wtedy również zmieniono nazwę z DIAS na RIAS. Nadajnik znajdował się w dzielnicy Britz, a działał z mocą 800 watów na częstotliwości 610 kHz. W 1947 zastąpiono go silniejszym nadajnikiem (20 kW) zbudowanym w 1935 dla potrzeb Wehrmachtu. 6 lipca 1948 otwarto nowy budynek rozgłośni na Kufsteiner Strasse 69, który pełnił swą rolę aż do zlikwidowania stacji. W 1948, po przeniesieniu nadajników Głosu Ameryki do Monachium, dla potrzeb radia RIAS przejęto nadajnik w mieście Hof przy granicy z NRD i rozpoczęto nadawanie programu na całą sowiecką strefę okupacyjną. W 1949 r. wzmocniono moc nadajnika berlińskiego do 100 kW, zaś dwa lata później uruchomiono drugi nadajnik na falach krótkich na częstotliwości 6005 kHz w paśmie 49 m, co pozwoliło na umożliwienie odbioru programu 700 milionom osób. W marcu 1952 rozpoczęto nadawanie programu na falach ultrakrótkich. Rok później oddano do użytku trzystu kilowatowy nadajnik na fali średniej 989 kHz, najsilniejszy podówczas w Europie. 1 listopada 1953 rozpoczęto nadawanie drugiego programu "RIAS 2" na falach średnich i UKF. Najefektywniejsze było nadawanie na falach krótkich i UKF, najtrudniejszych do zakłócania. Pod koniec lat 70. XX wieku NRD zaprzestała zakłócania programów po uzgodnieniach konwencji genewskiej, przydzielającej częstotliwości na falach średnich. Nadajnik UKF obejmował większość terytorium środkowej NRD, sygnał rozgłośni nie docierał tylko do południowo-wschodniej części kraju, którą z tego powodu nazywano potocznie "Tal der Ahnungslosen" (Doliną Niewiedzących).

</doc>
<doc id="1674776" url="https://pl.wikipedia.org/wiki?curid=1674776" title="Agroecomyrmex">
Agroecomyrmex



</doc>
<doc id="1674777" url="https://pl.wikipedia.org/wiki?curid=1674777" title="Czyściec roczny">
Czyściec roczny

Czyściec roczny ("Stachys annua" L.) – gatunek rośliny z rodziny jasnotowatych.
Występowanie.
Występuje w środkowej i południowej Europie oraz na terenach Azji o klimacie umiarkowanym (Azja Zachodnia, Kaukaz, Syberia). Zadomowiony w północnej Europie i na Wyspach Brytyjskich. W Polsce w rozpowszechniona na niżu.
Biologia i ekologia.
Roślina jednoroczna. W Polsce kwitnie od czerwca do października. Rośnie na polach, na terenie winnic oraz nieużytków. W klasyfikacji zbiorowisk roślinnych gatunek charakterystyczny dla All. "Caucaliodion lappulae".
Zagrożenia i ochrona.
Umieszczony na polskiej czerwonej liście w kategorii VU (narażony).

</doc>
<doc id="1674778" url="https://pl.wikipedia.org/wiki?curid=1674778" title="Román Torán Albero">
Román Torán Albero

Román Torán Albero (ur. 8 października 1931 w Gijón, zm. 1 października 2005 w Madrycie) – hiszpański szachista, dziennikarz i działacz szachowy, mistrz międzynarodowy od 1954, sędzia klasy międzynarodowej od 1957 roku.
Kariera szachowa.
W pierwszych latach 50. XX wieku należał do ścisłej czołówki hiszpańskich szachistów. W 1951 i 1953 r. zdobył tytuły indywidualnego mistrza kraju, a w 1954 r. w finałowym turnieju zajął II miejsce. Do połowy lat 70. był podstawowym członkiem reprezentacji Hiszpanii, pomiędzy 1958 a 1974 r. sześciokrotnie uczestniczył w szachowych olimpiadach, zdobywając 52 pkt w 86 partiach (60,5%). Oprócz tego, dwukrotnie (1961, 1970) brał udział w turniejach o drużynowe mistrzostwo Europy.
Wielokrotnie startował w turniejach międzynarodowych, sukcesy odnosząc m.in. w: 
W połowie lat 70. zakończył czynną karierę zawodniczą i poświęcił się pracy dziennikarskiej oraz działacza szachowego. W latach 1982–1990 był wiceprezydentem Międzynarodowej Federacji Szachowej dla kontynentu europejskiego, pomiędzy 1988 a 2000 r. pełnił funkcję prezydenta Hiszpańskiej Federacji Szachowej. Wydał kilkadziesiąt książek o tematyce szachowej, był założycielem periodyków "Ajedrez Español" "Ocho por ocho", prowadził szachowe kolumny w dziennikach "Arriba y Pueblo" i "Marca". W 1992 r. otrzymał tytuł honorowego członka Międzynarodowej Federacji Szachowej.
Najwyższy ranking w karierze osiągnął 1 stycznia 1976 r., z wynikiem 2445 punktów zajmował wówczas 3. miejsce (za Jesúsem Díezem del Corralem i Juanem Manuelem Bellónem Lópezem) wśród hiszpańskich szachistów.

</doc>
<doc id="1674781" url="https://pl.wikipedia.org/wiki?curid=1674781" title="Stachys annua">
Stachys annua



</doc>
<doc id="1674782" url="https://pl.wikipedia.org/wiki?curid=1674782" title="Roman Toran Albero">
Roman Toran Albero



</doc>
<doc id="1674790" url="https://pl.wikipedia.org/wiki?curid=1674790" title="Antoni Tyrakowski">
Antoni Tyrakowski

Antoni Tyrakowski (ur. 23 maja 1953 w miejscowości Strzegowa) – polski mechanik i polityk, poseł na Sejm RP I kadencji.
Życiorys.
Ukończył Wydział Budowy i Naprawy Taboru Kolejowego w Technikum Kolejowym w Ostrowie Wielkopolskim. Z zawodu jest mechanikiem taboru kolejowego. W 1991 uzyskał mandat posła na Sejm I kadencji. Został wybrany w okręgu Kalisz z listy NSZZ „Solidarność”. Zasiadał w Komisji Polityki Społecznej, Komisji Rolnictwa i Gospodarki Żywnościowej oraz Komisji Handlu i Usług.

</doc>
<doc id="1674792" url="https://pl.wikipedia.org/wiki?curid=1674792" title="Biesal (gmina)">
Biesal (gmina)

Biesal – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Biesal.
Gmina Biesal powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu ostródzkiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 16 gromad: Biesal, Dłużki, Guzowy Piec, Jadaminy, Kątno, Łęguty, Makruty, Mańki, Parwółki, Podlejki, Rapaty, Stare Jabłonki, Staszkowo, Śródka, Tomaryny i Tomaszyn.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674793" url="https://pl.wikipedia.org/wiki?curid=1674793" title="Teodoryk Prus">
Teodoryk Prus

Teodoryk Prus – kasztelan świecki, kasztelan bydgoski od ok. połowy lat 60. XIII wieku do 1268 r.
Neofita pruski, emigrant, który przybył z Pomorza na Kujawy w latach 60. XIII wieku. Przybył zgodnie z polityką przyjaźni pomorsko-kujawskiej, jaką prowadził książę kujawsko-łęczycki Kazimierz. 
Być może jest tożsamy z Thiderykiem, pojawiającym się kilka lat wcześniej na dokumencie księcia gdańsko-pomorskiego Świętopełka.
Otrzymał godność kasztelana bydgoskiego na krótko przed śmiercią Kazimierza, podczas gdy jego syn i następca Ziemomysł zerwał z polityką ojca zbliżając się do zakonu krzyżackiego. W tej sytuacji doszło do niezadowolenia możnowładztwa, podsycanego przez biskupa włocławskiego Wolimira. 
O Teodoryku pisze w 1268 r. „Kronika Wielkopolska”, że „"wydał gród bydgoski w ręce księcia wielkopolskiego Bolesława Pobożnego"”. Odbyło się to w połowie października 1268 r. w odpowiedzi na politykę księcia Ziemomysła. W wyniku zamieszek Teodoryk zginął. Kronika oraz Jan Długosz w swojej „Kronice” podaje, że śmierć kasztelana nastąpiła przez ścięcie mieczem z ręki sługi na wyraźne żądanie Teodoryka.
Nie ustalono dotychczas ostatecznie, czy wydanie grodu bydgoskiego wielkopolanom było samodzielną decyzją Teodoryka, czy też decyzją konsultowaną z kręgami niezadowolonego z rządów Ziemomysła możnowładztwa kujawskiego. Nowsze badania wskazują, że bardziej prawdopodobna jest pierwsza możliwość. 

</doc>
<doc id="1674795" url="https://pl.wikipedia.org/wiki?curid=1674795" title="Szyldak (gmina)">
Szyldak (gmina)

Szyldak – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy był Szyldak.
Gmina Szyldak powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu ostródzkiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Domkowo, Durąg, Gaj, Gierzwałd, Grabin, Kiersztanowo, Kitnowo, Ostrowin, Rychnowo, Rychnowska Wola, Szyldak i Warlity Małe.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674797" url="https://pl.wikipedia.org/wiki?curid=1674797" title="Tyrowo (gmina)">
Tyrowo (gmina)

Tyrowo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Tyrowo.
Gmina Tyrowo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu ostródzkiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 12 gromad: Brzydowo, Dziadyg, Gierłoż, Gruda, Kraplewo, Niestajki, Reszki, Samborowo, Szmygwałd, Turznica, Tyrowo i Wirwajdy.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674798" url="https://pl.wikipedia.org/wiki?curid=1674798" title="Middleware">
Middleware



</doc>
<doc id="1674800" url="https://pl.wikipedia.org/wiki?curid=1674800" title="Waplewo (gmina)">
Waplewo (gmina)

Waplewo – dawna gmina wiejska istniejąca w latach 1946-1954 w woj. olsztyńskim (dzisiejsze woj. warmińsko-mazurskie). Siedzibą władz gminy było Waplewo.
Gmina Waplewo powstała po II wojnie światowej na terenie tzw. Ziem Odzyskanych. 28 czerwca 1946 roku jako jednostka administracyjna powiatu ostródzkiego gmina weszła w skład nowo utworzonego woj. olsztyńskiego. Według stanu z 1 lipca 1952 roku gmina była podzielona na 17 gromad: Bolejny, Brzeźno Łyńskie, Dąb, Januszkowo, Kunki, Kurki, Lipowo Kurkowskie, Lutek, Maruz, Maruzek, Nadrowo, Nowa Wieś Ostródzka, Pawłowo, Swaderki, Turówko, Waplewo i Witramowo.
Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku po reaktywowaniu gmin.

</doc>
<doc id="1674803" url="https://pl.wikipedia.org/wiki?curid=1674803" title="Mario Revollo Bravo">
Mario Revollo Bravo

Mario Revollo Bravo (ur. 15 czerwca 1919 w Genui, Włochy, zm. 3 listopada 1995 w Bogocie) – kolumbijski duchowny katolicki, kardynał, arcybiskup metropolita Bogoty.
Życiorys.
Urodził się w Genui, gdzie jego ojciec pełnił funkcję kolumbijskiego konsula. Po ukończeniu niższego seminarium w Bogocie, kontynuował naukę w miejscowym seminarium wyższym, a następnie na wydziale teologii Gregorianum i w Papieskim Instytucie Biblijnym w Rzymie. 31 października 1943 roku w Wiecznym Mieście otrzymał święcenia kapłańskie. Po powrocie do Kolumbii pracował jako duszpasterz i profesor wyższego seminarium. 13 listopada 1973 roku Paweł VI mianował go biskupem pomocniczym Bogoty, przydzielając mu stolicę tytularną Thinisa in Numidia. 28 lutego 1978 roku został mianowany arcybiskupem Nueva Pamplona. W latach 1970–1975 był delegatem Episkopatu Kolumbii w Radzie Episkopatów Ameryki Łacińskiej (CELAM), a w okresie 1975–1978 przewodniczącym Komisji Episkopatu Kolumbii ds. Nauki Wiary. 25 czerwca 1984 roku został przeniesiony na stolicę metropolitalną w Bogocie. Kilkakrotnie pełnił funkcję przewodniczącego Konferencji Episkopatu. Jan Paweł II wyniósł go do godności kardynalskiej 28 czerwca 1988 roku, z tytułem prezbitera San Bartolomeo all’Isola. 13 sierpnia 1994 roku po przekroczeniu 75 roku życia, złożył rezygnację z pełnionego urzędu. Zmarł w Bogocie.

</doc>
<doc id="1674805" url="https://pl.wikipedia.org/wiki?curid=1674805" title="Wiktor Jurkowski">
Wiktor Jurkowski

Wiktor Iwanowycz Jurkowski (ukr. Віктор Іванович Юрковський, ros. Виктор Иванович Юрковский, "Wiktor Iwanowicz Jurkowski"; ur. 21 października 1954 we wsi Nasypne koło Teodozji, Ukraińska SRR, zm. 1 października 1995 w Symferopolu) – ukraiński piłkarz, grający na pozycji bramkarza.
Kariera piłkarska.
Kariera klubowa.
Karierę piłkarską rozpoczął w Tawrii Symferopol w 1974. W 1977 został zaproszony do Dynama Kijów, w którym występował trzy sezony. W 1980 roku powrócił do Tawrii Symferopol. W 1983 roku zdecydował się ukończyć piłkarską karierę.
Inne.
Po zakończeniu kariery piłkarskiej w latach 1984-1993 pracował na stanowisku nauczyciela wychowania fizycznego oraz dyrektory szkoły w Bachczysaraju. 1 października 1995 zginął w wypadku samochodowym w Symferopolu. Po jego śmierci organizowane są turnieje piłkarskie imienia Wiktora Jurkowskiego.

</doc>
<doc id="1674807" url="https://pl.wikipedia.org/wiki?curid=1674807" title="Kościół luterański św. Jana w Łodzi">
Kościół luterański św. Jana w Łodzi

Kościół św. Jana w Łodzi – neoromański zbudowany w latach 1880–1884 jako kościół luterański św. Jana. Był drugim kościołem tego wyznania w Łodzi (po kościele św. Trójcy). Obecnie rzymskokatolicki kościół oo. jezuitów przy ulicy Sienkiewicza 60 w Łodzi.
Historia.
Historia starań o budowę kościoła sięga 1864 r., kiedy to władze miejskie przekazały na ten cel działkę budowlaną przy ul. Dzikiej (obecnie ul. Sienkiewicza 60), pomiędzy ul. Nawrot a ul. Główną (obecnie al. Piłsudskiego). Problemy w przemyśle włókienniczym, związane z kryzysem lat 60. XIX w., uniemożliwiły jednak szybką realizację tego przedsięwzięcia. Przełomowym momentem było zebranie parafian w połowie lutego 1876 r., na którym Karol Scheibler zadeklarował na rzecz budowy kościoła 50 tys. rubli (stając jednocześnie na czele Komitetu Budowy). Zgodę na budowę otrzymano w 1878 r., w tym czasie koszt wzniesienia kościoła szacowano na 100 tys. rb. Poświęcenie kamienia węgielnego nastąpiło 1 lipca 1880 r. Pracę budowlane prowadziło przedsiębiorstwo Roberta Nestlera, pod okiem architekta Louisa Schreibera, a w końcowej fazie architekta miejskiego Hilarego Majewskiego. Pod koniec prac u podstawy krzyża wieńczącego wieżę wmurowany został dokument z opisem historii obiektu oraz nazwiskami inicjatorów i dobroczyńców budowy. W 1883 r. kościół był gotowy w stanie surowym, aż rok zajęły prace wykończeniowe i dopiero 8 października 1884 r. odbyło się jego uroczyste poświęcenie. Poświęcenia dokonał superintendent generalny Paul Woldemar von Everth, w obecności m.in. gubernatora piotrkowskiego Nikołaja Zinowjewa. Podczas uroczystości przed kościołem i na pobliskich ulicach zgromadziło się około 30 000 wiernych. Pierwszym pastorem nowo utworzonej parafii przy kościele św. Jana został ks. Wilhelm Piotr Angerstein. W kościele odprawiano nabożeństwa ewangelickie zarówno dla niemieckiej, jak i nielicznej polskiej społeczności luterańskiej Łodzi.
W nowo wybudowanym kościele umieszczono:
Wiosną 1887 r. warszawska spółka Norblin, Bracia Buch i T. Werner wykonała dla kościoła trzy pary pozłacanych lichtarzy oraz pozłacany krzyż w stylu gotycko-romańskim.
Po zakończeniu II wojny światowej kościół został zajęty bezprawnie przez zakon jezuitów. W 1950 roku erygowano parafię Najświętszego Imienia Jezus. W 1989 roku jezuici wykupili kościół i dawne budynki parafii od Kościoła Ewangelicko-Augsburskiego.

</doc>
<doc id="1674815" url="https://pl.wikipedia.org/wiki?curid=1674815" title="Bitwa nad rzeką Himerą (446 p.n.e.)">
Bitwa nad rzeką Himerą (446 p.n.e.)

Bitwa nad rzeką Himerą – starcie zbrojne, które miało miejsce w roku 446 p.n.e. w trakcie wojny Syrakuz z Akragas. 
Po pokonaniu Sykulów, jedynym przeciwnikiem Syrakuz pozostało miasto Akragas – dotychczasowy sojusznik Syrakuz. Konflikt z Akragas sprowokowali sami Syrakuzańczycy w roku 446 p.n.e. sprowadzając na Sycylię Duketiosa. Miał on za zadanie utworzyć kolonię Greków i Sykulów na północnym wybrzeżu. Przeciwko tym działaniom wystąpili Akragantajczycy, wypowiadając Syrakuzom wojnę. Do decydującego starcia pomiędzy obiema armiami doszło nad rzeką Himerą. Armia Akragas poniosła całkowitą klęskę tracąc 1 000 żołnierzy. W roku 440 p.n.e. Duketios zmarł, co przyczyniło się do upadku państwa Sykulów, które ostatecznie podbili Syrakuzańczycy.

</doc>
<doc id="1674816" url="https://pl.wikipedia.org/wiki?curid=1674816" title="Immediate Music">
Immediate Music

Immediate Music z siedzibą w Santa Monica, Los Angeles tworzy muzykę do zapowiedzi komercyjnych filmów. Styl ich muzyki orkiestrowej jest podobny do produkowanych przez X-Ray Dog, Future World Music, Brand X Music, Two Steps from Hell, Pfeifer Broz. Music, Epic Score, muzykę do zapowiedzi filmowych zapoczątkował John Beal.
Od 1992 roku Immediate Music posiada licencję i tworzy muzykę do setek filmów i telewizyjnych spotów dla studiów w tym: Paramount Pictures, Sony Pictures, Walt Disney Pictures, 20th Century Fox i Dreamworks. Ich muzykę użyto w wielu popularnych filmach min. Spider-Man 2, Ja, robot, Troja, Obcy kontra Predator, Wyspa, Van Helsing, Harry Potter i Czara Ognia, , WALL-E, Iron Man, , Incredible Hulk, Walkiria, Opór, i .
W 2006 r. Immediate Music ogłosiło, że wyda swój pierwszy album pod handlową nazwą Globus. Styl Globusa, którego pierwszy album będzie zatytułowany EPICON, można opisać jako nowoczesną kinową muzykę orkiestrową łączoną ze światem muzyki współczesnej.

</doc>
<doc id="1674820" url="https://pl.wikipedia.org/wiki?curid=1674820" title="Astaldi">
Astaldi

Astaldi SpA jest jednym z większych przedsiębiorstw działających w branży budowlanej pochodzącym z Rzymu we Włoszech. Grupa kapitałowa, która została stworzona przez macierzyste przedsiębiorstwo. Działa w zakresie inżynierii lądowej, budownictwa wodnego oraz inżynierii środowiska czy zagadnień związanych z transportem. W październiku 2018 firma złożyła wniosek o restrukturyzację pod ochroną sądu, w przyszłości ma zostać częścią publiczno - prywatnego holdingu budowlanego WeBuild. W Polsce znana jest ze zrealizowania największych inwestycji w sektorze infrastruktury - najdłuższego odcinka betonowej drogi ekspresowej. Pomiędzy Piotrkowem Trybunalskim a Rawą Mazowiecką wykonała 63 - kilometrowy odcinek trasy S-8. W 2015 zakończyła budowę największej w historii Polski inwestycji samorządowej - Centralnego Odcinka II Linii Metra w Warszawie (wg BiqData) kosztująca przeszło 4 mld złotych inwestycja, była drugą najsprawniej przeprowadzoną budową metra w Europie. Pośród zrealizowanych w Polsce projektów znajduje się również Nowa Łódź Fabryczna, terminal Lotniska Balice, oraz pierwszy w Polsce zakład termicznego przetwarzania odpadów w Bydgoszczy. W lipcu 2017 miała trzeci pod względem wielkości portfel kontraktów drogowych na polskim rynku. We wrześniu 2018 ze względu na brak współpracy z zamawiającym odstąpiła od realizacji dwóch kontraktów kolejowych (LK-7 i E-59). Nadal pozostaje ważnym graczem na polskim rynku drogowym, realizując budowę najdłuższego tunelu drogowego w Polsce (2335 m, Warszawa Ursynów) oraz najdłuższego tunelu drążonego w skałach, w ciągu drogi S7 na odcinku Naprawa Skomielna Biała.
Historia.
Przedsiębiorstwo zostało założone w roku 1926 przez Santego Astaldi, członka rodziny Astaldi, której przedstawiciele do dzisiaj sprawują kontrolę nad firmą. Astaldi była zaangażowana w wiele dużych projektów w całej Europie przed II wojną światową. Między innymi przedsiębiorstwo było odpowiedzialne za budowę linii kolejowej pomiędzy Rzymem a Neapolem. Już po wojnie firma rozszerzyła swoją działalność na inne kontynenty. Początkowo była to Afryka, gdzie firma skupiła się na budowie dróg. W następnych latach Astaldi pojawiła się na Bliskim Wschodzie, Ameryce Środkowej oraz Południowej, a także na Dalekim Wschodzie.
Przedsiębiorstwo w 1950 podzieliło się na dwie części: Impresa Astaldi Estero SpA (prace na rynkach zagranicznych) oraz Impresa Astaldi Estero SpA (prace na rynku włoskim), ale ponownie połączyło się w 1980 i do dzisiaj działa jako Astaldi SpA.
Astaldi kontynuowało realizację różnorodnych projektów między innymi w USA, Turcji czy Indonezji w latach 80. XX w. Na dzień dzisiejszy firma ma roczny obrót przekraczający 57 miliardów dolarów.

</doc>
<doc id="1674821" url="https://pl.wikipedia.org/wiki?curid=1674821" title="YafaRay">
YafaRay

YafaRay – darmowy renderer, wykorzystujący raytracing oraz algorytmy oświetlenia globalnego. Program jest następcą zakończonego projektu YafRay. YafaRay, podobnie jaki jego poprzednik, pełni głównie funkcję alternatywnego silnika renderującego dla blendera. Program obsługuje specjalny format plików oparty na XML służący do opisu scen.
Historia.
Pierwowzorem projektu był YafRay (). Twórcy uznali na pewnym etapie rozwoju, że dalsze zwiększanie funkcjonalności YafRay nie jest możliwe. Kod został napisany od początku. Prace nad nowym kodem rozpoczął Mathias Wein (Lynx) w grudniu 2005 roku. Wynikowy kod różnił się znacznie od pierwotnego i programowi nadano nazwę YafaRay, dla podkreślenia, że nowy kod jest odmiennym, nowym programem.
Właściwości.
Typy oświetlenia.
Wszystkie typy oświetlenia nie wymagają GI.

</doc>
<doc id="1674822" url="https://pl.wikipedia.org/wiki?curid=1674822" title="Seconde patrie">
Seconde patrie



</doc>
<doc id="1674823" url="https://pl.wikipedia.org/wiki?curid=1674823" title="Niemcy (ujednoznacznienie)">
Niemcy (ujednoznacznienie)



</doc>
<doc id="1674824" url="https://pl.wikipedia.org/wiki?curid=1674824" title="L’Île à hélice">
L’Île à hélice



</doc>
<doc id="1674825" url="https://pl.wikipedia.org/wiki?curid=1674825" title="Julio Rosales">
Julio Rosales

Julio Rosales y Ras, (ur. 18 września 1906 w Calbayog, zm. 2 czerwca 1983 w Cebu City) – filipiński duchowny katolicki, kardynał, arcybiskup Cebu.
Życiorys.
Święcenia kapłańskie przyjął 2 czerwca 1929 roku i podjął pracę duszpasterską w stolicy diecezji i prowadził ją do 1946 roku. 29 czerwca 1946 roku został mianowany biskupem Tagbilaran, a po trzech latach pracy biskupiej 17 grudnia 1949 - metropolitą Cebu. Był uczestnikiem Soboru Watykańskiego II i przewodniczącym Konferencji Episkopatu Filipin. 29 kwietnia 1969 roku Paweł VI mianował go kardynałem z tytułem prezbitera Sacro Cuore di Gesù agonizzante a Vitinia. Uczestniczył w obu konklawe w 1978 roku. Po przekroczeniu 24 sierpnia 1982 roku wieku emerytalnego zrezygnował z kierowania archidiecezją. Zmarł 10 miesięcy później. Pochowany został w katedrze metropolitalnej w Cebu. 

</doc>
<doc id="1674826" url="https://pl.wikipedia.org/wiki?curid=1674826" title="Tchórz pospolity">
Tchórz pospolity



</doc>
<doc id="1674828" url="https://pl.wikipedia.org/wiki?curid=1674828" title="Tchórz europejski">
Tchórz europejski



</doc>
<doc id="1674829" url="https://pl.wikipedia.org/wiki?curid=1674829" title="Famille-sans-nom">
Famille-sans-nom



</doc>
<doc id="1674841" url="https://pl.wikipedia.org/wiki?curid=1674841" title="Mistrzostwa Świata w Snookerze 2005">
Mistrzostwa Świata w Snookerze 2005

Embassy World Snooker Championship 2005 (mistrzostwa świata w snookerze) odbyły się w dniach 16 kwietnia – 2 maja 2005 roku w Crucible Theatre w Sheffield. Mistrzostwa wygrał Anglik Shaun Murphy, pokonując w finale Walijczyka Matthew Stevensa 18:16. Był to pierwszy tytuł mistrzowski Shauna Murphiego.
Najwyższy break.
147 – Mark Williams

</doc>
<doc id="1674843" url="https://pl.wikipedia.org/wiki?curid=1674843" title="Door-to-door (marketing)">
Door-to-door (marketing)

Door-to-door (z ang. – od drzwi do drzwi) – w marketingu i marketingu politycznym sposób prowadzenia kampanii reklamowych lub wyborczych, polegający na bezpośrednich odwiedzinach – spotkaniu akwizytora z klientem lub kandydata politycznego z wyborcą.
W marketingu door-to-door wykorzystywany jest do promocji towaru, sprzedaży próbek produktów, zawierania umów, wypełniania ankiet. Sposób taki pozwala uzyskać bezpośredni kontakt z grupą docelową zamieszkującą dany obszar.
Działalność religijna. Biblia, że Jezus Chrystus posłał swoich uczniów, aby ewangelizowali, odwiedzając domy ludzi w parach po dwóch (por. Łk 10,1–12). Niektóre grupy religijnie, np. Świadkowie Jehowy prowadzą działalność ewangelizacyjną (od drzwi do drzwi) jako ich podstawową działalność kaznodziejską, polegająca na odwiedzaniu wszystkich domów (mieszkań) na wyznaczonym do służby kaznodziejskiej terenie osobistym.

</doc>
<doc id="1674851" url="https://pl.wikipedia.org/wiki?curid=1674851" title="Ed (Biblia)">
Ed (Biblia)

Ed – niewystępująca w oryginalnym tekście biblijnym nazwa ołtarza zbudowanego nad wschodnim brzegiem Jordanu przez zamieszkałe w Zajordaniu pokolenia Rubena i Gada oraz połowę pokolenia Manassesa. Okoliczności związane z jego budową zostały opisane w 22 rozdziale Księgi Jozuego. Nazwa ta została dodana przez tłumaczy Biblii uważających jej brak za błąd kopisty.
Okoliczności budowy ołtarza.
Ołtarz został zbudowany w celu przypominania pokoleniom zajordańskim o przymierzu z Jahwe. Pozostałe pokolenia zinterpretowały jednak jego budowę jako przejaw nielegalnego kultu wobec czego podjęły przygotowania do ekspedycji karnej. Wcześniej jednak wysłano na teren Zajordania delegację z arcykapłanem Pinchasem na czele. Delegacja ta otrzymała wyjaśnienia dotyczące pobudek, którymi kierowali się budowniczowie ołtarza, dzięki czemu konflikt został zażegnany.
Nazwa.
Nazwa "Ed" nie pojawia się ani w tekście masoreckim ani w Septuagincie, została jednak umieszczona w większości przekładów Biblii w Księdze Jozuego 22,34. Brak nazwy w tekście hebrajskim wyjaśnia się błędem kopisty, który miał ją zgubić. Hebrajskie słowo "ed" wstawione do tekstu większości przekładów oznacza "świadectwo" co nawiązuje do podanego w tekście biblijnym znaczenia ołtarza. Zamiast słowa "ed" niemiecki XIX-wieczny biblista August Dillmann sugerował nazwę "Galed", występującą w Księdze Rodzaju 31,47.

</doc>
<doc id="1674852" url="https://pl.wikipedia.org/wiki?curid=1674852" title="Płomień (grupa literacka)">
Płomień (grupa literacka)

Płomień (białorus. "Połymia") – białoruska grupa literacka, istniejąca w latach 1927–1928.
Grupa została założona przez Janka Kupałę (wł. Iwan Łucewicz) i Jakuba Kołasa (wł. Konstancin Mickiewicz). W jej skład wchodzili także Michajło Hramyka, Ciszka Hartny (wł. Zmicier Żyłunowicz), Aleś Hurło oraz literaturoznawcy i krytycy. Nazwę grupy zaczerpnięto od tytułu czasopisma "Połymia", ukazującego się w Mińsku od 1923 roku.
Główni założyciele grupy, Janka Kupała i Jakub Kołas, byli już w tamtym czasie postrzegani jako "klasycy" literatury białoruskiej (współpracowali np. z wychodzącym w latach 1906–1915 wileńskim czasopismem "Nasza Niwa"), co wpłynęło na charakterystyczną cechę tej grupy: przywiązanie do tradycji literackiej. "Płomień" był ponadto grupą otwartą – na łamach jej oficjalnego periodyku publikowali pisarze i poeci z różnych ugrupowań literackich. Nie zaproponowano żadnych nowych postulatów czy rozwiązań zarówno w warstwie ideologiczno-politycznej, jak i artystycznej. Program literacki grupy badacze sytuują w centrum ówczesnego życia kulturalnego (pomiędzy awangardową, powstałą równolegle grupą Wyżyna, a stowarzyszeniem proletariackim Młodnik, mającym charakter masowy).

</doc>
<doc id="1674854" url="https://pl.wikipedia.org/wiki?curid=1674854" title="Xigazê">
Xigazê

Xigazê (tyb. , Wylie "gzhis-ka-rtse", ZWPY "Xigazê"; ) – miasto na prawach prefektury w południowej części Tybetańskiego Regionu Autonomicznego, w Chinach. W 1999 roku obszar prefektury zamieszkiwało około 630 tys. mieszkańców. 
Granice prefektury miejskiej w dużej części pokrywają się z granicami prowincji Ü-Tsang w starym Tybecie przed 1950 rokiem.
15 sierpnia 2014 roku otwarto oficjalnie linię kolejową Lhasa – Xigazê, a w planach jest jej dalsze przedłużenie do Nepalu.
Podział administracyjny.
Prefektura miejska Xigazê podzielona jest na:

</doc>
<doc id="1674859" url="https://pl.wikipedia.org/wiki?curid=1674859" title="Alison Arngrim">
Alison Arngrim

Alison Margaret Arngrim (ur. 18 stycznia 1962, Nowy Jork) – amerykańska aktorka, występująca w filmach i serialach od siódmego roku życia. Najbardziej znana jest z roli Nellie Oleson, w serialu "Domek na prerii", którą odtwarzała regularnie w latach 1974-1981 oraz gościnnie, jednorazowo w roku 1982.
Po zakończeniu pracy nad serialem, wystąpiła w tylko jednym filmie, by powrócić do aktorstwa w roku 2000. Jest mocno zaangażowana w działalność charytatywną. Często bierze udział w spotkaniach z pozostałymi aktorami "Domku na prerii", organizowanymi dla wielbicieli serialu. Brat, Stefan Arngrim jest również aktorem. 
W roku 2010 ukazała się jej autobiografia "Confessions of a Prairie Bitch: How I Survived Nellie Oleson and Learned to Love Being Hated".

</doc>
<doc id="1674860" url="https://pl.wikipedia.org/wiki?curid=1674860" title="Plac Dąbrowskiego w Płocku">
Plac Dąbrowskiego w Płocku



</doc>
<doc id="1674863" url="https://pl.wikipedia.org/wiki?curid=1674863" title="Komenda wojewódzka Milicji Obywatelskiej">
Komenda wojewódzka Milicji Obywatelskiej

Komenda Wojewódzka Milicji Obywatelskiej (KW MO) – nazwa jednostek terenowych Milicji Obywatelskiej istniejących w Polsce od 1944 r. W początkowych latach struktury te funkcjonowały w ramach resortu bezpieczeństwa publicznego, a w 1954 r. weszły w skład resortu spraw wewnętrznych. Od 1956 r. komendy pełniły podwójną rolę, gdyż komendanci wojewódzcy, oprócz wykonywania zadań z zakresu ochrony porządku publicznego, sprawowali również ogólny nadzór nad pionem Służby Bezpieczeństwa na podległym im obszarze. W 1983 r. KW MO zostały przemianowane na wojewódzkie urzędy spraw wewnętrznych (działające na analogicznych zasadach do 1990 r.).
KW MO w latach 1944–1954.
Budowę sieci KW MO w kraju rozpoczęto pod koniec lipca 1944 r. w związku z instalowaniem władzy komunistycznej po stopniowym przesuwaniu się działań wojennych na zachód. Komendy powstawały równolegle z wojewódzkimi urzędami bezpieczeństwa publicznego. Tak jak w przypadku UB za ich utworzenie odpowiadały specjalne grupy operacyjne wysyłane z centrali resortu na kolejne zajmowane tereny. Jednostki milicji organizowane były także na niższym szczeblu zgodnie z obowiązującym podziałem administracyjnym państwa.
W pierwszych projektach uregulowań prawnych zakładano ścisłą podległość struktur MO właściwym terytorialnie radom narodowym, ostatecznie koncepcja ta nie została jednak zrealizowana. Status instytucji formalnie usankcjonowano dekretem z 7 października 1944 r., gdy hierarchicznie zbudowaną milicję podporządkowano bezpośrednio Kierownikowi Resortu Bezpieczeństwa Publicznego (od stycznia 1945 r. Ministrowi Bezpieczeństwa Publicznego). W nowej sytuacji uprawnienia rad narodowych określone zostały jedynie jako nadzór i kontrola społeczna, pewien ograniczony wpływ na działalność KW MO posiadali również funkcjonujący do połowy 1950 r. wojewodowie.
Na czele KW MO stali komendanci wojewódzcy mianowani przez ministra i podlegli służbowo Komendantowi Głównemu Milicji Obywatelskiej. Po ustaleniu w kolejnych miesiącach jednolitego wzoru organizacji w skład kierownictwa urzędów weszli także zastępcy komendantów ds. polityczno-wychowawczych, ds. operacyjnych i ds. administracyjno-gospodarczych, rangę zastępców przejściowo posiadali również szefowie lokalnych struktur ORMO. Do podstawowych komórek wykonujących zadania z zakresu ochrony ładu i porządku publicznego należały wtedy wydziały służby śledczej (kryminalnej) oraz służby zewnętrznej (patrolowo-prewencyjnej). Przy komendach funkcjonowały ponadto kompanie lub plutony operacyjne, które m.in. brały udział w zwalczaniu podziemia niepodległościowego.
Przez początkowe lata działalności kierownicy milicji w terenie zajmowali równorzędną pozycję w stosunku do swoich odpowiedników w UB ze względu na duże wpływy w aparacie partyjno-państwowym komendanta głównego Franciszka Jóźwiaka. Zmiany nastąpiły po jego odwołaniu, na mocy rozkazu nr 13 ministra z 18 marca 1949 r. względna autonomia formacji została zlikwidowana. Od tego czasu komendanci wojewódzcy pełnili funkcje zastępców szefów WUBP ds. milicyjnych. Wyrazem podległości stało się również przejęcie przez właściwe komórki urzędów bezpieczeństwa spraw administracyjno-gospodarczych, rozwiązaniu uległ ponadto pion polityczno-wychowawczy. W dalszym ciągu trwał jednak rozwój wydziałów operacyjnych MO, na które (po reorganizacji z 1952 r.) składały się komórki ds. kryminalnych, walki z przestępczością gospodarczą, dochodzeniowo-śledczych i służby zewnętrznej.
KW MO w latach 1954–1975.
Ścisłe zintegrowanie UB i MO trwało do czasu rozwiązania MBP w grudniu 1954 r. i jego podziału na dwa odrębne resorty. W wyniku przekształceń milicja znalazła się na przełomie 1954 i 1955 r. pod kontrolą Ministra Spraw Wewnętrznych. W wydanych wówczas przepisach określono zasady nadzorowania organów porządku publicznego przez prezydia wojewódzkich rad narodowych, same zaś KW MO weszły bezpośrednio w skład wojewódzkich zarządów spraw wewnętrznych PWRN, gdzie pozostawały do połowy 1958 r.
Sieć jednostek terenowych MO dostosowana była do aktualnego podziału administracyjnego, w kraju funkcjonowało wtedy 17 komend wojewódzkich (w Białymstoku, Bydgoszczy, Gdańsku, Katowicach, Kielcach, Koszalinie, Krakowie, Lublinie, Łodzi, Olsztynie, Opolu, Poznaniu, Rzeszowie, Szczecinie, Warszawie, Wrocławiu i Zielonej Górze), a także dwie komendy równorzędne w miastach wydzielonych (komenda stołeczna w Warszawie i komenda miejska w Łodzi). Na niższym poziomie istniały komendy miejskie, powiatowe i dzielnicowe oraz podlegające im komisariaty i posterunki.
Instytucjonalne rozdzielenie milicji i aparatu bezpieczeństwa trwało zaledwie dwa lata. Po zniesieniu Komitetu do Spraw Bezpieczeństwa Publicznego w jego miejsce w listopadzie 1956 r. przy MSW utworzona została Służba Bezpieczeństwa. Na przełomie 1956 i 1957 r. wojewódzkie jednostki UB po przebudowaniu włączono w skład KW MO, podobnych zmian dokonano także na szczeblu powiatowym. Od tej pory lokalni szefowie SB podlegali nominalnie komendantom MO, choć pod względem merytorycznym działalność kontrolowanych przez nich komórek nadzorowana była przez właściwe organy w centrali ministerstwa.
W ten sposób ukształtowany model wojewódzkiej ekspozytury SB i MO przetrwał zasadniczo do końca PRL. Trzon KW MO stanowiły niezmiennie dwa piony operacyjne nadzorowane przez odrębnych zastępców komendantów ds. bezpieczeństwa i ds. milicji. W dyspozycji komend znajdowały się ponadto pododdziały ZOMO, ich formowanie w całym kraju rozpoczęto od grudnia 1956 r.
Początek lat 60. charakteryzował się rozwojem aparatu SB, który po stopniowym podniesieniu stanów etatowych (rozbudowa sekcji do poziomu wydziałów) ponownie zaczął pełnić dominującą rolę wobec jednostek milicyjnych. Rozszerzając swój zakres działania, pion bezpieczeństwa przejął także część zadań pozostających dotychczas pod kontrolą MO (rejestracja cudzoziemców, paszporty oraz przejściowo dowody osobiste), ponadto na kilka lat usamodzielnione zostały struktury odpowiadające za sprawy kadrowo-organizacyjne SB. Wzrost znaczenia nastąpił również w przypadku komórek technicznych wykonujących zadania zabezpieczenia operacyjnego na rzecz obu służb.
Kolejne zmiany miały miejsce w drugiej połowie lat 60. ze względu na reformę centrali polegającą na przejęciu logistycznego zaplecza KG MO przez odpowiednie komórki organizacyjne MSW. W KW MO utworzono wtedy etaty zastępców komendantów ds. administracyjno-gospodarczych, którzy przejęli nadzór nad jednostkami pomocniczymi obsługującymi piony operacyjne.
KW MO w latach 1975–1983.
W związku z wprowadzeniem reformy administracyjnej w kwietniu 1975 r. w resorcie powołane zostały specjalne zespoły wojewódzkie mające na celu opracowanie odpowiedniej organizacji SB i MO w terenie. W konsekwencji tych działań od czerwca na szczeblu wojewódzkim funkcjonowało 49 urzędów utworzonych poprzez przekształcenie wcześniej istniejących struktur i wydzielenie z nich 32 nowych KW MO (w Białej Podlaskiej, Bielsku-Białej, Chełmie, Ciechanowie, Częstochowie, Elblągu, Gorzowie Wielkopolskim, Jeleniej Górze, Kaliszu, Koninie, Krośnie, Legnicy, Lesznie, Łomży, Nowym Sączu, Ostrołęce, Pile, Piotrkowie Trybunalskim, Płocku, Przemyślu, Radomiu, Siedlcach, Sieradzu, Skierniewicach, Słupsku, Suwałkach, Tarnobrzegu, Tarnowie, Toruniu, Wałbrzychu, Włocławku i Zamościu). Dodatkowo zlikwidowano dwie komendy równorzędne w Warszawie i Łodzi (z tym że dla województwa warszawskiego pozostawiono nazwę komenda stołeczna).
Niższy stopień terenowy Milicji Obywatelskiej tworzyły od tej pory komendy miejskie (w miastach wojewódzkich oraz w miastach liczących powyżej 30 tys. mieszkańców), komendy dzielnicowe (w miastach wojewódzkich podzielonych na dzielnice administracyjne), komisariaty (w byłych miastach powiatowych oraz w miastach liczących powyżej 20 tys. mieszkańców) i posterunki (w gminach oraz w miastach liczących do 20 tys. mieszkańców).
Mimo dążeń do ujednolicenia organizacji poszczególne komendy mogły różnić się (w zależności od znaczenia województwa) liczbą i rangą komórek, liczbą członków kierownictwa (jeden, dwóch lub trzech zastępców odpowiednio ds. SB i MO) oraz podziałem ich zadań. W połowie 1975 r. typowa struktura KW MO przedstawiała się następująco (schemat oparto na przykładzie województwa bydgoskiego):
Komendant Wojewódzki Milicji Obywatelskiej
Zastępca Komendanta Wojewódzkiego Milicji Obywatelskiej ds. Służby Bezpieczeństwa
Zastępca Komendanta Wojewódzkiego Milicji Obywatelskiej ds. Służby Milicji
Zastępca Komendanta Wojewódzkiego Milicji Obywatelskiej ds. Administracyjno-Gospodarczych
Przełom lat 70. i 80. był okresem dalszego rozwoju organizacyjnego KW MO dotyczącego przede wszystkim komórek aparatu bezpieczeństwa (zorganizowano wtedy m.in. wydziały IIIA / V ds. ochrony gospodarki oraz inspektoraty I ds. wywiadu, a także przejęto od MO inspektoraty ochrony przemysłu). Jedną z poważniejszych reform była reaktywacja w listopadzie 1981 r. pionu polityczno-wychowawczego, na jego czele stanęli zastępcy komendantów nadzorujący wydziały szkolenia i nowo utworzone wydziały polityczno-wychowawcze.
Po wprowadzeniu stanu wojennego trwał proces odtwarzania pionu SB w terenie, który od 1975 r. istniał wyłącznie na poziomie wojewódzkim (wyjątkowo przy nielicznych niższych jednostkach milicji funkcjonowały grupy operacyjne podlegające właściwym wydziałom KW MO). Na mocy zarządzenia nr 6 ministra z 23 stycznia 1983 r. w województwach utworzone zostały rejony, do których przydzielono odpowiednie komendy miejskie i dzielnicowe oraz komisariaty. Od kwietnia w większości z nich ponownie umiejscowiono struktury Służby Bezpieczeństwa.
Komendy wojewódzkie MO i jednostki im podległe funkcjonowały do czasu wejścia w życie ustawy z 14 lipca 1983 r. o urzędzie Ministra Spraw Wewnętrznych. Zgodnie z nowymi przepisami terenowymi ekspozyturami MSW stały się od 1 sierpnia wojewódzkie urzędy spraw wewnętrznych (i stołeczny urząd w Warszawie), rejonowe, miejskie i dzielnicowe urzędy spraw wewnętrznych oraz komisariaty i posterunki. Ponadto zmieniono tytulaturę, w miejsce komendantów milicji wprowadzając szefów urzędów (oprócz komisariatów i posterunków), podobnie postąpiono także w stosunku do ich zastępców. Powyższe przekształcenia nie wpłynęły jednak na zakres działania struktur, które w dalszym ciągu wykonywały zadania z dziedziny ochrony bezpieczeństwa państwa i porządku publicznego.

</doc>
<doc id="1674869" url="https://pl.wikipedia.org/wiki?curid=1674869" title="KW MO">
KW MO



</doc>
<doc id="1674870" url="https://pl.wikipedia.org/wiki?curid=1674870" title="Mistrzostwa Świata U-17 w Piłce Nożnej 1999">
Mistrzostwa Świata U-17 w Piłce Nożnej 1999

Mistrzostwa świata do lat 17 w piłce nożnej 1999 odbyły się w Nowej Zelandii między 10 a 27 listopada. Mecze w ramach turnieju odbywały się w 4 miastach: Auckland, Christchurch, Dunedin oraz Napier. Mogli w nim wziąć udział piłkarze urodzeni po 1 stycznia 1982.
Przebieg turnieju.
Grupa A.
10 listopada 1999
11 listopada 1999
13 listopada 1999
16 listopada 1999
Grupa B.
11 listopada 1999
13 listopada 1999
16 listopada 1999
Grupa C.
12 listopada 1999 
14 listopada 1999
17 listopada 1999
Grupa D.
12 listopada 1999
14 listopada 1999
17 listopada 1999
Faza pucharowa.
Ćwierćfinały.
20 listopada 1999
21 listopada 1999
Półfinały.
24 listopada 1999
Mecz o 3 miejsce.
27 listopada 1999
Finał.
27 listopada 1999

</doc>
<doc id="1674871" url="https://pl.wikipedia.org/wiki?curid=1674871" title="KWMO">
KWMO



</doc>
<doc id="1674872" url="https://pl.wikipedia.org/wiki?curid=1674872" title="Corvus Corax">
Corvus Corax

Corvus Corax (łac. "kruk") – zespół muzyczny z Niemiec grający muzykę folkową, znany również pod nazwą Könige der Spielleute (niem. "królowie grajków"). Wschodnioniemiecka grupa została założona pod koniec roku 1989 przez Castusa i Venustusa. Nazwa pochodzi od kruka, którego złapali w NRD i którego musieli przy nielegalnym przekraczaniu granic zostawić: zgodnie uznali, że kruk we wszystkich religiach jest bardzo dobrym i inteligentnym zwierzęciem.
Historia.
Członkowie grali wcześniej w formacji Tippelklimper. Podczas nagrywania muzyki do animowanego filmu nadarzyła się okazja do prywatnych nagrań w studio – ich płyta ukazała się pod nazwą "Ante Casu Peccati".
W 1990 połączyli się z grupą Zumpfkopule i wspólnie wystąpili na targach średniowiecznych: współpracę zakończyli wydaniem krążka "Congregatio". Wkrótce po tym Meister Selbfried rozwiązał Zumpfkopule, a Corvus Corax zaczęli odbywać coraz więcej koncertów zarówno w Europie, jak i w Japonii.
W 1992 roku grupa powiększyła się do kwintetu. Rozgłośnia Wolnego Berlina (niem. Sender Freies Berlin) sfinansowała kolejny album: "Inter Deum Et Diabolum Semper Musica Est". W 1993 po raz pierwszy wystąpili na Turnieju Rycerskim w Kaltenbergu, gdzie od tego czasu zostali stałymi gośćmi.
W 1996 roku razem z singlem "Tanzwut" powstał projekt, w którym Corvus Corax po raz pierwszy użyli elementów elektronicznych. Doprowadziło to do powstania pobocznej grupy Tanzwut, w której obok instrumentów średniowiecznych używana jest również elektronika. Jako Corvus Corax pozostali wierni wyłącznie tradycyjnym instrumentom. W nadchodzącym czasie nastąpiła kolejna zmiana w składzie, co doprowadziło do tego, że grupa składała się już z ośmiu muzyków.
W 1995 po raz pierwszy wystąpili na Wäscherschloß, gdzie wkrótce również zaczęli się zaliczać do stałych gości. W roku 2000 pozyskali potomka Drakuli jako gościnnego wokalistę na "Mille Anni Passi Sunt".
W 2001 grupa udostępniła swoje tytuły dla różnych zespołów oraz DJów do elektronicznego opracowania. Wynikiem tego projektu było CD "In Electronica".
W 2005 roku Corvus Corax zdecydowali się na to, aby utwory z "Carmina Burana" nagrać raz jeszcze. Projekt powstał przy pomocy orkiestry symfonicznej i chóru i został opublikowany pod tytułem "Cantus Buranus". Wraz z albumem "Venus Vina Musica" wrócili szybko do „grajkowej muzyki”, publikując przy tym jednak "Cantus Buranus II", będącym kontynuacją "Cantus Buranus", i "Cantus Buranus – das Orgelwerk", gdzie rozmaite utwory zostały zagrane na organach. W roku 2006 podjęli współpracę z kompozytorem Kaiem Rosenkranz z Piranha Bytes, tworząc soundtrack do Gothic 3. 

</doc>
<doc id="1674873" url="https://pl.wikipedia.org/wiki?curid=1674873" title="Pierścień z jedynką">
Pierścień z jedynką

Pierścień z jedynką – pierścień, w którym istnieje element neutralny mnożenia, nazwany "jedynką".
Jedynka pierścienia formula_1 oznaczana jako formula_2 spełnia więc warunek, który formalnie można zapisać
Innymi słowy, pierścień z jedynką jest monoidem ze względu na mnożenie. Jeśli pierścień nie jest pierścieniem trywialnym (tzn. ma co najmniej 2 elementy), to formula_6 Jeśli formula_7 jest homomorfizmem pierścieni z jedynką i formula_2 jest jedynką pierścienia formula_9 to formula_10 jest jedynką pierścienia formula_11 W pierścieniach z jedynką istnieje przynajmniej jeden ideał maksymalny (twierdzenie Krulla).
Dołączanie jedynki do pierścienia.
Dowolny pierścień formula_1 można zanurzyć w pewnym pierścieniu z jedynką. W tym celu wystarczy w iloczynie kartezjańskim formula_13 zdefiniować dwa działania:
Łatwo sprawdzić, że struktura formula_16 z powyższymi działaniami jest pierścieniem oraz że para formula_17 jest jego jedynką.
Łatwo również zauważyć, że zbiór
jest podpierścieniem pierścienia formula_19 izomorficznym z formula_5 Izomorfizm ten realizuje więc zanurzenie formula_1 w formula_22 Pierścień formula_1 jest przy tym ideałem pierścienia formula_22
Jeśli oznaczyć formula_17 jako formula_26 to formula_27 gdzie formula_28 oraz formula_29
można zapisać w postaci formula_30

</doc>
<doc id="1674881" url="https://pl.wikipedia.org/wiki?curid=1674881" title="Matka Boska Wspomożenia Wiernych">
Matka Boska Wspomożenia Wiernych

Matka Boska Wspomożenia Wiernych (niem. "Maria Hilf") – obraz Lucasa Cranacha Starszego przechowywany w katedrze w Innsbrucku. Główne sanktuarium znajduje się w Pasawie.
Obraz powstał po 1537 r. i należy do późnego okresu twórczości artysty. Do 1617 r. znajdował się w Dreźnie i był własnością elektora saskiego Jana Jerzego I. W tym roku został ofiarowany arcyksięciu Leopoldowi V, biskupowi Passawy i Strasburga. W 1625 r. został on księciem Tyrolu, zrezygnował z biskupstw, uzyskał dyspensę od papieża i w następnym roku ożenił się.
Płótno Cranacha zostało umieszczone w kaplicy zamkowej w Innsbrucku. W 1650 r. syn Leopolda arcyksiążę Ferdynand Karol podarował obraz mieszczanom innsbruckim, którzy umieścili go w kościele parafialnym pw. św. Jakuba w tym mieście (obecnie katedra). Jeszcze za życia Leopolda, w 1622 r., została wykonana wierna kopia oryginału, dla której w tym samym roku, dziekan katedry passawskiej Marquard von Schwendi, wzniósł kaplicę, a w dwa lata później rozpoczęto budowę większej świątyni, poświęconej w 1627 r. Sława cudownego obrazu rozpowszechniła się w związku z zagrożeniem tureckim i wojną trzydziestoletnią. Do rozwoju kultu przyczyniały się także zarazy oraz klęski żywiołowe. W związku z nimi powstała niemiecka nazwa obrazu "Maria Hilf" ("Mario pomóż"). Kult passawskiej kopii wyprzedził cześć dla oryginału. Od połowy XVIII w. powstawało wiele ośrodków kultowych, dzięki którym naśladownictwa obrazu Cranacha stały się bardzo popularne i zostały uznane za słynące łaskami.
Pierwsze kopie obrazu pojawiły się na Dolnym Śląsku przypuszczalnie w okresie, gdy diecezją wrocławską rządził biskup Passawy, Leopold Wilhelm Habsburg (1656-1662). Naśladownictwa obrazu Matki Boskiej Wspomożenia Wiernych na Dolnym Śląsku (jego czeskiej części) znajdują się m.in. w Zlatych Horach (najważniejsze sanktuarium na Dolnym Śląsku), na Uhlířský vrchu koło Bruntálu, w Złotogłowicach koło Nysy, na Cierniaku koło Radochowa, w kościele parafialnym w Toszku, w Ligocie Wielkiej koło Grodkowa, na Górnym Śląsku (pochodzi z kaplicy pałacowej w Ściborzu koło Nysy), kościele Imienia Jezus we Wrocławiu. Później kult Matki Boskiej Wspomożenia Wiernych przeniósł się na teren późniejszej przemysłowej części Górnego Śląska.

</doc>
<doc id="1674883" url="https://pl.wikipedia.org/wiki?curid=1674883" title="LBRR">
LBRR



</doc>
<doc id="1674888" url="https://pl.wikipedia.org/wiki?curid=1674888" title="Stolen (singel Jaya Seana)">
Stolen (singel Jaya Seana)

Stolen – trzeci singel z debiutanckiej płyty "Me Against Myself", nagranej przez Jaya Seana. Wydany został w październiku 2004 roku. W teledysku gościnnie można zobaczyć Bipasha Basu. W piosence słychać sample z "Chura Liya", która została wzięta z klasycznej piosenki Bollywoodu "Chura Liya Hai Tumne".
Formaty i lista utworów.
CD: 1
CD: 2

</doc>
<doc id="1674894" url="https://pl.wikipedia.org/wiki?curid=1674894" title="Wyspa Charcota">
Wyspa Charcota

Wyspa Charcota – wyspa w Antarktyce, należąca do obszaru roszczeń Chile i Wielkiej Brytanii. Wyspa ma długość ok. 48 km i szerokość ok. 40 km. Jest cała pokryta lodem oprócz najwyższych szczytów.
Wyspa została odkryta 11 stycznia 1910 przez francuską ekspedycję antarktyczną, pod komendą Jeana-Baptisty Charcota. Położenie wyspy potwierdził George Hubert Wilkins, który obleciał ją dookoła samolotem 29 grudnia 1929.

</doc>
<doc id="1674895" url="https://pl.wikipedia.org/wiki?curid=1674895" title="Pycnonotus leucogenys">
Pycnonotus leucogenys



</doc>
<doc id="1674899" url="https://pl.wikipedia.org/wiki?curid=1674899" title="Sala Kolumnowa">
Sala Kolumnowa



</doc>
<doc id="1674900" url="https://pl.wikipedia.org/wiki?curid=1674900" title="Klątwa Crucible">
Klątwa Crucible

Klątwa Crucible (ang. "The Crucible Curse") – fraza szeroko używana w profesjonalnym snookerze. 
Termin odnosi się do Crucible Theatre w Sheffield, areny Mistrzostw świata w snookerze od roku 1977, i faktu, że nigdy zawodnik, który zdobył po raz pierwszy tytuł, nie obronił go w następnym roku.
Spośród siedemnastu graczy, którzy zwyciężyli w MŚ, siedmiu podczas obrony tytułu przegrało pierwszy mecz (John Spencer w 1978, Terry Griffiths w 1980, Steve Davis w 1982, Dennis Taylor w 1986, Graeme Dott w 2007, Neil Robertson w 2011 i Stuart Bingham w 2016). Tylko dwóch zawodników broniących tytuł doszło do finału: Joe Johnson w 1987 oraz Ken Doherty w 1998.

</doc>
<doc id="1674901" url="https://pl.wikipedia.org/wiki?curid=1674901" title="PACE (program)">
PACE (program)

PACE Program (ang. "The Professional Assistant Center for Education") – to zajmujący się usamodzielnianiem młodych dorosłych z różnorodnymi problemami w uczeniu się program na National-Louis University w Chicago.
Program powstał w wyniku zapotrzebowania na dalszą edukację dla uczniów kończących szkołę średnią, ale ze względu na niezaradność życiową (wynikającą z niepełnosprawności lub zaburzeń psychicznych) niemogących podjąć dalszej nauki, mieszkać samodzielnie i pracować na otwartym rynku pracy.
Program trwa dwa lata.
Historia.
Na początku lat 80' XX wieku środowisko nauczycieli specjalnych New Trier High School w Winneteka (czyli północnych przedmieść Chicago, stan Illinois) poszukiwało rozwiązania problemu przyszłości uczniów ze specjalnymi potrzebami edukacyjnymi, kończącymi szkołę średnią. Ze względu na swoje trudności nie byli w stanie usamodzielnić się.
W roku 1986 zespół pod kierunkiem doktora Roberta Hartha podjął przygotowania do opracowania założeń programu. Był on pierwszym dyrektorem programu.
We wrześniu 1987 roku przyjęta została pierwsza grupa studentów. Po dwóch latach ich edukacji władze National-Louis University zdecydowały o przyjęciu kolejnej grupy.
W 1997 roku dyrektorem PACE została Carol Burns, która przez wiele lat pracowała na wielu stanowiskach w programie.
Studenci.
W Programie uczą się studenci, którzy posiadają różnorodne deficyty rozwojowe oraz zaburzenia psychiczne. Ich iloraz inteligencji zawiera się najczęściej w przedziale 70-90. Wśród studentów znajdują się osoby z zespołem Downa, Williamsa, autyzmem, czy dwubiegunowymi zaburzeniami afektu.
Studenci są często opisywani jako trudni w diagnozowaniu. Na podstawie standardowych testów nie można w pełni rozpoznać ich potencjału.
Warunkiem przyjęcia jest ukończenie szkoły średniej. Powoduje to, że dolna granica wieku studentów to 18 lat. Najstarsi studenci mają 30 lat. Jest to maksymalny wiek, w jakim są przyjmowani.
Główne obszary edukacji.
Podstawowymi obszarami, na jakich skupia się program to umiejętności szkolne, trening zawodowy, umiejętności społeczne i umiejętności życiowe.
Umiejętności szkolne są rozwijane w czasie zajęć szkolnych. Wykorzystuje się w tym celu zaplecze oraz potencjał naukowy National-Louis University. W trakcie lekcji omawiane są teoretyczne zagadnienia związane z szeroko pojętą samodzielnością oraz rozwijane umiejętności artystyczne.
Kilka z przedmiotów jest kredytowanych, co oznacza, że studenci zaliczając je, zdobywają punkty zwane godzinami kredytowanymi (en. credit hour). Są one miarą, jaką podlicza się osiągnięcia studentów. W niektórych zawodach wymagane jest kilka takich kredytów, ale nie tytuł licencjata. Dotyczy to np. pomocy nauczyciela w przedszkolach.
Rozwijanie umiejętności zawodowych odbywa się w formie odbywania staży niepłatnych. Miejsca pracy są zlokalizowane w firmach, które współpracują z Programem. Są wśród nich zakłady gastronomiczne, kompleksy sportowo-rekreacyjne, przedszkola, szpitale praz domy pomocy społecznej. Każdy student posiada trenera pracy, który pomaga w nauczeniu się czynności wymaganych na zajmowanym stanowisku oraz w zaaklimatyzowaniu się w zespole.
Brak umiejętności społecznych na odpowiednim poziomie stanowi dla wielu ze studentów, głównie z zaburzeniami ze spektrum autyzmu, duży problem. W tym celu modelowane są odpowiednie treningi. Soboty są przeznaczone na atrakcyjne wyjścia (np.: do kina lub na kręgle), udział w których również ma stymulować rozwój społeczny.
Studenci uczą się podstawowych czynności samoobsługowych poprzez indywidualne treningi z instruktorami umiejętności życiowych. Mieszkając w akademiku odpowiadają za czystość i organizację w swoich pokojach, higienę osobistą oraz własne wydatki i spędzanie czasu wolnego. Instruktorzy pomagają im uczyć się odpowiednich umiejętności oraz monitorują ich.
Organizacja życia studentów.
Studenci mieszkają w akademiku. Mają w nim do pomocy Resident Advisorów, którzy również tam mieszkają i pełnią dyżury nocne.
3 dni w tygodniu przeznaczone są na staże w miejscach pracy, 2 na zajęcia klasowe.
Soboty zarezerwowane są na wyjścia na mecze, do muzeów oraz udział w innych atrakcyjnych aktywnościach.
Wieczorami studenci mogą spędzać czas w klubach, które sami wybierają. Są wśród nich: sportowe, artystyczne, gazetka, oraz inne, zgodne z ich zainteresowaniami.
Studenci są zobowiązani do spędzania nocy w akademiku w swoich pokojach. Powrót do akademika musi nastąpić przed wyznaczoną godziną.
Współpraca międzynarodowa.
PACE Program współpracuje z innymi uczelniami. Co roku pracują w nim studenci bądź absolwenci Daegu University z Korei Południowej, w poprzednich latach także z Akademii Pedagogiki Specjalnej z Polski. Staże takie trwają 10 miesięcy.
W marcu 2011 roku otwarto koreańską wersję Programu. Nazywa się K-PACE. Jednostką prowadzącą jest Daegu University. Program jest oparty na jego zapleczu organizacyjnym i naukowym.

</doc>
<doc id="1674904" url="https://pl.wikipedia.org/wiki?curid=1674904" title="Eddie i krążowniki">
Eddie i krążowniki

Eddie i krążowniki (tytuł oryg. "Eddie and the Cruisers") – amerykański film fabularny (dramat muzyczny) z roku 1983, oparty na noweli P. F. Kluge'a. W roli głównej wystąpił Michael Paré.

</doc>
<doc id="1674910" url="https://pl.wikipedia.org/wiki?curid=1674910" title="Caproni Ca.310">
Caproni Ca.310

Caproni Ca.310 Libeccio – włoski samolot rozpoznawczy i lekki bombowiec używany przez Regia Aeronautica w początkowym okresie II wojny światowej.
Historia.
Caproni Ca.310 powstał jako rozwinięcie poprzedniej konstrukcji inż. Cesare Pallaviciniego, głównego konstruktora firmy Caproni Aeronautica Bergamasca, Ca.309 Ghibli. Podobnie jak poprzednik, otrzymał nazwę związaną z wiatrem ("libeccio" oznacza wiatr południowo-zachodni, wiejący od strony Libii). Główną nowością były: chowane podwozie i zastosowanie silników gwiazdowych w miejsce rzędowych.
Prototyp oblatano 9 kwietnia 1937 roku. Pięć cywilnych, nieuzbrojonych samolotów Ca.310 wzięło udział w Rajdzie Saharyjskim w lutym 1938 roku. Trzy z nich, pilotowane przez U. Maddalena, I. de Vittembeschi i G. Parodiego zajęły trzy pierwsze miejsca. Jednak podstawową wersją produkcyjną Libeccio był samolot przeznaczony dla wojska. 16 maszyn wzięło udział w wojnie domowej w Hiszpanii, służąc w Aviazione Legionaria jako samoloty rozpoznawczo-bombowe. 
Dobre osiągi prototypu spowodowały zainteresowanie konstrukcją wśród odbiorców zagranicznych. Niewielką liczbę zamówiło lotnictwo wojskowe Peru. Wzięły one udział w walkach podczas wojny granicznej z Ekwadorem w 1941 roku. Ponadto Jugosławia zamówiła 12 samolotów (później jeszcze dodatkowe 12 w wersji Ca.310 bis z oszklonym nosem kadłuba), Norwegia 24 a Węgry 36 maszyn. 
Jednak wkrótce okazało się, że osiągi samolotów seryjnych są znacznie gorsze od prototypów. W związku z tym Norwegowie, po otrzymaniu czterech pierwszych egzemplarzy, zrezygnowali z kolejnych dostaw, zamawiając w zamian 12 maszyn Ca.312 z mocniejszymi silnikami. Jednak, w związku z agresją III Rzeszy na Norwegię, samoloty te zostały przejęte przez Regia Aeronautica i służyły w Afryce Północnej do 1942 roku. Egzemplarze pozostałe w Norwegii wzięły udział w walkach w 1940 roku, działając w składzie dywizjonu bombowego operującego z Sola.
Także lotnictwo węgierskie nie było zadowolone ze swoich samolotów. W 1939 roku aż 33 z dostarczonych maszyn zostało zwrócone wytwórni w związku z poważną wadą produkcyjną. Po remoncie jednak żadna z nich nie powróciła na Węgry, zostały przejęte przez lotnictwo włoskie.
Regia Aeronautica używała Libeccio głównie na froncie afrykańskim, gdzie wobec problemów z samolotami szturmowymi typu Breda Ba.65 udzielały wsparcia wojskom lądowym. Jednak Ca.310 były do tego typu zadań zbyt powolne i słabo uzbrojone. Z czasem zostały przesunięte do zadań rozpoznawczych i transportowych. 
Po upadku Jugosławii siedem ocalałych Ca.310 (6 w wersji podstawowej i 1 Ca.310 bis) były przez pewien czas używane przez lotnictwo Chorwacji. 
Warto zaznaczyć, że również Royal Air Force było zainteresowane zakupem Libeccio. Po konferencji w Monachium Wielka Brytania planowała wzmocnienie swojego lotnictwa i potrzebowała samolotów treningowych dla szkół lotniczych. W negocjacjach z wytwórnią, trwających do końca 1939 roku, rząd brytyjski deklarował zakup 200 egzemplarzy Ca.310. Jednak nie najlepsze osiągi samolotu i rozpoczęcie produkcji jego następcy, Ca.311, spowodowały przeniesienie uwagi Brytyjczyków na nową konstrukcję. Ostatecznie rozmowy zostały zerwane po przystąpieniu Włoch do wojny po stronie III Rzeszy w czerwcu 1940 roku.
Opis konstrukcji.
Caproni Ca.310 był dwusilnikowym samolotem rozpoznawczo-bombowym konstrukcji mieszanej, o kadłubie z rurek stalowych krytym blachą i częściowo płótnem oraz skrzydłach konstrukcji drewnianej. Podwozie było klasyczne, trójpodporowe, chowane w locie. Napęd stanowiły dwa silniki gwiazdowe Piaggio P.VII C.35 o mocy 470 KM każdy, umieszczone w gondolach silnikowych na skrzydłach. Samolot był uzbrojony w dwa karabiny maszynowe kal. 7,7 mm w przykadłubowych częściach skrzydeł i jeden ruchomy karabin maszynowy tego samego kalibru w obracanej ręcznie wieżyczce strzeleckiej na grzbiecie kadłuba. Mógł przenosić do 400 kg bomb lotniczych małego kalibru lub aparaty fotograficzne w wersji rozpoznawczej.

</doc>
<doc id="1674911" url="https://pl.wikipedia.org/wiki?curid=1674911" title="L-BSRR">
L-BSRR



</doc>
<doc id="1674914" url="https://pl.wikipedia.org/wiki?curid=1674914" title="Wyspa Charcot">
Wyspa Charcot



</doc>
<doc id="1674922" url="https://pl.wikipedia.org/wiki?curid=1674922" title="UTC+0">
UTC+0



</doc>
<doc id="1674923" url="https://pl.wikipedia.org/wiki?curid=1674923" title="Konstanty Latka">
Konstanty Latka

Konstanty Herman Latka (ur. 7 kwietnia 1848 w Orzegowie jako "Constantin Hermann Lattka"; zm. 19 października 1918 tamże ) – śląski górnik, uczestnik wojny francusko-pruskiej. 
Biogram.
Syna Antona i Tekli z domu Schlenga. Według historyka Jana Stefana Dworaka, Latka miał jako piętnastolatek uczestniczyć w powstaniu styczniowym.
W 1907 roku zorganizował w miejscowej gospodzie pierwszą bibliotekę w Orzegowie. Był dwukrotnie żonaty, z pierwszego małżeństwa z Albertine Fitzek (1851-1882) miał piecioro dzieci, z czego czworo zmarło w latach dziecięcych. Drugą żoną była Susanna Machuletz. Z tego związku urodziło się sześcioro dzieci - w tym syn Franciszek, który uczestniczył wraz z braćmi w powstaniach śląskich.
Zmarł w wieku 70 lat. Został pochowany na cmentarzu parafialnym w Orzegowie.
W 1981 jedna z ulic Rudy Śląskiej została nazwana jego imieniem (Uchwała MRN 69/XVIII/81).

</doc>
<doc id="1674926" url="https://pl.wikipedia.org/wiki?curid=1674926" title="Szlak Okrężny Wokół Łodzi">
Szlak Okrężny Wokół Łodzi

 Szlak Okrężny Wokół Łodzi – czerwony znakowany szlak turystyczny pieszy o długości 175 km przebiegający przez Park Krajobrazowy Wzniesień Łódzkich, Wysoczyznę Łaską oraz Wysoczyznę Bełchatowską.

</doc>
<doc id="1674929" url="https://pl.wikipedia.org/wiki?curid=1674929" title="Więzienie mokotowskie">
Więzienie mokotowskie



</doc>
<doc id="1674937" url="https://pl.wikipedia.org/wiki?curid=1674937" title="AŚ Olsztyn">
AŚ Olsztyn



</doc>
<doc id="1674939" url="https://pl.wikipedia.org/wiki?curid=1674939" title="Grand Prix Południowej Afryki 1992">
Grand Prix Południowej Afryki 1992

Grand Prix Południowej Afryki 1992 (oryg. Yellow Pages South African Grand Prix) – pierwsza runda Mistrzostw Świata Formuły 1 w sezonie 1992, która odbyła się 1 marca 1992, po raz 19. na torze Kyalami.
32. Grand Prix Południowej Afryki, 22. zaliczane do Mistrzostw Świata Formuły 1.

</doc>
<doc id="1674941" url="https://pl.wikipedia.org/wiki?curid=1674941" title="Latady Island">
Latady Island

Latady Island – płaska, pokryta lodem wyspa antarktyczna, do której prawa roszczą sobie Chile i Wielka Brytania. Długość ok. 115 km, szerokość ok. 48 km. Leży na południe od Wyspy Charcota i na zachód od Wyspy Aleksandra. 
Zarys wyspy odkrył w 1929 George Hubert Wilkins, lecz ze względu na połączenie lodowe z głównym lądem nie potraktowano tego obszaru jako wyspę. Została sfotografowana z powietrza na przełomie 1947–48, a naniesiona na mapy dopiero w 1960. Nazwana przez Brytyjski Komitet Nazw Antarktycznych na cześć Williama R. Latady'ego, fotografa lotniczego i nawigatora.

</doc>
<doc id="1674943" url="https://pl.wikipedia.org/wiki?curid=1674943" title="Kosmiczne szaleństwo">
Kosmiczne szaleństwo

Kosmiczne szaleństwo lub Kosmiczny gniew (ang. "Space Rage", 1985) – amerykański western fantastycznonaukowy, powstały wedle powieści Mortona Reeda w reżyserii Conrada E. Palmisano, aktora-statysty.
Opis fabuły.
W świecie przyszłości niebezpieczni kryminaliści z Ziemi zsyłani są na odległą planetę Botany Bay, gdzie zmuszani są następnie do morderczej pracy w kopalniach. Wśród więźniów znajduje się Grange, który nie ulęknie się przed niczym, aby odzyskać wolność. Sprawiedliwości musi stać się zadość, za wszelką cenę; Grange zostaje przywódcą buntu więźniów, choć przeciwko sobie ma świetnie wyszkolonych strażników – Trackersów. W bezpośredniej konfrontacji – więźniowie kontra strażnicy – rodzi się wątpliwość, którzy z nich stoją po stronie prawa.

</doc>
<doc id="1674948" url="https://pl.wikipedia.org/wiki?curid=1674948" title="AŚ Kędzierzyn-Koźle">
AŚ Kędzierzyn-Koźle



</doc>
<doc id="1674952" url="https://pl.wikipedia.org/wiki?curid=1674952" title="Shadow Disk News">
Shadow Disk News

Shadow Disk News – jedno z najwcześniejszych pism komputerowych wychodzących w Polsce w postaci elektronicznej (e-zin). Pierwszy numer ukazał się 23 listopada 1990. Historycznie był drugim tego typu wydawnictwem po Kebab Commodore. Nazwa pisma wzięła się od grupy, która podjęła się jego redakcji – The Shadow.
Poruszane zagadnienia poświęcone były głównie Amidze (w pierwszym numerze ukazał się m.in. kurs assemblera dla procesora Motorola).
Redaktorem naczelnym czasopisma był Wojciech "Gandalf" Mościbrodzki, a programistą – Piotr "Mr. Pet" Cukierski.

</doc>
<doc id="1674953" url="https://pl.wikipedia.org/wiki?curid=1674953" title="Daichi Sawano">
Daichi Sawano

 – japoński lekkoatleta, skoczek o tyczce.
Osiągnięcia.
Sawano dwukrotnie reprezentował Japonię na igrzyskach olimpijskich, w Atenach w 2004 zajął 13. lokatę, zaś 4 lata później w Pekinie zajął 16. miejsce w eliminacjach odpadając z dalszej rywalizacji.

</doc>
<doc id="1674957" url="https://pl.wikipedia.org/wiki?curid=1674957" title="ZKS Stal Stalowa Wola">
ZKS Stal Stalowa Wola

ZKS Stal Stalowa Wola, właśc. Zakładowy Klub Sportowy Stal Stalowa Wola – polski klub sportowy z siedzibą w Stalowej Woli, z sekcjami piłki nożnej młodzieżowej mężczyzn oraz koszykówki kobiet i mężczyzn. Został założony w 1938, a jego siedziba mieści się przy ulicy Hutniczej 15.
Historia.
Został założony w 1938 roku jako Klub Sportowy Stalowa Wola przez dyrektora Huty Stalowa Wola Feliksa Olszaka.
Pod koniec 1952 najprężniej działały sekcje hokeja na lodzie, tenisa stołowy, piłki nożnej, tenisa ziemnego, lekkoatletyczna, gier sportowych, motorowa, kolarska, strzelecka, szachowa, bokserska, łucznictwa. Sportowcem ZKS Stal był bokser Lucjan Trela, który reprezentował Polskę na Letnich Igrzyskach Olimpijskich 1968, był również pięciokrotnym mistrzem Polski. W lipcu 1974 klub został odznaczony odznaką „Zasłużony dla województwa rzeszowskiego”. Największym sukcesem piłkarskiej sekcji ZKS Stal było 12. miejsce w najwyższej klasie rozgrywkowej w sezonie 1993/1994.
Od wiosny 1946 do 1998 w Stali istniała sekcja lekkoatletyczna, z której pod koniec 1998 roku powstał KKS Victoria Stalowa Wola. W 2007 reaktywowana została sekcja boksu. Od 2010 roku ZKS Stal nie posiada już sekcji piłki nożnej; zastąpiono ją piłkarską spółką akcyjną Stal Stalowa Wola, która jest prawnym następcą i kontynuatorem tradycji ZKS-u Stal.

</doc>
<doc id="1674958" url="https://pl.wikipedia.org/wiki?curid=1674958" title="Krzysztof Krajewski (dyplomata)">
Krzysztof Krajewski (dyplomata)

Krzysztof Adam Krajewski (ur. 3 sierpnia 1963 w Warszawie) – polski urzędnik państwowy, dyplomata w stopniu ambasadora tytularnego. Konsul generalny RP w Warnie (1998–2003), ambasador RP w Azerbejdżanie (2005–2010), ambasador RP w Bułgarii (2014–2018) i Rosji (od 2021), dyrektor Protokołu Dyplomatycznego Ministerstwa Spraw Zagranicznych (2010–2014, 2018–2021).
Życiorys.
W 1987 ukończył studia politologiczne w zakresie stosunków międzynarodowych na Uniwersytecie Warszawskim. Był członkiem Zrzeszenia Studentów Polskich (pełnił funkcję sekretarza komisji zagranicznej rady uczelnianej ZSP UW) oraz Polskiej Zjednoczonej Partii Robotniczej.
Bezpośrednio po studiach pracował jako doradca w biurze rzecznika prasowego Urzędu Rady Ministrów. Od 1993 zawodowo związany z Ministerstwem Spraw Zagranicznych. Początkowo kierował Wydziałem Informacji w Departamencie Promocji i Informacji. W latach 1994–1998 był wicedyrektorem i dyrektorem Departamentu Personalnego. Od 1998 pełnił funkcję konsula generalnego RP w Warnie. W latach 2003–2005 pełnił obowiązki dyrektora w Sekretariacie Ministra w MSZ w randze ambasadora tytularnego.
W 2005 był doradcą marszałka Sejmu. W tym samym roku objął stanowisko ambasadora RP w Azerbejdżanie. Po pięciu latach kierowania placówką w Baku powrócił do kraju. Objął stanowisko dyrektora Protokołu Dyplomatycznego MSZ.
28 lipca 2014 odebrał nominację na urząd ambasadora Polski w Bułgarii. Odwołano go z tej funkcji 30 września 2018. Po powrocie do Polski ponownie został dyrektorem Protokołu Dyplomatycznego MSZ. W październiku 2020 sejmowa Komisja Spraw Zagranicznych jednogłośnie pozytywnie zaopiniowała Krzysztofa Krajewskiego na ambasadora w Rosji. Miesiąc później został mianowany ambasadorem nadzwyczajnym i pełnomocnym Rzeczypospolitej Polskiej w Federacji Rosyjskiej. W lutym 2021 zakończył pracę na stanowisku dyrektora Protokołu Dyplomatycznego. 27 lutego tegoż roku objął kierownictwo Ambasady RP w Moskwie, formalnie rozpoczynając urzędowanie 4 marca 2021. Listy uwierzytelniające na ręce prezydenta Rosji złożył 18 maja 2021.
Życie prywatne.
Syn Mieczysława. Żonaty z Aldoną Krajewską, ojciec Piotra i Marii. Deklaruje znajomość języków angielskiego, bułgarskiego, niemieckiego i rosyjskiego.

</doc>
<doc id="1674959" url="https://pl.wikipedia.org/wiki?curid=1674959" title="Stal Stalowa Wola (piłka nożna)">
Stal Stalowa Wola (piłka nożna)

Stal Stalowa Wola (Stal Stalowa Wola – Piłkarska Spółka Akcyjna) – polski klub piłkarski z siedzibą w Stalowej Woli, występujący w III lidze. 
Zespół powstał w 1938 jako Klub Sportowy Stalowa Wola. Kontynuator tradycji ZKS Stal Stalowa Wola, od 2018 roku działający jako piłkarska spółka akcyjna, w której posiadaczem pakietu większościowego spółki jest miasto Stalowa Wola. Jej największymi sukcesami 12. miejsce w I lidze (ob. Ekstraklasie) w sezonie 1993/1994 oraz udział w 1/4 finału Pucharu Polski w sezonie 1991/1992. Zajmuje 53. miejsce w tabeli wszech czasów Ekstraklasy i 5. w tabeli wszech czasów I ligi. Prowadzi również drużynę rezerw, która w sezonie 2022/2023 występuje w klasie okręgowej, grupie stalowowolskiej.
Historia.
Historia XX wieku: powstanie i pierwsze sukcesy.
W 1938 roku dyrektor Zakładu Hutniczego Feliks Olszak utworzył amatorski Klub Sportowy Stalowa Wola; klub posiadał wówczas boisko bez bieżni i trybun. W tym okresie treningi odbywały się po skończonej pracy, a mecze były rozgrywane w niedzielę. Pierwszy mecz odbył się 4 maja 1939 roku, w dzień Świętego Floriana, patrona hutników. Po drugiej wojnie światowej klub wznowił działalność. W sezonie 1953 Stal wygrała rozgrywki w klasie A (czwarty poziom ligowy). W sezonie 1962/1963 po raz pierwszy wystąpiła w rozgrywkach centralnego szczebla Pucharu Polski. W swoim debiutanckim sezonie: w pierwszej rundzie wyeliminowała Victorię Częstochowa, w drugiej Unię Racibórz, a w 1/16 finału odpadła z Legią Warszawa. 
Po raz pierwszy piłkarze z „hutniczego miasta” awansowali do II ligi w 1973, pod wodzą trenera Jerzego Kopy. W II lidze piłkarze Stali grali aż do 1987 roku, kiedy w barażach z Górnikiem Knurów wywalczyli awans do I ligi, z której spadli w pierwszym sezonie. Stal Stalowa Wola występowała później w najwyższej klasie rozgrywek w sezonach: 1991/1992, 1993/1994 oraz 1994/1995. Do największych sukcesów stalowowolskiej drużyny tamtego okresu można zaliczyć 12. miejsce w I lidze w sezonie 1993/1994 oraz udział w 1/4 finału Pucharu Polski w sezonie 1991/1992.
2009–2019: spadek na trzeci szczebel, powstanie piłkarskiej spółki akcyjnej.
W sezonie 2009/2010 Stal doszła do etapu 1/8 finału Pucharu Polski, po drodze sensacyjnie eliminując Lech Poznań z Robertem Lewandowskim w składzie po serii rzutów karnych. Pomimo dobrej gry w pucharze, Stal nie była w stanie utrzymać tak wysokiej formy w lidze; sezon skończyła na przedostatnim miejscu, i razem z Wisłą Płock, Zniczem Pruszków i Motorem Lublin spadła do II ligi. Swój pierwszy sezon na tym szczeblu (w grupie wschodniej) zakończyła na 7. miejscu. 
Do 25 maja 2010 roku klub działał jako sekcja Zakładowego Klubu Sportowego Stal Stalowa Wola, kiedy to powstała autonomiczna piłkarska spółka akcyjna. W 2018 roku posiadaczem pakietu większościowego spółki zostało miasto Stalowa Wola.
2020–nadal: spadek na czwarty szczebel.
W sezonie 2019/2020 Stal Stalowa Wola dotarła do 1/8 finału Pucharu Polski, po drodze eliminując Chemik Police oraz GKS Katowice, w którym przegrała 0:2 w rozgrywanym w Boguchwale meczu przeciwko Lechowi Poznań. 29 lutego 2020 roku Stal zagrała swoje pierwsze spotkanie na stadionie Podkarpackiego Centrum Piłki Nożnej, który był w budowie w latach 2017–2020. 
25 lipca 2020 roku piłkarze „Stalówki” spadli na czwarty poziom rozgrywkowy, co było jej pierwszym spadkiem na ten poziom od lat 60. XX wieku. 5 maja 2021 roku Stal zdobyła Puchar Polski grupy Podkarpacki Związek Piłki Nożnej-Stalowa Wola, wygrywając w finale z Siarką Tarnobrzeg 6:5 po serii rzutów karnych – uzyskała dzięki temu awans do Pucharu Polski szczebla podkarpackiego, w którym pokonała Karpaty Krosno 2:0 i przegrała w finale z Wisłoką Dębica 0:1 po dogrywce. Swój pierwszy sezon, po spadku z II ligi, „Stalówka” zakończyła na 4. miejscu w tabeli
3 maja 2022 roku drużyna prowadzona przez Łukasza Surmę obroniła puchar na szczeblu stalowowolskim, tym razem pokonując w finale LZS Zdziary 4:1. Sezon 2021/2022 Stal zakończyła na 7. miejscu w III lidze. 21 czerwca 2022 roku Stal wygrała w finale Pucharu Polski na szczeblu podkarpackim 3:0 z Karpatami Krosno, zapewniając sobie grę w I rundzie edycji 2022/2023 na szczeblu centralnym. 
W I rundzie wylosowała Puszczę Niepołomice, której 30 sierpnia 2022 roku uległa 1:2 po dogrywce. 21 marca 2023 roku Łukasza Surmę na stanowisku trenera zastąpił Ireneusz Pietrzykowski.
Stadion.
Stal rozgrywa swoje mecze na stadionie Podkarpackiego Centrum Piłki Nożnej w Stalowej Woli przy ulicy Hutniczej 10a.
Szkoleniowcy.
Opracowano na podst. materiału źródłowego.
Piłkarze.
Zawodnicy w przeszłości.
Młodzieżowymi lub seniorskimi reprezentantami swoich krajów z przeszłością w Stali Stalowa Wola byli: Waldemar Adamczyk (Polska), Józef Dankowski (Polska), Mohamed Essam (Egipt), Ivan Hladík (Słowacja), Michał Janicki (Polska), (Czarnogóra), Préjuce Nakoulma (Burkina Faso), Rudolf Patkoló (Polska i Węgry), Piotr Piechniak (Polska), Dawid Pietrzkiewicz (Polska), Kacper Śpiewak (Polska) i (Polska).
Derby.
W Stalowej Woli jest jeszcze drużyna PKS San Rozwadów. Gra ona na pograniczu A klasy i B klasy, w związku z czym nie mierzy się ze Stalą Stalowa Wola w meczach derbowych.
Derby z Siarką Tarnobrzeg.
Derby Stali Stalowa Wola z Siarką Tarnobrzeg, w przeszłości określane "derby województwa tarnobrzeskiego" względnie "derby tarnobrzeskie", a obecnie jako "derby północnego Podkarpacia" bądź "wielkie derby Podkarpacia". W jednym sezonie oba zespoły spotkały się w najwyższej klasie rozgrywkowej tj. w edycji I ligi 1993/1994.
Derby Wschodu.
Jako swoiste "derby wschodu" traktowane są przez kibiców także mecze Stali Stalowa Wola z Motorem Lublin. Pierwsze spotkanie tych drużyn odbyło się w 1988 roku, a dotychczas (stan na 27 września 2014) oba zespoły grały ze sobą dwadzieścia osiem razy.
Hutnicze derby.
Mecze Stali z drużyną KSZO Ostrowiec Świętokrzyski również noszą miano derbów. Ma to związek ze względnie bliskim położeniem obu miast, podobną wielkością (Stalowa Wola liczy 63 692, a Ostrowiec Świętokrzyski 72 227 mieszkańców) i hutnictwem, od którego derby wzięły swoją nazwę, a które jest podstawową gałęzią przemysłu obu miast. Również obie drużyny swoje korzenie wywodzą z hutnictwa, będąc potocznie nazywanymi "hutniczymi klubami".
Klub w popkulturze.
Klub „Stalówka Wola” z filmu "Piłkarski poker" jest wzorowany na drużynie Stali Stalowa Wola. 

</doc>
<doc id="1674960" url="https://pl.wikipedia.org/wiki?curid=1674960" title="Nowiny (dziennik krakowski)">
Nowiny (dziennik krakowski)

Nowiny (Nowiny dla Wszystkich) – dziennik ukazujący się w latach 1903–1913 początkowo w Podgórzu, następnie w Krakowie. Do grudnia 1905 używał nazwy „Nowiny dla Wszystkich”. W 1912 wieczorne wydanie nosiło odrębny tytuł „Wieczorne Nowiny”.
Do składu redakcji dziennika należał Józef Rączkowski.
W czerwcu 1914 podjęto próbę kontynuacji pod nazwą „Ilustrowany Nowy Dziennik”.

</doc>
<doc id="1674961" url="https://pl.wikipedia.org/wiki?curid=1674961" title="Stal Stalowa Wola (koszykówka)">
Stal Stalowa Wola (koszykówka)

Stal Stalowa Wola – polski klub koszykarski z siedzibą w Stalowej Woli, na który składają się męska i żeńska sekcja.
Mężczyźni.
Stal Stalowa Wola – zespół koszykarski, występujący w II lidze koszykówki, mający za sobą występy w najwyższej klasie rozgrywkowej – PLK.
Koszykarze Stali Stalowa Wola występowali w Ekstraklasie w sezonach 1987/1988 oraz od sezonu 1989/1990 do sezonu 1997/1998. Największe sukcesy koszykarzy to dwukrotnie piąte miejsce w sezonach 1990/1991 oraz 1994/1995. W Stalowej Woli odbył się także Mecz Gwiazd polskiej ligi koszykówki w kwietniu 1995 Północ-Południe, zakończony zwycięstwem Północy 168:165. Najbardziej znanym zawodnikiem ze Stalowej Woli jest Roman Prawica wielokrotny reprezentant Polski, zawodnik Stali Stalowa Wola oraz Anwilu Włocławek, Polonii Warszawa, Stali Ostrów Wielkopolski a od 2004 ponownie Stali Stalowa Wola. W sezonie 2009/2010 Stal zajęła 11. miejsce.
Obcokrajowcy.
Stan na 14 lutego 2019.
Kobiety.
Stal Stalowa Wola występuje w I lidze żeńskiej B grupa 1.

</doc>
<doc id="1674963" url="https://pl.wikipedia.org/wiki?curid=1674963" title="Redukcje misyjne">
Redukcje misyjne



</doc>
<doc id="1674965" url="https://pl.wikipedia.org/wiki?curid=1674965" title="Wojna sukcesyjna">
Wojna sukcesyjna

Wojna sukcesyjna, wojna o sukcesję – wojna między pretendentami (potencjalnymi następcami) do tronu po zmarłym władcy. Może się ona toczyć w łonie samej dynastii, lub między kandydatami poszczególnych dynastiami.
Przykłady wojen sukcesyjnych:
Wojna sukcesyjna oznacza również wojnę hegemoniczną w której głównymi rywalami do zajęcia pozycji poprzedniego dominującego mocarstwa są inne, nowe mocarstwa. N.p. tzw. "II wojna trzydziestoletnia" (czyli obie wojny światowe 1914–1945) – o sukcesję brytyjską (przejęcie roli hegemona po Wielkiej Brytanii) między USA, Niemcami i ZSRR zakończona zwycięstwem Stanów Zjednoczonych i Związku Radzieckiego.

</doc>
<doc id="1674968" url="https://pl.wikipedia.org/wiki?curid=1674968" title="Derek Miles">
Derek Miles

Derek Miles (ur. 28 września 1972 w Sacramento) – amerykański lekkoatleta, skoczek o tyczce.

</doc>
<doc id="1674969" url="https://pl.wikipedia.org/wiki?curid=1674969" title="Ronald McDonald House">
Ronald McDonald House

Ronald McDonald House – amerykańska organizacja charytatywna, część Ronald McDonald House Charities, stawiająca sobie za cel niesienie pomocy lokalowej i żywieniowej rodzinom w sytuacji pozostawania dzieci w zamkniętych placówkach leczniczych poza miejscem stałego zamieszkania. Ronald McDonald House umożliwia rodzicom dzieci pobyt w miejscowości położenia placówki medycznej przez czas pozostawania w niej dziecka.
Ronald McDonald House działa głównie na terenie Stanów Zjednoczonych, intensywnie rozwija jednak sieć swoich placówek przy dużych ośrodkach medycznych na całym świecie (także w Polsce). Największym sponsorem Ronald McDonald House są lokalne placówki sieci fast food McDonald’s.

</doc>
<doc id="1674971" url="https://pl.wikipedia.org/wiki?curid=1674971" title="Osiedle Karpackie">
Osiedle Karpackie

Osiedle Karpackie – osiedle mieszkaniowe położone w Bielsku-Białej, w dzielnicy Kamienica, na wzgórzu Troclik (369 m n. p. m.). Zostało wybudowane w technologii wielkopłytowej w latach 1979–1982 według projektu Stanisława Smolarka i Zbigniewa Komusińskiego.
Osiedle składa się łącznie z 53 bloków z 3594 mieszkaniami należącymi do Karpackiej Spółdzielni Mieszkaniowej. Jest podzielone przestrzennie na trzy części, nazywane „jednostkami”: jednostka A obejmuje rejon ulicy Kolistej, Morskie Oko i Pięciu Stawów (północno-wschodni), jednostka B rozciąga się po obu stronach ulicy Doliny Miętusiej (rejon południowo-wschodni), a jednostka C obejmuje budynki na zachód od alei Andersa. W skład jednostki pomocniczej gminy o nazwie "Osiedle Karpackie" wchodzi o nieco większy obszar, w tym zabudowa jednorodzinna w rejonie ulicy Filomatów i Zajazdowej, zakłady spirytusowe Polmos Bielsko-Biała przy ulicy Karpackiej i fragment Gościnnej Doliny. Jej granice wyznaczają: na północy ulica Karpacka i Kolista, na wschodzie ulica Partyzantów, na południu aleja Andersa i Gościnna Dolina, na zachodzie ulica Kowalska. W 2017 była zamieszkiwana przez 9390 osób, z tego ludność właściwego osiedla była szacowana na 7600.
Na osi północ-południe osiedle przecina Śródmiejska Obwodnica Zachodnia tworzona na tym odcinku aleją Andersa. W pobliżu skrzyżowania alei Andersa z ulicami Doliny Miętusiej i Sosnkowskiego, które stanowi centralny punkt osiedla, znajduje się hipermarket Kaufland, centrum handlowe Retail Park Karpacka (otwarte w 2014), kryta pływalnia Troclik (2006) i katolicki kościół parafialny pod wezwaniem Jezusa Chrystusa Odkupiciela Człowieka (1984–1989). Pomiędzy jednostkami A i B znajduje się obiekt szkolny zajmowany przez Szkołę Podstawową nr 37 i Społeczną Szkołę Podstawową Katolickiego Towarzystwa Kulturalnego.
Obsługę komunikacyjną osiedla zapewnia (stan 2022) dziewięć linii autobusowych MZK Bielsko-Biała przejeżdżających przez aleję Andersa (3, 6, 21, 23, 28, 32, 34, 50, nocna N1) oraz linie 7 i 18 kursujące po ulicy Karpackiej. 
Jakkolwiek nazwa osiedla nawiązuje do Karpat, większość ulic (w obrębie jednostki A i B) została nazwana od nazw geograficznych związanych z samymi tylko Tatrami: "Doliny Miętusiej", "Roztoki", "Giewont", "Morskie Oko", "Pięciu Stawów". Aleja Andersa do 1992 nosiła nazwę "Czerwonych Wierchów", jej przemianowanie jest przypisywane błędnie zrozumianej idei dekomunizacji. Nazewnictwo ulic w jednostce C wychodzi z innego klucza: "Klemensa Matusiaka", "Mariusza Zaruskiego".
Przypisy.
 

</doc>
<doc id="1674972" url="https://pl.wikipedia.org/wiki?curid=1674972" title="Szlak Hetmana Stefana Czarnieckiego">
Szlak Hetmana Stefana Czarnieckiego

Szlak im. Hetmana Stefana Czarnieckiego - czerwony szlak turystyczny w województwie zachodniopomorskim i województwie lubuskim. Przebiega przez Równina Pyrzycką, Iński Park Krajobrazowy, Drawieński Park Narodowy, Puszczę Drawską, Puszczę Barlinecką i Równinę Gorzowską. 

</doc>
<doc id="1674973" url="https://pl.wikipedia.org/wiki?curid=1674973" title="Osiedle Beskidzkie w Bielsku-Białej">
Osiedle Beskidzkie w Bielsku-Białej



</doc>
<doc id="1674974" url="https://pl.wikipedia.org/wiki?curid=1674974" title="Osiedle Karpackie w Bielsku-Białej">
Osiedle Karpackie w Bielsku-Białej



</doc>
<doc id="1674975" url="https://pl.wikipedia.org/wiki?curid=1674975" title="Największy amerykański bohater">
Największy amerykański bohater

Największy amerykański bohater (tytuł oryg. "The Greatest American Hero") – amerykański serial telewizyjny, oryginalnie emitowany w stacji ABC od marca 1981 do lutego 1983 roku. W rolach głównych występowali William Katt, Michael Paré, Robert Culp, Connie Sellecca i Faye Grant. W Stanach Zjednoczonych serial uchodzi za kultowy.

</doc>
<doc id="1674977" url="https://pl.wikipedia.org/wiki?curid=1674977" title="Andrzej Lipniewski">
Andrzej Lipniewski

Andrzej Lipniewski (ur. 20 listopada 1945 w Białymstoku, zm. w marcu 2019) – polski malarz, rysownik, karykaturzysta, grafik, działacz kulturalny, poeta, muzyk i kompozytor.
Życiorys.
Absolwent Państwowego Liceum Sztuk Plastycznych w Gdyni, w którym w latach 1981-1993 pracował jako nauczyciel. W latach 1962-1965 był wokalistą i kompozytorem gdańskiej big-beatowej grupy „Tony”. Lata 1967-1976 spędził na Żuławach, był kierownikiem klubu „Paradoks” przy Powiatowym Domu Kultury w Nowym Dworze Gdańskim. Działał jako wokalista, gitarzysta, kompozytor i autor tekstów. Jednocześnie realizował cykl rysunkowo-malarski „Sensensy”. Wierszy, opowiadania i rysunki publikował w „Literach”, „Ziemi Gdańskiej”, „Dzienniku Bałtyckim”, „Radarze”, „Poezji”, „Twórczości”, „Autografie”, „Toposie”, „Wiadomościach Kulturalnych” i w „Tyglu Elbląskim”. Dyplom z wyróżnieniem uzyskał w 1980 r. w Studium Wychowania Plastycznego przy Państwowej Wyższej Szkole Sztuk Plastycznych (ASP) w Gdańsku w pracowni prof. Barbary Massalskiej.
Członek Związku Polskich Artystów Plastyków od 1982 r.
Z synem Symeonem Lipniewskim wydał 3 płyty autorskie w oryginalnym stylu „Slavia Heavy-Rock”: „Piosenki własne-8” (PTL-2002 r.), „Znad morza 1” (PTL-2003), „Znad morza 2” (PTL-2003). Stypendysta Ministra Kultury i Sztuki w latach: 1984, 1985, 1989. W 1985 r. wyróżniony odznaką Zasłużony Działacz Kultury.
Pochowany na gdańskim cmentarzu Srebrzysko (rejon XI, taras V, skarpa).

</doc>
<doc id="1674981" url="https://pl.wikipedia.org/wiki?curid=1674981" title="Waldemar Rezmer">
Waldemar Rezmer

Waldemar Stanisław Rezmer (ur. 6 marca 1949 w Gdyni) – polski historyk, specjalizujący się w historii najnowszej i historii wojskowej.
Życiorys.
W 1968 roku ukończył Technikum Łączności w Gdańsku i podjął studia historyczne na Uniwersytecie Mikołaja Kopernika w Toruniu. Ukończył je w 1973 roku, pod opieką Władysława Lewandowskiego. W latach 1973-1981 pracował jako nauczyciel w trójmiejskich szkołach.
W 1981 roku został zatrudniony na stanowisku starszego asystenta w Instytucie Historii i Archiwistyki UMK. W 1983 roku uzyskał stopień doktora nauk humanistycznych. Tematem jego pracy doktorskiej były "Działania armii "Poznań" w 1939 r.", a promotorem Władysław Lewandowski.
Stopień doktora habilitowanego nauk humanistycznych w zakresie historii uzyskał w 1993 na Wydziale Humanistycznym Uniwersytetu Mikołaja Kopernika, na podstawie rozprawy "Operacyjna służba sztabów Wojska Polskiego w 1939 roku /organizacja, zasady funkcjonowania, przygotowanie do wojny)". W roku 2000 otrzymał tytuł profesora nauk humanistycznych.
W latach 2002-2008 pełnił funkcję dziekana Wydziału Nauk Historycznych UMK, od 1994 roku kieruje Zakładem Historii Wojskowej w Instytucie Historii i Archiwistyki.
Współpracował z historykami litewskimi i rosyjskimi. W latach 2001-2004 kierował projektem badawczym "Wojsko litewskie 1918-1940". 30 kwietnia 2009 otrzymał tytuł doktora honoris causa Uniwersytetu Witolda Wielkiego w Kownie. W 1999 odznaczony Złotym Krzyżem Zasługi

</doc>
<doc id="1674982" url="https://pl.wikipedia.org/wiki?curid=1674982" title="Mistrzostwa Europy w Biegach Przełajowych 1997">
Mistrzostwa Europy w Biegach Przełajowych 1997

4. Mistrzostwa Europy w Biegach Przełajowych – zawody lekkoatletyczne, które odbyły się w portugalskiej miejscowości Oeiras w roku 1997.

</doc>
<doc id="1674984" url="https://pl.wikipedia.org/wiki?curid=1674984" title="Nowa Reforma">
Nowa Reforma

Nowa Reforma – dziennik ukazujący się w latach 1882–1928 w Krakowie. Powiązany z obozem demokratycznym.
Charakterystyka.
Pierwotnie w 1882 ukazywał się dziennik „Reforma”. Redaktorami i wydawcami dziennika byli Tadeusz Romanowicz, a po nim Lesław Boroński. Od 1889 do 1894 redaktorem naczelnym był Adam Asnyk, zaś od 1894 do śmierci (23 kwietnia 1928) był Michał Konopiński (równolegle od 1889 redaktor odpowiedzialny wydań).
Wydawcą „Nowej Reformy” był Adam Doboszyński. W redakcji pisma pracował też Józef Rączkowski.
Nowa Reforma wydrukowała w 1883 mowę T. Jendla w której autor dowodził, że Adam Mickiewicz czuł, że rola szlachty jest skończona a siłą narodu jest lud. Opublikowanie mowy wywołało szeroki oddźwięk w prasie krakowskiej.
Na łamach pisma od 7 lipca do 24 września 1897 publikowane były „Syzyfowe prace” Stefana Żeromskiego.

</doc>
<doc id="1674985" url="https://pl.wikipedia.org/wiki?curid=1674985" title="Martin Freeman">
Martin Freeman

Martin Freeman (ur. 8 września 1971 w Aldershot, Wielka Brytania) – brytyjski aktor, znany głównie z ról w serialu BBC "The Office", gdzie wcielił się w postać Tima Canterbury’ego, Arthura Denta w adaptacji powieści "Autostopem przez Galaktykę" Douglasa Adamsa oraz doktora Watsona w serialu "Sherlock" opartym na twórczości Arthura Conana Doyle’a. Został wybrany jako odtwórca roli Bilbo Bagginsa w filmie "Hobbit" w reżyserii Petera Jacksona – trzyczęściowej adaptacji powieści J.R.R. Tolkiena.
W 2011 roku Freeman zdobył nagrodę BAFTA w kategorii Najlepszy drugoplanowy aktor telewizyjny za rolę w serialu "Sherlock".
Wczesne życie.
Martin Freeman urodził się w Aldershot, w Hampshire, jako najmłodszy z pięciorga dzieci. Jego ojciec, Geoffrey – oficer marynarki, i jego matka rozeszli się, gdy Freeman był dzieckiem. Kiedy miał dziesięć lat, jego ojciec zmarł na zawał serca. Freeman został wychowany w rodzinie katolickiej. Choć jego rodzina nie była ortodoksyjna w swoich praktykach, jego religia miała na niego ogromny wpływ. Jako dziecko Freeman był astmatykiem i musiał przejść operację stawu biodrowego, ze względu na „kłopotliwą” nogę. Uczęszczał do Salezjańskiej (katolickiej) państwowej szkoły średniej w Chertsey przed rozpoczęciem nauki w Central School of Speech and Drama w Londynie.
W edycji programu "Who Do You Think You Are?" wyemitowanego 19 sierpnia 2009 r., odkrył, że jego dziadek, Leonard Freeman, był lekarzem i po rozpoczęciu II wojny światowej zginął kilka dni przed ewakuacją Dunkierki.
Życie prywatne.
Aktor ma dwoje dzieci: Grace i Joego z byłą partnerką Amandą Abbington, z którą rozstał się w 2016 roku.
Poglądy polityczne.
Jest długoletnim wyborcą Partii Pracy. Jako nastolatek należał do jej młodzieżówki. W sierpniu 2015 wsparł Jeremy’ego Corbyna, kandydującego na przewodniczącego Partii Pracy, mówiąc, że jest "bardziej imponujący".

</doc>
<doc id="1674987" url="https://pl.wikipedia.org/wiki?curid=1674987" title="Bitwa centaurów">
Bitwa centaurów

Bitwa centaurów (wł. "Battaglia dei centauri") – marmurowa płaskorzeźba Michała Anioła, datowana na lata 1490–1492. Obecnie znajduje się w Casa Buonarroti we Florencji. 
Dzieło przedstawia gmatwaninę splątanych ciał w walce z centaurami. Temat posłużył artyście do ukazania ciał w różnych pozach, które zachwycają pięknem klasycznych proporcji i jednocześnie, poprzez wrażenie ruchu, emanują niesamowitą energią.

</doc>
<doc id="1674988" url="https://pl.wikipedia.org/wiki?curid=1674988" title="Epidemia grypy H1N1 w 2009 roku">
Epidemia grypy H1N1 w 2009 roku



</doc>
<doc id="1674994" url="https://pl.wikipedia.org/wiki?curid=1674994" title="Jan Augustyn">
Jan Augustyn



</doc>
<doc id="1674996" url="https://pl.wikipedia.org/wiki?curid=1674996" title="Zbrodnie nacjonalistów ukraińskich w powiecie horochowskim">
Zbrodnie nacjonalistów ukraińskich w powiecie horochowskim

Zbrodnie nacjonalistów ukraińskich w powiecie horochowskim – zbrodnie nacjonalistów ukraińskich i miejscowego ukraińskiego chłopstwa (tzw. czerni) na głównie polskiej ludności cywilnej podczas rzezi wołyńskiej w powiecie horochowskim w dawnym województwie wołyńskim w okresie II wojny światowej.
Szczególne nasilenie mordów w powiecie horochowskim to lipiec i sierpień 1943 r. W 21 miejscowościach zginęło powyżej 50 osób, w tym w Zagajach 260. Na terenie powiatu horochowskiego ofiarą zbrodni padło 3 322 Polaków (ustalona, minimalna liczba ofiar). Ponadto zginęło co najmniej 35 Czechów, 24 Żydów, 34 Ukraińców, 4 Rosjan. Ustalono 75 sprawców zbrodni. W co najmniej 32 przypadkach napadów Ukraińcy udzielili Polakom pomocy. Spalonych zostało co najmniej 5 kościołów i 3 kaplice. 
Zbrodnie głównie były dziełem UPA, wzmocnionej w marcu i kwietniu 1943 r. przez dezerterów z ukraińskiej policji, wspomaganej przez ukraińskich chłopów, samoobronę (SKW) i Służbę Bezpeky OUN-B. W niewielkim zakresie jako sprawców wskazuje się oddziały zbrojne melnykowców i bulbowców.
Ogółem nacjonaliści zniszczyli 115 osiedli polskich.
Miejsca zbrodni i liczba ofiar.
Zbrodnie w nieustalonych miejscach.
W nieustalonych miejscach powiatu horochowskiego zginęło również co najmniej ok. 21 Polaków, 1 Rosjanin.

</doc>
<doc id="1674997" url="https://pl.wikipedia.org/wiki?curid=1674997" title="Głos Narodu">
Głos Narodu

Głos Narodu – dziennik polityczny ukazujący się w Krakowie w latach 1893–1939, przez większość okresu swego istnienia blisko związany z Kościołem katolickim.
Tytuł został założony w listopadzie 1893 r. jako dziennik niezależny, tzn. formalnie nie powiązany z żadną partią polityczną ani z Kościołem, choć od początku ścisłe były jego związki z kurią krakowską (abp Adam Sapieha należał do grona udziałowców spółki wydawniczej). Reprezentował kształtujący się nurt chrześcijańsko-społeczny, popierał stanowisko polityczne Kościoła katolickiego.
Redaktorami naczelnymi gazety byli: Józef Rogosz (1893–1896), Kazimierz Ehrenberg (1896–1901), Antoni Beaupré (1901–1908), Marian Dąbrowski (1908–1910; wg innych źródeł - J. K. Mackowski), Antoni Beaupré (1910–1914), Jan Matyasik (1921–1931), ks. Jan Piwowarczyk (1936–1939), Jerzy Turowicz (1939). W latach 1904–1908 stanowił dziennik własność Beauprégo, następnie odkupiony przez spółkę "Postęp" stał się organem Stronnictwa Chrześcijańsko-Socjalnego (zarówno spółka, jak i stronnictwo cieszyły się moralnym i finansowym wsparcie krakowskiej kurii biskupiej). W II połowie lat 30. wydawcą było Katolickie Towarzystwo Wydawnicze w Krakowie.
W czasie I wojny światowej dziennik opowiedział się po stronie Ententy, wchodząc niejednokrotnie w polemiki z popierającym Habsburgów i rozwiązanie "austro-polskie" konserwatywnym "Czasem". Od początku lat 20. XX w. dziennik wyraźnie zaczął popierać Korfantego i chrześcijańską demokrację, popierał polityczny sojusz tego środowiska z narodową demokracją.
"Głos Narodu" potępił zamach majowy i zajął jednoznacznie antypiłsudczykowskie stanowisko po 1926 roku. Odpowiedzialny za taką linię pisma red. Jan Matyasik, sympatyk endecji, utracił stanowisko w 1931, co było związane z kompromisem pomiędzy rządami Sanacji a episkopatem. W efekcie pismo zmieniło stanowisko na umiarkowanie prorządowe. W 1936 przekazano je do dyspozycji Akcji Katolickiej, w założeniu miało stać się gazetą inteligencji katolickiej.
W okresie II RP (do 1936) gazeta reprezentowała poglądy klerykalne i antysemickie. Nawoływała do bojkotu sklepów niechrześcijańskich. Jednocześnie krytykowała nazizm oraz rząd i prasę hitlerowskich Niemiec. Chwaliła papieża Piusa XI za "walkę z totalizmem III Rzeszy i z pogańskim rasizmem".
W latach 30. redaktorem odpowiedzialnym dziennika „Głos Narodu” był dr Stanisław Kijak.

</doc>
<doc id="1674998" url="https://pl.wikipedia.org/wiki?curid=1674998" title="Sonya Agbéssi">
Sonya Agbéssi

Sonya Agbéssi (ur. 21 sierpnia 1972) – benińska lekkoatletka, która specjalizowała się w trójskoku oraz skoku w dal.
W 1992 startowała w konkursie skoku w dal podczas igrzysk olimpijskich w Barcelonie – z wynikiem 5,64 nie awansowała do finału. W tym samym roku uczestniczyła w zawodach pucharu świata w kubańskiej Hawanie. Uczestniczka mistrzostw świata w 1995 (bez sukcesów). Dwukrotna brązowa medalistka mistrzostw Afryki.

</doc>
<doc id="1674999" url="https://pl.wikipedia.org/wiki?curid=1674999" title="Acolin">
Acolin

Acolin – rzeka we Francji o długości 62 kilometrów, lewy dopływ Loary. Źródło rzeki znajduje się w Allier niedaleko miasta Moulins w Masywie Centralnym. Acolin przepływa przez departamenty Allier oraz Nièvre.
Łączna powierzchnia dorzecza wynosi 384 km².
Miasta, przez które przepływa rzeka.
Rzeka wpływa do Loary w okolicach miasta Decize. Średni roczny przepływ wynosi 2,5 m³/s.

</doc>
<doc id="1675002" url="https://pl.wikipedia.org/wiki?curid=1675002" title="Nowiny Dla Wszystkich">
Nowiny Dla Wszystkich



</doc>
<doc id="1675004" url="https://pl.wikipedia.org/wiki?curid=1675004" title="Wyspy Piotra i Pawła">
Wyspy Piotra i Pawła



</doc>
<doc id="1675005" url="https://pl.wikipedia.org/wiki?curid=1675005" title="Der Tag">
Der Tag



</doc>
<doc id="1675007" url="https://pl.wikipedia.org/wiki?curid=1675007" title="Dzień (dziennik krakowski)">
Dzień (dziennik krakowski)



</doc>
<doc id="1675008" url="https://pl.wikipedia.org/wiki?curid=1675008" title="Letter to Washington">
Letter to Washington

Letter to Washington – napisany w 1796 roku w Paryżu utwór Thomasa Paine'a, zawierający atak na osobę George'a Washingtona.
Mimo że w tym czasie Washington nie był tak popularny jak w okresie rewolucji amerykańskiej, list Paine'a wywołał lawinę krytyki ze strony federalistów. "Gazette of the United States" cytowała fragmenty listu, by udowodnić, że urodzony w Wielkiej Brytanii Paine nie jest prawdziwym Amerykaninem.

</doc>
<doc id="1675009" url="https://pl.wikipedia.org/wiki?curid=1675009" title="Dingle (zatoka)">
Dingle (zatoka)

Dingle (ang. "Dingle Bay", irl. "Bá an Daingin") – zatoka w hrabstwie Kerry, na południowym zachodzie Irlandii, na wyspie o tej samej nazwie. Część Oceanu Atlantyckiego. Ma ok. 3 km szerokości w głębi, 20 km u wejścia i długość 40 km.
Od północy zatokę ogranicza półwysep Dingle, a od południa półwysep Iveragh.

</doc>
<doc id="1675010" url="https://pl.wikipedia.org/wiki?curid=1675010" title="Agly">
Agly

Agly – rzeka we Francji, przepływająca w przez tereny departamentów Aude i Pireneje Wschodnie. Uchodzi do Morza Śródziemnego, do Zatoki Lwiej. Ma 81,7 km długości.
Geografia.
Rzeka ma swoje źródła w przełęczy Col du Linas na północny wschód od szczytu Pic de Bugarach (1230 m n.p.m.), w masywie Corbières, w gminie Camps-sur-l’Agly, w departamencie Aude. Początkowo płynie na wschód, lecz po około 10 km zmienia kierunek na południowo-wschodni przepływając przez wąwóz Gorge de Galamus. Na tym odcinku przepływa przez granicę departamentów – od tej pory znajduje się aż do ujścia na terenie departamentu Pireneje Wschodnie. W okolicach miejscowości Saint-Paul-de-Fenouillet przyjmuje kierunek południowy, po czym przepływa przez przełom Fossé de la Fou. Od miejscowości Ansignan płynie w kierunku wschodnim. W okolicach Caramany na rzece została zbudowana zapora wodna, powodując w tym miejscu powstanie sztucznego jeziora. W miejscowości Estagel przyjmuje dopływ Verdouble. Pomiędzy gminami Le Barcarès a Torreilles uchodzi do Morza Śródziemnego, do Zatoki Lwiej.
Agly płynie na terenie 13 gmin. Jedna z nich – Camps-sur-l’Agly ("źródło") – położona jest na terenie departamentu Aude, natomiast pozostałe – Saint-Paul-de-Fenouillet, Ansignan, Caramany, Latour-de-France, Estagel, Cases-de-Pène, Espira-de-l’Agly, Rivesaltes, Claira, Saint-Laurent-de-la-Salanque, Torreilles i Le Barcarès – znajdują się w departamencie Pireneje Wschodnie.
Hydrologia.
Uśredniony roczny przepływ rzeki Agly wynosi 5,590 m³/s. Pomiary były przeprowadzone na przestrzeni ostatnich 50 lat w miejscowości Estagel. Największy przepływ notowany jest w lutym (10,90 m³/s), a najmniejszy w sierpniu – 0,493 m³/s.
Dopływy.
Agly ma 19 opisanych dopływów. Są to:

</doc>
<doc id="1675011" url="https://pl.wikipedia.org/wiki?curid=1675011" title="Tiffany Porter">
Tiffany Porter

Tiffany Adaeze Porter, z domu Ofili (ur. 13 listopada 1987 w Ypsilanti w stanie Michigan) – amerykańsko–brytyjska lekkoatletka, płotkarka.
Urodziła się w Stanach Zjednoczonych, ale posiada podwójne obywatelstwo amerykańsko–brytyjskie. Do 2010 reprezentowała Stany Zjednoczone, postanowiła jednak startować w barwach Wielkiej Brytanii. Zawodniczce nie groził okres karencji spowodany zmianą barw narodowych ponieważ od ostatniego startu w barwach USA na ogólnoświatowej imprezie minęły ponad 3 lata. W 2011 została halową wicemistrzynią Europy w biegu na 60 metrów przez płotki, a rok później zdobyła srebrny medal halowych mistrzostw świata na tym dystansie. W 2013 sięgnęła po brąz mistrzostw świata w Moskwie. Brązowa medalistka halowych mistrzostw świata w Sopocie (2014). W tym samym roku została wicemistrzynią igrzysk Wspólnoty Narodów oraz stanęła na najwyższym stopniu podium mistrzostw Europy. W marcu 2016 zdobyła swój drugi brąz halowych mistrzostw świata, natomiast podczas lipcowych mistrzostw Europy w Amsterdamie Brytyjka wywalczyła kolejny brązowy krążek.
Jej mąż (Jeff Porter) oraz siostra (Cindy Ofili) także uprawiają biegi płotkarskie.
Osiągnięcia.
W 2012 reprezentowała Wielką Brytanię na igrzyskach olimpijskich w Londynie, na których zajęła 4. miejsce w swoim biegu półfinałowym i nie awansowała do finału biegu na 100 metrów przez płotki. W 2016 podczas igrzysk olimpijskich w Rio de Janeiro zajęła 7. miejsce w biegu finałowym.

</doc>
<doc id="1675013" url="https://pl.wikipedia.org/wiki?curid=1675013" title="Wołodymyr Anufrijenko">
Wołodymyr Anufrijenko

Wołodymyr Mykołajowycz Anufrijenko, ukr. Володимир Миколайович Ануфрієнко, ros. Владимир Николаевич Ануфриенко, "Władimir Nikołajewicz Anufrijenko" (ur. 15 marca 1937 w Kraju Zabajkalskim, Rosyjska FSRR, zm. 30 kwietnia 2009 w Kijowie) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Urodził się w Kraju Zabajkalskim, ale potem z rodzicami przeniósł się do Kijowa. Absolwent kijowskiej FSzM (Futbolnej Szkoły Młodzieżowej) (1954–1957). Debiutował w rezerwowym składzie Dynama Kijów w 1956 roku. Od 1959 w podstawowej jedenastce. W 1963 roku przeszedł do Dnipra Dniepropietrowsk. W 1967 roku przeniósł się do Krywbasa Krzywy Róg, ale wkrótce powrócił do Dnipra. W 1970 występował w SK Prometej Dnieprodzierżyńsk. W 1971 zakończył piłkarską karierę w Krywbasie Krzywy Róg.
Kariera trenerska.
Po zakończeniu kariery piłkarskiej w pracował na stanowisku trenera. Od 1973 pracował w Republikańskim Dworcu Pionierów w Kijowie. Był jednym z założycieli znanej szkoły piłkarskiej Dnipro-75 Dniepropietrowsk w 1975. Jednym z jego wychowanków jest znany piłkarz i trener Anatolij Demjanenko. Od 1980 trenował Temp Kijów. Od 1985 pracował w Internacie dla dzieci-sierot. 30 kwietnia 2009 zmarł.

</doc>
<doc id="1675016" url="https://pl.wikipedia.org/wiki?curid=1675016" title="Michał Garczyk">
Michał Garczyk

Michał Garczyk ps. „Kuba”, „Drucik” (ur. 28 września 1900 we wsi Winiary k. Poznania, zm. 17 grudnia 1943 w Poznaniu) – starszy sierżant Wojska Polskiego, powstaniec wielkopolski, uczestnik wojny polsko-bolszewickiej i kampanii wrześniowej; podczas okupacji Polski przez niemiecką III Rzeszę dowódca Lotnego Oddziału Dywersji Bojowej „Kuba” Wielkopolskiego Kierownictwa Związku Odwetu, kierował Akcją Bollwerk, największą akcją sabotażowo-dywersyjną Okręgu Poznań AK.
Życiorys.
Młodość i kariera wojskowa.
Urodził się 28 września 1900 (lub 1901) w Winiarach koło Poznania (obecnie dzielnica tego miasta) w rodzinie robotnika Józefa (1875–1908) i Franciszki z domu Palacz (ur. 1881). W Poznaniu do 1913 uczęszczał do szkoły powszechnej, rozpoczął również naukę zawodu w firmie Siemens, którą kontynuował następnie w Berlinie.
Jesienią 1918 powołany do armii niemieckiej, z której zdezerterował by powrócić do Poznania i wziąć udział w powstaniu wielkopolskim (1918–1919). Podczas powstania służył w jednostkach łączności. Brał udział w wojnie polsko-bolszewickiej (1919–1920), awansowany do stopnia kaprala.
W latach 1920–1921 w służył w Straży Granicznej. W stopniu plutonowego rozpoczął służbę w Centrum Wyszkolenia Łączności w Zegrzu. W 1932 w stopniu starszego sierżanta przeniesiony do 7 batalionu telegraficznego w Poznaniu. Następnie w 1933 pełnił służbę na stanowisku szefa 14 kompanii telegraficznej. W kwietniu 1939 ponownie przydzielony do Zegrza, do organizującego się sztabu łączności Armii „Prusy”.
II wojna światowa.
Walczył w wojnie obronnej. Po zajęciu Polski przez III Rzeszę był ranny i dostał się do niewoli, ale zdołał jednak zbiec z transportu jenieckiego i przez jakiś czas ukrywał się w Grudziądzu.
Posiadając fałszywe dokumenty RD na nazwisko Michael Garczyk, w listopadzie 1940 powrócił do Poznania. Zamieszkał w mieszkaniu przy ul. Umińskiego. Wykorzystując swoje znajomości w środowisku podoficerów Wojska Polskiego rozpoczął organizować swoją grupę konspiracyjną oraz nawiązał kontakt z jakimś ośrodkiem dyspozycyjnym w Warszawie.
W połowie 1940 zorganizowany przez niego oddział wszedł w skład WKZO, w ramach którego Garczyk stał się zastępcą dowódcy, por. Czesława Surmy. Jako dowódca Lotnego Oddziału Dywersji Bojowej "Kuba" przeprowadzał akcje dywersyjne w zakładach przemysłowych (podpalenia w Grudziądzu, Wrocławiu i Goslarze) oraz niszczył niemieckie magazyny i transporty wojskowe. W połowie 1941 wraz z Surmą brał udział w bliżej nieokreślonej akcji podczas której Surma uległ wypadkowi. Zagrożenie dekonspiracją spowodowała, że Surma uciekł z Poznania, natomiast Garczyk zatrudnił się jako elektryk w zakładzie Siemensa. W tym czasie podlegli mu żołnierze WKZO co najmniej trzykrotnie dokonali zatrucia paszy w wojskowych stadninach koni. Dążąc do zjednoczenia organizacji konspiracyjnych doprowadził do włączenia organizacji NOB pod dowództwem Antoniego Kopaszewskiego do WKZO zlecając jej działania sabotażowe w poznańskich Zakładach Umundurowania. Współpraca z NOB narażała jego oddział na niebezpieczeństwo dekonspiracji ze względu na zaawansowane działania Gestapo zmierzające do rozbicia organizacji. Garczyk zrealizował akcję zapewnienia dla żołnierzy NOB dokumentów umożliwiających ucieczkę do Generalnego Gubernatorstwa, których wydano 80 kompletów.
Akcja Bollwerk.
W styczniu 1942 roku na skutek doniesień o znaczeniu dla wojsk niemieckich magazynów w poznańskim porcie rzecznym, Garczyk ponownie przystąpił do realizacji uprzednio planowanej przez Surmę akcji ich zniszczenia. W magazynach miano przechowywać zimowe ubrania przeznaczonych dla żołnierzy Wehrmachtu walczących w Związku Radzieckim. Garczyk nadzorował przygotowania do akcji, jak również sformował grupę bojową do jej przeprowadzenia. Akcja przeprowadzona została 21 lutego 1942 i zakończyła się sukcesem. W marcu 1942 został zdradzony przez konfidenta, ale uratował się brawurową ucieczką i ukrywał się w Poznaniu, Grudziądzu oraz Kościanie prowadząc szeroką akcję polegającą na przerzucie zagrożonych aresztowaniem Polaków do Generalnego Gubernatorstwa.
W wyniku śledztwa Gestapo aresztowani zostali wszyscy uczestnicy akcji. Garczyk został ujęty 24 października 1942 na dworcu kolejowym w Poznaniu. Przeszedł brutalne śledztwo w tzw. Domu Żołnierza w Poznaniu i w Forcie VII, skazany przez sąd specjalny w Poznaniu (Sondergericht Posen) i stracony w więzieniu przy ul. Młyńskiej 17 grudnia 1943.
Upamiętnienie.
Michał Garczyk upamiętniony jest na pomniku Akcji Bollwerk w Poznaniu.

</doc>
<doc id="1675017" url="https://pl.wikipedia.org/wiki?curid=1675017" title="Dzień (Der Tag)">
Dzień (Der Tag)

Dzień (Der Tag) – żydowski dziennik, wydawany w języku jidysz w Krakowie w latach 1909–1913.

</doc>
<doc id="1675019" url="https://pl.wikipedia.org/wiki?curid=1675019" title="Następny">
Następny

Następny – pierwszy album Jacka Bończyka, wydany w 2001 roku.
Album powstał na fali sukcesów Jacka Bończyka, po zdobyciu przez niego GrandPrix Ogólnopolskiego Festiwalu Piosenki Francuskiej w Lublinie (1999 r.) oraz GrandPrix Przeglądu Piosenki Aktorskiej we Wrocławiu (2000 r.). Płyta zawiera utwory francuskich twórców: Claude'a Nougaro, Georges'a Brassensa, Charles'a Aznavoura, Gilberta Becaud oraz Jacques'a Brela w przekładach Jerzego Bielunasa, Andrzeja Bianusza, Jeremiego Przybory i Wojciecha Młynarskiego, a także w oryginale. Utwory te były wcześniej wykonywane przez Bończyka w recitalu "Piosenki kilku Francuzów". Na albumie znajduje się też piosenka Wojciecha Młynarskiego "Dziewczyny, bądźcie dla nas dobre na wiosnę".

</doc>
<doc id="1675020" url="https://pl.wikipedia.org/wiki?curid=1675020" title="Dingle (półwysep)">
Dingle (półwysep)

Dingle, Corkaguiney (irl. "Corca Dhuibhne") – półwysep w hrabstwie Kerry, na południowo-zachodnim wybrzeżu Irlandii, na wyspie o tej samej nazwie, stanowi najbardziej na zachód wysunięty punkt wyspy, od południa oblewa go zatoka Dingle.
Angielska nazwa półwyspu pochodzi od największego na półwyspie miasta An Daingean (Dingle).
Na wschodzie półwyspu, przy połączeniu z resztą wyspy położone są góry Slieve Mish, zaś w jego centrum znajduje się nie posiadające nazwy pasmo. Na Dingle leży góra Mount Brandon, o wysokości 951 m n.p.m., która jest ósmą pod względem wysokości w Irlandii.

</doc>
<doc id="1675024" url="https://pl.wikipedia.org/wiki?curid=1675024" title="Antiloop">
Antiloop

Antiloop - szwedzka grupa muzyczna, powstała w 1994 roku. Założyli ją dwaj przyjaciele z sąsiedztwa Robin Söderman oraz David Westerlund (pseudonim artystyczny David West). Zespół tworzy muzykę electronic dance oraz pop-dance, robi też remixy innych wykonawców. Najbardziej znane utwory Antiloop to: Beauty &amp; The Beast, In My Mind, Trespasser, Believe, Start Rockin oraz Nowhere to Hide. Ich pierwszy album LP w Szwecji został sprzedany w ponad 40 000 egzemplarzy i tym samym otrzymał status złotej płyty. Grupa zakończyła działalność w 2002 roku, od tego czasu David West zajmuje się twórczością artystyczną solowo.

</doc>
<doc id="1675028" url="https://pl.wikipedia.org/wiki?curid=1675028" title="Yordani García">
Yordani García

Yordani García (ur. 21 listopada 1988 w Pinar del Río) – kubański lekkoatleta, wieloboista.

</doc>
<doc id="1675030" url="https://pl.wikipedia.org/wiki?curid=1675030" title="Yordani Garcia">
Yordani Garcia



</doc>
<doc id="1675031" url="https://pl.wikipedia.org/wiki?curid=1675031" title="LGA1366">
LGA1366



</doc>
<doc id="1675032" url="https://pl.wikipedia.org/wiki?curid=1675032" title="Max Färberböck">
Max Färberböck

Max Färberböck (ur. 22 września 1950 w Brannenburgu) – niemiecki reżyser i scenarzysta filmowy, teatralny i telewizyjny.
Karierę rozpoczął w teatrach w Buenos Aires i we Włoszech. Następnie, po ukończeniu Wyższej Szkoły Filmowo-Telewizyjnej w Monachium, pracował jako asystent reżysera i dramaturg w kilku teatrach niemieckich. W latach 90. reżyserował filmy telewizyjne.
Jego pierwszym filmem kinowym był obraz "Aimée i Jaguar" (1999). Była to historia płomiennego romansu między dwiema kobietami w ogarniętym wojną Berlinie. Film otworzył 49. MFF w Berlinie, gdzie zdobył Srebrnego Niedźwiedzia dla najlepszej aktorki dla Marii Schrader i Juliane Köhler. 
Do tematyki wojennej Färberböck powrócił z sukcesem w swojej ostatniej fabule "Kobieta w Berlinie" (2008) z Niną Hoss w roli tytułowej.

</doc>
<doc id="1675033" url="https://pl.wikipedia.org/wiki?curid=1675033" title="Wyspa Latady">
Wyspa Latady



</doc>
<doc id="1675034" url="https://pl.wikipedia.org/wiki?curid=1675034" title="Royal Australian Air Force Museum">
Royal Australian Air Force Museum

Royal Australian Air Force Museum – muzeum Australijskich Sił Powietrznych (RAAF) mieszczące się na terenie bazy RAAF Williams w Point Cook na przedmieściach Melbourne. Muzeum zostało otwarte w 1952 roku.
Muzeum posiada bogatą kolekcję samolotów używanych przez australijskie siły powietrzne podczas obu wojen światowych, wojny w Korei i Wietnamie. Muzeum mieści się w historycznym miejscu związanym z powstaniem RAAF, to tutaj miał miejsce pierwszy start samolotu na terytorium Australii 1 marca 1914 roku i to tutaj również parę godzin po pierwszym locie miała miejsce pierwsza kraksa. Muzeum obok samolotów i śmigłowców posiada bogatą kolekcję zdjęć i dokumentów udostępnianych zainteresowanym.

</doc>
<doc id="1675036" url="https://pl.wikipedia.org/wiki?curid=1675036" title="Cmentarz wojenny nr 21 – Warzyce">
Cmentarz wojenny nr 21 – Warzyce

Cmentarz wojenny nr 21 – Warzyce – zabytkowy cmentarz z I wojny światowej, zaprojektowany przez Johanna Jägera, znajdujący się w gminie Jasło we wsi Warzyce.
Na cmentarzu pochowanych jest łącznie 54 żołnierzy poległych w pomiędzy 7 a 16 maja 1915 roku:
Obiekt znajduje się w środku wsi, przy drodze do Lubli i jest zachowany w bardzo dobrym stanie. Ma kształt prostokąta. Cmentarz został częściowo zrekonstruowany. Postawiono nowe krzyże zgodne z oryginałem. Krzyże mają wyjątkowy charakter tworzą je dwa wyrzeźbione w drewnie miecze. Na cmentarzu znajduje się także kamienny pomnik zwieńczony drewnianym krzyżem. Na postumencie widnieje napis:
Na cmentarzu znajdowały się groby pojedyncze i groby zbiorowe. Na grobach pojedynczych umieszczone były mniejsze krzyże drewniane, a na grobach zbiorowych większe. Spośród 54 pochowanych żołnierzy znana jest tożsamość 35.

</doc>
<doc id="1675038" url="https://pl.wikipedia.org/wiki?curid=1675038" title="Rusłan Aszybokow">
Rusłan Aszybokow

Rusłan Sułtanowicz Aszybokow (ros. Руслан Султанович Ашибоков; ur. 22 lipca 1949 w Nalczyku, Kabardyno-Bałkarska ASRR, zm. 18 grudnia 2021) – rosyjski piłkarz, grający na pozycji obrońcy.
Kariera piłkarska.
Karierę piłkarską rozpoczął w 1968 w Spartaku Nalczyk. W 1974 przeszedł do Dynama Kijów, a rok później został piłkarzem Dnipra Dniepropietrowsk. Po dwóch latach gry w najwyższej lidze powrócił do Spartaku Nalczyk. W 1980 zakończył karierę piłkarską w wieku 31 lat.

</doc>
<doc id="1675042" url="https://pl.wikipedia.org/wiki?curid=1675042" title="Tuxer Alpen">
Tuxer Alpen

Tuxer Alpen (niem. "Tuxer Alpen" lub "Tuxer Voralpen") – pasmo w Alpach Wschodnich (dokładniej w Alpach Centralnych). Leży w zachodniej Austrii, w Tyrolu. Pasmo od północy oddzielone jest doliną Innu od pasm Karwendel i Rofan, od wschodu doliną Zillertal od Alp Kitzbühelskich, od zachodu doliną Wipptal (dolina rzeki Sill) od Stubaier Alpen, natomiast od południa graniczy dolinami Tuxer i Schmirn z Alpami Zillertalskimi. Przełęczą graniczną jest Tuxer Joch. Masyw zbudowany jest w większości ze skał metamorficznych płaszczowin wschodnioalpejskich, głównie fyllitów kwarcowych i łupków krystalicznych. Obecnie pasmo to nie jest zlodowacone. Nazwa pasma pochodzi od doliny Tux (Tuxertal) i miejscowości o tej samej nazwie (Tux i Hintertux).
Choć pasmo to leży prawie w samym sercu Alp jego szczyty niezbyt imponują wysokością. Najwyższy szczyt - Lizumer Reckner nie przekracza wysokością 2900 m. Rejon ten nie jest zbyt gęsto zaludniony, pomijając Innsbruck, choć ośrodki narciarskie Tux i Mayrhofen w sezonie są bardzo zatłoczone. Północne i środkowe rejony pasma są wykorzystywane przez armię austriacką jako tereny manewrowe (okolica jest wtedy zamykana dla ludności cywilnej).
Najwyższe szczyty:

</doc>
<doc id="1675043" url="https://pl.wikipedia.org/wiki?curid=1675043" title="MV Barbara D">
MV Barbara D

MV Barbara D – statek towarowy pływający pod polską banderą. Obecnie wykorzystywany do przewozu towarów drobnicowych oraz ponadgabarytowych, przede wszystkim na obszarze Morza Bałtyckiego i Północnego. Najczęściej obsługuje porty: Elbląg, Gdańsk, Antwerpia, Hamburg, Kłajpeda, Rotterdam oraz skandynawskie.

</doc>
<doc id="1675044" url="https://pl.wikipedia.org/wiki?curid=1675044" title="Tango Kameleon">
Tango Kameleon

Tango Kameleon – drugi album Jacka Bończyka, wydany w 2002 roku.
Album zawiera wybór najbardziej znanych polskich i zagranicznych tang.

</doc>
<doc id="1675045" url="https://pl.wikipedia.org/wiki?curid=1675045" title="Brodźce">
Brodźce

Brodźce – podrodzina ptaków z rodziny bekasowatych
2 miejscowości w Polsce:

</doc>
<doc id="1675046" url="https://pl.wikipedia.org/wiki?curid=1675046" title="Klimek Bachleda">
Klimek Bachleda



</doc>
<doc id="1675049" url="https://pl.wikipedia.org/wiki?curid=1675049" title="Komórki Reed-Sternberga">
Komórki Reed-Sternberga

Komórki Reed-Sternberga – pochodne limfocytów B o średnicy 15–45 μm, posiadające charakterystyczne jądra dwupłatowe lub podwójne układające się w ten sposób, że stanowią wzajemnie jakby własne lustrzane odbicia, oraz obfitą cytoplazmę. Każde z jąder (lub każdy płat jądra) zawiera duże kwasochłonne jąderko otoczone jasnym rąbkiem, co nasuwa skojarzenie z wyglądem „sowiego oka”. Występowanie komórek Reed-Sternberga jest patognomonicznym objawem chłoniaka Hodgkina. Rzadziej mogą występować w limfadenopatiach spowodowanych np. mononukleozą zakaźną, karbamazepiną.
Innym rodzajem komórek Reed-Sternberga są komórki lakunarne występujące w typie NS (stwardnienie guzkowe) chłoniaka Hodgkina, posiadające pojedyncze wielopłatowe jądro usiane licznymi niewielkimi jąderkami, a także słabo barwiącą się cytoplazmę, która obkurcza się po utrwaleniu preparatu węzła w formalinie tworząc charakterystyczną przestrzeń (lakunę).
Komórki Reed-Sternberga zostały nazwane na cześć (1874–1964) i Carla Sternberga (1872–1935), którzy dostarczyli pierwszych mikroskopowych opisów choroby Hodgkina.

</doc>
<doc id="1675051" url="https://pl.wikipedia.org/wiki?curid=1675051" title="Bomba termojądrowa">
Bomba termojądrowa



</doc>
<doc id="1675056" url="https://pl.wikipedia.org/wiki?curid=1675056" title="Ulica Stanisława Staszica w Raciborzu">
Ulica Stanisława Staszica w Raciborzu

Ulica Stanisława Staszica (daw. niem. "Weidenstraße") – raciborska ulica znajdująca się w dzielnicy Centrum. Rozpoczyna się od skrzyżowania z ulicami Kościuszki i Kolejową, a kończy na skrzyżowaniu z ulicą Opawską. Swoją nazwę wzięła od Stanisława Staszica.

</doc>
<doc id="1675058" url="https://pl.wikipedia.org/wiki?curid=1675058" title="Foka (typ jachtu)">
Foka (typ jachtu)

Foka – typ jachtów turystycznych konstrukcji Jerzego Pieśniewskiego. Początkowo produkowany amatorsko, a od wersji II w Stoczni Szczecińskiej im. Leonida Teligi.
Charakteryzuje się małym zanurzeniem oraz niewielką przestrzenią kokpitu.

</doc>
<doc id="1675060" url="https://pl.wikipedia.org/wiki?curid=1675060" title="Depresjoniści">
Depresjoniści

Depresjoniści – album zespołu rockowego Bończyk/Krzywański, będącego wspólnym projektem Jacka Bończyka i Zbigniewa Krzywańskiego. Album ukazał się w 2005 roku. Dedykowany jest pamięci Grzegorza Ciechowskiego.
Piotr Kaczkowski nazwał „Depresjonistów” najważniejszym wydarzeniem muzycznym roku.

</doc>
<doc id="1675066" url="https://pl.wikipedia.org/wiki?curid=1675066" title="Wyspa Słoniowa">
Wyspa Słoniowa



</doc>
<doc id="1675067" url="https://pl.wikipedia.org/wiki?curid=1675067" title="Robert Townson">
Robert Townson

Robert Townson (ur. 1762 w hrabstwie Surrey w Wielkiej Brytanii, zm. 27 czerwca 1827, pochowany w Parramatta) – angielski uczony, lekarz i podróżnik, jeden z pierwszych badaczy Tatr.
Zajmował się botaniką, geologią i mineralogią, podróżował po Francji i Austrii. Od 1791 roku był członkiem szkockiego Royal Society w Edynburgu, opublikował kilka książek na temat przyrodoznawstwa. W 1807 wyjechał na stałe do Australii.
Robert Townson pojawił się w Tatrach w 1793, dokonał pierwszych znanych wejść na Jagnięcy Szczyt i Łomnicę, odwiedził też Krywań, Bielskie Jatki i Kołowy Przechód. Prowadził obserwacje naukowe w kilku tatrzańskich dolinach, m.in. Kieżmarskiej, Raczkowej i Kościeliskiej. Interesował się lokalną florą i fauną, jako pierwszy dokonywał pomiarów wysokości metodą barometryczną. Plonem podróży była książka "Travels in Hungary, with a short account of Vienna in the year 1793" wydana w Londynie w 1797, a także w języku francuskim ("Voyage en Hongrie", Paryż, 1798/9) i holenderskim ("Reise in Hongarijen", Haga, 1800/1801). Jest to najstarsze naukowe opracowanie poświęcone Tatrom, ozdobione zostało szesnastoma miedziorytami i kolorową mapą geologiczną.
Jego imieniem nazwano Grań Townsona – południowo-zachodnią grań Jagnięcego Szczytu, którą podróżnik wszedł na wierzchołek.

</doc>
<doc id="1675070" url="https://pl.wikipedia.org/wiki?curid=1675070" title="Champ Car World Series 2004">
Champ Car World Series 2004

Sezon 2004 w Champ Car był dwudziestą szóstą edycją tej serii wyścigowej (pierwszą pod szyldem Champ Car). Rozpoczął się 18 kwietnia i zakończył się po 14 wyścigach 7 listopada.
Tytuł mistrzowski zdobył po raz pierwszy Sébastien Bourdais z zespołu Newman/Haas Racing, a tytuł najlepszego nowicjusza (Rookie of the year) zdobył A.J. Allmendinger. Wszystkie zespoły używały silników Forda i opon Bridgestone, nadwozia natomiast były dostarczane przez Lolę oraz Reynarda.
Lista startowa.
Wszystkie zespoły używały 2,65-litrowego silnika Ford-Cosworth V8 XFE oraz opony Bridgestone.
Wyniki.
  

</doc>
<doc id="1675072" url="https://pl.wikipedia.org/wiki?curid=1675072" title="Ród Oda">
Ród Oda

 – to dawny ród japońskich panów feudalnych (daimyō) i arystokracji wojskowej (buke), który odegrał znaczącą rolę w zjednoczeniu Japonii w połowie XVI wieku. Szczyt ich potęgi przypadł za panowania Nobunagi Ody, następnie klan podupadł i stracił swe wpływy. Wiele odgałęzień rodziny sprawowało władzę daimyō aż do restauracji Meiji.
Podległe zamki.
Mniejsze zamki:

</doc>
<doc id="1675073" url="https://pl.wikipedia.org/wiki?curid=1675073" title="Pik Botha">
Pik Botha

Pik Botha, właśc. Roelof Frederik Botha (ur. 27 kwietnia 1932 w Rustenburgu w Transwalu, zm. 12 października 2018 w Pretorii) – południowoafrykański polityk i dyplomata, w latach 1977–1994 minister spraw zagranicznych RPA.
Życiorys.
Po ukończeniu studiów z dziedziny prawa i filozofii na Uniwersytecie w Pretorii, w 1953 wstąpił do służby dyplomatycznej ZPA. Przebywał na placówkach zagranicznych w Szwecji i RFN. W latach 1963–1966 reprezentował RPA przy Międzynarodowym Trybunale Sprawiedliwości w sprawie Etiopia i Liberia vs. Południowa Afryka. W 1966 objął funkcję doradcy prawnego przy MSZ, dzięki czemu reprezentował w latach 1966–1974 RPA w ONZ. W latach 1968–1970 sprawował obowiązki wiceministra spraw zagranicznych. W 1974 powierzono mu misję ambasadora przy Narodach Zjednoczonych, jednak w miesiąc po złożeniu przez niego listów uwierzytelniających państwo zostało zawieszone w prawach członka. W 1975 został ambasadorem w Waszyngtonie (USA).
W 1970 po raz pierwszy uzyskał mandat posła do Zgromadzenia Narodowego z listy Partii Narodowej. Siedem lat później objął tekę ministra spraw zagranicznych. W 1986 zaszokował wypowiedzią, z której wynikało, że w przyszłości prezydentem RPA może zostać czarnoskóry. Dwa lata później wraz z ministrem obrony Magnusem Malanem udał się do Brazzaville, gdzie podpisał umowę wraz z prezydentem Konga Denisem Sassou-Nguesso oraz przedstawicielami Angoli i Kuby kończącą zaangażowanie militarne RPA w sprawy afrykańskie. Zapowiedział jednocześnie początek końca dyskryminacji rasowej w swoim kraju.
22 grudnia 1988 podpisał trójstronne porozumienie w Nowym Jorku przewidujące uznanie przez RPA niepodległości Namibii. Był jednym z najdłużej urzędujących szefów dyplomacji w historii. W łonie Partii Narodowej należał do tzw. frakcji liberałów.
Po zniesieniu apartheidu w 1994 został mianowany przez prezydenta Mandelę ministrem ds. surowców i energii, dwa lata później wraz z byłym prezydentem de Klerkiem wycofał się z rządu. W latach 1987-1996 pełnił obowiązki przewodniczącego Partii Narodowej w Transwalu. W 2000 poparł oficjalnie politykę Thabo Mbekiego, stając się członkiem Afrykańskiego Kongresu Narodowego. Pozostawał krytycznym wobec niektórych elementów polityki ANC, m.in. tzw. akcji afirmatywnej.
Jego synem jest Piet Botha, znany afrykański muzyk. Rodzina nie ma żadnych związków z byłym prezydentem RPA o tym samym nazwisku.

</doc>
<doc id="1675076" url="https://pl.wikipedia.org/wiki?curid=1675076" title="Terapia Jonasza – piosenki ze spektaklu">
Terapia Jonasza – piosenki ze spektaklu

Terapia Jonasza – Piosenki ze spektaklu – album zespołu Bończyk/Krzywański, będącego wspólnym projektem Jacka Bończyka i Zbigniewa Krzywańskiego.
Album zawiera utwory z autorskiego spektaklu Bończyka (libretto) i Krzywańskiego (muzyka) "Terapia Jonasza", wystawianego w Teatrze Rozrywki w Chorzowie. Gościnnie na płycie występują aktorzy Teatru Rozrywki, a także Renata Przemyk i Piotr Machalica.

</doc>
<doc id="1675083" url="https://pl.wikipedia.org/wiki?curid=1675083" title="Stowarzyszenie Przedsiębiorców Leśnych">
Stowarzyszenie Przedsiębiorców Leśnych

Stowarzyszenie Przedsiębiorców Leśnych im. Mieczysława Wierzbickiego
Stowarzyszenie zrzesza przedsiębiorców prowadzących działalność gospodarczą w zakresie leśnictwa, świadczących usługi na rzecz Lasów Państwowych. Stowarzyszenie zostało założone w 1992 roku, pierwszą jego siedzibą były Pyskowice a od 1993 roku siedzibą jest Gołuchów. Stowarzyszenie jest zarejestrowane w Krajowym Rejestrze Sądowym pod numerem 2777. Obecnie Stowarzyszenie liczy około 200 członków.
Stowarzyszenie posiada sieć oddziałów i kół regionalnych obejmujących swym zasięgiem teren całego kraju. 
Cele jakie stawia sobie stowarzyszenie to:
Stowarzyszenie jest również aktywnym członkiem innych organizacji, takich jak:

</doc>
<doc id="1675084" url="https://pl.wikipedia.org/wiki?curid=1675084" title="Herbert Doms">
Herbert Doms

Herbert Doms (ur. 14 kwietnia 1890 w Raciborzu, zm. 22 września 1977 w Münster) – katolicki niemiecki teolog, duchowny, profesor dogmatyki i teologii moralnej w pierwszej połowie XX w. Prowadził wykłady w Braniewie, Fryburgu Bryzgowijskim, Münster oraz w Wydziale Teologicznym Uniwersytetu Wrocławskiego. Po wojnie był profesorem teologii moralnej w Uniwersytecie w Münster.
Życiorys.
Był prawnukiem Józefa Domsa – niemieckiego przedsiębiorcy i założyciela fabryki tabaki w Raciborzu. Po maturze uzyskanej w Raciborzu rozpoczął studia na Uniwersytecie w Monachium. Na tej uczelni w 1914 otrzymał doktorat filozofii w Instytucie Zoologicznym. Sakrament święceń otrzymał 2 marca 1924 we Wrocławiu. W 1927 w Uniwersytecie Wrocławskim doktoryzował się z teologii, a w 1930 r. uzyskał habilitację z dogmatyki. W latach 1930–1946 prowadził jako profesor nadzwyczajny wykłady w Braniewie, Fryburgu Bryzgowijskim, Münster oraz w Wydziale Teologicznym Uniwersytetu Wrocławskiego. W 1948 uzyskał tytuł profesora zwyczajnego. Do 1956 r., był profesorem teologii moralnej w Uniwersytecie w Münster.
Książka o celach małżeństwa.
W 1935, zainspirowany encykliką Piusa XI Casti connubii, wydał książkę o teologii małżeństwa, "Vom Zweck und Sinn der Ehe" (O celu i znaczeniu małżeństwa), w której odcinał się od nazistowskiej ideologii podporządkowującej miłość małżonków służbie III Rzeszy, poprzez dostarczanie jej oddanych obywateli.
Prof. Doms próbował wykazać, że pierwszorzędnym celem małżeństwa nie jest dziecko, ale sama wspólnota małżeńska. Uprzywilejowaną aktualizacją tej wspólnoty miało być zjednoczenie cielesne, niekoniecznie związane z prokreacją, na co wskazywałaby według niego sama natura aktu, który nie zawsze jest płodny.
Opublikowane dwa lata później (1937) wydanie francuskie tej książki wszczęło międzynarodową ogólnokościelną dyskusję na temat celów małżeństwa.
Ze względu na wagę zagadnienia papież Pius XII w swoim przemówieniu do Trybunału św. Roty w październiku 1941 przypomniał tradycyjną naukę Kościoła, że wszystkie cele małżeństwa są podporządkowane celowi prokreacji.
Trzy lata później, 29 marca 1944, kardynałowie, członkowie Kongregacji Świętego Oficjum na zebraniu plenarnym wydali dekret "De finibus matrimonii". Jego intencją było odrzucenie pewnych stwierdzeń, które pojawiły się w toku dyskusji zainicjowanej przez Herberta Domsa. Stanowisko kardynałów nie było wymierzone przeciwko prawdzie o ważności miłości i wierności dla życia małżeńskiego, ale w poglądy – przedstawiane także przez samego wrocławskiego teologa – próbujące usankcjonować przeżywanie jednoczącej miłości małżeńskiej w akcie seksualnym w sposób odizolowany od prokreacji. Dekret zatem skupia się na zagadnieniu roli samego pożycia małżeńskiego i podtrzymuje augustyńską formułę, że pierwszym i koniecznym przeznaczeniem aktu seksualnego w małżeństwie jest zrodzenie potomstwa. Orzeczenie brzmi:
"«Czy można dopuścić twierdzenia niektórych najnowszych [autorów], które bądź to zaprzeczają temu, że pierwszorzędnym celem małżeństwa jest zrodzenie i wychowanie potomstwa, bądź uczą, że cele drugorzędne nie muszą być koniecznie podporządkowane celowi pierwszorzędnemu, lecz powinny być [uznane] jako jednakowo główne i niezależne»? [Ojcowie] zadekretowali, że należy odpowiedzieć przecząco".
Dyskusja przycichła, aby wybuchnąć na nowo w okresie Soboru Watykańskiego II. Zarówno "Konstytucja Duszpasterska o Kościele w Świecie Współczesnym", jak i posoborowa encyklika Pawła VI "Humanae vitae" podtrzymały wcześniejsze nauczanie Piusa XII i Kongregacji Świętego Oficjum o nierozerwalności dwóch istotnych elementów stosunku małżeńskiego, a więc oznaczanie jedności i rodzicielstwa. Wtedy to wyraża on w pełni swoje znaczenie odnośnie do dwóch celów małżeństwa: wzajemnej i prawdziwej miłości małżonków oraz ich rodzicielstwa.

</doc>
<doc id="1675090" url="https://pl.wikipedia.org/wiki?curid=1675090" title="Raj (album 2008)">
Raj (album 2008)

Raj – album koncertowy Jacka Bończyka, Mirosława Czyżykiewicza i Hadriana Filipa Tabęckiego. Album jest zapisem koncertu, który odbył się 1 marca 2008 w Teatrze Bajka i stanowi nową interpretację programu stworzonego w 1980 roku przez Jacka Kaczmarskiego, Przemysława Gintrowskiego i Zbigniewa Łapińskiego, wydanego jako album Raj.
W skład programu oprócz utworów skomponowanych do wierszy Kaczmarskiego wchodzą również trzy kompozycje do wierszy Zbigniewa Herberta. Patronat nad płytą objęły Fundacja im. Jacka Kaczmarskiego oraz Stowarzyszenie „Muzyka bez granic”. Premiera programu miała miejsce 10 września 2005 podczas VI Ogólnopolskiego Przeglądu Twórczości Zbigniewa Herberta „Herbertiada” w Kołobrzegu.

</doc>
<doc id="1675092" url="https://pl.wikipedia.org/wiki?curid=1675092" title="Chilperyk II">
Chilperyk II



</doc>
<doc id="1675095" url="https://pl.wikipedia.org/wiki?curid=1675095" title="Miliony monet (singel)">
Miliony monet (singel)



</doc>
<doc id="1675097" url="https://pl.wikipedia.org/wiki?curid=1675097" title="Światowy Kongres Intelektualistów w Obronie Pokoju">
Światowy Kongres Intelektualistów w Obronie Pokoju

Światowy Kongres Intelektualistów w Obronie Pokoju odbył się w dniach 25–28 sierpnia 1948 roku w Auli Politechniki we Wrocławiu; brało w nim udział 400 delegatów z 46 państw. Propagandowym celem Kongresu było przekonanie światowej opinii publicznej, że kraje komunistyczne są zwolennikami pokoju, a Zachód jego zagrożeniem. Podczas kongresu doszło do otwartego konfliktu między delegacją sowiecką a intelektualistami zachodnimi, z których część w geście protestu opuściła zgromadzenie.
Kongres był częścią innej propagandowej imprezy, Wystawy Ziem Odzyskanych. Ich organizacja we Wrocławiu miała nieoficjalny cel pokazania światu polskości Ziem Odzyskanych.
Kontekst historyczny.
Propozycja zwołania Kongresu Intelektualistów padła krótko po drugiej wojnie światowej, w momencie gdy Stany Zjednoczone jako jedyne państwo dysponowały już bronią atomową i świat, a zwłaszcza Związek Radziecki obawiał się, że zaostrzona sytuacja międzynarodowa może doprowadzić do wybuchu nowej wojny z jej użyciem. W interesie Związku Radzieckiego było wypracowanie wspólnego frontu z jak największą liczbą potencjalnych sojuszników. W tym kierunku działała również sowiecka polityka zagraniczna.
W roku 1947 lewicowo nastawieni intelektualiści francuscy, m.in. Frédéric Joliot-Curie i Paul Éluard opublikowali apel o podjęcie skutecznych środków dotyczących rozbrojenia Niemiec i wezwali międzynarodową społeczność intelektualistów do jego poparcia. Wiosną 1948 apel o podjęcie wspólnych wysiłków na rzecz obrony pokoju światowego i nawiązania przyjaznych stosunków między USA a ZSRR ukazał się w sowieckim czasopiśmie „Litieraturnaja Gazieta”, a poparła go część lewicowych naukowców amerykańskich, skupionych wokół maksistowskiego pisma . W Polsce nie doszło jeszcze do ostatecznego ukształtowania ośrodka władzy. Na jesień 1948 roku przygotowywano kongres zjednoczeniowy Polskiej Partii Robotniczej i Polskiej Partii Socjalistycznej. W polityce krajowej kończyła się faza różnorodności, a rozpoczynał stalinizm.
Przygotowania.
Pomysłodawcą zorganizowania kongresu w Polsce był działacz komunistyczny i pisarz Jerzy Borejsza, który później został sekretarzem generalnym wydarzenia. Według innych źródeł na pomysł kongresu wpadł Mieczysław Bibrowski, francuski korespondent Polskiej Agencji Prasowej i podsunął go Borejszy. Organizatorzy nawiązywali do tradycji Międzynarodowego Kongresu Pisarzy w Obronie Kultury, który odbył się w 1935 r. w Paryżu. Pomysł zaakceptował sowiecki ideolog Andriej Żdanow, a w skład powołanego w czerwcu 1948 komitetu organizacyjnego wchodzili Polacy i Francuzi, m.in.: Irène i Frédéric Joliot-Curie, Le Corbusier, Kazimierz Ajdukiewicz, Maria Dąbrowska, Zofia Nałkowska, Xawery Dunikowski, Tadeusz Kotarbiński i Jan Parandowski.
Przygotowania do Kongresu kosztowały stronę polską 100 mln zł. Tematy wystąpień i dobór mówców zostały starannie zaplanowane. Oprócz referatów potępiających amerykański imperializm znaleziono również miejsce dla walki z faszyzmem i klerykalizmem. Określono również liczebność delegacji: najliczniejsza miała być pięćdziesięcioosobowa delegacja radziecka, delegacje Francji, Włoch, Wielkiej Brytanii miały mieć po 35–40 osób, delegacje Węgier i Czechosłowacji ok. 30 osób, a delegacje Rumunii i Bułgarii po 15 osób. W planie było również ustalenie przez Kongres nagrody pokojowej mogącej zrównoważyć Nagrodę Nobla.
Uczestnicy.
Udział w Kongresie wzięli przedstawiciele elity kultury i nauki europejskiej i światowej, przede wszystkim o poglądach lewicowych, w tym m.in.: Pablo Picasso, Irène Joliot-Curie, Julian Huxley, György Lukács, Fernand Léger, Roger Vailland, Salvatore Quasimodo, Paul Éluard, Martin Andersen Nexø, Julien Benda, Bertolt Brecht, Graham Greene, Vercors, , a ze strony radzieckiej: Aleksandr Fadiejew, Ilja Erenburg, Aleksandr Pałładin, Michaił Szołochow. Spośród polskich intelektualistów i ludzi sztuki brali udział Kazimierz Ajdukiewicz, Józef Chałasiński, Jan Czekanowski, Jan Dembowski, Ludwik Hirszfeld, Tadeusz Kotarbiński, Julian Krzyżanowski, Kazimierz Nitsch (prezes Polskiej Akademii Umiejętności), Stanisław Ossowski, Wacław Sierpiński, Hugo Steinhaus, Wojciech Świętosławski, Rafał Taubenschlag, pisarze: Władysław Broniewski, Maria Dąbrowska, Jarosław Iwaszkiewicz (przewodniczący polskiej delegacji), Leon Kruczkowski, Zofia Nałkowska, Jan Parandowski, Antoni Słonimski, Julian Tuwim, Jerzy Zawieyski, z dziedziny sztuki: Ewa Bandrowska-Turska, Xawery Dunikowski, Eugeniusz Eibisch, Grzegorz Fitelberg, Andrzej Panufnik, Franciszek Strynkiewicz. List przysłał Albert Einstein. Uczestniczyć miał też Louis Aragon, źródła są jednak sprzeczne, czy faktycznie pojawił się na Kongresie. Pojawiła się również delegacja episkopatu, o czym nie poinformowano w mediach.
Przyjechała także oficjalna delegacja „One World Award Committee” ze Stanów Zjednoczonych: , przedstawicielka organizacji udzielającej pomocy uchodźcom z okupowanych krajów i , były zastępca prokuratora generalnego, zdymisjonowany przez prezydenta Harry'ego Trumana, prof. , przyjaciel Alberta Einsteina i inni. Kilkunastu Amerykanów przyjechało indywidualnie.
Nie wszyscy zaakceptowali zaproszenie na Kongres, odmówił m.in. późniejszy minister kultury NRD Johannes Becher, mówiąc: "Do Breslau pojadę, ale nie do Wrocławia". Ze względu na to, że organizatorzy zdecydowali, aby nie nadawać Kongresowi zbyt oficjalnego charakteru, nie zaprosili prezydenta Bolesława Bieruta.
Kongresowi przewodniczyli: Irène Joliot-Curie, Julian Huxley (ówczesny dyrektor generalny UNESCO), pisarze Aleksandr Fadiejew i Martin Andersen Nexø oraz malarz Renato Guttuso. Na sekretarza generalnego wybrano Jerzego Borejszę.
Przebieg obrad.
Wystąpienie Fadiejewa i reakcje.
Na kongresie doszło do wielu starć natury ideologicznej. Sowiecki delegat i jednocześnie przewodniczący obrad Fadiejew stwierdził m.in. że: "Kajdany amerykańskich imperialistów mają zamienić świat w komisariat policyjny, a jego ludność w niewolników kapitału", skrytykował również amerykańską kulturę słowami: "Gdyby szakale mogły nauczyć się pisać na maszynie, gdyby hieny umiały władać piórem, to, co by tworzyły, przypominałoby z pewnością książki Millerów, Eliotów, Malraux i innych Sartre'ów". Stwierdził również, że amerykańscy politycy są kontynuatorami Goebbelsa. André Malraux nazwany został przez niego „podżegaczem wojennym i chwalcą bomby atomowej”, Eugene O’Neill „imperialistycznym agentem”, a Henry Miller „autorem romansów pornograficznych”. Według odpowiadającego mu Brytyjczyka Olafa Stapledona, istota konfliktu między ZSRR i USA nie polegała na walce komunizmu z kapitalizmem, a sam konflikt wywodził się z odrębności kulturowej obu państw. Referat ten spotkał się z ostrą krytyką delegacji radzieckiej i nie wydrukowała go żadna gazeta.
Przemówienie to wywołało skrajne reakcje. Fadiejewowi odpowiedział historyk z Uniwersytetu Oksfordzkiego prof. Alan Taylor: "Zadaniem intelektualistów jest głoszenie tolerancji i zgody, a nie nienawiści. A tu się głosi wojnę, a nie pokój. Porównywanie demokracji amerykańskiej z faszyzmem jest niedopuszczalne". "Nie mogę siedzieć w milczeniu, kiedy słyszę, jak fałszuje się historię" – stwierdził, a The New York Times ocenił, iż Taylor jako jedyny dopominał się o wolność za żelazną kurtyną. Gdy mówcy zachodni replikowali Sowietom, Fadiejew ostentacyjnie zdejmował słuchawki. Delegaci z Wielkiej Brytanii i USA zastanawiali się nad opuszczeniem Kongresu. Część zgromadzonych ostentacyjnie opuściła salę obrad, niektórzy, jak np. Julian Huxley i Alan Taylor, opuścili Wrocław. Kongres bliski był zerwania, a klęsce zapobiegł Jakub Berman, który poprosił o interwencję Wiaczesława Mołotowa. Dalsza część kongresu przebiegała już bez większych perturbacji. Brytyjczycy zbierali podpisy pod notą protestacyjną, którą opublikowała następnego dnia prasa brytyjska pod tytułem "Szakal i hiena".
Dalsza część kongresu.
Drugiego dnia przemawiał brazylijski pisarz Jorge Amado oraz Ilja Erenburg, któremu zgotowano wielką owację. Wydarzeniem było przemówienie delegacji niemieckiej w trzecim dniu Kongresu. W ich imieniu przemawiali Anna Seghers i Alexander Abusch, których przemówienia utrzymane były w tonie pokory i nadziei na inną przyszłość. Tego samego dnia przemówienie wygłosił Pablo Picasso (przywieziony na Kongres specjalnym samolotem przez stronę polską), w którym apelował o uwolnienie z aresztu domowego i zniesienie cenzury dla chilijskiego poety Pablo Nerudy. Nie zabrakło również bon motów, m.in. angielski biochemik John B.S. Haldane stwierdził, że atakowanie Polski przypominałoby kopanie w brzuch ciężarnej kobiety. Krytycznie przyjęto wystąpienie Alana Taylora z Wielkiej Brytanii, który stwierdził: „Nie jestem zwolennikiem kultury brytyjskiej ani radzieckiej, nie popieram nauki radzieckiej, ani anglosaskiej. Jestem za światem Woltera, Goethego, Tołsto­ja i Szekspira”.
Zaproszony na Kongres Albert Einstein nie przyjechał, ograniczając się do przesłania przekazanego przez prof. Nathana orędzia, w którym postulował, by pojedyncze kraje zajmowały się jedynie polityką wewnętrzną, natomiast nad polityką międzynarodową powinny czuwać organy międzynarodowe zdolne do rozwiązywania konfliktów. Dotyczyło to również broni atomowej. Orędzia, jako sprzecznego z celami organizatorów, nie odczytano, obiecując jedynie, że ukaże się w materiałach kongresowych, do czego również nie doszło. Orędzie ukazało się jedynie w „The New York Times”, a w Polsce zostało opublikowane przez „Politykę” w roku 1980.
Podczas Kongresu ukazywało się czasopismo „W obronie pokoju” – wydano cztery numery, w tym trzy podczas trwania Kongresu. Zdjęcia uczestników m.in. Irène Joliot-Curie i Pabla Picassa robiła Julia Pirotte, znana z dokumentowania akcji francuskiego ruchu oporu w Marsylii.
Rezolucja i zakończenie.
Kongres zakończył się rezolucją skierowaną do intelektualistów z całego świata. Delegacja sowiecka, która rezolucję przygotowała, zmuszona została do pójścia na dalekie ustępstwa. W ostatecznie przyjętej rezolucji zawarto apel: "Kulturze krajów europejskich, które wniosły ogromny wkład do światowego dorobku ludzkości, grozi niebezpieczeństwo utraty oblicza narodowego. [...] Ludzie, którzy przyjęli metody faszyzmu, uprawiają w swoich krajach dyskryminację rasową, prześladują wybitnych przedstawicieli nauki i sztuki". [...] "Podnosimy głos w obronie pokoju, w obronie swobodnego rozwoju kulturalnego narodów, w obronie ich niepodległości narodowej, ich ścisłej współpracy i przyjaźni". Za przyjęciem rezolucji opowiedziało się 371 spośród 391 obecnych delegatów. Nad przyjęciem rezolucji głosowano w dwóch etapach, najpierw w gronie delegacji, których zdecydowana większość rezolucję przyjęła jednogłośnie, zaś rozłam nastąpił tylko w delegacjach najbardziej atakowanych krajów: Wielkiej Brytanii i Stanów Zjednoczonych. Czterech Anglików i siedmiu Amerykanów zagłosowało przeciw rezolucji. Po zakończeniu Kongresu gości zaproszono na dwa dni do Warszawy, gdzie brali udział w przygotowanych dla nich imprezach artystycznych.
Ocena.
Ogólnie Kongres oceniony został pozytywnie, choć pojawiły się błędy organizacyjne, np. podczas jednego dnia obrad nie wpuszczono na salę delegacji brytyjskiej. Ich zdjęcie, siedzących na schodach budynku politechniki, zamieściła włoska prasa. Kongres w często formułowanej ocenie był propagandową imprezą radzieckich i polskich komunistów, skierowaną przeciw amerykańskiemu imperializmowi. Kongres wpisywał się w cykl działań „ruchu pokoju” Stalina, mających na celu hamowanie badań jądrowych na Zachodzie, wobec braku własnej broni atomowej. Oceniając obrady Kongresu, Jan Parandowski stwierdził, że mówcy byli niewolnikami swoich tekstów, nie potrafili odpowiednio skrócić, tłumacze byli kiepscy, a chaos lingwistyczny uniemożliwiał dyskusję. Maria Dąbrowska, jedna z uczestniczek Kongresu napisała, że "Kongres ten jest tylko dowodem, że Rosja nie ma jeszcze bomby atomowej (choć nie wątpię, że ją przygotowuje) i dlatego dąży do zmobilizowania wszystkich sił (...), by rozkładać gotowość wojenną we wszystkich krajach prócz własnego". Wydarzenie doczekało się krytyki ze strony środowisk prawicowych, organizacja Wolność i Niezawisłość wydała ulotkę, w której zarzucała władzy mieszanie pokoju z walką z imperializmem. Podobne wydarzenie o takiej skali nie miało już w komunistycznej Polsce miejsca, co było m.in. efektem różnorodności politycznej Kongresu, nieakceptowanej przez komunistyczne władze. Nie brak było głosów, że przedsięwzięcia propagandowe, w tym Kongres miały przyćmić nasilającą się działalność represyjną Urzędu Bezpieczeństwa. Według innych ocen, Kongres okazał się sukcesem: trzy lata po wojnie zorganizowano imprezę z dużym rozmachem, przyciągnięto znane nazwiska; jednocześnie nie wykorzystano tego sukcesu, brak było opracowań i wydawnictw albumowych.

</doc>
<doc id="1675098" url="https://pl.wikipedia.org/wiki?curid=1675098" title="Klotylda">
Klotylda



</doc>
<doc id="1675099" url="https://pl.wikipedia.org/wiki?curid=1675099" title="Światowy Kongres Intelektualistów">
Światowy Kongres Intelektualistów



</doc>
<doc id="1675100" url="https://pl.wikipedia.org/wiki?curid=1675100" title="Solomon (raper)">
Solomon (raper)

Solomon Raymond Barnett, znany jako Solomon (ur. 5 stycznia 1987 r. w San Diego w stanie Kalifornia, USA) – amerykański raper, producent muzyczny.
Został odkryty przez wytwórnię płytową SolRay Records. Początkowo zajmował się freestyle'em.
Jest otwartym gejem.
Dyskografia.
"Rhyting Rhymes Vol. 1" i "Vol. 2".
Album "Rhyting Rhymes Vol. 1" nagrywany był od stycznia do kwietnia 2008 roku. Solomon za cel swoich nagrań obrał popularne utwory muzyczne – m.in. "Pretty Boy" girlsbandu Danity Kane – które następnie poddał parodystycznej obróbce. Ostatecznie na płycie znalazło się dwadzieścia osiem piosenek. Po promocji albumu, raper został nakłoniony do stworzenia jego kontynuacji. Krążek "Rhyting Rhymes Vol. 2" stworzono jeszcze tego samego roku; jego realizacja rozpoczęła się w maju, a zakończyła w lipcu. Na drugim studyjnym albumie Solomona zawarto dwadzieścia siedem utworów, w tym cover słynnego "How Many Licks?" raperki Lil' Kim.
"Shades of Black".
Trzeci album Solomona, którego nagrywanie rozpoczęto w październiku roku 2008, wydano jako EP. Początkowo jego premiera miała mieć miejsce 6 stycznia 2009 roku, ostatecznie jednak odbyła się ona latem tegoż roku. Singlem promującym płytę został utwór "Hallucination".

</doc>
<doc id="1675101" url="https://pl.wikipedia.org/wiki?curid=1675101" title="Kugok Kakhun">
Kugok Kakhun

Kugok Kakhun (XIV/XV w., także Kwigok Kagun; bd) – koreański mistrz sŏn, z linii przekazu mistrza T'aego Pou
Życiorys.
O jego życiu wiadomo bardzo niewiele, gdyż wszystkie biograficzne informacje zostały zniszczone prawdopodobnie w czasie antybuddyjskich działań konfucjańskich władz. 
Był uczniem mistrza sŏn Hwanama Honsu.
Wiadomo także, że napisał "Komentarz do interpretacji bramy sŏn" (Sŏnmum yomsong sorhwa). Był to bardzo ważny tekst, z którego korzystały następne pokolenia mnichów sŏn.
Jego uczniem był Pyŏkkye Chŏngsim 
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1675102" url="https://pl.wikipedia.org/wiki?curid=1675102" title="Kwigok Kakhun">
Kwigok Kakhun



</doc>
<doc id="1675103" url="https://pl.wikipedia.org/wiki?curid=1675103" title="Ch’ŏngjin Kŭngyang">
Ch’ŏngjin Kŭngyang

Ch'ŏngjin Kŭngyang (ur. 878, zm. 956) – koreański mistrz sŏn szkoły hŭiyang.
Życiorys.
Pochodził z rodziny Wang.
Praktykę buddyjską rozpoczął u Yŏhae, a następnie praktykował sŏn u mistrza Yangbu, ucznia Tohŏna.
W 897 r. udał się do Chin i przebywał w nich praktykując chan przez 20 lat. Otrzymał przekaz Dharmy od mistrza chan Daoyuana na górze Ku.
Po powrocie do ojczyzny w 927 r. prowadził nauczanie sŏnu. Otrzymał patronat od pierwszego króla dynastii Koryŏ – Taejo. W 935 r. odnowił podupadły klasztor Pong'am na górze Hŭiyang. Od tego czasu szkoła ta została zaliczona w poczet 9 górskich szkół sŏn.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1675108" url="https://pl.wikipedia.org/wiki?curid=1675108" title="Pyŏkkye Chŏngsim">
Pyŏkkye Chŏngsim

Pyŏkkye Chŏngsim (zm. ok. 1492) – koreański mistrz sŏn. Uczeń i spadkobierca Dharmy mistrza Kugoka Kakhuna.
Życiorys.
We wczesnej młodości udał się do Chin Mingów, gdzie praktykował chan i pielgrzymował po wielu klasztorach. W Chinach był uczniem mistrza chan ze szkoły linji - Zhongdonga.
Po powrocie do Korei trafił akurat na okres największych prześladowań buddyzmu. Jedna z opowieści o nim stwierdza, że został zmuszony do oddania szaty i zostania świeckim człowiekiem, a druga – że później zmuszony był ukrywać się ze swoją żoną i dziećmi w górach (na górze Hwang'ak). W związku z tym przekaz Dharmy przez Kugoka do Ch'ŏngsima może być sfabrykowany, gdyż według opowieści Ch'ŏngsim został uczniem Kugoka, gdy mistrz leżał już na łożu śmierci.
W każdym razie jedynym pewnym faktem jest przekaz sŏnu do Pyŏksonga Chiŏma i przekaz kyo (doktryny) do Chongyona Popchuna.
Prawie wszystkie linie przekazu Dharmy w Korei pochodzą od Chŏngsima, a tym samym od T'aego Poŭ. Czy tak było – nie ma absolutnej pewności. W każdym razie obaj byli mistrzami tradycji imje, czyli koreańskiego odpowiednika szkoły chan linji. Wydaje się, że była to jedyna tradycja sŏn w Korei, która przetrwała prześladowania, a stało się to dzięki wysiłkom mnichów-pustelników głęboko w górach.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1675113" url="https://pl.wikipedia.org/wiki?curid=1675113" title="Pre)Thing">
Pre)Thing

pre)Thing był amerykańskim zespołem muzycznym grającym rocka alternatywnego. Zespół powstał w Modesto w Kalifornii z inicjatywy Rusta Epique'a.
Rust Epique, były gitarzysta "Crazy Town", opuścił tę grupę w 2001 roku. Wkrótce potem jego nowy zespół zaczął grać w Los Angeles pod nazwą "Daisy Town" (ukłon w stronę przeszłości), aby ostatecznie przyjąć nazwę "Rustandthesuperheroes". Po przygotowaniu nagrań demo i wysyłaniu ich do wytwórni Rust i grupa, teraz "pre)Thing", podpisali kontrakt z wytwórnią "V2 Records" w 2004 roku. Rozpoczęto kampanię promocyjną zespołu, w tym przygotowania do wypuszczenia gry wideo, ale 9 marca 2004, na miesiąc przed planowanym wydaniem debiutanckiego albumu grupy, Rust zmarł z powodu ataku serca.
Ich album "22nd Century Lifestyle"został wydany w dniu 6 kwietnia 2004, a pochodzący z niego singiel "Faded Love" doszedł do 38 miejsca na liście przebojów magazynu Billboard w USA.

</doc>
<doc id="1675120" url="https://pl.wikipedia.org/wiki?curid=1675120" title="Symbol Wenus">
Symbol Wenus



</doc>
<doc id="1675121" url="https://pl.wikipedia.org/wiki?curid=1675121" title="Symbol Marsa">
Symbol Marsa



</doc>
<doc id="1675123" url="https://pl.wikipedia.org/wiki?curid=1675123" title="Liège-Bastogne-Liège 2009">
Liège-Bastogne-Liège 2009

95. edycja kolarskiego wyścigu Liège-Bastogne-Liège odbyła się 26 kwietnia 2009 roku. Wyścig wygrał zawodnik z Luksemburga, Andy Schleck z grupy Team Saxo Bank, dla którego było to pierwsze zwycięstwo w tym wyścigu.
Decydujący atak Andy Schleck przypuścił na podjeździe Roche aux Faucons, 20 km przed metą, gdzie doścignął, a następnie zostawił Belga Philippe'a Gilberta. Na ostatnim podjeździe miał już minutę przewagi nad grupą pościgową zawodników. Tę przewagę utrzymał aż do mety, w czym duża zasługa jego kolegów z ekipy Saxo Bank. Andy Schleck jest pierwszym Luksemburczykiem na liście zwycięzców od 1954 roku, wówczas triumfował Marcel Ernzer.
Trasa.
Wystartowało 200 kolarzy (bez zawodników polskich), a ukończyło 119. Trasa liczyła 261 km. Start i meta wyścigu miała miejsce w Liège.

</doc>
<doc id="1675124" url="https://pl.wikipedia.org/wiki?curid=1675124" title="Liege-Bastogne-Liege 2009">
Liege-Bastogne-Liege 2009



</doc>
<doc id="1675125" url="https://pl.wikipedia.org/wiki?curid=1675125" title="Lotnictwo Armii Dońskiej">
Lotnictwo Armii Dońskiej

Lotnictwo Armii Dońskiej (ros. Авиация Донской армии) – lotnicze siły zbrojne Armii Dońskiej podczas wojny domowej w Rosji
W kwietniu 1918 r. rozpoczęło się w Nowoczerkasku formowanie Armii Dońskiej. Dużą uwagę zwrócono na utworzenie służby inżynierskiej i lotnictwa. Pierwsze plany przewidywały posiadanie jednego dywizjonu lotniczego w czasie pokoju i czterech dywizjonów w czasie wojny. W celu technicznego skompletowania oddziałów inżynierskich i lotniczych przywódca Kozaków dońskich, ataman Piotr N. Krasnow zwrócił się o pomoc do Niemców, którzy okupowali tereny kozackie. Podpisał z nimi umowę o dostawę samolotów, części zamiennych, uzbrojenia, wyposażenia wojskowego. Jeden z punktów tej umowy przewidywał oddawanie Kozakom połowy zdobyczy wojennych uzyskanych przez wojska niemieckie w Rosji. Sprzęt wojskowy pochodził z magazynów rosyjskiej Armii Południowo-Zachodniej na Ukrainie, kontrolowanych przez Niemców. Wywozem tego sprzętu zajmował się lotnik wojskowy ppłk Antonow. Dzięki temu w maju 1918 r. rozpoczęło się formowanie 1 oddziału lotniczego Armii Dońskiej. Swoich samolotów Kozacy nie mieli (jedynie w Nowoczerkasku odnaleziono 1 niesprawny samolot). Do listopada istniał już dywizjon, składający się z dwóch oddziałów samolotowych. Utworzono też park samolotowy. Remonty niesprawnych samolotów odbywały się – oprócz parku samolotowego – w zakładach remontowych w Taganrogu. Nadzorował je inż. Czernow. Na czele lotnictwa dońskiego stanął płk (wkrótce generał major) Wiaczesław G. Bogdanow, b. inspektor lotnictwa ukraińskiej Armii Hetmanatu Pawło Skoropadskiego. Samoloty dońskiego lotnictwa otrzymały swój znak. Był to czarny trójkąt równoramienny wpisany w biały okrąg z czarnym brzegiem. W tym czasie przeciwko dońskiemu lotnictwu operowało siedem bolszewickich oddziałów lotniczych z 41 samolotami. Swoją niedużą liczebność lotnictwo dońskie próbowało zrównoważyć zwiększeniem ilości lotów bojowych. Od czerwca do sierpnia miało miejsce 57 wylotów (ponad 7 wylotów na 1 samolot, podczas gdy bolszewicy mieli ponad 3 wyloty na 1 samolot). Jednego z jesiennych dni doszło do pierwszej walki lotniczej samolotów dońskiego i bolszewickiego. Doński pilot esauł K. N. Kaczałowski na samolocie Nieuport zaatakował samolot bombowy Farman F.30 bolszewickiego pilota Łukianienki. Bombowiec został trafiony w silnik, po czym był zmuszony lądować w rejonie chutora Liapiczew, gdzie jego pilot dostał się do niewoli. Zdarzały się też dezercje bolszewickich pilotów. 17 października na stronę Kozaków dońskich przeleciał pilot G. E. Tau, który następnie został przyjęty do służby lotniczej. Niedługo potem to samo zrobił dowódca bolszewickiego 9 lotniczego oddziału armijnego por. Z. W. Snimszczikow wraz z całym swoim oddziałem (5 pilotów: Baranow, Dobrowolski, Makarenko, Ostaszewski i Chomicz). Z kolei 4 listopada na stronę kozacką przeleciał dowódca bolszewickiej 1 woroneżskiej grupy lotniczej W. I. Striżewski, zaś 9 listopada dowódca 22 korpuśnego oddziału lotniczego E. M. Bitte. Były to znaczne wzmocnienia dla lotnictwa Armii Dońskiej. W grudniu 1918 r. zmieniło się położenie strategiczne Kozaków dońskich. Niemieckie wojska okupacyjne powróciły do ojczyzny, w wyniku czego "dońcy" utracili źródło dostaw wojennych. Ataman P. N. Krasnow przeorientował swoją politykę na Ententę, której przywódcy zażądali zawarcia porozumienia z dowództwem białej Armii Ochotniczej. Było to warunkiem uzyskania pomocy wojskowej. 8 stycznia 1919 r. Armia Dońska połączyła się z Armią Ochotniczą, tworząc Siły Zbrojne Południa Rosji pod dowództwem gen. Antona I. Denikina. Zachowała jednak swoją strukturę organizacyjną. Z formalnego punktu widzenia lotnictwo kozackie zostało podporządkowane dowódcy lotnictwa Sił Zbrojnych Południa Rosji gen. Iwanowi I. Krawcewiczowi. Faktycznie Armia Dońska działała jako sprzymierzona siła zbrojna. Umowa z białymi zaowocowała nowymi dostawami samolotów i sprzętu lotniczego, dzięki czemu do lutego 1919 r. Kozacy dońscy mieli już na wyposażeniu 68 samolotów różnych typów. Utworzono nowe struktury lotnicze: lotniczą szkołę obsługi silników i kadrową bazę samolotową oraz przystąpiono do formowania trzeciego dywizjonu samolotowego. Zgodnie z rozkazem dowódcy Armii Dońskiej gen. Władimira I. Sidorina z 6 sierpnia 1919 r. lotnictwo dońskie składało się z:
Dowództwo Armii Dońskiej zamierzało rozbudować oddziały lotnicze, ale brakowało sprzętu wojskowego i możliwości technicznych. Od zimy 1919 r. lotnictwo dońskie prowadziło coraz intensywniejsze walki. W kwietniu tego roku skutecznie bombardowało przeprawy przez rzeki Siewierski Doniec i Manycz. W maju ataki ok. 10 dońskich samolotów doprowadziły do rozproszenia dwóch bolszewickich dywizji kawalerii podczas ich marszu na pozycje bojowe. Jedną z operacji przeprowadzonych przez lotnictwo dońskie było zorganizowanie "mostu powietrznego" do stanicy Wieszenskaja dla kozackich powstańców walczących z wojskami bolszewickimi nad Górnym Donem. Samoloty przelatywały ok. 300 km nad nieprzyjacielskim terytorium, aby dotrzeć do celu. Zdarzały się przypadki, że samolot musiał lądować na tym terenie, aby z reguły coś naprawić. Przewożono broń, amunicję, sprzęt wojskowy i medyczny, pieniądze, tytoń, materiały propagandowe. Operacja zakończyła się sukcesem. Bardzo dużym osiągnięciem był lot przeprowadzony 24 lipca przez lotnika D. A. Wiesołowskiego na samolocie Brandenburg na terytorium Kozaków uralskich, co trwało ok. 8 godzin (ponad 900 km). Następnie powrócił do swoich. Dowództwo Armii Dońskiej ogłosiło, że dzięki temu została ustanowiona łączność powietrzna z wojskami białych gen. A. I. Denikina. Faktycznie był to jedyny taki lot, mający znaczenie propagandowe. W tym czasie 4 i 5 oddziały samolotowe wspierały wojska nacierające na kierunku carycyńskim. Jesienią i zimą 1919 r. lotnictwo dońskie poniosło duże straty w walkach z wojskami bolszewickimi. Utracono 25 samolotów. W wyniku odwrotu wojsk Kozaków dońskich utracone zostały doński park lotniczy i 1 dońska baza lotnicza z całym znajdującym się tam sprzętem lotniczym. W lutym 1920 r. oddziały Kozaków dońskich zostały pokonane, zaś resztki ewakuowały się statkami na Krym. Udało się to zrobić też z niewielką liczbą samolotów. Tam lotnicy dońscy sformowali oddział lotniczy, nazwany oficjalnie 2 Oddziałem Lotniczym imienia Dońskiego Atamana Wojskowego Generała Kaledina.

</doc>
<doc id="1675128" url="https://pl.wikipedia.org/wiki?curid=1675128" title="Cmentarz wojenny nr 16 – Osobnica">
Cmentarz wojenny nr 16 – Osobnica

Cmentarz wojenny nr 16 – Osobnica – cmentarz z I wojny światowej znajdujący się w gminie Jasło we wsi Osobnica, zaprojektowany przez Johanna Jägera. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do II Okręgu Cmentarnego Jasło.
Opis.
Obiekt znajduje się w środku wsi, przy drodze i jest zachowany w bardzo dobrym stanie. Ma kształt prostokąta o powierzchni 1382 m². Cmentarz został zrekonstruowany staraniem grupy Niemców. Zbudowano nowe ogrodzenie (zgodnie z oryginalnym projektem), uporządkowano teren i uzupełniono inskrypcję na pomniku. Cmentarz ma wyjątkowy charakter ze względu na pomnik w postaci ściany, zajmujący cały jeden z boków prostokąta, na kształcie którego jest położony cmentarz. Na pomniku ścianie znajduje się płaskorzeźba głowy Chrystusa (patrz zdjęcie) oraz inskrypcja:
Na grobach pojedynczych umieszczone były mniejsze krzyże żeliwne oraz nagrobki (patrz zdjęcia).
Na cmentarzu w 48 grobach pojedynczych i 44 mogiłach zbiorowych pochowano 348 żołnierzy:
poległych 8 maja 1915 w czasie ataku na pozycje rosyjskie. Zidentyfikowano co najmniej tożsamość 170.
Cmentarz jest obiektem Szlaku Frontu Wschodniego I Wojny Światowej na obszarze województwa podkarpackiego.

</doc>
<doc id="1675129" url="https://pl.wikipedia.org/wiki?curid=1675129" title="Tour de Romandie 2009">
Tour de Romandie 2009

63. edycja Tour de Romandie odbył się w dniach 28 kwietnia – 3 maja 2009 roku. Trasa tego szwajcarskiego, pięcioetapowego (plus prolog) wyścigu kolarskiego liczyła 663,6 km. Wyścig, zaliczany do ProTour, rozpoczął się w Lozannie, a zakończył w Genewie.
W wyścigu startował jedyny Polak, Sylwester Szmyd z grupy Liquigas, kończąc na 17 miejscu.

</doc>
<doc id="1675130" url="https://pl.wikipedia.org/wiki?curid=1675130" title="2 Oddział Lotniczy imienia Dońskiego Atamana Wojskowego Generała Kaledina">
2 Oddział Lotniczy imienia Dońskiego Atamana Wojskowego Generała Kaledina

2 Oddział Lotniczy imienia Dońskiego Atamana Wojskowego Generała Kaledina (ros. 2-й имени Донского Войскового атамана генерала Каледина авиационный отряд) – jednostka lotnicza białych podczas wojny domowej w Rosji
Po ewakuacji resztek Armii Dońskiej, w tym niewielkiej liczby samolotów, drogą morską na Krym w lutym/marcu 1920 r., został tam sformowany oddział lotniczy złożony z Kozaków dońskich. Utworzono go w Sewastopolu, przy wsparciu tamtejszej szkoły lotnictwa wojskowego. Jednostka otrzymała 7 lipca 1920 r. rozkazem głównodowodzącego wojskami białych gen. Piotra N. Wrangla oficjalną nazwę 2 Oddziału Lotniczego imienia Dońskiego Atamana Wojskowego Generała Kaledina. Składała się z 17 oficerów, lotników i obserwatorów lotniczych. Na ich czele stanął płk K. N. Kaczałowski. W sierpniu oddział został przebazowany na front na lotnisko w Fiedorowce. Prowadził ciężkie walki przeciwko wojskom bolszewickim. 8 września miał miejsce nalot bolszewickiego samolotu bombowego Ilja Muromiec, w wyniku którego zostały zniszczone 4 samoloty Avro. W poł. listopada większość dońskich lotników ewakuowała się wraz z pozostałymi oddziałami białych statkami do Gallipoli.

</doc>
<doc id="1675133" url="https://pl.wikipedia.org/wiki?curid=1675133" title="252 Dywizja Piechoty (III Rzesza)">
252 Dywizja Piechoty (III Rzesza)

252 Dywizja Piechoty – niemiecka dywizja z czasów II wojny światowej, sformowana w Nysie na mocy rozkazu z 26 sierpnia 1939 roku, w 4. fali mobilizacyjnej w VIII Okręgu Wojskowym.
Struktura organizacyjna.
452., 461. i 472. pułk piechoty, 252. pułk artylerii, 252. batalion pionierów, 252. oddział rozpoznawczy, 252. oddział przeciwpancerny, 252. oddział łączności, 252. polowy batalion zapasowy;
7., 461. i 472. pułk piechoty, 252. pułk artylerii, 252. batalion pionierów, 252. oddział rozpoznawczy, 252. oddział przeciwpancerny, 252. oddział łączności, 252. polowy batalion zapasowy;
7., 461. i 472. pułk grenadierów, 252. pułk artylerii, 252. batalion pionierów, 252. batalion fizylierów, 252. oddział przeciwpancerny, 252. oddział łączności, 252. polowy batalion zapasowy;
7., 461. i 472. pułk grenadierów, 252. pułk artylerii, 252. batalion pionierów, 252. batalion fizylierów, 252. oddział przeciwpancerny, 252. oddział łączności, 252. polowy batalion zapasowy;

</doc>
<doc id="1675134" url="https://pl.wikipedia.org/wiki?curid=1675134" title="Ishida Mitsunari">
Ishida Mitsunari



</doc>
<doc id="1675135" url="https://pl.wikipedia.org/wiki?curid=1675135" title="123 Dywizja Piechoty (III Rzesza)">
123 Dywizja Piechoty (III Rzesza)

123 Dywizja Piechoty – niemiecka dywizja z czasów II wojny światowej, sformowana na mocy rozkazu z 5 października 1940 roku, w 11. fali mobilizacyjnej w Krośnie Odrzańskim ("Krossen") w III Okręgu Wojskowym.
Struktura organizacyjna.
415., 416. i 418. pułk piechoty, 123 pułk artylerii, 123 batalion pionierów, 123 oddział rozpoznawczy, 123 oddział przeciwpancerny, 123 oddział łączności, 123 polowy batalion zapasowy;
Szlak bojowy.
Brała udział w bitwie pod Demiańskiem.

</doc>
<doc id="1675144" url="https://pl.wikipedia.org/wiki?curid=1675144" title="Souleymane Ndéné Ndiaye">
Souleymane Ndéné Ndiaye

Souleymane Ndéné Ndiaye (ur. 6 sierpnia 1958 w Kaolack) – senegalski polityk, były minister, premier Senegalu od 30 kwietnia 2009 do 5 kwietnia 2012.
Życiorys.
Souleymane Ndéné Ndiaye jest wieloletnim członkiem Senegalskiej Partii Demokratycznej (PDS, "Parti Démocratique Sénégalais"). Ukończył studia licencjackie z dziedziny nauk ekonomicznych oraz studia prawnicze z tytułem magistra. Po studiach pracował jako adwokat.
W czasie swej kariery politycznej zajmował stanowisko rzecznika oraz specjalnego doradcy prezydenta Abdoulaye'a Wade. W gabinecie premiera Macky'ego Salla, od 9 marca do 8 sierpnia 2005 pełnił funkcję ministra służb cywilnych, zatrudnienia, pracy i organizacji zawodowych. Następnie objął urząd dyrektora gabinetu prezydenta Wade, który zajmował do 2007.
W wyborach parlamentarnych w czerwcu 2007 do dostał się do Zgromadzenia Narodowego z ramienia PDS. 19 czerwca 2007 został mianowany ministrem środowiska i ochrony przyrody w rządzie premiera Cheikha Hadjibou Soumaré. Jednak już 5 lipca 2007 doszło do zmian w rządzie i Ndiaye objął resort gospodarki morskiej, transportu morskiego i rybołówstwa. 
W wyborach lokalnych w 2002 został wybrany na stanowisko mera miasta Guinguinéo. W kolejnych wyborach w 2009 uzyskał reelekcję na tym stanowisku
30 kwietnia 2009, po rezygnacji z urzędu premiera Soumaré, prezydent Wade mianował go nowym szefem rządu. Zmiana na stanowisku premiera nastąpiła po niezadowalającym wyniku Senegalskiej Partii Demokratycznej w wyborach lokalnych w marcu 2009. 1 maja 2009 ogłosił skład swojego gabinetu, w którym stanowisko ministra stanu objął m.in. Karim Wade, syn prezydenta Abdoulaye'a Wade.
Urząd szefa rządu zajmował do 5 kwietnia 2012, kiedy po wyborach prezydenckich nowo zaprzysiężony prezydent Macky Sall powołał nowy rząd na czele z Abdoulem Mbaye'em.

</doc>
<doc id="1675149" url="https://pl.wikipedia.org/wiki?curid=1675149" title="125 Dywizja Piechoty (III Rzesza)">
125 Dywizja Piechoty (III Rzesza)

125 Dywizja Piechoty – niemiecka dywizja z czasów II wojny światowej, sformowana na mocy rozkazu z 16 października 1940 roku, w 11. fali mobilizacyjnej na poligonie w Münsingen w V Okręgu Wojskowym.
Struktura organizacyjna.
419., 420. i 421. pułk piechoty, 125. pułk artylerii, 125. batalion pionierów, 125. oddział rozpoznawczy, 125. oddział przeciwpancerny, 125. oddział łączności, 125. polowy batalion zapasowy;
419., 420. i 421. pułk grenadierów, 125. pułk artylerii, 125. batalion pionierów, 125. batalion fizylierów, 125. oddział przeciwpancerny, 125. oddział łączności, batalion rezerwowy.

</doc>
<doc id="1675153" url="https://pl.wikipedia.org/wiki?curid=1675153" title="Labashi-Marduk">
Labashi-Marduk



</doc>
<doc id="1675155" url="https://pl.wikipedia.org/wiki?curid=1675155" title="Mōri Terumoto">
Mōri Terumoto



</doc>
<doc id="1675156" url="https://pl.wikipedia.org/wiki?curid=1675156" title="Nergalsharusur">
Nergalsharusur



</doc>
<doc id="1675157" url="https://pl.wikipedia.org/wiki?curid=1675157" title="126 Dywizja Piechoty (III Rzesza)">
126 Dywizja Piechoty (III Rzesza)

126 Dywizja Piechoty – niemiecka dywizja z czasów II wojny światowej, sformowana na mocy rozkazu z 15 października 1940 roku, w 11. fali mobilizacyjnej, w Münster w VI Okręgu Wojskowym.
W maju 1945 skapitulowała przed radziecką 417 DS.
Struktura organizacyjna.
422., 424. i 426. pułk piechoty, 126 pułk artylerii, 126 batalion pionierów (saperów), 126 oddział rozpoznawczy, 126 oddział przeciwpancerny, 126 oddział łączności, 126 polowy batalion zapasowy;
422., 424. i 426. pułk grenadierów, 126 pułk artylerii, 126 batalion pionierów (saperów), 126 batalion fizylierów, 126 oddział przeciwpancerny, 126 oddział łączności, 126 polowy batalion zapasowy;
422., 424. i 426. pułk grenadierów, 126 pułk artylerii, 126 batalion pionierów (saperów), 126 oddział przeciwpancerny, 126 oddział łączności, 126 polowy batalion zapasowy;

</doc>
<doc id="1675159" url="https://pl.wikipedia.org/wiki?curid=1675159" title="Mistrzostwa Świata w Piłce Siatkowej Mężczyzn 2010 (eliminacje strefy CAVB)">
Mistrzostwa Świata w Piłce Siatkowej Mężczyzn 2010 (eliminacje strefy CAVB)

Eliminacje strefy CAVB do Mistrzostw Świata w Piłce Siatkowej Mężczyzn 2010 odbywających się we Włoszech rozegrane zostały pomiędzy 1 maja a 23 sierpnia 2009 roku. Składają się one z dwóch rund (począwszy od drugiej). Na mistrzostwa awansują 3 reprezentacje narodowe.
Druga runda kwalifikacyjna.
Grupa A - Szalif.
Tabela
Źródło: FIVB
Wyniki spotkań
Statystyki indywidualne
Grupa B - Maputo.
Tabela
Wyniki spotkań
Trzecia runda kwalifikacyjna.
Grupa C - Kair.
Tabela
Wyniki spotkań
Statystyki indywidualne
Grupa D - Tunis.
Tabela
Wyniki spotkań
Statystyki indywidualne
Grupa E - Jaunde.
Tabela
Wyniki spotkań
Statystyki indywidualne

</doc>
<doc id="1675161" url="https://pl.wikipedia.org/wiki?curid=1675161" title="Linia kolejowa nr 104">
Linia kolejowa nr 104

Linia kolejowa nr 104 – jednotorowa, drugorzędna, w większości niezelektryfikowana górska linia kolejowa znaczenia państwowego łącząca Chabówkę z Nowym Sączem.
Przebieg linii.
Linia na całej długości przebiega przez obszar Beskidu Wyspowego, a tor szlakowy został przeprowadzony wzdłuż trzech dolin rzecznych.
Charakterystyka techniczna.
Linia liczy 76,076 km długości. Trasa jest określana jako typowo górska, z nachyleniami do 27 promili.
Pokonaniu przeszkód terenowych służy 19 większych mostów i wiaduktów, z których najdłuższy – mierzący 300 metrów – umożliwia przekroczenie rzeki Dunajec w Nowym Sączu.
Na większości stacji zachowały się zabudowania pochodzące z okresu budowy linii.
Historia.
Linia została otwarta w 1884 roku jako część austriackiej, państwowej Galicyjskiej Kolei Transwersalnej, prowadzącej z Czadcy do Husiatyna. 28 maja 1986 roku zelektryfikowano odcinek Nowy Sącz – Marcinkowice. W maju 1990 roku na linii uroczyście zakończono eksploatację trakcji parowej. Wydarzenie zostało zaakcentowane organizacją przez Krakowski Klub Modelarzy Kolejowych i Południową Dyrekcję Okręgową Kolei Państwowych dnia 5 maja 1990 roku pociągu specjalnego prowadzonego przez parowóz Ty2 z lokomotywowni Nowy Sącz (Ty2-1091). 21 maja 1993 roku zelektryfikowany został odcinek Chabówka – Rabka Zdrój.
Regularny ruch pasażerski na linii został zawieszony w 2004 roku, a towarowy w 2000 roku. Jesienią 2015 roku przedstawiciele spółki PKP Polskie Linie Kolejowe poinformowali opinię publiczną o konieczności pilnego remontu linii. Zapowiedziano, że w przypadku braku pozyskania środków finansowych na remont linia zostanie zamknięta. W styczniu 2016 roku ogłoszono, że remont linii odbędzie się.
Według stanu na 28.04.2016 r. – w związku z zakończeniem prac remontowych – linia jest otwarta dla ruchu pociągów na całym odcinku z Chabówki do Nowego Sącza. Aktualnie jest ona regularnie używana do przejazdów pociągów retro, złożonych m.in. z taboru należącego do skansenu w Chabówce. Wraz z budową nowej linii kolejowej nr 622, zwanej potocznie „Podłęże – Piekiełko” i linii kolejowej nr 623 zwanej potocznie „Fornale – Szczyrzyc”, pozwoli ona na znaczne skrócenie czasu przejazdu między Krakowem a Nowym Sączem i Zakopanem.

</doc>
<doc id="1675162" url="https://pl.wikipedia.org/wiki?curid=1675162" title="Towarzystwo Jaszczurcze">
Towarzystwo Jaszczurcze



</doc>
<doc id="1675165" url="https://pl.wikipedia.org/wiki?curid=1675165" title="Lavanttaler Alpen">
Lavanttaler Alpen

Lavanttaler Alpen, Labotniške Alpe – pasmo górskie, które jest częścią Alp Noryckich w Alpach Wschodnich. Leży w większości w Austrii i w małej części w Słowenii, na południe od rzeki Mury i na północ od Drawy. Nazwa pasma pochodzi od doliny Lavanttal. Pasmo to obfituje w łagodne masywy z trawiastymi szczytami, zupełnie innymi niż w niedalekich, skalistych, Taurach.
Podgrupy z najwyższymi szczytami:

</doc>
<doc id="1675166" url="https://pl.wikipedia.org/wiki?curid=1675166" title="Wesz głowowa">
Wesz głowowa



</doc>
<doc id="1675167" url="https://pl.wikipedia.org/wiki?curid=1675167" title="Megalograptus">
Megalograptus

Megalograptus – rodzaj żyjącego w okresie ordowiku (460-445 mln lat temu) wielkoraka.
Pożywienie przedstawicieli tego rodzaju stanowiły ryby, trylobity, łodzikowce oraz inne wielkoraki. Długość ciała 1-2 m. Posiadały odnóża zaopatrzone w kolce, które ułatwiały im wyszukiwanie potencjalnych ofiar zagrzebanych w mule lub piasku.
Wieloraki te żyły w wodach słonych i słodkich. Przedstawiciele rodzaju należeli także do pionierów życia na lądzie.
Gatunki:

</doc>
<doc id="1675168" url="https://pl.wikipedia.org/wiki?curid=1675168" title="129 Dywizja Piechoty (III Rzesza)">
129 Dywizja Piechoty (III Rzesza)

129 Dywizja Piechoty – niemiecka dywizja z czasów II wojny światowej, sformowana na mocy rozkazu z 20 października 1940 roku, w 11. fali mobilizacyjnej w rejonie Hanau w IX Okręgu Wojskowym.
Struktura organizacyjna.
427., 428. i 430. pułk piechoty, 129. pułk artylerii, 129. batalion pionierów, 129. oddział rozpoznawczy, 129. oddział przeciwpancerny, 129. oddział łączności, 129. polowy batalion zapasowy;
427., 428. i 430. pułk grenadierów, 129. pułk artylerii, 129. batalion pionierów, 129. dywizyjny batalion fizylierów, 129. oddział przeciwpancerny, 129. oddział łączności, 129. polowy batalion zapasowy;

</doc>
<doc id="1675169" url="https://pl.wikipedia.org/wiki?curid=1675169" title="Agent specjalny Oso">
Agent specjalny Oso

Agent specjalny Oso (ang. "Special Agent Oso", 2009-2012) – amerykańsko serial animowany, który emitowany jest w bloku "Playhouse Disney" na kanale Disney Channel oraz na osobnym kanale Playhouse Disney (od 1 września 2010).
Kreskówka jest emitowana w Polsce od 18 maja 2009 roku.
Fabuła.
Serial opowiada o pandzie imieniem Oso, który wykonuje zadania specjalne. Pomaga dzieciom na każde wezwanie pana Dosa, który najpierw analizuje, czego trzeba danemu dziecku, a potem wysyła sygnał do Agenta Oso. Po udzieleniu wskazówek od centrali jedzie pomagać dzieciom. W tym serialu dzieci także pomagają Agentowi Oso, w przypadku gdy on czegoś nie wie.
Wersja polska.
Wersja polska: Sun Studio Polska
Reżyseria: Marek Robaczewski
Tekst polski: Barbara Robaczewska
Teksty piosenek: Marek Robaczewski
Kierownictwo muzyczne: Juliusz Kamil Kuźnik
Wystąpili:
i inni
Śpiewali:
Lektor: Katarzyna Łaska

</doc>
<doc id="1675170" url="https://pl.wikipedia.org/wiki?curid=1675170" title="František Raboň">
František Raboň

František Raboň (ur. 26 września 1983 w Pradze) – były czeski kolarz szosowy. Mistrz Czech w jeździe indywidualnej na czas (2008), mistrz Europy U23 (2005). 
Największym sukcesem kolarza jest zwycięstwo w prologu w Tour de Romandie 2009, wyścigu zaliczanego do cyklu UCI ProTour oraz wygrana w wyścigu wieloetapowym Vuelta a Murcia (2010).

</doc>
<doc id="1675171" url="https://pl.wikipedia.org/wiki?curid=1675171" title="Frantisek Rabon">
Frantisek Rabon



</doc>
<doc id="1675172" url="https://pl.wikipedia.org/wiki?curid=1675172" title="Porsche 936">
Porsche 936

Porsche 936 − samochód wyścigowy wprowadzony w roku 1976 przez Porsche jako następca modelu Porsche 908. Nazwa samochodu pochodzi od silnika zastosowanego w modelu, który stosowany był w Porsche 930 oraz od tego, że samochód miał brać udział w wyścigach Grupy 6.
Samochód został zbudowany z myślą o udziale w World Sportscar Championship oraz 24h Le Mans w Grupie 6, model zwyciężał w obydwu seriach. Pojazd 002 z numerem startowym #20 kierowany przez Jacky'ego Ickxa oraz Gijsa van Lennepa zwyciężył wyścig Le Mans, samochód 001 z numerem startowym #18 sterowany przez Reinholda Joesta oraz Jürgena Bartha doznał awarii silnika. Zwycięstwa odnosił również bliźniaczo podobny model przygotowany do startów w Grupie 5, Porsche 935. Dwumiejscowy samochód wyposażony w otwarte nadwozie typu spider napędzany był przez chłodzony cieczą, sześciocylindrowy silnik o przeciwległych cylindrach wspomagany pojedynczą turbosprężarką. Przy pojemności 2140 cm³ generował on moc 540 KM. Przy konstrukcji podwozia opierano się na Porsche 917, również wiele innych części zastosowanych w samochodzie pochodzi z tego modelu. Początkowo samochód Martini Racing był czarny, pokrywa silnika za pałąkiem zabezpieczającym była płaska. Wielki garb oraz wlot powietrza został zamontowany dopiero później. Nie służył on jednak do chłodzenia silnika, lecz przejął on funkcję intercoolera.
W latach 1976-1981, reprezentujące własnego konstruktora Porsche 936 zwyciężyło 24h Le Mans trzykrotnie. Uczynił to Jacky Ickx (1976, 1977, 1981). W roku 1978, dwa wcześniej zwycięskie pojazdy, zajęły drugą i trzecią lokatę, tuż za Renault. Nowy pojazd z numerem 003 został zniszczony podczas wyścigu. Porsche nie zamierzało sprzedawać 936 prywatnym klientom, zamiast tego mieli oni używać 935 oraz starszych 908. Sezon 1979 był niepomyślny, udział wzięły dwa egzemplarze 936, jeden uległ zniszczeniu na Silverstone.
Następca, Porsche 956, wprowadzony został w roku 1982.

</doc>
<doc id="1675174" url="https://pl.wikipedia.org/wiki?curid=1675174" title="Katedra Nauki Uniwersytetu w Pittsburghu">
Katedra Nauki Uniwersytetu w Pittsburghu



</doc>
<doc id="1675175" url="https://pl.wikipedia.org/wiki?curid=1675175" title="Sghair Ould M’Bareck">
Sghair Ould M’Bareck

Sghair Ould M’Bareck (ar. اسغير ولد امبارك) (ur. 1954) – mauretański polityk, premier Mauretanii od 6 lipca 2003 do 7 sierpnia 2005.
Życiorys.
Sghair Ould M’Bareck jest z pochodzenia Haratynem, urodził się w An-Namie. Ukończył studia na Uniwersytecie w Nawakszucie.
Swoją karierę polityczną rozpoczął w czasie rządów prezydenta Maawiji Taji. W kwietniu 1992 wszedł w skład rządu jako minister edukacji narodowej. W 1993 został ministrem rozwoju wsi i środowiska, a pod koniec 1995 ministrem zdrowia i spraw socjalnych. Od 1997 do 1998 ponownie zajmował stanowisko ministra edukacji narodowej. Następnie, w latach 1998-1999 był ministrem handlu, przemysłu rzemieślniczego i turystyki. W 1999 został ministrem zaopatrzenia i transportu, w 2000 po raz trzeci ministrem edukacji narodowej, a w listopadzie 2001 ministrem sprawiedliwości.
Od 6 lipca 2003 zajmował stanowisko premiera Mauretanii. Po zamachu stanu, który obalił prezydenta Taję, M’Bareck 7 sierpnia 2005 zrezygnował z urzędu szefa rządu.
W kwietniu 2009 został jednym z czterech kandydatów w wyborach prezydenckich w czerwcu 2009. Wybory zostaną zorganizowane w następstwie przeprowadzonego rok wcześniej zamachu stanu, który obalił legalne władze. M’Bareck nie potępił zamachu i nie ogłosił bojkotu wyborów.

</doc>
<doc id="1675176" url="https://pl.wikipedia.org/wiki?curid=1675176" title="Kateřina Němcová">
Kateřina Němcová

Kateřina Němcová (ur. 14 listopada 1990 w Pradze) – czeska szachistka, reprezentantka Stanów Zjednoczonych od 2013, arcymistrzyni od 2008 roku.
Kariera szachowa.
Jest wielokrotną medalistką mistrzostw Czech juniorek w różnych kategoriach wiekowych, w tym m.in. złotą z lat 1999 (do 10 lat), 2002 (do 12 lat), 2003 i 2004 (do 14 lat) oraz 2003, 2005 i 2006 (do 16 lat). Od 1999 corocznie startowała w mistrzostwach świata i Europy juniorek, w turniejach tych zdobywając dwa medale: złoty (2008, Herceg Novi – ME do 18 lat) oraz srebrny (2007, Kemer – MŚ do 18 lat). W swoim dorobku posiada również dwa medale indywidualnych mistrzostw Czech, które zdobyła w latach 2006 (brązowy) oraz 2008 (złoty). W 2015 zdobyła w Saint Louis brązowy medal indywidualnych mistrzostw Stanów Zjednoczonych.
Wielokrotnie reprezentowała Czechy i Stany Zjednoczone w turniejach drużynowych, m.in.:
Najwyższy ranking w dotychczasowej karierze osiągnęła 1 kwietnia 2013, z wynikiem 2382 punktów zajmowała wówczas 78. miejsce na światowej liście FIDE, jednocześnie zajmując 1. miejsce wśród czeskich szachistek.

</doc>
<doc id="1675177" url="https://pl.wikipedia.org/wiki?curid=1675177" title="Katerina Nemcova">
Katerina Nemcova



</doc>
<doc id="1675178" url="https://pl.wikipedia.org/wiki?curid=1675178" title="131 Dywizja Piechoty (III Rzesza)">
131 Dywizja Piechoty (III Rzesza)

131 Dywizja Piechoty – niemiecka dywizja z czasów II wojny światowej, sformowana na mocy rozkazu z 5 października 1940 roku, w 11. fali mobilizacyjnej na poligonie Bergen w XI Okręgu Wojskowym.
Struktura organizacyjna.
431., 432. i 434. pułk piechoty, 131. pułk artylerii, 131. batalion pionierów, 131. oddział rozpoznawczy, 131. oddział przeciwpancerny, 131. oddział łączności, 131. polowy batalion zapasowy;
431., 432. i 434. pułk grenadierów, 131. pułk artylerii, 131. batalion pionierów, 131. batalion fizylierów, 131. oddział przeciwpancerny, 131. oddział łączności, 131. polowy batalion zapasowy.

</doc>
<doc id="1675179" url="https://pl.wikipedia.org/wiki?curid=1675179" title="Spór klasyków z romantykami">
Spór klasyków z romantykami



</doc>
<doc id="1675180" url="https://pl.wikipedia.org/wiki?curid=1675180" title="Spór romantyków z klasykami">
Spór romantyków z klasykami



</doc>
<doc id="1675181" url="https://pl.wikipedia.org/wiki?curid=1675181" title="Ninnghizhidda">
Ninnghizhidda

Ninnghizhidda – niemiecki zespół black metalowy powstały w 1997 roku w Recklinghausen. Nazwa zespołu pochodzi z mitologii sumeryjskiej, nawiązuje do bóstwa wegetacji i została zaczerpnięta z utworu "Lord Of All Fevers And Plague" grupy Morbid Angel.
Zespół rozpoczął swą działalność nagrywając demo zawierające sześć utworów, co stworzyło rok później podstawę do wydania pierwszej płyty "Blasphemy". W maju 2002 roku wydany został drugi album o nazwie "Demigod".
Z powodów osobistych i licznych nieporozumień zespół zagrał swój ostatni koncert w styczniu 2003, by ostatecznie zakończyć działalność latem 2003 roku.

</doc>
<doc id="1675183" url="https://pl.wikipedia.org/wiki?curid=1675183" title="Konflikt romantyków z klasykami">
Konflikt romantyków z klasykami



</doc>
<doc id="1675184" url="https://pl.wikipedia.org/wiki?curid=1675184" title="Walka romantyków z klasykami">
Walka romantyków z klasykami



</doc>
<doc id="1675185" url="https://pl.wikipedia.org/wiki?curid=1675185" title="132 Dywizja Piechoty (III Rzesza)">
132 Dywizja Piechoty (III Rzesza)

132 Dywizja Piechoty – niemiecka dywizja z czasów II wojny światowej, sformowana na mocy rozkazu z 5 października 1940 roku, w 11. fali mobilizacyjnej w rejonie Landshut w VII Okręgu Wojskowym.
Struktura organizacyjna.
436., 437. i 438. pułk piechoty, 132. pułk artylerii, 132. batalion pionierów, 132. oddział rozpoznawczy, 132. oddział przeciwpancerny, 132. oddział łączności, 132. polowy batalion zapasowy;
436. (I./436. i I./437.) i 438. pułk grenadierów, 132. pułk artylerii, 132. batalion pionierów, 132. dywizyjny batalion fizylierów, 132. oddział przeciwpancerny, 132. oddział łączności, 132. polowy batalion zapasowy;

</doc>
<doc id="1675186" url="https://pl.wikipedia.org/wiki?curid=1675186" title="Zapasowy Pułk Artylerii Przeciwlotniczej SS">
Zapasowy Pułk Artylerii Przeciwlotniczej SS

Zapasowy Pułk Artylerii Przeciwlotniczej SS (niem. "SS-Flak-Ersatz-Regiment") - powstał 1 stycznia 1943 z rozwinięcia Zapasowego Dywizjonu Artylerii Plot. SS (SS-Flak-Ersatz-Abteilung), który powstał w 1941 w Niemczech, w miejscowości Unna.
W skład SS-Flak. E. Abt. wchodził:
SS-Flak. E. Rgt. został przemianowany na Szkolno-zapasowy Pułk Artylerii Plot. SS (SS-Flak-Ausbildungs- und Ersatz-Regiment) 1 maja 1943 i przeniesiony do Monachium (München-Riem). Tam przemianowany na Abteilung z. b. V. w 1945 i podzielony na SS-Flak-Ausbildungs- und Ersatz-Abteilung 1 und 2. 
Dowódcą jednostki był SS Brigadeführer and Generalmajor der Waffen SS Karl Burk, który dowodził SS Flak-Ersatz-Abt od 1 sierpnia 1942 do 1 stycznia 1943 by następnie pieczałować stanowisko dowódcy SS Flak-Ersatz-Regiment do 15.7.1943. 
Pułk zaopatrywał obronę plot. (Flak) nad zaporą Eder podczas słynnego rajdu dokonanego przez 617 Dywizjon Bombowy RAF (RAF 617 Squadron "Dambusters") w nocy z 16/17 maja 1943.

</doc>
<doc id="1675187" url="https://pl.wikipedia.org/wiki?curid=1675187" title="Maj 2009 w sporcie">
Maj 2009 w sporcie



</doc>
<doc id="1675188" url="https://pl.wikipedia.org/wiki?curid=1675188" title="Marcin Worbs">
Marcin Worbs

Marcin Worbs (ur. 1963 w Opolu) – polski duchowny katolicki, profesor nauk teologicznych, doktor filologii germańskiej.
Życiorys.
Święcenia kapłańskie przyjął w 1987 w Opolu z rąk bp. Alfonsa Nossola po ukończeniu studiów filozoficzno-teologicznych w Nysie i Lublinie. W latach 1987–1990 wikariusz w parafii pw. Wniebowzięcia NMP w Bytomiu. Od 1990 do 1995 studiował filologię germańską w Wyższej Szkole Pedagogicznej w Opolu oraz na uniwersytetach w Bambergu, Heidelbergu, Monachium i Opolu. Od 1995 pracownik naukowo-dydaktyczny Wydziału Teologicznego i Wydziału Filologicznego Uniwersytetu Opolskiego; diecezjalny duszpasterz ds. międzynarodowej wymiany młodzieży; współpracownik homiletycznego periodyku „Gottes Wort im Kirchenjahr”. W 1998 dłuższy pobyt naukowy w Niemczech, od 2005 do 2006 w Collegio Teutonico del Campo Santo (Rzym-Watykan) oraz w 2017 w Monachium. Od 2000 diecezjalny kapelan-duszpasterz nauczycieli akademickich. W latach 2002–2005 prodziekan ds. studentów i współpracy z zagranicą Wydziału Teologicznego UO. Od 2005 członek towarzystwa naukowego „Görres-Gesellschaft zur Pflege der Wissenschaft”. Przedmiotem jego badań są zagadnienia liturgicznej antropologii oraz teologii liturgii, analizowane głównie przez pryzmat refleksji przedstawicieli ruchu liturgicznego, zwłaszcza Romana Guardiniego i Josefa Andreasa Jungmanna. Ponadto zajmuje się kulturowym wymiarem liturgii.

</doc>
<doc id="1675189" url="https://pl.wikipedia.org/wiki?curid=1675189" title="Konflikt klasyków z romantykami">
Konflikt klasyków z romantykami



</doc>
<doc id="1675192" url="https://pl.wikipedia.org/wiki?curid=1675192" title="Citroën 7U">
Citroën 7U

Citroën 7U – samochód produkowany przez francuską firmę Citroën w latach 1935–1938.
Równocześnie z produkcją serii Traction, Citroën kontynuował montaż modeli tylnonapędowych, docelowo dla klientów nieprzekonanych do napędu przedniego. Rosalie 7U, wraz z 11U był nowo opracowanym modelem, użyto w nim nadwozie znane z poprzedników, Rosalie 8CV i 10/15CV, zmieniona była jednak przednia część nadwozia upodabniająca teraz model do stylistyki "NH" Rosalie oraz Traction. Czterocylindrowy silnik o pojemność 1628 cm³ zaczerpnięty został z Traction 7, przenosił jednak moc na tylną oś.
Powstało ponad 7400 egzemplarzy.

</doc>
<doc id="1675193" url="https://pl.wikipedia.org/wiki?curid=1675193" title="Minarelli">
Minarelli

Motori Minarelli – fabryka produkująca silniki motocyklowe, utworzona w 1956 roku przez Vittorio Minarelli w Bolonii. Od roku 2002 firma należy do koncernu Yamaha Motor Group, produkując silniki do wielu motocykli, m.in. XT 660, WR 125, YBR 125 oraz skuterów o pojemności 50 – 125 – 250 cm³ i motorowerów o pojemności 50 cm³ (TZR 50, DT 50). Silniki tej firmy stosowane są m.in. w skuterach firm Aprilia, Malaguti, Yamaha, MBK oraz w motorowerach firm Aprilia, Peugeot, PGO, Rieju.
Wbrew obiegowej opinni, Minarelli jest nazwą firmy a nie nazwą silnika. 11 kwietnia 2008 fabrykę opuścił dziesięciomilionowy silnik.

</doc>
<doc id="1675196" url="https://pl.wikipedia.org/wiki?curid=1675196" title="Tetraogallus caspicus">
Tetraogallus caspicus



</doc>
<doc id="1675198" url="https://pl.wikipedia.org/wiki?curid=1675198" title="Alpy Gurktalskie">
Alpy Gurktalskie

Alpy Gurktalskie (niem. "Gurktaler Alpen", "Nockberge") – pasmo górskie, które jest częścią Alp Noryckich w Alpach Wschodnich. Leży w Austrii, w krajach związkowych: Karyntia, Salzburg i Styria. Pasmo leży między Wysokimi Taurami na zachodzie a Lavanttaler Alpen na wschodzie oraz między rzekami Murą na północy a Drawą na południu. Zajmuje obszar ok. 3300 km².
Najwyższe szczyty:

</doc>
<doc id="1675199" url="https://pl.wikipedia.org/wiki?curid=1675199" title="Alpy Lavantalskie">
Alpy Lavantalskie



</doc>
<doc id="1675200" url="https://pl.wikipedia.org/wiki?curid=1675200" title="Euphoberia">
Euphoberia

Euphoberia – rodzaj wymarłych dwuparców z kohorty Archipolypoda i rzędu Euphoberiida.
Skamieniałości tych wijów pochodzą z pensylwanu (karbon) i znajdywane są na terenie Europy oraz Ameryki Północnej. Po raz pierwszy zostały opisane w 1868 przez F.B. Meeka i A.H. Worthena i początkowo ich przynależność systematyczna nie była jasna: różni autorzy uznawali je za pareczniki, dwuparce lub osobną grupę wijów. Współcześnie rodzaj ten wraz z "Myriacantherpestes" i "Acantherpestes" klasyfikuje się w rzędzie Euphoberiida, w obrębie Archipolypoda – wymarłej grupy dwuparców z podgromady Chilognatha.
Przedstawiciele rodzaju osiągali od 80 do 150 mm długości ciała, a ich tułów liczył między 20 a 60 segmentów. Ich metazonity uzbrojone były w parę prostych lub rozwidlonych kolców przyśrodkowych na grzbiecie, parę rozwidlonych i wygiętych kolców po bokach oraz małe i krótkie kolce w częściach tylno-bocznych, natomiast nie miały podobnych kolców w częściach przednio-bocznych. Ich sternity pozbawione były wywracalnych pęcherzyków.
Dotychczas opisano liczne gatunki "Euphoberia" oraz skamieniałości nie przypisane do gatunku, jak np. agregacje osobników młodocianych. Należą tu:

</doc>
<doc id="1675202" url="https://pl.wikipedia.org/wiki?curid=1675202" title="Citroën M35">
Citroën M35

Citroën M35 – coupé oparte na Ami 8, wyposażone w silnik Wankla i hydropneumatyczne zawieszenie. Produkcją nadwozi zajmowała się w latach 1969-1971 firma Heuliez.
Montowany podłużnie silnik Wankla o nominalnej pojemności 995 cm³ generował moc 49 bhp. Według danych fabrycznych samochód dorównywał osiągami Morrisowi 1300. Silniki dostarczane były przez utworzoną w 1967 przy współpracy NSU i Citroëna firmę Comotor.
M35 był raczej pojazdem eksperymentalnym niedostępnym w oficjalnej sprzedaży – dostarczany był lojalnym klientom Citroëna w celach testowych.

</doc>
<doc id="1675204" url="https://pl.wikipedia.org/wiki?curid=1675204" title="Nockberge">
Nockberge



</doc>
<doc id="1675210" url="https://pl.wikipedia.org/wiki?curid=1675210" title="Terapia Jonasza">
Terapia Jonasza

Terapia Jonasza – spektakl muzyczny autorstwa Jacka Bończyka (libretto) i Zbigniewa Krzywańskiego (muzyka).
Prapremiera spektaklu w reżyserii Jacka Bończyka i Jarosława Stańka odbyła się 21 kwietnia 2007 roku w Teatrze Rozrywki w Chorzowie. W 2009 roku ukazała się płyta z piosenkami za spektaklu, sygnowana nazwą zespołu Bończyk/Krzywański.
Fabuła.
Głównym bohaterem spektaklu jest Jonasz, 40-letni introwertyk, który od pół roku nie wychodzi z domu i z nikim nie rozmawia. Próbuje on przeanalizować swoje dotychczasowe życie. Jego alter-ego to Narrator, mieszkający w telewizorze. Jonasz może go włączać i wyłączać pilotem.
Wokół Jonasza znajdują się jego bliscy, którzy próbują mu pomóc, mimo że Jonasz wyraźnie stwierdza, że pragnie mieć spokój. Matka Jonasza stara się mu dogodzić jak tylko może, jednocześnie zarzucając mu niewdzięczność i wyrażając obawy, by nie poszedł w ślady swojego ojca (Ojciec Jonasza uciekł od rodzinnego życia i oddał się czytaniu książek i piciu alkoholu; Matka i Ojciec są po rozwodzie, jednak mieszkają razem). Brat Matki, Wujek Wiechu stwierdza kategorycznie, że Jonasz niczego w życiu nie osiągnie. Następnie pojawia się znajomy rodziny, Ksiądz Piórko, który podobnie jak Wujek stwierdza, że Jonasz przegrał swoje życie.
W tym momencie Jonasz po raz pierwszy prosi, by zostawiono go w spokoju. Rodzina wraz z Księdzem zastanawia się co zrobić z Jonaszem. Stwierdzają, że najłatwiej będzie nad nim zapanować, gdy będzie się ich bał. Wtedy pojawia się największy koszmar z dzieciństwa Jonasza, Pani Doktor. Jest to sadystyczna kobieta, z którą Jonasz miał do czynienia za względu na astmę, którą przechodził jako dziecko. Do bohaterów dołącza również Żona Jonasza, Hortensja. Nie toleruje ona rodziny i znajomych swojego męża i sama nie jest przez nich tolerowana. Bohaterowie dochodzą jednak do wniosku, że muszą się ze sobą porozumieć dla własnego dobra. Integrują się stwierdzając, że Jonasz nie może żyć tak, jak dotychczas, bo oni chcą go kochać.
Słysząc to, Jonasz po raz drugi stwierdza, że chce mieć spokój i ucieka. Rodzina poszukuje go, gdyż bez niego życie jej członków będzie puste. Następuje reklama kliniki leczenia depresji, przedstawione zostają różne metody terapii. W rodzinie narasta złość wobec Jonasza, chcą mu zadać ból. Z pomocą przychodzi mu jednak Ojciec, stwierdzając, że Jonasz ma prawo żyć tak, jak chce.
Jonasz po raz pierwszy w ciągu całego spektaklu odwraca się twarzą do widowni. Stwierdza, że jego depresja to tylko chwilowa alergia na życie, którą każdy czasem ma. Wszystkie postacie śpiewają piosenkę o alergii.

</doc>
<doc id="1675212" url="https://pl.wikipedia.org/wiki?curid=1675212" title="Mōri Motonari">
Mōri Motonari



</doc>
<doc id="1675214" url="https://pl.wikipedia.org/wiki?curid=1675214" title="Delichon urbica">
Delichon urbica



</doc>
<doc id="1675217" url="https://pl.wikipedia.org/wiki?curid=1675217" title="Ugoda Nkomati">
Ugoda Nkomati

Ugoda Nkomati (ang. "Nkomati Accord") – porozumienie o nieagresji podpisane 16 marca 1984 roku pomiędzy Mozambikiem i RPA w południowoafrykańskim mieście Komatipoort. Traktat podpisali prezydenci obu krajów, Samora Machel i Pieter Willem Botha.
W ugodzie rząd Afryki Południowej zgodził się zaprzestać finansowania Narodowego Ruchu Oporu Mozambiku, jeśli rząd Mozambiku zobowiąże się do wydalenia z kraju członków Afrykańskiego Kongresu Narodowego. Warunki zostały zaakceptowane, ale południowoafrykański rząd w dalszym ciągu finansował i wyposażał mozambickich rebeliantów.
Dopiero w październiku 1992 podpisano Generalne Rzymskie Porozumienie Pokojowe, które zakończyły wojnę domową w Mozambiku.

</doc>
<doc id="1675219" url="https://pl.wikipedia.org/wiki?curid=1675219" title="134 Dywizja Piechoty (III Rzesza)">
134 Dywizja Piechoty (III Rzesza)

134 Dywizja Piechoty – niemiecka dywizja z czasów II wojny światowej, sformowana na mocy rozkazu z 15 października 1940 roku, w 11. fali mobilizacyjnej na poligonie Grafenwöhr w XIII Okręgu Wojskowym.
Struktura organizacyjna.
439., 445. i 446. pułk piechoty, 134. pułk artylerii, 134. batalion pionierów, 134. oddział rozpoznawczy, 134. oddział przeciwpancerny, 134. oddział łączności, 134. polowy batalion zapasowy;

</doc>
<doc id="1675221" url="https://pl.wikipedia.org/wiki?curid=1675221" title="Scynk długonogi">
Scynk długonogi

Scynk długonogi, scynk berberyjski ("Eumeces schneideri") – gatunek jaszczurki z rodziny scynkowatych (Scincidae). Występuje na terenie od Afryki Północnej, przez półwysep Synaj, Izrael, Palestynę, Jordanię, Liban, Anatolię i Cypr do zachodniej i środkowej Azji. Występuje na wysokości do 1800 m n.p.m.
Scynk długonogi jest sporo większy od aptekarskiego – dorasta do 45 cm długości. Na szaro-stalowym tle ułożone są jaskrawo-pomarańczowe paski. Po jego bokach biegną żółte smugi, zaś brzuch jest jasny. Jego ubarwienie zmienia się zależnie od oświetlenia – pod żarówką staje się jaśniejszy, w ciemnościach barwy są jaskrawsze. Podobnie jak ich krewni – scynki aptekarskie, uwielbiają suche pustynie i zakopują się w piasku. Czasami całą dobę spędzają wkopane w podłoże, gdzie są prawie niewidoczne. W piasek wwiercają się swoim wydłużonym pyszczkiem, łapy zaś składają wzdłuż ciała upodabniając się do węża. Potem, kichając, usuwają piasek zalegający w ich drogach oddechowych.
Samce scynków bardzo dbają o swoje terytorium i nie znoszą rywali. Lepiej więc nie trzymać w jednym terrarium więcej, niż jednego scynka berberyjskiego, gdyż grozić to może bijatykami i walką o dominację. Scynki berberyjskie nie przepadają też za towarzystwem innych jaszczurek.
Terrarium dla tego scynka długonogiego, podobnie jak dla aptekarskiego, nie musi być wysokie, ale warto zainwestować w jego powierzchnię. Jako podłoże najlepiej sprawdza się piasek, ale może to być również drobna ściółka z drzew liściastych. Tutaj również dobrze jest wstawić korzenie i kamienie (uważając, by nie przygniotły scynka który może wkopać się piasek pod nimi). Oświetlenie takie samo jak w przypadku scynków aptekarskich – UV (konieczne zwłaszcza dla młodych, rosnących jaszczurek) lub promienniki. Scynki berberyjskie najlepiej karmić owadami – świerszczami, karaczanami, mącznikami itp. Owady te kupować można w specjalistycznych sklepach zoologicznych. Czasami, dla urozmaicenia diety, można podać mysie noworodki, a także złapane osobiście latem pasikoniki, ślimaki czy ćmy. Dobrze także co jakiś czas dodawać do ich diety świeże warzywa i owoce. Warto też dosypywać do pokarmu preparaty witaminowe. Dorosłym osobnikom wystarczy karmienie raz na 2-3 dni, młode muszą być karmione codziennie.
Scynki berberyjskie, mimo iże agresywne w stosunku do innych jaszczurek, do człowieka nastawione są przyjaźnie. Bardzo łatwo i szybko oswajają się, domagają się wyciągania z terrarium, chętnie wchodzą na rękę. Wyjęty z terrarium scynk jest niezwykle ruchliwy - trzeba pilnować, by nie spadł na ziemię i nie zrobił sobie krzywdy bądź nie uciekł. Na ogół jednak jaszczurka jest w terrarium całkowicie niewidoczna, gdyż lubi spędzać czas zakopana w ściółce. W takich przypadkach nie powinno się jej wyciągać na siłę i bez przerwy niepokoić, gdyż jej cykl dobowy ulegnie zakłóceniu, a samo zwierzę będzie zestresowane. Aby hodować scynki berberyjskie nie są wymagane żadne zezwolenia.

</doc>
<doc id="1675224" url="https://pl.wikipedia.org/wiki?curid=1675224" title="137 Dywizja Piechoty (III Rzesza)">
137 Dywizja Piechoty (III Rzesza)

137 Dywizja Piechoty – niemiecka dywizja z czasów II wojny światowej, sformowana na mocy rozkazu z 10 października 1940 roku, w 11. fali mobilizacyjnej na poligonie Döllersheim w XVII Okręgu Wojskowym.
Struktura organizacyjna.
447., 448. i 449. pułk piechoty, 137. pułk artylerii, 137. batalion pionierów, 137. oddział rozpoznawczy, 137. oddział przeciwpancerny, 137. oddział łączności, 137. polowy batalion zapasowy;
447. i 448. pułk grenadierów, 137. pułk artylerii, 137. batalion pionierów, 137. dywizyjny batalion fizylierów, 137. oddział przeciwpancerny, 137.oddział łączności, 137. polowy batalion zapasowy;

</doc>
<doc id="1675225" url="https://pl.wikipedia.org/wiki?curid=1675225" title="Wczesny romantyzm w Polsce">
Wczesny romantyzm w Polsce



</doc>
<doc id="1675228" url="https://pl.wikipedia.org/wiki?curid=1675228" title="Grégory Leca">
Grégory Leca

Grégory Leca (ur. 22 sierpnia 1980 w Metz) – francuski piłkarz występujący na pozycji pomocnika.
Kariera klubowa.
Leca zawodową karierę rozpoczynał w sezonie 2000/2001 w pierwszoligowym FC Metz. We francuskiej ekstraklasie zadebiutował 30 września 2000 w przegranym 0:1 meczu z SC Bastią. W 2002 roku spadł z klubem do Ligue 2. W 2003 roku powrócił z zespołem do Ligue 1. 14 lutego 2004 w wygranym 1:0 meczu z Montpellier HSC strzelił pierwszego gola w trakcie gry w Ligue 1. W Metz Leca spędził w sumie 5 lat. W tym czasie rozegrał tam 126 spotkań i zdobył 3 bramki.
W sierpniu 2005 podpisał kontrakt z drugoligowym SM Caen. Pierwszy ligowy mecz zaliczył tam 26 sierpnia 2005 przeciwko En Avant Guingamp (0:0). W 2007 roku Leca awansował z klubem do Ligue 1. W 2009 roku powrócił z nim jednak do Ligue 2.

</doc>
<doc id="1675229" url="https://pl.wikipedia.org/wiki?curid=1675229" title="Gregory Leca">
Gregory Leca



</doc>
<doc id="1675231" url="https://pl.wikipedia.org/wiki?curid=1675231" title="Rusłan Aszibokow">
Rusłan Aszibokow



</doc>
<doc id="1675232" url="https://pl.wikipedia.org/wiki?curid=1675232" title="Billboard Top 200">
Billboard Top 200



</doc>
<doc id="1675236" url="https://pl.wikipedia.org/wiki?curid=1675236" title="148 Dywizja Piechoty (III Rzesza)">
148 Dywizja Piechoty (III Rzesza)

148 Dywizja Piechoty – niemiecka dywizja z czasów II wojny światowej. 
Dywizję sformowano jako jednostkę zapasową do nadzorowania oddziałów szkolnych i zapasowych na Śląsku ("Division Nr. 148"). W 1941 r. dywizję przeniesiono do Metz we Francji i 1 października 1942 r. zreorganizowano w 148 Dywizję Rezerwową ("148. Reserve-Division"). W listopadzie 1942 r, dywizja wzięła udział w okupacji Vichy i została przeniesiona do Tuluzy. 18 września 1944 r. jednostkę przekształcono w jednostkę liniową (148 Dywizja Piechoty, "148. Infanterie-Division").
Struktura organizacyjna.
281., 285. i 286. pułk grenadierów, 1048. pułk artylerii, 1048. batalion pionierów, 148. batalion fizylierów, 1048. oddział przeciwpancerny, 1048. oddział łączności, 1048. kompania Fla, 1048. dywizyjne oddziały zaopatrzeniowe;
Szlak bojowy.
148 Dywizja Piechoty została podporządkowana Grupie Armii G już w sierpniu 1944 r. Do akcji weszła podczas alianckiej operacji desantowej w południowej Francji (Operacja Dragoon) w ramach 19 Armii. Następnie została przeniesiona do Masywu Esterel, gdzie blokowała Aliantom przejście przez Alpy francuskie do Włoch. Później jednostkę podporządkowano Grupie Armii C i skierowano w 1945 r. do walk na wybrzeżu tyrreńskim i dolinie Padu. Po załamaniu się całej Grupy Armii C dywizja kapitulowała 28 kwietnia 1945 r. 

</doc>
<doc id="1675238" url="https://pl.wikipedia.org/wiki?curid=1675238" title="Lato w Baden-Baden">
Lato w Baden-Baden

Lato w Baden-Baden (rus. "Лето в Бадене") – powieść autorstwa rosyjskiego pisarza Leonida Cypkina. Książka została napisana w latach 1977-1981, lecz opublikowano ją w prawie 20 lat po śmierci Cypkina - w 2001.
Linki zewnętrzne.
New York Times, 3 marca 2002.

</doc>
<doc id="1675239" url="https://pl.wikipedia.org/wiki?curid=1675239" title="Wirus grypy">
Wirus grypy

Wirus grypy – 3 rodzaje ortomyksowirusów wywołujących grypę.
Stabilność.
Stabilność wirusów grypy w środowisku bardzo silnie zależy od temperatury. Przy przeciętnej letniej temperaturze 20 °C wirusy przyschnięte do powierzchni mogą przetrwać do ośmiu godzin. Przy 22 °C przetrzymują w ekskrementach, tkankach padłych zwierząt i wodzie co najmniej 4 dni, przy temperaturze 0 °C ponad 30 dni, a w lodzie niemal nieograniczony czas. Badacze z NIH w USA stwierdzili w 2008, że otoczka lipidowa wirusów grypy zmienia się w niższych temperaturach. Przez to wirus stabilizuje się i dłużej pozostaje wirulentny.
Powyżej 22 °C stabilność wirusów grypy zmniejsza się jednak wyraźnie. Przy 56 °C zostają zdezaktywowane w czasie 3 godzin, a przy 60 °C – w czasie 30 minut. Od 70 °C wirus ulega zniszczeniu i ostatecznie traci zakaźność.

</doc>
<doc id="1675244" url="https://pl.wikipedia.org/wiki?curid=1675244" title="Cerkiew św. Jerzego w Suczawie">
Cerkiew św. Jerzego w Suczawie

Cerkiew św. Jerzego (zwana Mirăuți) – cerkiew z końca XIV w., przebudowana na przełomie XIX i XX w. znajdująca się w Suczawie w północnej Rumunii, na Bukowinie. Dawna cerkiew koronacyjna hospodarów mołdawskich i metropolitarna.
Cerkiew (jedna z pierwszych murowanych cerkwi w Mołdawii) została wzniesiona w końcu XIV w. za sprawą hospodara Piotra Muszata, panującego w latach 1375–1391. Nadana jej nazwa "Mirăuți" oznacza w języku rumuńskim „namaszczenie” i związana jest z faktem przeprowadzania w tej cerkwi ceremonii koronacyjnych hospodarów mołdawskich. Od 1403 (tj. od momentu powstania metropolii mołdawskiej) stanowiła też cerkiew metropolitarną. W tym samym okresie złożono w niej sprowadzone przez hospodara Aleksandra Dobrego relikwie św. Jana Nowego, patrona Mołdawii. Była zatem najważniejszą świątynią Mołdawii. Pochowano w niej Piotra Muszata, a także Eudoksję, pierwszą żonę Stefana Wielkiego.
Na początku XVI w. cerkiew uległa jednak zniszczeniu. Nie odbudowano jej, a zastąpiono ją nową cerkwią św. Jerzego w ufundowanym wówczas monastyrze św. Jana Nowego. Stała w ruinie aż do końca XIX w., gdy została odbudowana w zmienionym kształcie według projektu K.A. Romstorfera. 
W obecnym kształcie cerkiew nawiązuje do wzorców architektonicznych budownictwa sakralnego w średniowiecznej Mołdawii. Zbudowana na planie trójkonchowym, składa się z przedsionka i nawy, choć nie są one od siebie tak wyraźnie oddzielone jak w tradycyjnej architekturze. Posiada także dobudowaną od południa dzwonnicę, której dolne przęsło stanowi ganek, przez który prowadzi wejście do świątyni (rozwiązanie analogiczne do średniowiecznej cerkwi w Bălinești). Wnętrze cerkwi ozdobione jest freskami.

</doc>
<doc id="1675246" url="https://pl.wikipedia.org/wiki?curid=1675246" title="Filmografia Zwariowanych melodii (1929–1939)">
Filmografia Zwariowanych melodii (1929–1939)

Filmografia Zwariowanych melodii z lat 1929–1939
1929.
Bosko, the Talk-Ink Kid – fabularny film krótkometrażowy wyprodukowany jako odcinek pilotażowy dla serii kreskówek z Bosko. Film wyprodukowany został w maju 1929 roku, ale premiera w kinach nigdy nie nastąpiła. Reżyserami tej kreskówki są Hugh Harman i Rudolf Ising. Bohaterem tej kreskówki jest Bosko. W filmie rysownik (grany przez Rudolfa Isinga) rysuje Bosko, który potem ożywa. Bosko mówi, śpiewa, tańczy i gra na pianinie zanim rysownik go nie wsysa do swojego pióra i wlewa go z powrotem do pojemnika z tuszem. Bosko wyłazi z buteleczki i obiecuje powrócić.
Film jest dostępny z polskimi napisami w dodatkach do wydania DVD "Looney Tunes: Plejada gwiazd, część 2".
1930.
Wszystkie "Zwariowane melodie" z 1930 roku pochodzą z serii "Looney Tunes", bierze w nich udział Bosko i zostały wyreżyserowane przez Hugh Harmana i Rudolfa Isinga oraz skomponowane przez Franka Marsalesa.
1931.
Wszystkie kreskówki przed "Lady, Play Your Mandolin!" zostały reżyserowane przez Hugh Harmana i Rudolfa Isinga. Wszystkie kreskówki z serii Merrie Melodies są wyreżyserowane przez Rudolfa Isinga, zaś wszystkie z serii Looney Tunes po "The Tree’s Knees" są wyreżyserowane przez Hugh Harmana. Wszystkie kreskówki są skomponowane przez Franka Marsalesa.
1932.
Wszystkie kreskówki zostały reżyserowane przez Hugh Harmana i Rudolfa Isinga i skomponowane przez Franka Marsalesa.
1933.
Wszystkie kreskówki do "Buddy’s Day Out" są skomponowane przez Franka Marsalesa.
1935.
Wszystkie kreskówki z serii Merrie Melodies są wydane w 2-pasmowym Technikolorze (z podanymi wyjątkami).
1936.
Wszystkie kreskówki z serii Merrie Melodies są w 3-pasmowym Technikolorze, z wymienionymi wyjątkami.
Tego roku, kreskówki z serii Merrie Melodies przyjmują „Merrily We Roll Along” jako swoją muzykę czołówkową (zaczynając od kreskówki "Boulevardier from the Bronx"). Seria Merrie Melodies zaczyna korzystać również z „tarczowej” czołówki i tyłówki w tym roku (zaczynając od kreskówki "I Wanna Play House", lecz bez „zbliżającej się” tarczy WB). Również seria Looney Tunes (do odcinka Porky's Garden, 1937) używa endingu That's all folks!.
1937.
Od teraz wszystkie kreskówki z serii Merrie Melodies są w 3-pasmowym Technikolorze. Począwszy od tego roku, „tarczowe” czołówki kreskówek z serii Merrie Melodies zmieniają kolor każdego roku, którym jako pierwszy staje się żółto-pomarańczowy widoczny w kreskówce "The Woods are full of Cuckoos". Także począwszy od tego roku, kreskówki z serii Looney Tunes przyjmują „The Merry-Go-Round Broke Down” jako swoją muzykę czołówkową (zaczynając od kreskówki "Rover’s Rival").

</doc>
<doc id="1675249" url="https://pl.wikipedia.org/wiki?curid=1675249" title="153 Dywizja (III Rzesza)">
153 Dywizja (III Rzesza)

153 Dywizja – niemiecka dywizja z czasów II wojny światowej. 
Formowanie i działania.
Została stworzona 29 sierpnia 1939 r. w Poczdamie (Wehrkreis III) jako 153 Dywizja Zapasowa ("Division Nr. 153"). 11 września 1942 r. zreorganizowana i rozwinięta jako 153 Dywizja Rezerwowa ("153. Reserve-Division"). Pod koniec roku przeniesiono ją na Krym, gdzie nadzorowała 3 rezerwowe pułki grenadierów. 16 grudnia kolejny raz zreorganizowano jednostkę, tworząc 153 Polną Dywizję Szkoleniową ("153. Feldausbildungs-Division"). Począwszy od 1944 r. dywizja brała udział w ciężkich walkach nad dolnym Dnieprem, pod Odessą w Rumunii i na Węgrzech, gdzie została rozbita. Resztki dywizji zreorganizowano i przemianowano na 153 Dywizję Grenadierów ("153. Grenadier-Division"), która walczyła w ramach 1 Armii Pancernej do końca wojny.
Struktura organizacyjna.
715., 716. i 717. pułk grenadierów, 453. pułk artylerii, batalion pionierów, 153. batalion fizylierów, oddział przeciwpancerny, oddział łączności, polowy batalion zapasowy;

</doc>
<doc id="1675250" url="https://pl.wikipedia.org/wiki?curid=1675250" title="Wspólnota Kościołów Chrystusowych">
Wspólnota Kościołów Chrystusowych



</doc>
<doc id="1675251" url="https://pl.wikipedia.org/wiki?curid=1675251" title="Jana Bellin">
Jana Bellin

Jana Bellin, z domu Malypetrová (ur. 9 grudnia 1947 w Pradze) – angielska szachistka pochodzenia czeskiego, arcymistrzyni od 1982 roku.
Życiorys.
W latach 60. XX wieku należała do ścisłej czołówki szachistek Czechosłowacji, sześciokrotnie zdobywając medale indywidualnych mistrzostw kraju: 2 złote (1965, 1967), srebrny (1964) i 3 brązowe (1963, 1966, 1968). W 1966 i 1969 r. uczestniczyła w szachowych olimpiadach, zdobywając dwa medale: srebrny (1966, za indywidualny wynik na II szachownicy) oraz brązowy (1969, wraz z drużyną). W 1969 r. zajęła III miejsce w międzynarodowym turnieju w Belgradzie, natomiast w 1970 r. w tym samym mieście zajęła IV miejsce.
W 1970 r. wyszła za mąż za Williama Hartstona i otrzymała angielskie obywatelstwo. Wkrótce awansowała do szerokiej światowej czołówki, dwukrotnie zajmując wysokie miejsca w turniejach międzystrefowych (eliminacjach mistrzostw świata), w latach 1973 (Minorka, dz. VI-VIII m.) oraz 1976 (Roosendaal, VI m.). Po raz trzeci w turnieju międzystrefowym wystąpiła w 1979 r. w Rio de Janeiro, zajmując XI miejsce. Odniosła również dwa sukcesy w kobiecych turniejach w Wijk aan Zee, w 1973 r. podzieliła I-IV m. (turniej strefowy, wspólnie z Marią Ivanką, Katariną Jovanović oraz Elisabetą Polihroniade), natomiast w 1977 r. zajęła II miejsce (za Naną Aleksandrią).
Wielokrotnie startowała w finałach indywidualnych mistrzostw Wielkiej Brytanii, ośmiokrotnie (1970, 1971, 1972, 1973, 1974, 1976, 1977, 1979) zdobywając złote medale. W latach 1972–2006 trzynastokrotnie (w tym 7 razy na I szachownicy) reprezentowała barwy Anglii w turniejach olimpijskich, największy sukces odnosząc w 1976 r. w Hajfie, gdzie zdobyła dwa srebrne medale (za indywidualny wynik na I szachownicy oraz wspólnie z drużyną). Poza tym, w 1992 r. wystąpiła w reprezentacji kraju na drużynowych mistrzostwach Europy.
W 1977 r. wyszła za mąż za arcymistrza Anthony Milesa, a trzecim brytyjskim szachistą, z którym wstąpiła w związek małżeński (w 1988 r.) był Robert Bellin, z którym ma dwóch synów: Roberta (ur. 1989) oraz Christophera (1991).
Z zawodu Jana Bellin jest lekarzem anestezjologiem. Pracuje również w strukturach Międzynarodowej Federacji Szachowej, jako przewodnicząca komisji medycznej. Jej dziadkiem był Jan Malypetr, premier rządu Republiki Czechosłowackiej w latach 1932–1935.
Najwyższy ranking w karierze osiągnęła 1 stycznia 1987 r., z wynikiem 2340 punktów zajmowała wówczas 18. miejsce na światowej liście FIDE (oraz pierwsze wśród angielskich szachistek).

</doc>
<doc id="1675254" url="https://pl.wikipedia.org/wiki?curid=1675254" title="Kościół Chrześcijan Wiary Ewangelicznej">
Kościół Chrześcijan Wiary Ewangelicznej



</doc>
<doc id="1675256" url="https://pl.wikipedia.org/wiki?curid=1675256" title="Elxan Məmmədov">
Elxan Məmmədov

Elxan Məmmədov, "Elkhan Mammadov" (ur. 26 lutego 1982 w Baku, ZSRR) – azerski judoka, mistrz świata z 2013 roku oraz brązowy z 2010 roku, pięciokrotny medalista mistrzostw Europy, w tym mistrz w 2017 roku, uczestnik Letnich Igrzysk Olimpijskich 2012.

</doc>
<doc id="1675257" url="https://pl.wikipedia.org/wiki?curid=1675257" title="Kościół Ewangelicznych Chrześcijan">
Kościół Ewangelicznych Chrześcijan



</doc>
<doc id="1675258" url="https://pl.wikipedia.org/wiki?curid=1675258" title="154 Dywizja Piechoty (III Rzesza)">
154 Dywizja Piechoty (III Rzesza)

154 Dywizja Piechoty – niemiecka dywizja z czasów II wojny światowej, była to kolejno jednostka zapasowa, rezerwowa, szkoleniowa i ostatecznie tradycyjna dywizja piechoty.
Historia i szlak bojowy.
Dywizja powstała 26 sierpnia 1939 r. jako Kommandeur der Ersatztruppen IV, którą 10 listopada przekształcono w 154 Dywizję Zapasową ("Division Nr. 154"). 15 września 1942 została przekształcona w 154 Dywizję Rezerwową ("154 Reserve-Division") i przeniesiona w rejon Łańcuta w Polsce. Część dywizji skierowano na front wschodni w marcu 1944 r. i następnie w lipcu i sierpniu na Ukrainie, Białorusi i w Polsce. Jesienią 1944 została wycofana z frontu i zreorganizowana w 154 Dywizję Szkoleniową ("154. Feldausbildungs-Division"). Ostatecznie 11 lutego 1945 r. została przemianowana na 154 Dywizję Piechoty ("154. Infanterie-Division") i rozbita pod Oderbergiem w kwietniu 1945 r. Większość żołnierzy poległa lub dostała się do sowieckiej niewoli.
Struktura organizacyjna.
4., 233., 255., 256. pułki piechoty, 4. zapasowy pułk artylerii, 4. zapasowy batalion obserwatorów artyleryjskich, 10. zapasowy batalion rozpoznawczy, 1. zapasowy batalion mostowy, 24. zapasowy batalion inżynieryjny, 4. zapasowy batalion transportowy, 4. zapasowy batalion kierowców.
562., 563., 564. szkolne pułku grenadierów, 1054. batalion artylerii oraz oddziały dywizyjne.
562., 563. i 564. pułk grenadierów, 1054. pułk artylerii, 1054. batalion pionierów, 1054. oddział przeciwpancerny.

</doc>
<doc id="1675260" url="https://pl.wikipedia.org/wiki?curid=1675260" title="Most Królowej Jadwigi w Bydgoszczy">
Most Królowej Jadwigi w Bydgoszczy

Most Królowej Jadwigi – most jednoprzęsłowy, żelbetowy o konstrukcji ramowej na rzece Brdzie w bydgoskim Śródmieściu, w okolicach dworca PKP.
Lokalizacja.
Most Królowej Jadwigi zlokalizowany jest w zachodniej części Śródmieścia Bydgoszczy na pograniczu z osiedlem Okole. Spina oba brzegi Brdy w odległości 12,2 km od jej ujścia do Wisły. Na moście znajduje się ulica Królowej Jadwigi.
Historia.
Kiedy w roku 1860 wytyczono i rozpoczęto budowę Viktoriastrasse (od 1920 roku jako ulica Królowej Jadwigi), w miejscu przeprawy przez Brdę zbudowano w latach 1861-1865 pierwszy most drogowy w jej ciągu – nazywał się Viktoriabrücke, był ceglany, trójprzęsłowy, wsparty na trzech arkadach, długości 26 m i szerokości 11 m. Jego patronką była żona ówczesnego następcy tronu Prus Fryderyka, Wiktoria.
W latach 1908-1915 dokonano w Bydgoszczy generalnej przebudowy drogi wodnej Wisła-Odra. W wyniku tych prac do drogi wodnej włączono odcinek Brdy, wcześniej nie skanalizowany, na którym istniała przeprawa mostowa Victoriabrücke. W tej sytuacji konieczna była gruntowna przebudowa mostu, aby spełniał on wymogi ówczesnej żeglugi. Należało podwyższyć obiekt i poszerzyć prześwity między przęsłami.
Zdecydowano się na budowę nowego mostu i podjęto decyzję o użyciu nowatorskiej jak na owe czasy technologii żelbetowej. Projekt zakładał wzniesienie jednoprzęsłowego mostu o konstrukcji ramowej, z betonowymi przyczółkami, a instalacje miały biec specjalnie zaprojektowanymi komorami. Nawierzchnię mostu przygotowano pod przewidywaną trakcję tramwajową. W 1912 nastąpiła rozbiórka starego mostu, a prace nad nowym mostem rozpoczęły się w maju 1913 roku. Oficjalne otwarcie odbyło się 28 sierpnia tegoż roku. Nazwano go także Viktoriabrücke, a w roku 1920 wraz z powrotem Bydgoszczy do macierzy – mostem Królowej Jadwigi. Zbudowała go bydgoska firma Windschild i Langelott, której biura mieściły się przy ulicy Gdańskiej 153 (obecnie 34), a fabryka w miejscowości Białe Błota. Projektantem mostu był prof. Richard Kohnke z Gdańska.
W zgeometryzowanej, stylistyce nowej konstrukcji mostu pojawiła się też śladowa, lecz interesująca dekoracja: „secesyzujące” rybie głowy na przyczółkach.
Most został zaminowany w 1939 roku, ale mimo odpalenia ładunków 4 września nie wyleciał w powietrze – nachyliły się jedynie barierki, głównie wschodnia. W styczniu 1945 roku na moście ułożono kilka bomb lotniczych, które podłączono do detonatora. Mieszkańcy okolicy, głównie kolejarze, unieszkodliwili bomby w nocy z 22 na 23 stycznia.
W ten sposób jako jedyny bydgoski most w centrum miasta, przetrwał bez szwanku okres II wojny światowej. Działania wojenne pozostawiły jednak niewielkie uszkodzenia konstrukcji w postaci śladów po pociskach.
Most przetrwał także intensywne zmiany ulicy Królowej Jadwigi, stającej się stopniowo jedną z ważniejszych arterii miejskich. Jedynym śladem upływu lat pozostawał brak czterech lamp stojących niegdyś na cokołach przyczółków. W 2001 r. bydgoskie Przedsiębiorstwo Robót Mostowych „Promost” przeprowadziło remont kapitalny mostu, który przywrócił mu dawną świetność. Wymieniono m.in. izolację, nawierzchnię jezdni i chodników, wzmocniono strefy podporowe. Na przyczółkach stanęły ponownie stylizowane, masywne lampy projektu W. Kalińskiego. Dodatkowo, w 2005 r. most został podświetlony.
Dane techniczne.
Most zbudowano jako jednoprzęsłowy, żelbetowy, o konstrukcji ramowej i długości całkowitej 39,2 m. Szerokość pomostu wynosi 11,8 m, w tym jezdnia 6,6 m oraz dwa chodniki po 2,5 m szerokości. Przestrzeń żeglowna pod obiektem wynosi: 4,5 × 30 m. Nośność mostu wynosi 20 ton. Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Most Królowej Jadwigi należy do obiektów bardzo obciążonych ruchem drogowym w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń około 1920 pojazdów na godzinę. Na moście często tworzą się zatory pojazdów, co jest związane z bliskością skrzyżowań z ul. Dworcową i Garbary.
Inne.
Tytuł „Most Królowej Jadwigi” nosi trzytomowa, autobiograficzna powieść Jerzego Sulimy-Kamińskiego, który przez większość życia mieszkał w jego pobliżu.

</doc>
<doc id="1675263" url="https://pl.wikipedia.org/wiki?curid=1675263" title="Charles La Trobe">
Charles La Trobe

Charles La Trobe (ur. 20 marca 1801 w Londynie, zm. 4 grudnia 1875 w Litlington) – brytyjski podróżnik i administrator kolonialny, pierwszy zarządca Wiktorii po uzyskaniu przez nią administracyjnej odrębności.
Życiorys.
Urodził się w stolicy Anglii jako potomek francuskich hugenotów. Wykształcenie zdobył w Szwajcarii, gdzie chętnie oddawał się też wspinaczce wysokogórskiej. W latach 1832-34 podróżował po USA i Meksyku. Wydał kilka książek opisujących jego wyprawy zarówno w Alpach, jak i za oceanem. W 1837 wstąpił do służby kolonialnej i początkowo został wysłany na Karaiby, gdzie miał przygotować raport na temat perspektyw edukacyjnych dopiero co wyzwolonych niewolników. Następnie trafił do położonej na kontynencie australijskim kolonii Nowa Południowa Walia, gdzie został zarządcą w randze superintendenta dystryktu Port Phillip, położonego na południowym krańcu kolonii. W czasie jego rządów na podlegającym mu terenie nasiliły się ruchy separatystyczne, żądające utworzenia tam niezależnej kolonii. Uległy one intensyfikacji po odkryciu w okolicy złota, co przyciągnęło ogromne rzesze nowych mieszkańców.
W 1851 region - nazwany od imienia panującej monarchini Wiktorią - uzyskał daleko idącą autonomię w ramach Nowej Południowej Walii, zaś La Trobe został podniesiony do rangi gubernatora porucznika ("lieutenant governor"). La Trobe uważał, że ma za mało doświadczenia w administracji, aby pełnić tak wysokie stanowisko, dlatego w grudniu 1852 przesłał do Londynu swoją rezygnację. Ze względu na dużą odległość od metropolii jego następca, Charles Hotham, przybył na miejsce dopiero w 1854 i to pod jego rządami Wiktoria stała się w pełni samodzielną kolonią.
Pod koniec pobytu w Australii żona La Trobe’a, Sophie - z pochodzenia Szwajcarka - ciężko zachorowała. Leczenie w Anglii nie przyniosło rezultatów i wkrótce po powrocie do kraju zmarła. La Trobe poślubił półtora roku później swoją owdowiałą szwagierkę Rose Isabelle. Przeżył jeszcze dwadzieścia lat, utrzymując się z dochodów przynoszonych przez dobra, jakie kupił w Melbourne, oraz z przyznanej mu dożywotniej państwowej pensji. Nosił się z zamiarem napisania książki wspomnieniowej na temat swych doświadczeń gubernatorskich, ale na przeszkodzie stanęła mu stopniowa utrata wzroku, jakiej doświadczył na starość. Zmarł w 1875 w wieku 74 lat, został pochowany na przykościelnym cmentarzu blisko swego domu w hrabstwie Sussex.
Upamiętnienie.
La Trobe jest patronem wielu miejsc i instytucji w stanie Wiktoria, m.in. ulicy w centrum Melbourne, uniwersytetu (La Trobe University), okręgu wyborczego, Doliny Latrobe i góry Mount LaTrobe.

</doc>
<doc id="1675267" url="https://pl.wikipedia.org/wiki?curid=1675267" title="UTC+1">
UTC+1



</doc>
<doc id="1675269" url="https://pl.wikipedia.org/wiki?curid=1675269" title="Jevgēņijs Borodavko">
Jevgēņijs Borodavko

Jevgeņijs Borodavko (ur. 4 listopada 1986 w Rydze) – łotewski judoka.
Największym sukcesem zawodnika są brązowe medale mistrzostw Europy w 2009 roku w Tbilisi, w Stambule (2011) oraz w Budapeszcie w 2013 roku w kategorii do 100 kg.

</doc>
<doc id="1675270" url="https://pl.wikipedia.org/wiki?curid=1675270" title="155 Dywizja Piechoty (III Rzesza)">
155 Dywizja Piechoty (III Rzesza)

155 Dywizja Piechoty – niemiecka dywizja piechoty z czasów II wojny światowej, sformowana na mocy rozkazu z 11 lutego 1945 roku, poza falą mobilizacyjną w Bolonii przez V Okręg Wojskowy. Jednostka powstała na bazie 155 Dywizji Szkoleniowej utworzonej 2 listopada 1944 r. i szkolącej rekrutów oraz służby tyłowe w północnych Włoszech w Belluno, Weronie i Treviso.
Struktura organizacyjna.
1227., 1228. i 1229. pułk grenadierów, 155. pułk artylerii, 155. batalion pionierów, 155. batalion fizylierów, 155. oddział łączności.
Szlak bojowy.
Dywizja walczyła w ostatnich miesiącach wojny nad Padem, dostała się do niewoli pod Belluno.

</doc>
<doc id="1675272" url="https://pl.wikipedia.org/wiki?curid=1675272" title="Czołówka (wojsko)">
Czołówka (wojsko)

Czołówka – jednostka specjalna, czyli wydzielone siły i środki, wysunięte do przodu w celu wykonania doraźnego zadania, przykładowo by zabezpieczyć wojska i żołnierzy w zakresie materiałowym, technicznym, leczniczo-sanitarnym itp.
Czołówki, w zależności od przeznaczenia, rozróżnia się na:
W zależności od szczebla organizacyjnego, istnieją czołówki:

</doc>
<doc id="1675273" url="https://pl.wikipedia.org/wiki?curid=1675273" title="Maciej Szymański">
Maciej Szymański

Maciej Grzegorz Szymański (ur. 25 stycznia 1957 w Miliczu) – polski slawista, dyplomata, ambasador RP w Słowenii (1998–2002), Bośni i Hercegowinie (1998–2001), Serbii i Czarnogórze/Serbii (2005–2009), Chorwacji (2013–2017) oraz Bułgarii (od 2019).
Życiorys.
Wychowywał się w Międzyrzecu Podlaskim, szkołę średnią skończył we Wrocławiu. W latach 1976–1981 odbywał studia z filologii słowiańskiej na Wydziale Filologicznym Uniwersytetu Śląskiego w Katowicach. Obronił pracę magisterską z zakresu słowotwórstwa macedońskiego i serbsko-chorwackiego. Należał do jedynego rocznika, który uzyskał tytuł zawodowy magistra jugoslawistyki.
Po ukończeniu studiów pracował jako młodszy bibliotekarz w Dziale Rękopisów w Bibliotece Zakładu Narodowego im. Ossolińskich we Wrocławiu (1982–1983), a następnie w Biurze Wydawnictw Polskiej Akademii Nauk. W latach 1984–1992 był pracownikiem naukowym w Instytucie Słowianoznawstwa (przekształconego później w Instytut Slawistyki) PAN, gdzie w 1992 uzyskał stopień doktora nauk humanistycznych w zakresie językoznawstwa słowiańskiego.
W 1992 podjął pracę w Ministerstwie Spraw Zagranicznych. Był kolejno starszym ekspertem i radcą ministra w Wydziale ds. Polonii Departamentu Konsularnego i Wychodźstwa. Od 1995 pełnił funkcję wicedyrektora Departamentu Konsularnego i Wychodźstwa. W 1997 objął stanowisko wicedyrektora Departamentu Europy Zachodniej. Rok później został dyrektorem Departamentu Europy Środkowej i Południowej. W latach 1998–2002 pełnił funkcję ambasadora RP w Słowenii z równoległą akredytacją w latach 1998–2001 w Bośni i Hercegowinie. Po powrocie do kraju pełnił funkcję naczelnika wydziału ruchu osobowego Departamentu Konsularnego i Polonii, a następnie dyrektora tego departamentu.
Od 2005 do 2009 sprawował urząd ambasadora RP w Serbii i Czarnogórze, a następnie w Republice Serbii. Po zakończeniu misji w Belgradzie objął funkcję dyrektora Departamentu Współpracy z Polonią MSZ. W styczniu 2013 został ambasadorem RP w Chorwacji. Zakończył urzędowanie w lipcu 2017. Po powrocie do Polski był zastępcą dyrektora i dyrektorem Akademii Dyplomatycznej MSZ. W lutym 2018 został powołany na stanowisko dyrektora generalnego służby zagranicznej. W październiku tegoż roku został odwołany. W 2019 otrzymał nominację na stanowisko ambasadora RP w Bułgarii; pełnienie tej funkcji rozpoczął oficjalnie 20 czerwca 2019.
Życie prywatne.
Hobbystycznie zajmuje się obserwacją i fotografowaniem ptaków. Jest autorem licznych zdjęć przyrodniczych publikowanych w atlasach czy czasopismach (m.in. w magazynie „National Geographic”).

</doc>
<doc id="1675274" url="https://pl.wikipedia.org/wiki?curid=1675274" title="Daniel Brata">
Daniel Brata

Daniel Brata (ur. 29 lutego 1984) – rumuński judoka.
Największym sukcesem zawodnika jest dwa razy brązowy medal mistrzostw Europy w 2005 i 2009 roku w Rotterdamie i Tbilisi w kategorii do 100 kg.

</doc>
<doc id="1675275" url="https://pl.wikipedia.org/wiki?curid=1675275" title="Komatipoort">
Komatipoort

Komatipoort – miasto w Południowej Afryce, w prowincji Mpumalanga, u ujścia rzeki Crocodile do Komati.
Położone jest 8 km od Parku Narodowego Krugera, 5 km od granicy Mozambiku i 65 km od granic Suazi.
Miasto jest ośrodkiem turystycznym, zajmuje się obsługą turystów przyjeżdżających do Parku Krugera.
W 1984 podpisano tu Ugodę Nkomati, pomiędzy Południową Afryką a Mozambikiem.

</doc>
<doc id="1675277" url="https://pl.wikipedia.org/wiki?curid=1675277" title="156 Dywizja Piechoty (III Rzesza)">
156 Dywizja Piechoty (III Rzesza)

156 Dywizja Piechoty – niemiecka dywizja z czasów II wojny światowej, sformowana na mocy rozkazu z 12 marca 1945 roku, poza falą mobilizacyjną w rejonie Kolonii w VI. Okręgu Wojskowym jako 156 Dywizja Szkoleniowa. 15 kwietnia 1945 r. została przemianowana na 156 Dywizję Piechoty.
Struktura organizacyjna.
Struktura organizacyjna w marcu 1945 roku:
Historia.
Dywizja została sformowana z różnych drobnych jednostek wojskowych oraz oddziałów sformowanych przez Departament Leśnictwa, Urząd Celny, Policję oraz Straż Pożarną włączone w skład 9 Armii. Początkowo jednostka zajmowała się szkoleniem rekrutów na bezpośrednim zapleczu frontu. Po przemianowaniu na dywizję piechoty została skierowana na front i wzięła udział w obronie Berlina w kwietniu 1945 r. Po rozbiciu przez Sowietów część jej żołnierzy uciekła na zachód. Jedynym dowódcą dywizji był generał porucznik Siegfried von Rekowski.

</doc>
<doc id="1675280" url="https://pl.wikipedia.org/wiki?curid=1675280" title="Franziska Konitz">
Franziska Konitz

Franziska Konitz (ur. 24 listopada 1986) – niemiecka judoczka.

</doc>
<doc id="1675281" url="https://pl.wikipedia.org/wiki?curid=1675281" title="158 Dywizja Piechoty (III Rzesza)">
158 Dywizja Piechoty (III Rzesza)

158 Dywizja Piechoty – niemiecka dywizja z czasów II wojny światowej, sformowana na mocy rozkazu z kwietnia 1945 roku, poza falą mobilizacyjną w Legnicy w VIII Okręgu Wojskowym.
Struktura organizacyjna.
1316., 1317. i 1318. pułk grenadierów, 1458. pułk artylerii, 1458. batalion pionierów, 1458. oddział rozpoznawczy.

</doc>
<doc id="1675283" url="https://pl.wikipedia.org/wiki?curid=1675283" title="159 Dywizja Piechoty (III Rzesza)">
159 Dywizja Piechoty (III Rzesza)

159 Dywizja Piechoty – niemiecka dywizja z czasów II wojny światowej. 
Historia i szlak bojowy.
Pierwotnie została sformowana w Kassel 26 sierpnia 1939 r. jako IX Komendantura Oddziałów Zapasowych ("Kommandeur der Ersatztruppen IX"). 9 listopada przekształcono ją w 159 Dywizję Zapasową (początkowo "159. Division", później "Division Nr. 159"). Jednostka przebywała w Niemczech do 1 października 1942 r., gdy została przekształcona w 159 Dywizję Rezerwową ("159. Reserve-Division") i skierowana do południowej Francji. 9 października 1944 r. jednostkę oficjalnie przekształcono w standardową dywizję piechoty ("159. Infanterie-Division").
Jednostka początkowo zajmowała się szkoleniem i przygotowaniem rezerw, pełniła również obowiązki okupacyjne we Francji. Do walk weszła we wrześniu 1944 r. i do końca wojny przebywała na froncie zachodnim, została rozbita w Alzacji 20 kwietnia 1945 r.
Struktura organizacyjna.
9., 52., 251. rezerwowy pułk grenadierów, 9. rezerwowy pułk artylerii, 15. rezerwowy batalion inżynieryjny,
1209., 1210. i 1211. pułk grenadierów, 1059. pułk artylerii, 1059. batalion pionierów, 159. kompania fizylierów, 1059. oddział przeciwpancerny, 1059. oddział łączności, 1059. polowy batalion zapasowy.

</doc>
<doc id="1675285" url="https://pl.wikipedia.org/wiki?curid=1675285" title="Kobiety dla Przyszłości">
Kobiety dla Przyszłości

Kobiety dla Przyszłości () – feministyczna partia polityczna na Ukrainie.
W wyborach do Rady Najwyższej w 2002 roku uzyskała 2,11% głosów, nie zdobywając miejsca w parlamencie. W kolejnych wyborach startowała w ramach Opozycyjnego Bloku NIE TAK!, który zdobył 1,01% głosów.

</doc>
<doc id="1675286" url="https://pl.wikipedia.org/wiki?curid=1675286" title="José Saez">
José Saez

José Saez (ur. 7 maja 1982 w Menen) - francuski piłkarz grający na pozycji pomocnika. Oprócz francuskiego posiada także hiszpańskie obywatelstwo.
Kariera klubowa.
Saez swoją karierę zaczynał w Angers SCO. Z tym klubem grał w Championnat National i Ligue 2. W 2004 roku przeniósł się do występującego w drugiej lidze Valenciennes FC, gdzie od razu stał się podstawowym zawodnikiem. W sezonie 2005/06 zespół francuza wywalczył awans do ekstraklasy. W Ligue 1 zadebiutował 5 sierpnia 2006 roku w meczu zremisowanym 1:1 meczu z AJ Auxerre, zaś pierwszego gola zdobył 22 listopada 2008 roku w spotkaniu przeciwko FC Sochaux-Montbéliard.
10 stycznia 2014 roku podpisałi kontrakt z pierwszoligowym SM Caen.

</doc>
<doc id="1675288" url="https://pl.wikipedia.org/wiki?curid=1675288" title="Eumeces schneideri">
Eumeces schneideri



</doc>
<doc id="1675291" url="https://pl.wikipedia.org/wiki?curid=1675291" title="Zatoka Galway">
Zatoka Galway

Galway (ang. "Galway Bay", irl. "Loch Lurgan", "Cuan na Gaillimhe") – zatoka w hrabstwie Galway, na zachodzie Irlandii, na wyspie o tej samej nazwie. Część Oceanu Atlantyckiego.
Galway Bay ma ok. 10 km szerokości w głębi, 30 km u wejścia i długość 50 km. U wejścia do zatoki znajduje się archipelag wysp Aran.
Na północno-wschodnim brzegu zatoki leży miasto Galway, od którego zatoka wzięła swoją nazwę.

</doc>
<doc id="1675292" url="https://pl.wikipedia.org/wiki?curid=1675292" title="Galway (zatoka)">
Galway (zatoka)



</doc>
<doc id="1675294" url="https://pl.wikipedia.org/wiki?curid=1675294" title="Citroën Bijou">
Citroën Bijou

Citroën Bijou – małe coupé montowane przez Citroëna w angielskiej fabryce zlokalizowanej w Slough w latach 1959−1964. Oparte było na modelu 2CV.
Nadwozie wykonane było z włókna szklanego, do napędu służył znany z 2CV dwucylindrowy silnik o pojemności 425 cm³ generujący moc 12 koni parowych. Powstało 207 egzemplarzy, plus 2 prototypy.
W 1960 samochód został przetestowany przez brytyjski magazyn motoryzacyjny "The Motor". Zmierzono prędkość maksymalną równą 71,9 km/h, czas przyspieszenia od 0 do 60 km/h zajął 41,7 s. Średnie zmierzone zużycie paliwa na 100 km wyniosło 4,75 l. Testowany egzemplarz kosztował 695 funtów, w cenę wliczono podatki.

</doc>
<doc id="1675298" url="https://pl.wikipedia.org/wiki?curid=1675298" title="161 Dywizja Piechoty (III Rzesza)">
161 Dywizja Piechoty (III Rzesza)

161 Dywizja Piechoty - niemiecka dywizja z czasów II wojny światowej, sformowana na mocy rozkazu z 1 grudnia 1939 roku, w 7. fali mobilizacyjnej na poligonie w Orzyszu w I Okręgu Wojskowym.
Struktura organizacyjna.
336. i 364. pułk piechoty, 241. dywizjon artylerii lekkiej;
336., 364. i 371. pułk piechoty, 241. pułk artylerii, 241. batalion pionierów, 241. oddział rozpoznawczy, 241. oddział przeciwpancerny, 241. oddział łączności, 241. polowy batalion zapasowy;
336., 364. i 371. pułk piechoty, 241. pułk artylerii (I. – III./241. p.art. i IV./208. p.art.), 241. batalion pionierów, 241. oddział rozpoznawczy, 241. oddział przeciwpancerny, 241. oddział łączności, 241. polowy batalion zapasowy;
371., 866. i 50 pułk grenadierów, 241. pułk artylerii, 241. batalion pionierów, 161. dywizyjny batalion fizylierów, 241. oddział przeciwpancerny, 241. oddział łączności, 241. polowy batalion zapasowy;

</doc>
<doc id="1675302" url="https://pl.wikipedia.org/wiki?curid=1675302" title="Grandview Plaza (Kansas)">
Grandview Plaza (Kansas)



</doc>
<doc id="1675305" url="https://pl.wikipedia.org/wiki?curid=1675305" title="Ratemiidae">
Ratemiidae

Ratemiidae – rodzina skórnych pasożytów ssaków należących do rzędu Phthiraptera. Powodują chorobę zwaną wszawicą. 
Ratemiidae stanowią rodzinę składającą się obecnie z 1 rodzaju :

</doc>
<doc id="1675306" url="https://pl.wikipedia.org/wiki?curid=1675306" title="Naborowywanie">
Naborowywanie

Naborowywanie, w tym m.in. borowanie dyfuzyjne – metoda obróbki cieplno-chemicznej stali. Polega na nasycaniu borem powierzchniowej warstwy przedmiotów stalowych. Jej skutkiem jest zwiększenie odporności na działanie kwasu solnego i innych kwasów, nadanie właściwości antykorozyjnych, twardości (odporności na ścieranie), doprowadzanie do nierozpuszczalności w stopionych metalach (Cynk oraz Glin) oraz zwiększenie żaroodporności stali (do 800°C). Obróbkę tę stosuje się zazwyczaj wobec narzędzi nie poddawanych obciążeniom dynamicznym, gdyż nadaje ona większą odporność, niż procesy azotowania i nawęglania, ale jej wadą jest zwiększenie kruchości stali. Naborowywanie przeprowadza się w temperaturze około 1000 °C, w ośrodkach ciekłych lub stałych, które wydzielają bor.
Występuje kilka metod borowania:
Po borowaniu dopuszcza się dalszą obróbkę cieplną obiektów. Najczęściej jest to hartowanie z odpuszczaniem lub hartowanie izotermiczne przeprowadzane w środowiskach zapobiegających utlenieniu się naborkowanej warstwy.

</doc>
